<doc id="5112388" url="https://pl.wikipedia.org/wiki?curid=5112388" title="Zygmunt Pankowski">
Zygmunt Pankowski

Zygmunt Antoni Pankowski (ur. 31 marca 1910 w Sanoku, zm. 26 stycznia 1995 tamże) – polski pracownik pocztowy związany z Sanokiem.
Życiorys.
Zygmunt Antoni Pankowski urodził się 31 marca 1910. Był synem Władysława (1884-1951, pracownik fabryki maszyn i wagonów w Sanoku, kupiec) i Marii z domu Zielińskiej (1888-1978). Miał młodszego brata Mariana (1919-2011, literat). Rodzina Pankowskich zamieszkiwała przy ulicy Kolejowej w Sanoku.
W 1930 zdał egzamin dojrzałości w Państwowym Gimnazjum im. Królowej Zofii w Sanoku. Po maturze podjął pracę w Poczcie Głównej we Lwowie. Był tam zatrudniony do 1939.
Po wybuchu II wojny światowej 1939 w czasie kampanii wrześniowej w trakcie ucieczki otrzymał pomoc od ukraińskiego małżeństwa. Po nastaniu okupacji sowieckiej był zatrudniony w Jaworowie. Przebywał we Lwowie, a po ataku Niemiec na ZSRR z 22 czerwca 1941 powrócił do Sanoka, będącego od początku wojny pod okupacją niemiecką. Rano 2 marca 1942 w rodzinnym domu został aresztowany przez gestapo wraz ze swoim bratem Marianem. Tego samego dnia zostali osadzeni w więzieniu w Sanoku – formalnie 3 marca 1942. Początkowo obaj trafili do celi przejściowej (umieszczono także innych sanoczan zatrzymanych w ramach fali aresztowań po „wsypie” w sanockiej konspiracji), a następnie zostali umieszczeni w innych celach. W 13. dniu od aresztowania Zygmunt był przesłuchiwany w budynku gestapo m.in. przez Leo Humeniuka i Johanna Lipskiego vel Lindego w sprawie o przynależność do Związku Walki Zbrojnej. W sanockim więzieniu był przetrzymywany przez prawie sześć miesięcy, zaś wobec braku dowodów na działalność w ZWZ został zwolniony 22 sierpnia 1942. 
Potem był kierownikiem urzędu pocztowego nr 2 w dzielnicy Posada w Sanoku. Pracując na tym stanowisku w okresie od wiosny 1943 do kresu okupacji niemieckiej w Sanoku tj. do sierpnia 1944 działał na rzecz miejscowego obwodu Armii Krajowej, aczkolwiek formalnie nie był zaprzysiężony do organizacji (w tym zakresie przejmował korespondencję kierowaną przez konfidentów do gestapo i informował o tym struktury podziemne). Ponadto w jego miejscu pracy działała skrzynka kontaktowa AK. Po nadejściu frontu wschodniego w 1944 uruchomił browar w Zarszynie, którego został dyrektorem.
Zmarł 26 stycznia 1995 Sanoku. Został pochowany w grobowcu rodzinnym na Cmentarzu Centralnym w Sanoku w starej części przy ulicy Matejki. Był żonaty z Jadwigą (1922-2018).
Upamiętnienie.
Był autorem relacji z okresu, które posłużyły do napisania opracowań historycznych. Historia aresztowania i uwięzienia Zygmunta Pankowskiego została obszernie opisana w rozdziale „Wsypa” w książce pt. "Kryptonim „San”. Żołnierze sanockiego Obwodu Związku Walki Zbrojnej – Armii Krajowej 1939-1944", autorstwa Andrzeja Brygidyna z 1992. 
Na początku lat 90. był zwolennikiem nieznanych jeszcze publicznie wierszy poety Janusza Szubera, polecając je swojemu bratu Marianowi. Za namową Janusza Szubera od lata 1994 nagrywał w wersji audio swoje wspomnienia z czasów lwowskich, które po ukończeniu przesłał Jerzemu Janickiemu.
Marian Pankowski określił swojego brata Zygmunta mianem "wirtuoza sanockiej polszczyzny", zadedykował jemu powieść pt. "Granatowy Goździk" z 1972. Inny sanocki poeta Janusz Szuber napisał wiersz pt. "Żegnając Zygmunta P.", opublikowany w tomiku poezji pt. "Pan Dymiącego Zwierciadła" z 1996. Szuber nazwał Zygmunta Pankowskiego "znakomitym gawędziarzem" oraz "wspaniałą postacią" i "niezwykłym człowiekiem". Ciepło o Zygmuncie Pankowskim wypowiedział się także Waldemar Bałda w swojej książce pt. "Sowa i bocian. Opowieść o Posadzie Olchowskiej – III dzielnicy Miasta Sanoka" z 2012.

</doc>
<doc id="5112389" url="https://pl.wikipedia.org/wiki?curid=5112389" title="Dubica (stacja kolejowa)">
Dubica (stacja kolejowa)

Dubica (; ) – przystanek kolejowy w miejscowości Dubica, w rejonie brzeskim, w obwodzie brzeskim, na Białorusi.
Stacja istniała przed II wojną światową.

</doc>
<doc id="5112395" url="https://pl.wikipedia.org/wiki?curid=5112395" title="Kamienica przy ulicy św. Mikołaja 9 we Wrocławiu">
Kamienica przy ulicy św. Mikołaja 9 we Wrocławiu

Kamienica przy ulicy św. Mikołaja 9 – zabytkowa kamienica o średniowiecznym rodowodzie znajdująca się przy ul. św. Mikołaja 9 we Wrocławiu. 
Historia kamienicy.
Pierwszy budynek na posesji nr 9 istniał już w średniowieczu. W okresie baroku został przebudowany. Około 1800 kamienica została przebudowana i nadano jej formę budynku trzykondygnacyjnego z dwukondygnacyjnym szczytem, trójosiową elewacją, trójtraktowego i dwupasmowego. W 1886 roku kamienica została przebudowana według projektu Augusta Jäckela. Zmieniono wówczas dach na kalenicowy a fasada otrzymała eklektyczny wystrój. W 1912, w związku z przebudową kamienicy Pod Trzema Dębami i powstaniem nowego domu handlowego, kamienica nr 9 została rozebrana a w jej miejsce wzniesiono dom o konstrukcji żelbetonowej według projektu firmy Max Duam Nachfloger. Budynek został wówczas cofnięty o jeden trakt. Obie kamienice połączono 
Od 1888 roku w kamienicy nr 8 znajdował się zakład produkujący konfekcję damską R. G. Leuchtag Nachf. G.m.b.H. późniejszy KMS Schlesisch Damen-Mäntel-Fabrik. Po połączeniu obu kamienic w 1912 roku, zakład również powiększył swoją powierzchnię. 
Po 1945 roku.
Działania wojenne w 1945 roku częściowo zniszczyły kamienice wraz z jej sąsiednimi budynkami nr 8 i 10. Zespół tych trzech kamienic należał do jednych z najwcześniejszych rekonstrukcji powojennych. Zostały one odbudowane w 1953 roku według projektu Zbigniewa Politowskiego. Kamienica nr 9, jej fasada, została zrekonstruowana według zachowanej ikonografii do wyglądu tej empirowej z 1800 roku ale z uproszczoną ornamentyką girlandową i bez podziału parteru 
W latach 2006-2011 roku kamienica, za sprawą właściciela budynku, IMN Sp. z o.o. została poddana kolejnemu remontowi. Jego projektantem był Wacław Hryniewicz. 

</doc>
<doc id="5112397" url="https://pl.wikipedia.org/wiki?curid=5112397" title="Wieża zegarowa w Fajsalabadzie">
Wieża zegarowa w Fajsalabadzie

Wieża zegarowa w Fajsalabadzie – wieża zegarowa w Fajsalabadzie, w prowincji Pendżab, w Pakistanie. Pochodzi z 1903 roku i jest jednym z najstarszych istniejących do dziś zabytków z okresu kolonizacji brytyjskiej.
Historia.
Plac, na którym została wzniesiona wieża, został zaprojektowany przez architekta Desmonda Yonga. Przypomina flagę Wielkiej Brytanii. Wieża została zbudowana pośrodku ośmiu bazarów, które noszą nazwy: Amin Pur, Chiniot, Katchery, Rail, Karkhana, Montgomery, Jhang i Bhowana. Budowę wieży rozpoczęto 14 listopada 1903 roku z inicjatywy gubernatora Pendżabu Charlesa Riwaza. Nadzorował ją komitet miejski, który pozyskał na ten cel pieniądze z podatku w wysokości 18 rupii nałożonego na każdy metr kwadratowy gruntów rolnych. Na miejscu wieży znajdowała się studnia, którą zasypano. Przed czterema bazarami: Aminpur, Katchery, Karkhana i Jhang zainstalowano fontanny. Do czasów współczesnych (2016) zachowały się tylko dwie. Kamień na budowę wieży sprowadzono z odległego o 50 km kamieniołomu w Sangla (Sangla Hill). Zegary kupiono w Bombaju. Budowa została ukończona po dwóch latach, a jej koszt wyniósł 40 000 rupii.
Wieża nie jest chroniona jak inne zabytkowe obiekty w Pendżabie na mocy rozporządzenia z 1985 roku jako "special premises""." Administracja zapowiedziała w 2009 roku podjęcie starań o wpisanie jej na listę.
Remont.
W 2014 roku wieża została wyremontowana. Prace konserwatorskie przeprowadziła Lyallpur Heritage Foundation (Fundacja Dziedzictwa Lyallpuru), która powstała aby ratować dziedzictwo kulturowe. O ile z zewnątrz wieża była w dobrym stanie, to jej wnętrze wymagało remontu. Zostały wzmocnione zniszczone tynki, schody i filary. Został również naprawiony niedziałający od kilku lat zegar.

</doc>
<doc id="5112403" url="https://pl.wikipedia.org/wiki?curid=5112403" title="Tomasz Jankowski (psycholog)">
Tomasz Jankowski (psycholog)

Tomasz Jankowski – polski psycholog, doktor habilitowany nauk społecznych, profesor nadzwyczajny na Wydziale Nauk Społecznych Katolickiego Uniwersytetu Lubelskiego Jana Pawła II.
Życiorys.
Uzyskał doktorat (2007) w zakresie nauk humanistycznych i habilitację (2020) w zakresie nauk społecznych w Katolickim Uniwersytecie Lubelskim Jana Pawła II. Obecnie pełni funkcję profesora nadzwyczajnego w Katedrze Psychologii Osobowości w Instytucie Psychologii KUL.
Jego główne zainteresowania skupiają się wokół zagadnień uważności, samoświadomości, metapoznania i samoregulacji oraz ich wpływu na poznawcze i emocjonalne funkcjonowanie człowieka. Aktualnie uczestniczy w międzynarodowych badaniach nad orientacją pozytywną, prowadzonych pod kierunkiem prof. P. Olesia oraz prof. G.V. Caprary z Sapienza Università di Roma. Jest beneficjentem kilku grantów finansowanych przez Ministerstwo Nauki i Szkolnictwa Wyższego i Narodowe Centrum Nauki. Prowadzi szkolenia z zakresu radzenia sobie ze stresem oraz komunikacji interpersonalnej. Zajmuje się również terapią osób uzależnionych oraz członków ich rodzin.

</doc>
<doc id="5112405" url="https://pl.wikipedia.org/wiki?curid=5112405" title="Chuck Baldwin">
Chuck Baldwin

Chuck Baldwin (ur. 3 maja 1952 w La Porte) – amerykański pastor baptystów i polityk związany z Partią Konstytucyjną i Amerykańską Partią Niezależnych. Prezenter radiowy i autor dwóch książek.
Życiorys.
Urodził się w 1952 roku w La Porte, w stanie Indiana. Przez dwa lata uczęszczał do "Midwestern Baptist College" w Pontiac, w stanie Michigan. Poznał tam Connie Kay Cole i poślubił ją 2 czerwca 1973 roku. Ukończył studia z dyplomem biblijnym na Liberty University w stanie Wirginia.
Następnie uzyskał tytuły "Bachelor of Theology" i "Master of Theology" w "Christian Bible College" w Karolinie Północnej. Otrzymał dwa tytuły doktora honoris causa – od "Christian Bible College" i "Trinity Baptist College" w Jacksonville na Florydzie.
22 czerwca 1975 został założycielem i pastorem Kościoła Baptystów Crossroad w Pensacola na Florydzie.
W 1980 roku zmienił przynależność z Partii Demokratycznej do Partii Republikańskiej. W 2000 roku Baldwin opuścił Partię Republikańską, argumentując, że kandydatura Busha – Cheneya jest zbyt liberalna. Zaczął prowadzić „Chuck Baldwin Live” – lokalny, codzienny, godzinny program radiowy na temat bieżących wydarzeń.
W 2008 roku był kandydatem Partii Konstytucyjnej na prezydenta Stanów Zjednoczonych. W dniu wyborów zdobył głosy 199 314 Amerykanów, czyli 0,15% głosów powszechnych.
W 2010 roku Baldwin wycofał się ze stanowiska pastora Kościoła Baptystów Crossroad i przeprowadził się do "Flathead Valley", w Montanie, gdzie założył nowy kościół – "Liberty Fellowship".
Poglądy.
Identyfikuje się jako antysyjonista, wierząc, że syjonizm jest głównym zagrożeniem dla Stanów Zjednoczonych. Uważa, że syjoniści kontrolują media, „główny nurt religii chrześcijańskiej i rząd Stanów Zjednoczonych” oraz, że syjonizm jest odpowiedzialny za bolączki społeczeństwa i kultury Stanów Zjednoczonych. Krytykował prezydenta Donalda Trumpa, nazywając go syjonistyczną marionetką.
Jest zagorzałym przeciwnikiem aborcji, za co krytykował Partię Republikańską: „Przez sześć lat nie zrobili nic, aby zakończyć aborcję na żądanie lub obalić Roe v. Wade”.
Uważa, że pandemia COVID-19 jest największą globalną mistyfikacją w historii, a wirus nie stanowi żadnego zagrożenia dla 99,9% populacji.

</doc>
<doc id="5112406" url="https://pl.wikipedia.org/wiki?curid=5112406" title="Medaliści mistrzostw świata w snowboardzie">
Medaliści mistrzostw świata w snowboardzie

Medaliści mistrzostw świata w snowboardzie – zestawienie zawodników i zawodniczek, którzy zdobyli medale mistrzostw świata w snowboardzie.
Mężczyźni.
Slalom równoległy.
Zawody mistrzostw świata w slalomie równoległym mężczyzn rozgrywane są od pierwszej edycji imprezy, czyli od 1996 roku. W tej konkurencji najbardziej utytułowanym zawodnikiem jest Benjamin Karl, w dorobku którego znajdują się trzy złote medale i jeden srebrny.
Gigant równoległy.
Zawody mistrzostw świata w gigancie równoległym mężczyzn rozgrywane są od trzeciej edycji imprezy, czyli od 1999 roku. W tej konkurencji najbardziej utytułowanym zawodnikiem jest Benjamin Karl, w dorobku którego znajdują się dwa złote medale, jeden srebrny i jeden brązowy.
Half-pipe.
Zawody mistrzostw świata w halfpipe’ie mężczyzn rozgrywane są od pierwszej edycji imprezy, czyli od 1996 roku. W tej konkurencji najbardziej utytułowanym zawodnikiem jest Scotty James, w dorobku którego znajdują się trzy złote medale i jeden srebrny.
Snowcross.
Zawody mistrzostw świata w snowcrossie mężczyzn rozgrywane są od drugiej edycji imprezy, czyli od 1997 roku. W tej konkurencji najbardziej utytułowanym zawodnikiem jest Seth Wescott, w dorobku którego znajdują się: jeden złoty medal i trzy srebrne. Dwóch innych zawodników ma jednak w dorobku dwa złote medale: Xavier de Le Rue (plus jeden srebrny) oraz Alex Pullin (plus jeden brązowy medal).
Slopestyle.
Zawody mistrzostw świata w slopestyle’u mężczyzn rozgrywane są od dziewiątej edycji imprezy, czyli od 2011 roku. W tej konkurencji najbardziej utytułowanym zawodnikiem jest Seppe Smits, w dorobku którego znajdują się dwa złote medale.
Big Air.
Zawody mistrzostw świata w Big Air mężczyzn rozgrywane są od piątej edycji imprezy, czyli od 2003 roku. W tej konkurencji najbardziej utytułowanym zawodnikiem jest Seppe Smits, w dorobku którego znajdują się: jeden złoty, jeden srebrny i dwa brązowe medale. Nawięcej zwycięstw ma jednak Roope Tonteri, który zdobył dwa złote medale.
Gigant.
Zawody mistrzostw świata w gigancie mężczyzn rozgrywane były od pierwszej edycji imprezy, czyli od 1996 roku do czwartej, w 2001 roku.
Slalom.
Zawody mistrzostw świata w slalomie mężczyzn rozegrano tylko podczas drugiej edycji imprezy, czyli w 1997 roku.
Kobiety.
Slalom równoległy.
Zawody mistrzostw świata w slalomie równoległym kobiet rozgrywane są od pierwszej edycji imprezy, czyli od 1996 roku. Dwie zawodniczki zdobyły po trzy medale: Karine Ruby i Isabelle Blanc, jednak tylko jedna zdobyła więcej niż jeden złoty – Marion Posch, która zwyciężała dwukrotnie.
Gigant równoległy.
Zawody mistrzostw świata w gigancie równoległym kobiet rozgrywane są od trzeciej edycji imprezy, czyli od 1999 roku. Kilka zawodniczek zdobył po dwa medale, w tym dwie dwukrotnie zwyciężały: Ursula Bruhin i Selina Jörg.
Half-pipe.
Zawody mistrzostw świata w halfpipe’ie kobiet rozgrywane są od pierwszej edycji imprezy, czyli od 1996 roku. W tej konkurencji najbardziej utytułowaną zawodniczką jest Doriane Vidal, w dorobku której znajdują się trzy złote medale i jeden srebrny.
Snowcross.
Zawody mistrzostw świata w snowcrossie kobiet rozgrywane są od drugiej edycji imprezy, czyli od 1997 roku. W tej konkurencji najbardziej utytułowaną zawodniczką jest Lindsey Jacobellis, w dorobku której znajduje się pięć złotych medali.
Slopestyle.
Zawody mistrzostw świata w slopestyle’u kobiet rozgrywane są od dziewiątej edycji imprezy, czyli od 2011 roku. W tej konkurencji najbardziej utytułowaną zawodniczką jest Zoi Sadowski-Synnott, w dorobku której znajdują się dwa złote medale i jeden srebrny.
Big air.
Zawody mistrzostw świata w Big Air kobiet rozgrywane są od jedenastej edycji imprezy, czyli od 2015 roku.
Gigant.
Zawody mistrzostw świata w gigancie kobiet rozgrywane były od pierwszej edycji imprezy, czyli od 1996 roku do czwartej, w 2001 roku.
Slalom.
Zawody mistrzostw świata w slalomie kobiet rozegrano tylko podczas drugiej edycji imprezy, czyli w 1997 roku.
Mieszane.
Snowcross drużynowy.
W 2017 roku w ramach mistrzostw świata po raz pierwszy przeprowadzono zawody drużynowe w snowcrossie drużynowym, zarówno dla kobiet, jak i mężczyzn. Od 2019 roku w zawodach tej konkurencji startują zespoły złożone z jednej kobiety i jednego mężczyzny. Poniżej przedstawiono zbiorcze zestawienie wszystkich medalistów w tej konkurencji, począwszy od 2017 roku.

</doc>
<doc id="5112409" url="https://pl.wikipedia.org/wiki?curid=5112409" title="Къу">
Къу

Къу, къу – trójznak cyrylicy, używany od 1938 r. w języku kabardyjskim. Został stworzony przez Nikołaja Jakowlewa. Wykorzystywany jest do oznaczania dźwięku [], tj. uwargowionej spółgłoski zwartej języczkowej bezdźwięcznej.

</doc>
<doc id="5112415" url="https://pl.wikipedia.org/wiki?curid=5112415" title="Mistrzostwa Estonii w piłce siatkowej mężczyzn (2021)">
Mistrzostwa Estonii w piłce siatkowej mężczyzn (2021)

Mistrzostwa Estonii w piłce siatkowej mężczyzn 2021 (est. Eesti meeste meistrivõistlused võrkpallis 2021) – 96. sezon walki o mistrzostwo Estonii (wliczając mistrzostwa Estonii w latach 1925-1944 oraz mistrzostwa Estońskiej SRR) zorganizowany przez Estoński Związek Piłki Siatkowej ("Eesti Võrkpalli Liit", EVL). Mistrzostwa zainaugurowane zostały 6 lutego i trwały do 1 kwietnia 2021 roku.
Rozgrywki składały się z fazy zasadniczej oraz fazy play-off. W fazie zasadniczej drużyny grające w lidze bałtyckiej rozegrały między sobą po jednym spotkaniu. Cztery najlepsze zespoły awansowały do fazy play-off. W ramach fazy play-off odbyły się półfinały, mecze o 3. miejsce oraz finały.
Po raz czwarty mistrzem Estonii został klub , który w finałach fazy play-off pokonał . Trzecie miejsce zajął .
System rozgrywek.
W Mistrzostwach Estonii 2021 uczestniczyło pięć drużyn grających w lidze bałtyckiej. Rozgrywki składały się z fazy zasadniczej oraz fazy play-off.
Faza zasadnicza.
W fazie zasadniczej drużyny rozegrały między sobą po jednym spotkaniu. W zależności od miejsca zajętego w fazie zasadniczej ligi bałtyckiej drużyny rozpoczynają rywalizację z następującą liczbą punktów:
Cztery najlepsze drużyny uzyskują awans do fazy play-off. Zespół, który zajął 5. miejsce, kończy udział w rozgrywkach.
Faza play-off.
Faza play-off składa się z półfinałów, meczów o 3. miejsce i finałów.
Pary półfinałowe tworzone są na podstawie miejsc zajętych przez poszczególne drużyny w fazie zasadniczej według klucza: 1-4, 2-3. Zwycięzcy półfinałów rywalizują o mistrzostwo w finałach, przegrani natomiast grają o 3. miejsce.
We wszystkich rundach rywalizacja toczy się do trzech wygranych meczów ze zmianą gospodarza po każdym spotkaniu. Gospodarzem pierwszego meczu jest zespół, który w fazie zasadniczej zajął wyższe miejsce.
Drużyny uczestniczące.
Uwaga: Mistrzostwa Estonii w 2020 roku zostały odwołane z powodu pandemii COVID-19.

</doc>
<doc id="5112416" url="https://pl.wikipedia.org/wiki?curid=5112416" title="Tajfun (komiks)">
Tajfun (komiks)

Tajfun – bohater komiksowy stworzony przez Tadeusza Raczkiewicza.
Najlepszy agent Kosmicznej Agencji Wywiadowczej Nino jest dobrze zbudowanym, wąsatym blondynem. Odznacza się znajomością sztuk walki i umiejętnościami detektywistycznymi. W jego zespole występują dwie kobiety – blondynka Maar i brunetka Kriss.
Historia.
W czerwcu 1976 roku gdy Tadeusz Raczkiewicz zaczął tworzyć dla „Świata Młodych” komiksową adaptację "Kawalera de Lagardère", Jerzy Dąbrowski z redakcji odrzucił pomysł, mówiąc że na adaptacje książek nie ma popytu i zasugerował Raczkiewiczowi stworzenie własnej postaci. W tym samym czasie Grzegorz Rosiński powiedział Raczkiewiczowi, że najlepiej jest robić komiksy fantastycznonaukowe, ponieważ nie trzeba trzymać się realiów historycznych.
Dla Raczkiewicza, który w tamtym czasie wykonywał rysunki do innych scenariuszy i gotowych materiałów książkowych, był to debiut scenarzysty komiksowego. Przyznał, że historię o Tajfunie wymyślił w dwa dni. Po ułożeniu fabuły zastanawiał się nad imieniem głównego bohatera: „Zastanawiałem się nad różnymi imionami, wtedy była oczywiście moda na imiona amerykańskie. Ja chciałem wymyślić coś naszego, ale jednocześnie uniwersalnego i tak pojawił się Tajfun, czyli wiadomo – huragan”. Kolejnym elementem było dodanie dwóch towarzyszek Tajfunowi: „Jak widziałem komiksy amerykańskie, to występowali tam właściwie sami bohaterowie... (...) Pomyślałem, że nie chcę w moim komiksie samotnego męskiego bohatera. Może by tak jakiś przyjaciel, ale przyjaciel to kojarzyłoby się z... (śmiech) no to może dwie przyjaciółki? To może jednej dałbym na imię Kriss, takie ciekawe imię, a drugiej nietypowe... Maar, nie tam Jola, Ola...” Korzystając też z ówczesnej mody na filmy o sztukach walki i pomocy sąsiada karateki, Raczkiewicz wprowadził dla komiksu elementy sztuk walki.
Seria okazała ogromnym sukcesem i cieszyła się gigantyczną popularnością wśród czytelników. Jednak Raczkiewicz nie zdawał sobie sprawy z popularności Tajfuna i był zdziwiony dużą liczbą fanów podczas wizyty w Łodzi na XV Międzynarodowym Festiwalu Komiksu i Gier w Łodzi w 2005 roku. Ówczesny wydawca „Świata Młodych” nigdy nie przekazywał mu listów od fanów i jak sam przyznał po latach, gdyby wiedział, pisałby dalsze odcinki. W 1989 roku Raczkiewicz rozważył wydać m.in. Tajfuna w formie albumowej dla KAW. Z powodu przemian ustrojowych plany się nie urzeczywistniły. Kolejne fiaska nastąpiły w przypadku czasopism „Old Baron” i „Komiks Fantastyka”.
W 2006 roku wydawnictwo Mandragora wydało zbiorcze wydanie trzech pierwszych historii z Tajfunem. W związku z zaginięciem oryginalnych plansz nowe kolory wykonał Filip Wiśniowski. Wydanie spotkało się z powszechną krytyką, w tym samego Raczkiewicza: „To nie to. Kolory są ładne, ale właśnie za ładne, za idealne. Nie widać żadnych pomyłek”.
W maju 2012 roku wydawnictwo Ongrys wydało albumowe wersje "Monstrum" i "Na tropie Skorpiona", album "Jądro / Synonim zła" składający się z dwóch nieukończonych historii, "Jądro" i "Synonim zła" oraz zbiór krótkich epizodów ze scenariuszami Łukasza Chmielewskiego, Piotra Ponaczewnego i Macieja Szatki pt. "Bez kompromisów". W 2013 roku wydany został premierowy materiał ze scenariuszem Łukasza Chmielewskiego. W 2014 roku wydawnictwo Ongrys podczas XXV Międzynarodowego Festiwalu Komiksu i Gier w Łodzi wydało reedycję pierwszego odcinka "Zagadka układu C-2" z nowym kolorowaniem przygotowanym już przez samego Raczkiewicza. Uroczystej premierze towarzyszyła okazjonalna broszura "30 lat Tajfuna – W hołdzie Tadeuszowi Raczkiewiczowi". W 2017 został wznowiony album "Jądro / Synonim". 
W 2019 roku wydawnictwo Planeta Komiksów opublikowało album "Tajfun: Nowe przygody. Antologia" będący antologią komiksową stworzoną przez innych autorów. Album, pierwotnie pomyślany jako prezent na 70. urodziny twórcy, zadedykowano Tadeuszowi Raczkiewiczowi, zmarłemu 25 lutego 2019 roku.

</doc>
<doc id="5112421" url="https://pl.wikipedia.org/wiki?curid=5112421" title="Najji Larbi">
Najji Larbi

Najji Larbi (ur. 14 grudnia 1990) – marokański piłkarz, grający na pozycji defensywnego pomocnika. W sezonie 2020/2021 zawodnik Renaissance Berkane. Reprezentant kraju.
Kariera klubowa.
W sezonach 2010/2011 i 2011/2012 grał dla Unionu Touarga, występującego w trzeciej lidze.
W sezonie 2012/2013 po raz pierwszy występował w Renaissance Berkane. W marokańskiej ekstraklasie zadebiutował 16 września 2012 roku w meczu przeciwko Hassanii Agadir, przegranym 3:2. W swoim pierwszym sezonie rozegrał 4 mecze.
W sezonie 2013/2014 rozegrał ich 6, o 2 więcej niż w sezonie poprzednim.
Sezon 2014/2015 to 27 rozegranych meczów przez Najjego Larbiego, bez bramek i asyst.
W sezonie 2015/2016 Najji Larbi rozegrał 21 meczów, ale strzelił też 3 gole i zanotował asystę. Pierwszą bramkę strzelił 13 września 2015 roku w meczu przeciwko Difaâ El Jadida, wygranym 0:1. Najji Larbi gola strzelił w 90. minucie. Pierwszą asystę zaliczył 26 grudnia 2015 roku w meczu przeciwko Chababowi Rif Al Hoceima, wygranym 1:2. Asystował przy golu w 37. minucie.
W sezonie 2016/2017 Najji Larbi zagrał w 22 meczach i raz asystował.
W kolejnym sezonie rozegrał 20 meczów i strzelił gola.
W sezonie 2018/2019 wystąpił w 19 meczach i zaliczył asystę.
W sezonie 2019/2020 rozegrał 23 mecze, strzelił gola i raz asystował.
Łącznie do 4 lipca 2021 roku rozegrał 160 ligowych spotkań, strzelił 7 goli i zanotował 6 asyst.
Kariera reprezentacyjna.
Najji Larbi w reprezentacji Maroka w piłce nożnej zadebiutował 21 września 2019 roku w meczu przeciwko Algierii, zremisowanym bezbramkowo. Łącznie do 4 lipca 2021 roku rozegrał 6 meczów.

</doc>
<doc id="5112428" url="https://pl.wikipedia.org/wiki?curid=5112428" title="Rene Rinnekangas">
Rene Rinnekangas

Rene Rinnekangas (ur. 25 września 1999 w Iisalmi) – fiński snowboardzista, specjalizujący się w slopestyle'u i big air. W 2016 roku wywalczył brązowy medal w slopestyle'u podczas igrzysk olimpijskich młodzieży w Hafjell. Wynik ten powtórzył na rozgrywanych pięć lat później mistrzostwach świata w Aspen. W zawodach tych wyprzedzili go jedynie Norweg Marcus Kleveland i Kanadyjczyk Sebastien Toutant. W zawodach Pucharu Świata zadebiutował 21 stycznia 2016 roku w Mammoth Mountain, gdzie zajął 25. miejsce w tej samej konkurencji. Tym samym już w swoim debiucie wywalczył pierwsze punkty. W 2018 roku wystartował na igrzyskach olimpijskich w Pjongczangu, zajmując 25. miejsce w slopestyle'u i 22. w big air.

</doc>
<doc id="5112433" url="https://pl.wikipedia.org/wiki?curid=5112433" title="Otto Bertram">
Otto Bertram



</doc>
<doc id="5112434" url="https://pl.wikipedia.org/wiki?curid=5112434" title="Steve Williams (perkusista)">
Steve Williams (perkusista)



</doc>
<doc id="5112436" url="https://pl.wikipedia.org/wiki?curid=5112436" title="Lorenzo Sommariva">
Lorenzo Sommariva

Lorenzo Sommariva (ur. 5 sierpnia 1993 w Genui) – włoski snowboardzista, specjalizujący się w snowcrossie. W 2021 roku wspólnie z Michelą Moioli wywalczył srebrny medal w snowcrossie drużynowym podczas mistrzostw świata w Idre Fjäll. Na tej samej imprezie był też dziewiętnasty indywidualnie W zawodach w Pucharu Świata zadebiutował 7 grudnia 2013 roku w Montafon, gdzie zajął 52. miejsce w snowcrossie. Pierwsze punkty wywalczył 11 marca 2014 roku w Veysonnaz, gdzie był dziesiąty. Pierwsze pucharowe podium wywalczył 21 grudnia 2019 roku w Cervinii, gdzie odniósł zwycięstwo. W 2018 roku wystartował na igrzyskach olimpijskich w Pjongczangu, zajmując 26. miejsce w snowcrossie. W sezonie 2019/2020 zajął drugie miejsce w klasyfikacji snowcrossu, ulegając tylko Austriakowi Alessandro Hämmerle.

</doc>
<doc id="5112439" url="https://pl.wikipedia.org/wiki?curid=5112439" title="Zdzisław Rychlewicz">
Zdzisław Rychlewicz

Zdzisław Rychlewicz (ur. 1952) – polski koszykarz, występujący na pozycji obrońcy, multimedalista mistrzostw Polski.

</doc>
<doc id="5112440" url="https://pl.wikipedia.org/wiki?curid=5112440" title="Kinas">
Kinas

Kinas – oficjalna maskotka Mistrzostw Europy w Piłce Nożnej 2004 w Portugalii.
Maskotka została zaprezentowana po raz pierwszy 29 marca 2003 roku podczas ceremonii w audytorium Serralves w Porto, tuż przed rozpoczęciem meczu towarzyskiego pomiędzy reprezentacją Portugalii a reprezentacją Brazylii (1:0) na Estádio do Dragão w Porto, na którym było 45 000 widzów. To chłopiec w barwach reprezentacji Portugalii (pierwsza od mistrzostw Europy 1980 we Włoszech maskotka postaci ludzkiej). Urodził się w małej odległej wiosce. Bardzo wysportowany ze szczególnym talentem do piłki nożnej, a także przynosi szczęście.
Imię pochodzi od „"Bandeira das Quinas"” – nazwy flagi Portugalii oraz od słowa „"Quine"”, niebieskich tarcz ze srebrnymi kołami na herbie Portugalii, oznaczających pięć zwycięstw pierwszego króla Portugalii – Alfonsa I Zdobywcy nad Maurami.

</doc>
<doc id="5112443" url="https://pl.wikipedia.org/wiki?curid=5112443" title="Léo Le Blé Jaques">
Léo Le Blé Jaques

Léo Le Blé Jaques (ur. 2 stycznia 1997) – francuski snowboardzista, specjalizujący się w snowcrossie. W 2021 roku wspólnie z Julią Pereirą de Sousą-Mabileau wywalczył brązowy medal w snowcrossie drużynowym podczas mistrzostw świata w Idre Fjäll. Na tej samej imprezie był też dwunasty indywidualnie W zawodach w Pucharu Świata zadebiutował 12 grudnia 2015 roku w Montafon, gdzie zajął 62. miejsce w snowcrossie. Pierwsze punkty wywalczył 16 grudnia 2017 roku w tej samej miejscowości, gdzie zajął 24. miejsce.
Osiągnięcia.
Puchar Świata.
Miejsca na podium w zawodach.
Le Blé Jaques nigdy nie stanął na podium indywidualnych zawodów PŚ.

</doc>
<doc id="5112444" url="https://pl.wikipedia.org/wiki?curid=5112444" title="Barbora Seemanová">
Barbora Seemanová

Barbora Seemanová (ur. 1 kwietnia 2000 w Pradze) – czeska pływaczka specjalizująca się w stylu dowolnym, mistrzyni Europy.
Kariera.
W 2016 roku podczas igrzysk olimpijskich w Rio de Janeiro na dystansie 200 m stylem dowolnym zajęła 31. miejsce z czasem 2:00,26.
Trzy lata później na mistrzostwach świata w Gwangju w tej samej konkurencji była dziewiąta (1:57,16). Na dwukrotnie dłuższym dystansie z czasem 4:09,73 zajęła 13. miejsce.
Podczas mistrzostw Europy w Budapeszcie w 2021 roku zwyciężyła na 200 m stylem dowolnym i z czasem 1:56,27 ustanowiła nowy rekord Czech.

</doc>
<doc id="5112450" url="https://pl.wikipedia.org/wiki?curid=5112450" title="Kazimierz Łapczyński">
Kazimierz Łapczyński

Kazimierz Łapczyński ur. 16 marca 1823 w Kupiszkiach, zm. 14 grudnia 1892 w Warszawie) – polski inżynier, etnograf i botanik.
Życiorys.
Łapczyński urodził się w rodzinie ziemiańskiej. Ojciec był dzierżawcą majątku w województwie lubelskim. Uczył się w szkole pijarów w Opolu Lubelskim, potem w Gimnazjum im. Zamojskich w Szczebrzeszynie. W 1840 roku wyjechał do Warszawy, gdzie ukończył kursy dodatkowe i zdał egzamin uzyskując tytuł inżyniera. W 1841 roku został przyjęty na bezpłatną aplikację w Dyrekcji Komunikacji Lądowych i Wodnych, a w 1843 roku został zatrudniony w biurze rysunkowym. Ponieważ działał w konspiracji w 1846 roku został aresztowany i skazany na odbycie służby wojskowej na Kaukazie. Tam po zdaniu egzaminu został oficerem inżynierii wojskowej. Przebywał tam do 1857 roku, gdy z powodu choroby został zwolniony ze służby i wrócił do Warszawy. W 1868 roku zatrudnił się w administracji Kolei Terespolskiej, gdzie pracował przez 13 lat. W 1881 roku przeszedł na emeryturę.
Interesował się botaniką. Po przejściu na emeryturę opublikował około 21 artykułów na ten temat, głównie w "Pamiętniku Fizjograficznym""." W 1894 roku wydał książkę "Flora Litwy w Panu Tadeuszu". 
Jego "Baśń tciirzańska o królu wężów. Wedle opowiadania górali szczawnickich" została opublikowana w 1867 roku w tygodniku "Kłosy," a przedrukowana w 1905 roku w Pamietniku Towarzystwa Tatrzańskiego została wykorzystana przez Jana Kasprowicza i Kazimierza Przerwę-Tetmajera. W 1863 roku opublikował w Bibliotece Warszawskiej tłumaczenie znanego gruzińskiego poematu Rycerz w tygrysiej skórze. Nadał mu polski tytuł "Skóra tygrysia. Poemat georgiański XII wieku. Po części w tłumaczeniu, po części w streszczeniu, podał Kazimierz Łapczyński". W latach 1865–1868 opublikował trzy szkice o Kaukazie: "Watanga", Z "Tyflisu pod Ararat i Przejazd przez szczyty Kaukazu." Napisał również dwie książki o historii Gruzji "Historia Georgii" i "Tamara królowa Georgii", które jednak nie znalazły wydawcy, a rękopisy po jego śmierci zaginęły. 
Spoczywa na cmentarzu Powązkowskim w Warszawie (Kwatera 45-6-18).

</doc>
<doc id="5112452" url="https://pl.wikipedia.org/wiki?curid=5112452" title="Salpa (okręt)">
Salpa (okręt)

„Salpa” – nazwa noszona na przestrzeni dziejów przez okręty Regia Marina:

</doc>
<doc id="5112456" url="https://pl.wikipedia.org/wiki?curid=5112456" title="Korobiejniki">
Korobiejniki

Korobiejniki (, ) – rosyjska pieśń ludowa pochodząca z XIX wieku. Opowiada historię spotkania młodej dziewczyny z wędrownym handlarzem. Opisuje targowanie się o kreton i brokat, a w przenośnym sensie zaloty. Została wykorzystana jako ścieżka dźwiękowa do gry logicznej Tetris.
Historia.
Piosenka oparta jest na wierszu Nikołaja Niekrasowa, który został opublikowany na łamach magazynu Sowriemiennik w 1861 roku. Z powodu narastającego i tanecznego tempa wiersz szybko stał się ludową piosenką. Tytułowi „Коробе́йники” byli to handlarze, którzy w carskiej Rosji ze skrzyń sprzedawali tkaniny, pasmanterię, książki i inne drobne przedmioty. Znacznie dłuższy wiersz Niekrasowa opowiada historię młodego handlarza, który pewnej nocy uwodzi wieśniaczkę o imieniu Katja na polu żyta. Oferuje jej część swoich towarów jako prezenty w zamian za pocałunek, być może także usługi seksualne. Dziewczyna jednak odrzuca wszystkie jego podarunki poza jednym, turkusowym pierścionkiem, twierdząc, że posiadanie jego towarów, ale nie jego, byłoby dla niej nie do zniesienia. Następnego ranka kupiec obiecuje ją poślubić, kiedy wróci ze sprzedaży swoich towarów na targu. Tutaj kończy się narracja piosenki, jednak wiersz kończy się obrabowaniem i zabiciem handlarza przez strażnika leśnego.
W 1989 roku utwór został zaadaptowany jako motyw gry logicznej Tetris.
Tekst.
&lt;poem&gt;
1. Ой полным полна моя коробушка
Есть и ситец, и парча.
Пожалей, душа-зазнобушка,
Молодецкого плеча.
2. Выйду, выйду в рожь высокую,
Там до ночки погожу,
Как завижу черноокую,
Все товары разложу.
3. Цены сам платил немалые,
Не торгуйся, не скупись,
Подставляй-ка губки алые,
Ближе к молодцу садись.
4. Вот уж пала ночь туманная,
Ждёт удалый молодец...
Чу, идёт! – пришла желанная,
Продаёт товар купец.
5. Катя бережно торгуется,
Всё боится передать,
Парень с де́вицей целуется,
Просит цены набавлять.
6. Знает только ночь глубокая,
Как поладили они.
Распрямись ты, рожь высокая,
Тайну свято сохрани!
7. Ой, легка, легка коробушка,
Плеч не режет ремешок!
А всего взяла зазнобушка
Бирюзовый перстенёк.
8. Дал ей ситцу штуку целую,
Ленту алую для кос,
Поясок – рубашку белую
Подпоясать в сенокос...
9. Все поклала ненаглядная
В короб, кроме перстенька:
«Не хочу ходить нарядная
Без сердечного дружка!»
10. То-то, дуры вы, молодочки!
Не сама ли принесла
Полуштофик сладкой водочки?
А подарков не взяла!
Так постой же!
Нерушимое Обещаньице даю:
11. Опорожнится коробушка,
На Покров домой приду
И тебя, душа-зазнобушка,
В божью церковь поведу!”
12. Вплоть до вечера дождливого
Молодец бежит бегом
И товарища ворчливого
Нагоняет под селом.
13. Старый Тихоныч ругается:
„Я уж думал, ты пропал!”
Ванька только ухмыляется –
Я-де ситцы продавал!
&lt;/poem&gt;

</doc>
<doc id="5112459" url="https://pl.wikipedia.org/wiki?curid=5112459" title="Gospodarstwo rybackie">
Gospodarstwo rybackie

Gospodarstwo rybackie – rozumie się przez to prowadzenie działalności w zakresie chowu i hodowli ryb oraz innych organizmów żyjących w wodzie.

</doc>
<doc id="5112461" url="https://pl.wikipedia.org/wiki?curid=5112461" title="Usługi telekomunikacyjne">
Usługi telekomunikacyjne



</doc>
<doc id="5112467" url="https://pl.wikipedia.org/wiki?curid=5112467" title="Linia tramwajowa Alessandria – Sale">
Linia tramwajowa Alessandria – Sale

Linia tramwajowa Alessandria – Sale – działająca w latach 1880–1935 linia tramwaju międzymiastowego, która łączyła Alessandrię z Sale we Włoszech. W 1935 r. linię zamknięto dla ruchu pasażerskiego, ale odcinek między cukrownią Spinetta Marengo a stacją Spinetta funkcjonował dla przewozów towarowych jeszcze do lat 50. XX wieku.
Historia.
W 1876 r. dwaj przedsiębiorcy, Domenico Bellisomi z Salerno i Ercole Belloli z Cuggione, złożyli wniosek do urzędu gminy Alessandria w sprawie budowy dwóch linii tramwaju parowego: z Alessandrii do Casale Monferrato i z Alessandrii do Sale; w 1879 r. podobny wniosek został złożony przez tych dwóch przedsiębiorców do urzędu gminy Sale w sprawie przedłużenia linii z Sale do Pontecurone. Wkrótce potem rozpoczęto prace budowlane, ale z przyczyn technicznych zrezygnowano z wydłużenia linii do Pontecurone.
Inauguracja linii Alessandria – Sale i Alessandria – Casale odbyła się 1 sierpnia 1880 r. w obecności ministra sprawiedliwości Tommaso Villi, członków parlamentu prowincji Alessandria i prefekta; pierwsze tramwaje ruszyły w trasę 11 sierpnia następnego roku. Początkowo rozkład jazdy obejmował dwie pary kursów dziennie, później trzy (plus dodatkowa para w nieświąteczne poniedziałki). Tramwaje pokonywały linię w godzinę i trzydzieści osiem minut.
W październiku 1881 r. Belloli i Bellisomi sprzedali linię belgijskiemu przedsiębiorstwu Società Anonima delle Tramvie a Vapore della Provincia di Alessandria, założonemu rok wcześniej w Brukseli i upoważnionemu do działania we Włoszech od lutego 1881 r. 27 kwietnia 1882 r. Bellisomi, w międzyczasie wraz z Bellolim odznaczony Orderem Korony Włoch, dokonał otwarcia linii tramwajowej Sale – Tortona, która była przedłużeniem linii Alessandria – Sale.
Z biegiem czasu linia ta, jak i pozostałe obsługiwane przez wspomnianą belgijską firmę, przestała zaspokajać potrzeby miejscowej ludności, oferując coraz gorsze usługi. Linia została zamknięta 7 listopada 1933 r. i zastąpiona autobusami przewoźnika Società Autotrasporti Alessandria (SAA); krótki odcinek między cukrownią Spinetta Marengo a stacją Spinetta pozostał w użyciu do lat 50. XX w. jako połączenie towarowe.
Opis.
Linia tramwajowa była jednotorowa o rozstawie szyn 1445 mm. Jej długość była równa 23,9 km. Maksymalne nachylenie trasy wynosiło 18‰, minimalny promień łuku 30 m, a maksymalna dopuszczalna prędkość 20 km/h.
Trasa.
Krańcówka, podobnie jak w przypadku linii do Casale, znajdowała się w Alessandrii w miejscu, gdzie później zbudowano Pałac Sprawiedliwości; stamtąd linia biegła do przystanków piazza Savona (później piazza Garibaldi) i piazza d’Armi (później przemianowanego na piazza Matteotti).
Opuszczając miasto tramwaj przekraczał rzekę Bormida, następnie docierał do miejscowości Marengo, Castelceriolo, Lobbi, Piovera i Grava, kończąc bieg w Sale na krańcówce wspólnej z linią tramwajową z Tortony. Krańcówka wyposażona była w zajezdnię i warsztat.
Tabor.
W latach 1927–1930 tabor składał się z dwunastu lokomotyw parowych, 31 wagonów doczepnych dwuosiowych i 70 wagonów towarowych.

</doc>
<doc id="5112472" url="https://pl.wikipedia.org/wiki?curid=5112472" title="Wartość rynkowa">
Wartość rynkowa

Wartość rynkowa (również wartość wymienna, wartość handlowa, ) – wartość ustalona przez rynek.
W rozumieniu ustawy o podatku od towarów i usług jest to całkowita kwota, jaką, w celu uzyskania w danym momencie danych towarów lub usług, nabywca lub usługobiorca na takim samym etapie sprzedaży jak ten, na którym dokonywana jest dostawa towarów lub świadczenie usług, musiałby, w warunkach uczciwej konkurencji, zapłacić niezależnemu dostawcy lub usługodawcy.
W przypadku gdy nie można ustalić porównywalnej dostawy towarów lub świadczenia usług, przez wartość rynkową rozumie się:
a) w odniesieniu do towarów – kwotę nie mniejszą niż cena nabycia towarów lub towarów podobnych, a w przypadku braku ceny nabycia, koszt wytworzenia, określone w momencie dostawy,
b) w odniesieniu do usług – kwotę nie mniejszą niż całkowity koszt poniesiony przez podatnika na wykonanie tych usług.

</doc>
<doc id="5112476" url="https://pl.wikipedia.org/wiki?curid=5112476" title="Monika Kinga Mrozowska">
Monika Kinga Mrozowska



</doc>
<doc id="5112478" url="https://pl.wikipedia.org/wiki?curid=5112478" title="Podwójna prawda">
Podwójna prawda

Podwójna prawda – bardzo popularna w filozofii średniowiecznej teoria, opierająca się na przekonaniu, że istnieją dwie prawdy: filozoficzna i teologiczna, które są od siebie całkowicie niezależne.
Jednym z twórców doktryny podwójnej prawdy był Awerroes. Zgodnie z jego nauką w przesłankach i w ostatecznych wnioskach filozofia i religia powinny doprowadzić do jednej i tej samej prawdy. Ale religia, przeznaczona dla „mas”, opiera się na autorytecie objawienia i obleka prawdy w obrazową, alegoryczną formę. Filozofia zaś, dostępna tylko dla nielicznych, osiąga prawdę w adekwatnej formie w drodze czystego rozumowania.
Sobór laterański V w 1512 roku potępił doktrynę „podwójnej prawdy” jako falszywą, bo niezgodną z Objawieniem.

</doc>
<doc id="5112484" url="https://pl.wikipedia.org/wiki?curid=5112484" title="Benelucky">
Benelucky

Benelucky – oficjalna maskotka Mistrzostw Europy w Piłce Nożnej 2000 w Belgii i w Holandii.
Maskotka została wybrana spośród 5000 innych kandydatur do oficjalnej maskotki turnieju. To lew (symbol herbów Belgii i Holandii z ogonem diabła ("Czerwone Diabły" – pseudonim reprezentacji Belgii) z ludzkimi rękami oraz grzywą w barwach flag Belgii i Holandii. Imię pochodzi z Beneluksu – regionu składającego się z trzech sąsiadujących ze sobą monarchii: Belgii, Holandii i Luksemburga, natomiast końcówka „-lucky” życzy reprezentacjom uczestniczącym w turnieju „powodzenia”. Nosi także buty piłkarskie oraz trzyma piłkę pod lewym ramieniem. Przypomina również
Portal 90.min.com uznał Benelucky'ego najlepszą maskotką w historii mistrzostw Europy.

</doc>
<doc id="5112486" url="https://pl.wikipedia.org/wiki?curid=5112486" title="ICal">
ICal



</doc>
<doc id="5112488" url="https://pl.wikipedia.org/wiki?curid=5112488" title="Aspergillus parasiticus">
Aspergillus parasiticus

Aspergillus parasiticus Speare – gatunek grzybów z rodziny kropidlakowatych ("Aspergillaceae"). Mikroskopijny grzyb chorobotwórczy.
Systematyka i nazewnictwo.
Pozycja w klasyfikacji według Index Fungorum: "Aspergillus, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Synonimy:
Morfologia.
Kolonie na agarze Czapek z ekstraktem drożdżowym (CYA) w 7 dniu osiągają średnicę 5–7 cm. Są aksamitne, ciemno żółtozielone z obfitym zarodnikowaniem na całej powierzchni. Czasami tworzą białawe, potem czarne, kuliste, o średnicy 400–800 mikronów sklerocja. Czasami sklerocja obejmują prawie całą kolonię, wówczas zarodnikowanie konidialne jest słabe. Rewers plechy jest bezbarwny lub brązowawy. W temperaturze 37 °C kolonie rosną bardzo szeroko, podobnie jak w temperaturze 25 °C, z intensywniejszym zielonym lub brązowawym zarodnikowaniem. Na agarze z ekstraktem słodowym (MEA) kolonie o średnicy 5–6,5 cm w dniu 7 są zwykle mniej gęste niż na CYA. 
Główki są zwykle jednopoziomowe, ale czasami z domieszką dwupoziomowych, z bezbarwnymi lub brązowawymi konidioforami o długości 400–800 µm, z kulistym zgrubieniem wierzchołkowym o wymiarach do 20–35 µm. Fialidy o długości 7–11 µm. Konidia są kuliste, jednolite, od gruboziarnistych do kolczastych, o średnicy 4–6 µm. Teleomorfa na agarze mieszanym (MCA) tworzy sztywne podkładki podobne do sklerocjów z klejstotecjami, których często tylko niewielka część zawiera worki z askosporami. Worki zwykle 8-zarodnikowe (ale często z 1–6 zarodnikami) o wymiarach 19–29 × 16–27 µm. Askospory są spłaszczone, kuliste do szeroko elipsoidalnych, drobno brodawkowate, z wąskim grzbietem równikowym, 7–13 × 6,5–12 µm. 
Znaczenie.
"Aspergillus parasiticus" jest niewyspecjalizowanym saprotrofem występującym głównie w żyznej glebie z gnijącym materiałem roślinnym, a także w magazynach suchego ziarna. Znajduje się również na przechowywanych ziarnach, a także na polach kukurydzy, orzeszków ziemnych i nasion bawełny. Dodatkowo może oportunistycznie kolonizować ludzi i zwierzęta. Może atakować uprawy na polu lub po zbiorach podczas suszenia, przenoszenia i przechowywania. Rozprzestrzenia się głównie przez zarodniki przenoszone przez wiatr, ale także przez wilgotną glebę. Jest patogenem roślin wytwarzającym aflatoksyny – substancje o silnym rakotwórczym działaniu na wątrobę. Wytwarza aflatoksyny B1, B2, G1, G2. Wśród nich aflatoksyna B1 jest uważana za najsilniejszy znany, naturalnie występujący czynnik rakotwórczy.
Objawy zatrucia.
U zwierząt odżywianych paszami zawierającymi "Aspergillus parasiticus" powoduje zmniejszony apetyt, krwotoki, zaburzenia neurologiczne, immunosupresję, uszkodzenie wątroby i śmierć. U ptaków może wystąpić zaburzenie krzepnięcia krwi, co prowadzi do masywnych siniaków i krwawień, a także zmniejszonego wzrostu i wylęgalności jaj. U ludzi, zwłaszcza rolników zajmujących się zbożem, temu grzybowi przypisuje się uszkodzenie płuc (zewnętrzne alergiczne zapalenie pęcherzyków płucnych), podrażnienie skóry, gorączkę, świszczący oddech, kaszel, duszność i wrzody.

</doc>
<doc id="5112489" url="https://pl.wikipedia.org/wiki?curid=5112489" title="Feliks Leparski">
Feliks Leparski



</doc>
<doc id="5112491" url="https://pl.wikipedia.org/wiki?curid=5112491" title="Trąba powietrzna w Czechach (2021)">
Trąba powietrzna w Czechach (2021)



</doc>
<doc id="5112493" url="https://pl.wikipedia.org/wiki?curid=5112493" title="Kamienica przy ulicy św. Mikołaja 10 we Wrocławiu">
Kamienica przy ulicy św. Mikołaja 10 we Wrocławiu

Kamienica przy ulicy św. Mikołaja 10 – zabytkowa kamienica o średniowiecznym rodowodzie znajdująca się przy ul. św. Mikołaja 10 we Wrocławiu. 
Historia kamienicy.
Pierwsza zabudowa posesji nr 10 datowana jest na późne średniowiecze. W 1909 roku istniejącą tu kamienice rozebrano a jej miejsce wzniesiono pięciokondygnacyjny dom handlowy o konstrukcji żelbetonowej według projektu Maxa Mathiasa cofając go z linii zabudowy. Kamienica uzyskała wówczas secesyjno-barokowy wystrój (według Harasimowicza modernistyczny) . 
Po 1945 roku.
Działania wojenne w 1945 roku częściowo zniszczyły kamienice wraz z jej sąsiednimi budynkami nr 8 i 9. Zespół tych trzech kamienic należał do jednych z najwcześniejszych rekonstrukcji powojennych. Zostały one odbudowane w 1953 roku według projektu Zbigniewa Politowskiego. Kamienica nr 10 została odbudowana w oparciu o detale barokowe ale w duchu ówczesnego socrealizmu a jej wnętrza dostosowano do funkcji biurowej. Kamienicę obniżono o jedną kondygnację
W latach 2006-2011 roku kamienica, za sprawą właściciela budynku, IMN Sp. z o.o. została poddana kolejnemu remontowi. Jego projektantem był Wacław Hryniewicz.

</doc>
<doc id="5112497" url="https://pl.wikipedia.org/wiki?curid=5112497" title="Nikołaj Goriedecki">
Nikołaj Goriedecki



</doc>
<doc id="5112498" url="https://pl.wikipedia.org/wiki?curid=5112498" title="Apollon Hüber von Greifenfels">
Apollon Hüber von Greifenfels



</doc>
<doc id="5112500" url="https://pl.wikipedia.org/wiki?curid=5112500" title="Stefanos Stefanu">
Stefanos Stefanu

Stefanos Stefanu, gr. Στέφανος Στεφάνου (ur. 21 stycznia 1965 w Jerolakos) – cypryjski polityk, działacz partyjny, rzecznik prasowy rządu, deputowany, od 2021 sekretarz generalny Postępowej Partii Ludzi Pracy (AKEL).
Życiorys.
Studiował nauki polityczne w Sofii. Dołączył do Postępowej Partii Ludzi Pracy, został etatowym działaczem partyjnym. W 1995 wszedł w skład komitetu centralnego partii, w latach 1996–2001 był sekretarzem generalnym jej organizacji młodzieżowej EDON. Pełnił funkcję specjalnego doradcy przewodniczącego parlamentu Dimitrisa Christofiasa (2001–2008), następnie do 2013 zajmował stanowisko rzecznika prasowego jego rządu. W międzyczasie w 2011 dołączył do biura politycznego swojego ugrupowania.
W wyborach w 2016 po raz pierwszy uzyskał mandat posła do Izby Reprezentantów. Z powodzeniem ubiegał się o reelekcję w 2021. W lipcu 2021 został nowym sekretarzem generalnym Postępowej Partii Ludzi Pracy.

</doc>
<doc id="5112509" url="https://pl.wikipedia.org/wiki?curid=5112509" title="Czarne Błota (Chwaszczyno)">
Czarne Błota (Chwaszczyno)



</doc>
<doc id="5112514" url="https://pl.wikipedia.org/wiki?curid=5112514" title="Nicholas Britell">
Nicholas Britell

Nicholas Britell (ur. 17 października 1980 w Nowym Jorku) – amerykański kompozytor, pianista i producent filmowy. Laureat Emmy za "Najlepszy muzyczny motyw przewodni" za serial "Sukcesja". Dwukrotnie nominowany do Oscara – za muzykę do filmów "Moonlight" i "Gdyby ulica Beale umiała mówić".
Życiorys.
Pochodzi z żydowskiej rodziny. Uczęszczał do Juilliard School i Uniwersytetu Harvarda. W szkole był członkiem instrumentalnego zespołu hip-hopowego "The Witness Protection Program", gdzie grał na klawiszach i syntezatorach. Britell należy do pokolenia kompozytorów, czerpiących z wpływów muzyki elektronicznej. Jego kompozycje są inspirowane pracami takich kompozytorów jak Siergiej Rachmaninow, George Gershwin, Philip Glass czy Zbigniew Preisner, a także producentów muzycznych jak Quincy Jones czy Dr. Dre.
Karierę kompozytora filmowego zaczął od napisania utworu "Forgotten Waltz No. 2" do krótkometrażowego debiutu reżyserskiego Natalie Portman pt. "Eve". W tym samym roku ponownie współpracował z Portman przy wyreżyserowanej przez nią noweli do filmu "Zakochany Nowy Jork". W kolejnych latach skomponował muzykę do takich produkcji jak m.in. "Zniewolony" (2013), "Big Short" (2015) czy "Rebeliant" (2016). Był także producentem krótkometrażowego filmu Damiena Chazelle'a "Whiplash", a także jej pełnometrażowej wersji z 2014 roku.
Przełomem okazała się być jego współpraca z Barrym Jenkinsem. Za muzykę do filmu "Moonlight" (2016) otrzymał swoje pierwsze nominacje do Oscara i Złotego Globu. Kolejną nominację do Nagrody Akademii przyniósł mu dwa lata później następny film Jenkinsa "Gdyby ulica Beale umiała mówić" (2018). Za muzyczny motyw przewodni do serialu HBO "Sukcesja" (2018) otrzymał z kolei nagrodę Emmy.
Jego żoną jest wiolonczelistka Caitlin Sullivan.

</doc>
<doc id="5112515" url="https://pl.wikipedia.org/wiki?curid=5112515" title="Meridian Energy">
Meridian Energy

Meridian Energy Limited – nowozelandzkie przedsiębiorstwo energetyczne.
Historia.
Firma powstała w 1998 roku w wyniku podziału Electricity Corporation of New Zealand Limited. Powstały wtedy trzy odrębne przedsiębiorstwa państwowe: Meridian, Genesis i Mighty River. Rząd posiadał w Meridian udziały wynoszące 51% udziałów. W 2013 roku firma trafiła na giełdę. Meridian ma siedzibę w Wellington. Obsługuje siedem elektrowni wodnych i pięć farm wiatrowych w Nowej Zelandii. Są to; elektrownie wodne: Manapouri, Benmore, Aviemore, Ohau A, Ohau B, Ohau C i Waitaki elektrownie wiatrowe: Te Uku, West Wind, Mill Creek, Te Apiti, White Hill i turbina Brooklyn niedaleko Wellington. Ta ostatnia jest została zainstalowana w 1993 roku i jest najstarszą turbiną w Nowej Zelandii. W 2010 Meridan Energy za zgodą mieszkańców wymienił turbinę na nową. Ma moc 0,9 MW.
Meridan Energy jest także właścicielem dwóch farm wiatrowych w Australii i farmy słonecznej w Tongatapu w Tonga. Dostarcza energię elektryczną klientom indywidualnym, biznesowym i przemysłowym. Meridian Energy jest jedną z pięciu największych firm działających w sektorze energetycznym w Nowej Zelandii. W 2011 roku jej udziały w rynku wynosiły 32 procent. W 2021 roku firma ogłosiła, że wybuduje nową farmę wiatrową Harapaki o mocy 176 MW.

</doc>
<doc id="5112517" url="https://pl.wikipedia.org/wiki?curid=5112517" title="Kościół Matki Bożej Częstochowskiej w Brzesku-Słotwinie">
Kościół Matki Bożej Częstochowskiej w Brzesku-Słotwinie

Kościół Matki Bożej Częstochowskiej w Brzesku-Słotwinie – rzymskokatolicki kościół parafialny, należący do parafii pod tym samym wezwaniem (dekanat Brzesko diecezji tarnowskiej).
Historia kościoła.
W miejscu obecnego kościoła pierwotnie stała wotywna kapliczka, wybudowana ok. 1864 roku. W 1944 roku została zastąpiona przez murowaną kaplicę. W 1952 świątynię powiększono o nawę i przybudówki według projektu Marii Dziadasz. Obecny kształt kościoła to efekt kolejnej przebudowy wykonanej w latach 1971-1982 według projektu Zbigniewa Zjawina. Rozbudowana świątynia została konsekrowana 9 marca 1986 roku przez biskupa tarnowskiego Jerzego Ablewicza. Ścianę ołtarzową zaprojektowali i wykonali Bogdana Ligęza-Drwal i Stefan Niedorezo. Ściana jest integralnym połączeniem sztuki współczesnej z pozyskanym w 1955 roku neobarokowym wyposażeniem z kaplicy pałacowej Goetza z Okocimia. Witraże zostały zaprojektowane i wykonane przez Józefa Furdynę.

</doc>
<doc id="5112519" url="https://pl.wikipedia.org/wiki?curid=5112519" title="Paszki (rejon szarkowszczyński)">
Paszki (rejon szarkowszczyński)

Paszki (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Historia.
W czasach zaborów wieś w gminie Ihumenowo, w powiecie dzisieńskim, w guberni wileńskiej Imperium Rosyjskiego. Pod koniec XIX wieku wchodziła w skład dóbr Ihumenowo. Własność ks. Puzynów.
W latach 1921–1945 wieś, następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 381 osób, 19 były wyznania rzymskokatolickiego a 362 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 66 budynków mieszkalnych. W 1931 w 77 domach zamieszkiwało 400 osób.
Wierni należeli do parafii rzymskokatolickiej w Hermanowiczach i prawosławnej w Ihumenowie. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5112522" url="https://pl.wikipedia.org/wiki?curid=5112522" title="Piszczelówka">
Piszczelówka



</doc>
<doc id="5112541" url="https://pl.wikipedia.org/wiki?curid=5112541" title="Ziarnojadek siwy">
Ziarnojadek siwy

Ziarnojadek siwy ("Sporophila plumbea") – gatunek małego ptaka z rodziny tanagrowatych (Thraupidae). Występuje w środkowej i północnej części Ameryki Południowej. Nie jest zagrożony.
Systematyka.
Gatunek ten jako pierwszy opisał Maximilian zu Wied-Neuwied w 1830 roku. Holotyp pochodził z Campo Geral we wschodniej Brazylii. Wyróżnia się 3 podgatunki: "S. p. colombiana" , "S. p. whiteleyana" i "S. p. plumbea" . Populację z południowo-wschodniej Brazylii, uznawaną dotąd za ziarnojadka siwego, wydzielono w 2013 roku jako odrębny gatunek o nazwie "S. beltoni" (ziarnojadek araukariowy).
Morfologia.
Niewielki ptak o silnym dziobie i czarnych oczach. Samce są szare z białym podbródkiem i jasnoszarym brzuchem, z białymi plamami na skrzydłach. Samice są oliwkowo-brązowe na grzbiecie i płowożółte w spodniej części ciała, nie mają charakterystycznych dla samców białych plam na skrzydłach.
Długość ciała 10,5–11 cm; masa ciała 8,8–12 g.
Zasięg występowania.
Ziarnojadek siwy występuje na znacznych obszarach Brazylii, Boliwii, Gujany, Kolumbii i Wenezueli. Spotykany jest także w skrajnie północno-wschodniej Argentynie, skrajnie południowo-wschodnim Peru, wschodnim Paragwaju, Surinamie i Gujanie Francuskiej. Występuje do wysokości 1500 m n.p.m. Jest gatunkiem osiadłym.
Poszczególne podgatunki zamieszkują:
Ekologia.
Jego głównym habitatem są rozległe łąki z wysoką roślinnością, często w sąsiedztwie wody. Często tworzy stada z innymi gatunkami ziarnojadków. Żywi się ziarnami traw.
Status i ochrona.
W Czerwonej księdze gatunków zagrożonych IUCN ziarnojadek siwy od 1988 roku klasyfikowany jest jako gatunek najmniejszej troski (LC, "Least Concern"). Liczebność populacji nie została oszacowana, ale ptak ten opisywany jest jako nieliczny i rozmieszczony plamowo. Ze względu na brak widocznych zagrożeń organizacja BirdLife International uznaje trend liczebności populacji za stabilny.
Jedyną ostoją ptaków IBA, w której występuje ten gatunek, jest według BirdLife International South Central Rupununi w Gujanie.

</doc>
<doc id="5112542" url="https://pl.wikipedia.org/wiki?curid=5112542" title="Dominique Tinoudji">
Dominique Tinoudji

Dominique Tinoudji (ur. 8 sierpnia 1973 w Manli) – czadyjski duchowny katolicki, biskup Pala od 2021.
Życiorys.
Święcenia kapłańskie otrzymał 8 stycznia 2005 i został inkardynowany do diecezji Moundou. Był m.in. wychowawcą seminariów w Bakarze i Sarh oraz rektorem części teologicznej seminarium w Bakarze.
3 lipca 2021 papież Franciszek mianował go ordynariuszem diecezji Pala. Sakry udzielił mu 2 października 2021 jego poprzednik – biskup Jean-Claude Bouchard.

</doc>
<doc id="5112543" url="https://pl.wikipedia.org/wiki?curid=5112543" title="Piszczelówka (rejon szarkowszczyński)">
Piszczelówka (rejon szarkowszczyński)

Piszczelówka (; ) – chutor na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark, następnie zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania rzymskokatolickiego i zadeklarowały białoruską przynależność narodową. Był tu 1 budynek mieszkalny. W 1931 w 1 domu zamieszkiwało 6 osób.
Wierni należeli do parafii rzymskokatolickiej w Hermanowiczach i prawosławnej w Ihumenowie. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5112545" url="https://pl.wikipedia.org/wiki?curid=5112545" title="Jadwiga Krawczyńska">
Jadwiga Krawczyńska

Jadwiga Krawczyńska (ur. 15 marca 1891 r. w Krzeszowicach) – działaczka społeczna i aktywistka, jedna z pierwszych reporterek w Polsce. 
Życiorys.
Ukończyła Szkołę Nauk Politycznych, aktywistka feministyczna, członkini Klubu Politycznego Kobiet Postępowych, dziennikarka m.in. „Przeglądu Wieczornego”, „Dziennika Powszechnego”, jedna z pierwszych reporterek w odrodzonej Polsce. 
Pracę dziennikarską rozpoczęła w 1921 r. w warszawskim „Przeglądzie Wieczornym”; od 1923 r. w „Kurierze” (Czerwonym), od 1937 r. w „Dzienniku Porannym”, w latach 1938–1939 w „Dzienniku Powszechnym ”. Podczas okupacji czynna w prasie konspiracyjnej. Od 1945 r. w organie Stronnictwa Demokratycznego – „Kurier Codzienny”, w latach 1946–1948 w Socjalistycznej Agencji Prasowej. Autorka wspomnień, artykułów i bibliografii z zakresu historii prasy. 
Była jedną z najbardziej postępowych autorek piszących do „Bluszczu”. W swoich artykułach propagowała egalitaryzm płciowy na rynku pracy. W roli redaktorki debiutowała w „Kurierze Porannym”, w którym przez kilka lat była jedyną kobietą-pracowniczką. Pisała otwarcie o dyskryminacji powszechnie panującej w tym zawodzie (kobiety pracujące w redakcjach zajmowały się wówczas co najwyżej korektami lub tłumaczeniami z języków obcych, te, które piastowały wyższe stanowiska, pisały natomiast pod pseudonimami męskimi). 
Jest autorką między innymi „Zapisków dziennikarki warszawskiej 1939–1947”, w których opisała swoje wspomnienia z czasów konspiracyjnej pracy w prasie w okresie okupacji hitlerowskiej w Warszawie i działań powstańczych na Mokotowie oraz pierwszych lat odbudowy stolicy. Podczas II wojny światowej zorganizowała biblioteczkę dla rannych i chorych w szpitalu Elżbietanek i w sąsiednich domach, zwłaszcza w tzw. szpitalu polowym przy ul. Malczewskiego.

</doc>
<doc id="5112557" url="https://pl.wikipedia.org/wiki?curid=5112557" title="Anna Jelínková">
Anna Jelínková

Anna Jelínková (ur. 1918, zm. 2009) – porucznik Czechosłowackiej Armii Ludowej w 1 Korpusie Czechosłowackim Ludvíka Svobody, odznaczona medalem Virtus et Fraternitas.
Życiorys.
W 1942 r. Anna poślubiła Jana Jelínka, ewangelickiego pastora w Kupiczowie na Wołyniu. Razem z nim w 1944 r. dobrowolnie wstąpiła do armii Ludvíka Svobody, dowódcy 1 Korpusu Czechosłowackiego. Jelínková pełniła funkcję łączniczki, była porucznikiem i brała udział w operacji dukielsko-preszowskiej, a także w wyzwoleniu Czechosłowacji. Podczas okupacji niemieckiej wspólnie z mężem udzieliła pomocy od czterdziestu do dwustu osobom, a uratowała życie co najmniej dziesiątce. Wśród uratowanych były żydowskie rodziny Fischerów i Fronków, polska rodzina Siekierskich, Feliks Zubkiewicz, a także ukraińska rodzina Łuciuków. W czasie rzezi wołyńskiej także z mężem zorganizowała kryjówki Polakom uciekającym z wsi dotkniętych agresją ze strony żołnierzy UPA. W kwietniu 1945 r. Anna dotarła do Pragi, a po wyzwoleniu zamieszkała w wiosce Oráčov w powiecie Rakovník. 
20 maja 2021 Anna Jelínková została pośmiertnie odznaczona przez Prezydenta RP medalem Virtus et Fraternitas.

</doc>
<doc id="5112559" url="https://pl.wikipedia.org/wiki?curid=5112559" title="Karabin Mannlicher M1885">
Karabin Mannlicher M1885



</doc>
<doc id="5112560" url="https://pl.wikipedia.org/wiki?curid=5112560" title="Pławno (rejon szarkowszczyński)">
Pławno (rejon szarkowszczyński)

Pławno – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Łużki.
Historia.
W czasach zaborów zaścianek prywatny w powiecie dzisieńskim, w guberni wileńskiej Imperium Rosyjskiego.
W latach 1921–1945 osada a następnie zaścianek leżał w Polsce, w województwie wileńskim, w powiecie dziśnieńskim, w gminie Hermanowicze, od 1929 w gminie Łużki.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 8 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5112563" url="https://pl.wikipedia.org/wiki?curid=5112563" title="Minuskuł 43">
Minuskuł 43

Minuskuł 43 (wedle numeracji Gregory—Aland) – rękopis Nowego Testamentu z XI wieku pisany minuskułą na pergaminie w języku greckim. Zawiera dodatkowy materiał pozabiblijny, przechowywany jest w Paryżu.
Opis rękopisu.
Kodeks zawiera tekst całego Nowego Testamentu bez Apokalipsy. Rękopis podzielony został na dwa tomy. Tom pierwszy zawiera tekst czterech Ewangelii, na 199 pergaminowych kartach (20,6 cm na 16 cm), tom drugi zawiera Dzieje i Listy na 189 kartach (21,2 cm na 15,2 cm).
Każda strona rękopisu zawiera jedną kolumnę tekstu złożoną z 31 linijek. Inicjały pisane są złotem, wielkie litery kolorem. Kodeks zawiera "Epistula ad Carpianum" (List Euzebiusza do Karpiana).
Tekst Ewangelii dzielony jest według κεφαλαια ("rozdziałów"), których numery umieszczono na marginesie. W górnym marginesie umieszczono τιτλοι ("tytuły") rozdziałów. Niezależnie od tego rękopis stosuje podział według Sekcji Ammoniusza (w Mr 234), z odniesieniami do Kanonów Euzebiusza. Zawiera noty liturgiczne.
Tekst.
Grecki tekst Ewangelii reprezentuje bizantyjską tradycję tekstualną. Aland nie zaklasyfikował go do żadnej kategorii. Według metody wielokrotnych wariantów Claremont Profile Method reprezentuje rodzinę tekstualną Kx (standardowy tekst bizantyński). W Listach powszechnych zawiera 10-20% niebizantyjskich lekcji.
Historia.
Wettstein datował go na wiek IX, Johann Jakob Griesbach na XII wiek. Gregory datował go na XII wiek, ale wiek XI traktował jako prawdopodobny. Paleograficznie rękopis datowany jest przez INTF na wiek XI. Rękopis prawdopodobnie został sporządzony w Efezie. W roku 1661 został pozyskany przez P. de Berziego.
Johann Jakob Wettstein wciągnął go na listę rękopisów Nowego Testamentu.
Rękopis badał Scholz oraz Paulin Martin. Nie jest cytowany we współczesnych krytycznych wydaniach greckiego Nowego Testamentu.
Obecnie przechowywany jest w Bibliotece Arsenału (8409. 8410), oddziale Francuskiej Biblioteki Narodowej w Paryżu.
Linki zewnętrzne.
 

</doc>
<doc id="5112565" url="https://pl.wikipedia.org/wiki?curid=5112565" title="Pławno (sielsowiet Łużki)">
Pławno (sielsowiet Łużki)

Pławno – dawna leśniczówka. Tereny na których leżała znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Łużki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 leśniczówka leżała w Polsce, w województwie wileńskim, w powiecie dziśnieńskim, w gminie Hermanowicze, od 1929 w gminie Łużki.
Według Powszechnego Spisu Ludności z 1921 roku zamieszkiwało tu 15 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 1 domu zamieszkiwało 6 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5112566" url="https://pl.wikipedia.org/wiki?curid=5112566" title="Sophia Di Martino">
Sophia Di Martino

Sophia Di Martino (ur. 15 października 1983 w Nottingham) – angielska aktorka, która wystąpiła m.in. w filmie "Yesterday" i serialu "Loki" .
Filmografia.
Telewizja.
Di Martino ma na koncie również wiele ról gościnnych, m.in. w serialach "Milczący świadek" i "Kraina bezprawia" oraz ról w filmach telewizyjnych i krótkometrażowych.

</doc>
<doc id="5112580" url="https://pl.wikipedia.org/wiki?curid=5112580" title="Jolien Verschueren">
Jolien Verschueren

Jolien Verschueren (ur. 7 maja 1990 w Kortrijk, zm. 2 lipca 2021 tamże) – belgijska kolarka przełajowa, wicemistrzyni Europy z 2015 roku. Jeździła dla zespołu UCI "Cyclocross Pauwels Sauzen–Bingoal". Reprezentowała swój kraj w elitarnej imprezie kobiet na mistrzostwach świata UCI w kolarstwie przełajowym w 2016 roku w Heusden-Zolder. W 2015 roku została wicemistrzynią Europy, podczas Mistrzostw Europy rozgrywanych w Huijbergen w Holandii, przegrywając jedynie ze swoją rodaczką Sanne Cant. Wygrała "KoppenbergCross" w 2015 roku i powtórzyła to w 2016 roku, pokonując mistrzynię świata Thalite de Jong.
12 kwietnia 2018 roku ogłosiła, że poddała się operacji usunięcia złośliwego guza mózgu. Verschueren próbowała powrócić do startów w 2019 i 2020 roku, ale jej zdrowie nie pozwalało na dobre wyniki. Verschueren zmarła na raka mózgu 2 lipca 2021 roku w wieku 31 lat.

</doc>
<doc id="5112581" url="https://pl.wikipedia.org/wiki?curid=5112581" title="Tina Blau">
Tina Blau

Tina Blau, właśc. Regina Leopoldine Blau (ur. 15 listopada 1845 w Wiedniu, zm. 31 października 1916 tamże) – austriacka malarka żydowskiego pochodzenia specjalizująca się w pejzażu.
Życiorys.
Urodziła się 15 listopada 1845 roku w Wiedniu, w rodzinie praskiego lekarza wojskowego. Dzięki ojcu, który sam miał ambicje artystyczne, otrzymała wykształcenie artystyczne i wsparcie w początkach kariery. Pierwsze lekcje pobierała u węgierskiego malarza Antala Hanély, po czym od 1860 roku kontynuowała naukę u malarza Augusta Schaeffera, który zarządzał cesarską kolekcją sztuki. Schaeffer, być może powodowany zazdrością, później pejoratywnie wypowiedział się na temat Blau i jego drugiej uczennicy, Olgi Wisinger-Florian, wyśmiewając się z ich osiągnięć artystycznych i chęci dorównania mężczyznom. Od 1865 roku Blau uczyła się rysunku u Josepha Aignera, po czym w latach 1869–1873 rozwijała się w Monachium u Wilhelma Lindenschmitta. W Niemczech poznała m.in. Gustaveʼa Courbeta. Jej edukację artystyczną dopełniły podróże do Włoch, Holandii i Francji, do tego w letnich miesiącach 1873 i 1874 roku przebywała w kolonii artystycznej w Szolnoku. Bywała błędnie określana jako uczennica Emila Jakoba Schindlera, z którym dzieliła przez pewien czas studio.
Blau zadebiutowała w 1867 roku na wystawie w Österreichischen Kunstverein, a już w 1873 roku jej obrazy wystawiono podczas Wystawy Światowej w Wiedniu. Jej twórczość wpisywała się w nurt "Stimmungsimpressionismus". Wraz z Olgą Wisinger-Florian i Marie Egner od lat 80. XIX wieku należała do awangardy austriackiego pejzażu. Została także jedyną kobietą malarką swojego pokolenia o żydowskim pochodzeniu, której praca została publicznie doceniona. Przełomowym dziełem w jej karierze był obraz "Frühling im Prater" (pol. „wiosna w parku Prater”), który ukończyła w 1882 roku. Ze względu na nieco impresjonistyczne efekty zastosowane na płótnie, praca z początku miała zostać odrzucona przez jury wiedeńskiego Künstlerhausu, jednak dzieło w końcu wystawiono dzięki interwencji Hansa Makarta. Pracę docenił francuski minister sztuki Antonin Proust, który uznał obraz za najlepsze dzieło wystawy w Künstlerhaus i zachęcił Blau do wystawienia go w Salonie paryskim. W Paryżu "Frühling im Prater" spotkał się z pozytywnym odbiorem i otrzymał wyróżnienie podczas Salonu. W 1899 roku obraz nabył cesarz Franciszek Józef I do cesarskiej kolekcji.
Chociaż ze względu na płeć Blau nie mogła ubiegać się o prestiżowe zamówienia przy rozbudowie Ringu, ani uzyskać członkostwo w Künstlerhaus, udało się jej zbudować znaczącą karierę. Od 1869 roku, gdy sprzedała obraz "Jakobsee bei Polling", aż do końca życia utrzymywała się z malarstwa. Starała się, by jej prace nie były oceniane przez pryzmat jej osoby, a w szczególności jej płci. Pomimo tego, nie uniknęła mizoginicznych ocen swych prac. Z zasady nie uczestniczyła w kobiecych wystawach i prowadziła ciche, niezależne życie, rzadko wypowiadając się publicznie. Jej prace sprzedawały się nie tylko w Wiedniu, ale i w Niemczech, gdzie wielokrotnie organizowano wystawy indywidualne. Do 1910 roku wzięła udział w prawie czterdziestu znaczących wystawach. Jej atelier miał w zwyczaju odwiedzać m.in. książę Luitpold Wittelsbach, a cesarz odwiedził jej wystawę indywidualną w 1909 roku.
Pod koniec 1883 roku, po przejściu na protestantyzm, Blau wyszła za mąż za malarza Heinricha Langa.
Zmarła 31 października 1916 roku w Wiedniu. Otrzymała honorowe miejsce na Cmentarzu Centralnym w Wiedniu.
W 1938 roku, ze względu na żydowskie pochodzenie Blau, jej prace usunięto z austriackich galerii, jej imię zniknęło z oficjalnych opracowań na temat sztuki austriackiej, a ulicy jej imienia zmieniono patrona. Jednym z ważnych kroków w procesie przywrócenia pamięci o jej twórczości stała się wystawa retrospektywna w Muzeum Żydowskim w Wiedniu w 1996 roku.

</doc>
<doc id="5112584" url="https://pl.wikipedia.org/wiki?curid=5112584" title="Circle Limit III">
Circle Limit III

Circle Limit III – drzeworyt holenderskiego artysty M.C. Eschera z 1959 roku. Ukazuje płynące pokotem przeplatające się strumienie ryb w całej przestrzeni. Jest to jeden z czterech drzeworytów artysty przedstawiających cechy geometrii hiperbolicznej. Holenderski fizyk i matematyk określił go jako „najlepszy z czterech”.
Inspiracja.
Escher zainteresował się parkietażem w 1936 po zwiedzeniu Alhambry w Grenadzie w andaluzyjskim regionie Hiszpanii. Już w 1937 stworzył "", którym rozpoczął wprowadzanie mozaiki postaci ludzkich lub zwierzęcych w swych dziełach.
W 1958 Escher napisał list do H.S.M. Coxetera o tym, że ilustracja w jego artykule "Crystal Symmetry and its Generalizations" zainspirowała go do stworzenia serii "Circle Limit". Ilustracja w artykule Coxetera przedstawia parkietaż płaszczyzny w geometrii hiperbolicznej z trójkątów prostokątnych o kątach 30°, 45° i 90°. Takie trójkąty nie istnieją w geometrii euklidesowej, jednak są możliwe geometrii hiperbolicznej. Taki parkietaż można zinterpretować jako przedstawienie linii odbić i głównych domen z . Podstawową analizę ilustracji Coxetera, tak jak ją mógł rozumieć Escher, dokonał Casselman w 2010.
Geometria.
Przypuszczalnie Escher wierzył, że białe krzywe na jego drzeworycie, które dzielą ryby na pół, przedstawiają proste hiperboliczne w płaszczyzny hiperbolicznej, w którym cała dwuwymiarowa przestrzeń jest umieszczona w kole na płaszczyźnie euklidesowej, a hiperboliczne proste są reprezentowane przez łuki prostopadłe do brzegu koła. Escher nawet opisał, że ruch ryb jest prostopadły do brzegu. Jednak Coxeter wykazał, że nie jest to układ linii, który wykreśla naprzemiennie kwadraty i trójkąty równoboczne w przestrzeni hiperbolicznej, lecz są to ekwidystanty stykające się z brzegiem koła pod kątem formula_1.
Punkty w środkach kwadratów, w których spotykają się cztery ryby płetwami, tworzą wierzchołek ośmiu trójkątów równobocznych. Natomiast środki tych trójkątów są określone przez punkty, w których spotykają się trzy płetwy ryb oraz punkty, w których przecinają się trzy białe linie. Całość tworzy ośmiokątne kafelki. Podobne parkietaże z liniami ryb mogą być konstruowane dla innych hiperbolicznych kafelków utworzonych przez wielokąty inne niż trójkąty i kwadraty, lub z więcej niż trzema krzyżującymi się białymi krzywymi.
Współrzędne euklidesowe okręgów zawierających trzy najbardziej widoczne białe krzywe w drzeworycie można otrzymać przez obliczenia w formula_2.
Symetria.
Postrzegając wzór na płaszczyźnie hiperbolicznej ignorując kolory ryb, drzeworyt ma potrójną i poczwórną symetrię obrotową względem środków trójkątów i kwadratów wykreślonych przez białe linie. W ta grupa symetrii jest oznaczona jako 433.
Druk.
Ryby są przedstawione za pomocą czterech kolorów, dzięki czemu każdy potok ryb wzdłuż białej linii ma jeden kolor, a każda sąsiadująca ryba ma inny kolor. Kolorem czarnym zaznaczono rybi kontur. Drzeworyt ma w sumie pięć kolorów i jest drukowany z użyciem pięciu desek. Pełny wydruk wymagał czterokrotnego użycia każdej deski z odpowiednim kolorem. Średnica uzyskanego obrazu to 41,5 cm (16 5/16 in.).
Wystawy.
Drzeworyt jest częścią wystawy w w Hadze. Jego kopia jest również w zbiorach National Gallery of Canada.

</doc>
<doc id="5112589" url="https://pl.wikipedia.org/wiki?curid=5112589" title="Kościół Matki Bożej Pocieszenia w Szelejewie Drugim">
Kościół Matki Bożej Pocieszenia w Szelejewie Drugim

Kościół Matki Bożej Pocieszenia w Szelejewie Drugim – rzymskokatolicki kościół parafialny należący do parafii pod tym samym wezwaniem (dekanat gostyński archidiecezji poznańskiej).
Świątynia została wzniesiona w 1647 roku jako kaplica przez właściciela wsi Andrzeja Pogorzelskiego na dowód, że całkowicie zerwał z reformacją. Budowla jest zabytkowa i reprezentuje styl barokowy. Kościół jest usytuowany osią podłużną w kierunku wschód-zachód w zabytkowym parku. Świątynia ma formę wielokąta, który od strony wschodniej zaokrąglony jest półkolisto. Od strony zachodniej dostawiona jest kruchta, natomiast od południowej umieszczona jest zakrystia. Od strony północnej znajdują się drzwi wejściowe jednoskrzydłowe otwierające się do wewnątrz, obite blachą miedzianą z wytłoczonymi w niej wizerunkami św. Jadwigi – patronki Polski i św. Róży z Limy. W świątyni można zobaczyć zabytkowe rzeźby: Chrystusa Frasobliwego, św. Wawrzyńca oraz klęczącą niewiastę (z 1 połowy XVII wieku). Kościół w 1976 roku został przebudowany.
Od 1982 roku świątynia pełni funkcję kościoła parafialnego, a w 1973 roku przy kościele został utworzony rektorat.

</doc>
<doc id="5112592" url="https://pl.wikipedia.org/wiki?curid=5112592" title="Musa Hadid">
Musa Hadid

Musa Farah Hadid (arab. موسى حديد; ur. w 1965 w Ramallah) – palestyński samorządowiec, od 2012 roku burmistrz Ramallah. 
Jest współprzewodniczącym Eurośródziemnomorskiego Zgromadzenia Samorządów Lokalnych i Regionalnych. 
Życiorys.
Podczas studiów był aktywnym uczestnikiem pierwszej intifady (tzw. "wojny kamieni"), za co w 1987 roku został aresztowany. Podczas pobytu w więzieniach stał się jedną z czołowych postaci opozycyjnych. W 1993 roku uzyskał tytuł inżyniera budownictwa na uniwersytecie w Bir Zajt. Po skończeniu studiów, przez następne 20 lat pracował w wyuczonym zawodzie.
Kariera polityczna.
W wyborach samorządowych w październiku 2012 roku kierował własnym ruchem politycznym "Abnaa al-Balad", w ramach którego kandydował do rady miejskiej Ramallah. Według oficjalnych wyników ogłoszonych 22 października 2012 roku kierowana przez niego partia uzyskała 8 z 15 mandatów w radzie miasta, a on został przez radę wybrany burmistrzem Ramallah. W wyborach samorządowych w 2017 roku ponownie wszedł w skład rady miejskiej. 1 czerwca 2017 roku, podczas inauguracyjnej sesji, został wybrany burmistrzem na kolejną kadencję.
Od 2020 roku jest współprzewodniczącym Eurośródziemnomorskiego Zgromadzenia Samorządów Lokalnych i Regionalnych. 
Hadid jest przewodniczącym Palestyńskiej Federacji Samorządowców (arab. الاتحاد الفلسطيني للهيئات المحلية الفلسطينية), członkiem Funduszu Rozwoju Miejskiego (arab. صندوق تطوير وإقراض البلديات), członkiem Rady Dyrektorów Muzeum Jasira Arafata oraz Muzeum Mahmuda Darwisza, członkiem Prezydenckiego Komitetu ds. Kościelnych (arab. اللجنة الرئاسية العليا لمتابعة شؤون الكنائس في فلسطين), a także członkiem Prezydenckiego Komitetu ds. Pokoju (arab. لجنة رئاسية للسلم الأهلي).
W kulturze.
Hadid wystąpił w filmie dokumentalnym zatytułowanym "Mayor", w reżyserii Davida Ositiego. Film, który miał premierę w 2020 roku opowiada o codziennym życiu Hadida jako burmistrza Ramallah.
Życie prywatne.
Musa Hadid deklaruje się jako chrześcijanin.

</doc>
<doc id="5112595" url="https://pl.wikipedia.org/wiki?curid=5112595" title="Stocznia na Malcie">
Stocznia na Malcie



</doc>
<doc id="5112605" url="https://pl.wikipedia.org/wiki?curid=5112605" title="Andrzej Harasimiuk">
Andrzej Harasimiuk

Andrzej Marian Harasimiuk (ur. 1964) – polski geograf, wykładowca Uniwersytetu Warszawskiego.
Życiorys.
Andrzej Harasimiuk od co najmniej 1990 pracuje na Uniwersytecie Warszawskim. Jest adiunktem w Katedrze Geografii Fizycznej, wcześnie w Instytucie Geografii Fizycznej, Wydziału Geografii i Studiów Regionalnych Uniwersytetu Warszawskiego. Kierownik Laboratorium Analiz Środowiskowych WGiSR UW. W 1997 r. uzyskał stopień doktora nauk o Ziemi w dziedzinie geografii na Uniwersytecie Warszawskim na podstawie pracy "Hydrochemiczne aspekty funkcjonowania krajobrazu na przykładzie zlewni Olszanki""." W 2014 r. habilitował się na Wydziale Geografii i Studiów Regionalnych UW przedstawiając pracę "Funkcjonowanie krajobrazów oligotroficznych".

</doc>
<doc id="5112608" url="https://pl.wikipedia.org/wiki?curid=5112608" title="Skin Alley">
Skin Alley

Skin Alley – brytyjski zespół muzyczny grający rock progresywny, jazz rock oraz jazz fusion. Został założony przez Thomasa Crimble'a (gitara basowa, śpiew) i Alvina Pope'a (perkusja) jesienią 1968 roku. Grupa istniała do 1974 roku. 
Historia.
W pierwotnym składzie zespołu oprócz Crimble'a i Pope'a znaleźli się Max Taylor (gitara) oraz Jeremy Sagar (śpiew). Na początku 1969 roku Taylor i Sagar odeszli, a na ich miejsce zajęli Krzysztof Henryk Juszkiewicz (instrumenty klawiszowe, arkodeon), muzyk polskiego pochodzenia oraz Bob James (gitara, saksofon, flet, śpiew).
Zespół w tym zestawieniu podpisał kontrakt z CBS Records. Debiutancki album "Skin Alley" oraz "To Pagham and Beyond" ukazały się w 1970 roku. Jednak jeszcze w tym samym roku przed ukończeniem drugiego albumu Crimble odszedł do Hawkwind. Crimble był później współtwórcą festiwalu Glastonbury. Został zastąpiony przez Nicka Grahama (gitara basowa, flet, śpiew, instrumenty klawiszowe; ex-Atomic Rooster; nie mylić z Nickym Grahamem z The End i Tucky Buzzard) i to z nim ukończono pracę. Graham zaśpiewał w dwóch utworach. Z kolei Pope został później zastąpiony przez Tony'ego Knighta.
W maju 1972 roku Skin Alley wystąpił na sponsorowanym przez New Musical Express festiwalu Lincoln "Giants of Tomorrow". Przejście do wytwórni Transatlantic Records w 1972 roku zainicjowało wydanie trzeciego albumu zespołu "Two Quid Deal?". Na ich czwartym i ostatnim albumie "Skintight," który został wydany w 1973 roku, zespół grał bardziej komercyjnego, mainstreamowego rocka z dużą ilością orkiestracji oraz aranżacji dętych. Wkrótce potem grupa rozpadła się, a Graham odniósł największy sukces w swojej karierze po wydaniu "Skintight" grając w zespołach m.in. w Alibi oraz w The Humans we wczesnych latach 80.
Amerykański oddział wytwórni Columbia Records nie był zainteresowany zespołem i odmówił wydania któregokolwiek z albumów Skin Alley w Stanach Zjednoczonych. Trzeci i czwarty album zostały wydane w USA przez Stax Records. Mimo że Stax Records chciał rozszerzyć swój repertuar na rocka, nie odniosła sukcesu w promowaniu swoich rockowych projektów, a oba albumy Skin Alley zostały w dużej mierze zignorowane w USA.
Cover utworu "Living In Sin" z albumu "Skin Alley" nagrała w 1972 roku grupa Test.

</doc>
<doc id="5112613" url="https://pl.wikipedia.org/wiki?curid=5112613" title="Kościół Ewangelicko-Augsburski Krzyża Jezusowego w Gorzowie Śląskim">
Kościół Ewangelicko-Augsburski Krzyża Jezusowego w Gorzowie Śląskim



</doc>
<doc id="5112614" url="https://pl.wikipedia.org/wiki?curid=5112614" title="Kościół ewangelicko-augsburski Zofii w Pokoju">
Kościół ewangelicko-augsburski Zofii w Pokoju



</doc>
<doc id="5112617" url="https://pl.wikipedia.org/wiki?curid=5112617" title="Dane Alex Bird-Smith">
Dane Alex Bird-Smith



</doc>
<doc id="5112620" url="https://pl.wikipedia.org/wiki?curid=5112620" title="Kościół św. Marcina w Bukowcu (powiat jeleniogórski)">
Kościół św. Marcina w Bukowcu (powiat jeleniogórski)



</doc>
<doc id="5112623" url="https://pl.wikipedia.org/wiki?curid=5112623" title="V2 Records">
V2 Records

V2 Records – niezależna brytyjska wytwórnia płytowa, założona w 1996 roku przez Richarda Bransona, należąca obecnie (2021) do PIAS Cooperative, z siedzibą w Londynie.
Historia.
Wytwórnię płytową V2 Records założył przedsiębiorca Richard Branson, założyciel Virgin Records (1970), którą w 1992 roku sprzedał koncernowi EMI. Założenie nowej wytwórni miało na celu wykorzystanie popularności brytyjskiej muzyki pop poprzez podpisywanie kontraktów głównie z młodymi brytyjskimi zespołami i lansowanie młodych talentów. W 1997 roku Branson założył V2 Benelux jako część grupy V2 International z oddziałami w USA, Wielkiej Brytanii, Skandynawii, Niemczech, Francji, Włoszech i krajach Beneluksu. V2 stała się jedną z najbardziej dynamicznych niezależnych wytwórni w Europie, V2 skupiając pod swoimi skrzydłami artystów sprzedających miliony egzemplarzy płyt, takich jak: Stereophonics, Paul Weller, Anaïs, Isabelle Boulay i Henri Salvador. Ponadto jest właścicielem i operatorem Co-Operative Music, swojej wewnętrznej organizacji licencyjnej, która obejmuje takie niezależne wytwórnie jak Bella Union, City Slang i Wichita Recordings. 10 sierpnia 2007 roku Universal Music Group ogłosił zamiar przejęcia V2 Music Group, Ltd., w skład której wchodzi V2 Records.
W 2010 roku V2 Records Benelux nawiązała współpracę z wytwórnią płyt winylowych Music On Vinyl, będącej wspólnym przedsięwzięciem Record Industry i Bertus Distribution, którzy są również udziałowcami V2. Umowa dotyczyla części wydań międzynarodowych, a pierwszym wydawnictwem V2, które pojawiło się za pośrednictwem Music On Vinyl był album "Nothing’s Impossible" Solomona Burke’a. Album ukazał się w Europie 31 stycznia następnego roku. Music On Vinyl w 2009 roku nawiązała również współpracę z Sony Music Entertainment Netherlands. Record Industry tłoczy płyty dla Sony, a Bertus zajmuje się europejską sprzedażą i dystrybucją.
W 2013 roku PIAS Label Group wykupił z rąk Universal Music Group Co-Operative Music wraz z wytwórnią V2 Records. Pracownicy Co-Operative Music zostali przeniesieni do londyńskiego biura PIAS.
1 lipca 2020 roku zarząd V2 Records postanowił, w związku z niepewną sytuacją w branży rozrywkowej, powiększyć swój zespół o szereg stanowisk stawiając na rozwój, zarówno lokalny, jak i międzynarodowy:
Artyści (wybór).
Lista według Discogs:

</doc>
<doc id="5112624" url="https://pl.wikipedia.org/wiki?curid=5112624" title="Peter Shalulile">
Peter Shalulile

Peter Shalulile (ur. 23 października 1993 w Windhuku) – namibijski piłkarz grający na pozycji napastnika w klubie Mamelodi Sundowns oraz reprezentacji Namibii.
Kariera klubowa.
Shalulile rozpoczynał swoją karierę w klubie Tura Magic. W 2015 roku wyjechał do Południowej Afryki. Początkowo grał w Highlands Park. W drużynie spędził 5 lat. W 2020 roku przeniósł się do Mamelodi Sundowns. W pierwszym sezonie zdobył mistrzostwo RPA. Strzelił wówczas 15 bramek i uplasował się na drugim miejscu w klasyfikacji strzelców. Po sezonie wygrał nagrodę PSL Award.
Kariera reprezentacyjna.
W reprezentacji Namibii zadebiutował 10 września 2014 z Eswatini. Pierwszą bramkę zdobył w meczu z Madagaskarem 28 maja 2015. Znalazł się w kadrze Namibii na Puchar Narodów Afryki 2019.

</doc>
<doc id="5112625" url="https://pl.wikipedia.org/wiki?curid=5112625" title="Marcin Lewandowski (kolarz)">
Marcin Lewandowski (kolarz)

Marcin Lewandowski (ur. 10 października 1977 w Lipnie) – polski kolarz szosowy. Wielokrotny Mistrz Polski, były trener i dyrektor sportowy.
Kariera.
Lewandowski to wychowanek drużyny LKS Agromel Toruń. Pierwsze sukcesy odnosił już w kategorii Junior, gdzie startował między innymi w wyścigu Driedaagse Axel Juniors, na którym zajął 17. miejsce. W późniejszych sezonach jeździł w barwach ekip zawodowych takich, jak: Legia Bazyliszek, Atlas Ambra, Mikomax - Browar Staropolski, Action - Nvidia - Mróz, Action - ATI, czy Intel Action. Wielokrotnie stawał na najwyższym stopniu podium Mistrzostw Polski. Reprezentant Polski w Mistrzostwach Świata w belgijskim Zolder. Dojeżdżał w czołówce etapów Tour de Pologne. Największy sukces odniósł jednak na Niemieckim Niedersachsen Rundfahrt, w którym w 2005 roku wygrał pierwszy etap. Uznawany był za jednego z wyróżniających się polskich sprinterów. Karierę zawodową zakończył w 2006 roku. Powrócił do kolarstwa w 2013 roku zakładając szkółkę UKS Copernicus Obrowo (później UKS Kometa Obrowo), filię Copernicus Akademii Michała Kwiatkowskiego, gdzie szkolił młodzież jako trener do 2015 roku. W sezonach 2015-2016 trener drużyny TKK Pacific Toruń - Nestlé Fitness. W latach 2018 - 2019 pełnił funkcję dyrektora sportowego Team Hurom. Obecnie cały czas pomaga w karierze swojemu synowi, Radosławowi, który jest zawodnikiem kolarskiej Cartusii Kartuzy.
Życie prywatne.
25 grudnia 1998 poślubił Justynę, z którą ma trójkę dzieci. Najstarsza córka, Julia urodziła się 14 stycznia 2000. 15 sierpnia 2002 na świat przyszło drugie dziecko małżeństwa, Radosław. Najmłodsza córka pary, Emilia urodziła się 26 czerwca 2006. Radosław postanowił pójść śladami ojca i zawodowo uprawia kolarstwo, obecnie jest zawodnikiem drużyny Cartusia Kartuzy, a na swoim koncie ma już pięć tytułów Mistrza Polski. Z kolei najstarsza córka Lewandowskich zajmuje się marketingiem sportowym.

</doc>
<doc id="5112626" url="https://pl.wikipedia.org/wiki?curid=5112626" title="Eugène Jaeglé">
Eugène Jaeglé

Eugène Jaeglé – inżynier rolnictwa, pierwszy bibliotekarz Biblioteki Narodowej Madagaskaru.
Życiorys.
W 1905 roku na Madagaskarze powstała "Bibliothèque du Gouvernement Général". Pierwszym bibliotekarzem został mianowany inżynier rolnictwa Eugène Jaeglé. Jako bibliotekarz przygotowywał i wydawał tematyczne zestawienia dokumentów m.in. na temat rolnictwa, przemysłu czy handlu. Gromadził zdjęcia, dokumenty i wycinki dotyczące historii Madagaskaru. Przygotował trzy broszury (łącznie 329 stron) bibliografii Madagaskaru z lat 1905–1930. W Bibliotece Narodowej Madagaskaru zachowało się około 100 albumów jego autorstwa ze zdjęciami i wycinkami. Wydawał "Biulletin économique de Madagascar".

</doc>
<doc id="5112629" url="https://pl.wikipedia.org/wiki?curid=5112629" title="Ekʼ Balam">
Ekʼ Balam

Ekʼ Balam (czyt. ek-bælæm) to stanowisko archeologiczne Yucatec-May w gminie Temozón na Jukatanie w Meksyku. Leży na nizinach 25 km (16 mil) na północ od Valladolid i 56 km (35 mil) na północny wschód od Chichén Itzá. Od okresu preklasycznego do okresu postklasycznego było siedzibą królestwa Majów. Badania wskazują, że było ono zamieszkane już w okresie preklasycznym (średnim), a dokładniej datuje się to na lata: 600 - 450 r. p.n.e. Największy rozkwit Ekʼ Balam przypada najprawdopodobniej na okres klasyczny, tj. na lata 600 - 900 n.e. Według danych szacunkowych, miasto to było zamieszkane w swoim szczytowym okresie nawet do 15 tysięcy Majów oraz zajmowało przestrzeń około 12 kilometrów kwadratowych. Tylko część miasta była otoczona murami, bo zaledwie około 1,25 km².
Badania archeologiczne.
Po upadku, miasto zostało zapomniane i ponownego jego odkrycia pod koniec XIX wieku dokonał francuski archeolog i podróżnik Claude-Joseph Désiré Charnay. Dalsze prace badawcze i zabezpieczenie strefy archeologicznej nastąpiło dopiero pod koniec lat ‘80 XX wieku, pod wodzą amerykańskich naukowców: Billa Ringle oraz George'a Bey III. Sporządzili oni mapę tego miejsca, a później swoje badania kontynuowali jeszcze w latach 90. Dziś strefa archeologiczna Ekʼ Balam jest w znacznej części odsłonięta i udostępniona do zwiedzania turystom.
Zabytki.
Na terenie stanowiska archeologicznego znajduje się wiele rozmaitych obiektów zabytkowych z czasów świetności miasta, takich jak:
Wejście na teren strefy archeologicznej Ekʼ Balam jest możliwe dla turystów po opłaceniu biletu wstępu.

</doc>
<doc id="5112634" url="https://pl.wikipedia.org/wiki?curid=5112634" title="Wagony SGP nr 201–250 (tramwaje w Grazu)">
Wagony SGP nr 201–250 (tramwaje w Grazu)

Wagony SGP nr 201–250 – seria silnikowych wagonów tramwajowych o konstrukcji analogicznej do Kriegsstraßenbahnwagen, wyprodukowanych w latach 1946–1949 przez Simmering-Graz-Pauker dla systemu tramwajowego w Grazu. Poza wagonami silnikowymi powstały także wagony doczepne nr 401B–450B.
Historia.
Po II wojnie światowej system tramwajowy w Grazu pilnie potrzebował nowych wagonów. Około 1946 r. postanowiono, że nowe, dwukierunkowe tramwaje dostarczy zakład Simmering-Graz-Pauker (dziś część Siemens AG Österreich). Łącznie zamówiono po 50 wagonów silnikowych i doczepnych. W 1949 r. rozpoczęto eksploatację pierwszych wagonów. Tramwaje silnikowe otrzymały numerację z zakresu 201–250, a doczepne z zakresu 401B–450B.
W latach 80. XX wieku austriackie Ministerstwo Transportu wydało rozporządzenie w sprawie transportu tramwajowego, które wprowadziło zakaz eksploatacji tramwajów z drewnianym nadwoziem. W związku z tym wagony musiały zostać wycofane. Od 1987 r. stopniowo zastępowano je używanymi wagonami Duewag z Wuppertalu.
Konstrukcja.
Wagony silnikowe miały nadwozie o długości 11,60 m. Masa pustego wagonu była równa 13,6 t. Nadwozie zbudowane było z desek. Wewnątrz tramwajów umieszczono 16 miejsc siedzących i 45 stojących. Tramwaje wyposażono w fotel dla motorniczego, czterostopniowy nastawnik, hamulce szynowe i drzwi z napędem pneumatycznym.
Wagony historyczne.
Do dziś zachowało się kilka wagonów. W kolekcji Tramway Museum Graz znajdują się m.in. wagony silnikowe nr 206, 222 i 234 (rok produkcji: 1949) z doczepami. Wagon nr 206 uczestniczy niekiedy w przejazdach specjalnych.
Wagony silnikowe nr 212, 247 i 250 są własnością Historamy Ferlach. Wagon nr 212 posiada biało-czerwone malowanie wzorowane na malowaniu tramwajów w Klagenfurcie.

</doc>
<doc id="5112637" url="https://pl.wikipedia.org/wiki?curid=5112637" title="USS Milwaukee (LCS-5)">
USS Milwaukee (LCS-5)

USS Milwaukee (LCS-5) – amerykański okręt do walki w strefie przybrzeżnej typu "Freedom". Trzeci okręt typu wszedł do służby w US Navy w 2015 roku. Jednostka została nazwana imieniem leżącego w stanie Wisconsin miasta Milwaukee.
Projekt i budowa.
Stocznia Marinette Marine zamówienie na drugą jednostkę typu "Freedom" otrzymała 29 grudnia 2010 roku. Uroczyste rozpoczęcie budowy miało miejsce 27 października 2011 roku. Wodowanie nastąpiło 18 grudnia 2013 roku. Na początku września 2015 roku, podczas prób morskich przy dużej prędkości okręt wygenerował wyższą niż się spodziewano falę, która uszkodziła 40 cywilnych jednostek cumujących w przystani w Hrabstwie Door na wyspie Chambers. Dochodzenie prowadzone w tej sprawie przez United States Coast Guard, zakończyło się w czerwcu 2016 ugodą pomiędzy pokrzywdzonymi a ubezpieczycielem.
W konstrukcji USS „Milwaukee” w porównaniu do wcześniejszej jednostki serii, USS „Fort Worth”, wprowadzono 30 zmian. Liczba zmian w porównaniu do jednostki prototypowej serii USS „Freedom” sięgała kilkuset, co ostatecznie zdaniem producenta kończyło proces rozwoju tej konstrukcji, która miała być wzorcem dla kolejnych jednostek serii. Modułowa konstrukcja okrętu pozwala w zależności od potrzeb przystosować go do misji przeciwminowych, przeciwpodwodnych (ZOP), zwalczania jednostek nawodnych, bądź też wsparcia jednostek lądowych i operacji sił specjalnych. Zastosowanie zaawansowanych technologii łączności pozwala na szybką wymianę informacji taktycznej z przedstawicielami innych rodzajów sił zbrojnych.
Okręt wszedł do służby 21 listopada 2015 roku.
Służba.
11 grudnia 2015 roku, w pobliżu bazy Naval Station Norfolk, na okręcie doszło do awarii układu napędowego, poprzedzonej wykryciem opiłków metalu w filtrach oleju przekładni napędowych. Okręt został pozbawiony napędu i musiał zostać odholowany do portu przez USNS Grapple (T-ARS 53). Na początku listopada 2016 roku okręt udał się do stoczni BAE Systems w Jacksonville na trwający siedem miesięcy remont. 7 września 2017 roku okręt w trybie nadzwyczajnym opuścił bazę w Mayport, aby uniknąć skutków uderzenia huraganu Irma. 
11 maja 2018 roku, okręt w ramach testów nowego modułu uzbrojenia, wystrzelił z niego cztery pociski AGM-114L Longbow Hellfire do celów symulujących atak szybkich łodzi.
30 sierpnia 2019 roku okręt był zmuszony tymczasowo opuścić bazę w Mayport, aby uniknąć skutków działania huraganu Dorian.

</doc>
<doc id="5112639" url="https://pl.wikipedia.org/wiki?curid=5112639" title="Vitus Rubianto Solichin">
Vitus Rubianto Solichin

Vitus Rubianto Solichin SX (ur. 15 listopada 1968 w Semarang) – indonezyjski duchowny katolicki, biskup diecezjalny Padang od 2021.
Życiorys.
Święcenia kapłańskie otrzymał 7 lipca 1997 w zgromadzeniu ksawerianów. Był m.in. wykładowcą seminarium w Bandungu, wicedyrektorem ds. akademickich wyższej szkoły filozoficznej w Dżakarcie, a także rektorem części filozoficznej tamtejszego zakonnego scholastykatu.
3 lipca 2021 papież Franciszek mianował go biskupem diecezjalnym Padang. Sakry udzielił mu 7 października 2021 nuncjusz apostolski w Indonezji – arcybiskup Piero Pioppo.

</doc>
<doc id="5112645" url="https://pl.wikipedia.org/wiki?curid=5112645" title="Gakkō no Kaidan">
Gakkō no Kaidan



</doc>
<doc id="5112662" url="https://pl.wikipedia.org/wiki?curid=5112662" title="Świadczenie usług">
Świadczenie usług

Świadczenie usług – świadczenie na rzecz osoby fizycznej, osoby prawnej lub jednostki organizacyjnej niemającej osobowości prawnej, które nie stanowi dostawy towarów, w tym również:
1) przeniesienie praw do wartości niematerialnych i prawnych, bez względu na formę, w jakiej dokonano czynności prawnej;
2) zobowiązanie do powstrzymania się od dokonania czynności lub do tolerowania czynności lub sytuacji;
3) świadczenie usług zgodnie z nakazem organu władzy publicznej lub podmiotu działającego w jego imieniu lub nakazem wynikającym z mocy prawa.

</doc>
<doc id="5112669" url="https://pl.wikipedia.org/wiki?curid=5112669" title="Jan Packan">
Jan Packan

Jan Packan (ur. 17 stycznia 1866 w Chyrowie – zm. 18 czerwca 1957 w Krakowie) - stolarz, ślusarz, działacz ruchu socjalistycznego, spółdzielczego i zawodowego. 
Życiorys.
Syn Piotra, rolnika a następnie kuśnierza, i Marii Iwanejko. Po ukończeniu szkoły ludowej w Chyrowie, pracował jako stolarz w Chyrowie i w Samborze. Odbył służbę wojskową w 77 p. piechoty w Samborze, oraz w Centralnym Wojskowym Zakładzie Karnym w Möllersdorf ("K. u. K. Militärstrafanstalt Möllersdorf") pod Wiedniem (1886-1889); którą zakończył w stopniu kaprala. Zatrudnił się jako stolarz w warsztatach kolejowych w Przemyślu (1889-1891), i w Nowym Sączu (1892-1899). Wstąpił do stowarzyszenia oświatowo-zapomogowego „Siła” (1892-) i Galicyjskiej Partii Socjaldemokratycznej (1894-), która w 1897 zmieniła nazwę na Polską Partię Socjaldemokratyczną Galicji i Śląska Cieszyńskiego – PPSD. Represjonowany był kilkakrotnie przez władze kolejowe przenoszony, m.in. do Milówki w pow. żywieckim (1899-), Żywca (1900-), gdzie był organizatorem lokalnej komórki Stowarzyszenia Zawodowego Robotników Kolejowych i Personelu Kolejowego, i do Dębicy (1906-). 
Od 1908 mieszkał w Podgórzu, od 1915 dzielnicy Krakowa, zatrudniony na stacji Kraków–Płaszów. Zamieszczał korespondencje w pismach socjalistycznych „Prawo Ludu”, „Naprzód” i „Kolejarz”. Po odzyskaniu niepodległości, do chwili przejścia na emeryturę w 1929, pracował jako szef magazynu. Był przewodniczącym koła Związku Zawodowego Pracowników Kolejowych RP (ZZK) w Podgórzu–Płaszowie, zastępcą prezesa Zarządu Okręgowego ZZK w Krakowie (1920-1926 i 1935-1937), wchodził w skład władz ZZK jako wiceprzewodniczący (1918-1919), członek zarządu (1922-1924 i 1927-1929), honorowy prezes (1929-1931), członek Centralnego Sądu Związkowego (1931-1937), jego przewodniczący (1933-), przewodniczący Zarządu Głównego ZZK (1937-1939). W 1925 był sądzony za współkierownictwo masowymi wystąpieniami robotniczymi w 1923 w Krakowie, został jednakże uniewinniony.
Był aktywnym działaczem Polskiej Partii Socjalistycznej (PPS) wszystkich szczebli oraz członkiem krakowskiej Rady Miejskiej (1918-1931). Po powstaniu warszawskim ewakuowany do Pruszkowa, następnie do Krakowa.
Działalność w PPS kontynuował po wyzwoleniu. Od 1948 należał do Polskiej Zjednoczonej Partii Robotniczej. 
Pochowany został na cmentarzu Rakowickim w Krakowie. 
Odznaczony m.in. Orderem Sztandaru Pracy II kl.

</doc>
<doc id="5112670" url="https://pl.wikipedia.org/wiki?curid=5112670" title="Teofil Kosiński">
Teofil Kosiński



</doc>
<doc id="5112672" url="https://pl.wikipedia.org/wiki?curid=5112672" title="Zygmunt Dziewguć">
Zygmunt Dziewguć

Zygmunt Dziewguć (ur. 24 kwietnia 1948 w Lipianach) – polski samorządowiec i menedżer, wieloletni radny sejmiku zachodniopomorskiego (od 1999), w 2008 pełniący obowiązki jego przewodniczącego.
Życiorys.
Z wykształcenia ekonomista, kształcił się m.in. w Zachodniopomorskiej Szkole Biznesu w Szczecinie. W 1972 za sprawą żony przeprowadził się do Gryfic. Od 1976 pracował w PKS Gryfice, w tym przez wiele lat jako prezes zarządu (w latach 1979–1984 i ponownie od 1990). Za jego kadencji w 2000 spółkę sprywatyzowano.
Związał się z Polskim Stronnictwem Ludowym, jednak formalnie nie wstąpił do tej partii. W kadencji 1994–1998 zasiadał w radzie miejskiej Gryfic. Wieloletni radny sejmiku zachodniopomorskiego, wybierano go do tego gremium w 1998 (z listy Przymierza Społecznego), 2002, 2006 (po rezygnacji Kazimierza Ziemby wybranego na burmistrza Nowogardu), 2010, 2014 i 2018. Pełnił funkcję wiceprzewodniczącego sejmiku (1999–2010, od 2017). Od 17 listopada do 2 grudnia 2008 tymczasowo kierował jego pracami po odwołaniu Michała Łuczaka. Kandydował bez powodzenia do Sejmu w 2007, 2011 (jako lider okręgowej listy) i 2015.
Jest żonaty, ma dwoje dzieci.
Odznaczenia.
Odznaczony m.in. Złotym Krzyżem Zasługi (1994), Krzyżem Kawalerskim Orderu Odrodzenia Polski (2002), Srebrnym medalem „Za zasługi dla obronności kraju” (2014) oraz Srebrnym Medalem „Za zasługi dla pożarnictwa” (2014). W 2019 wyróżniony tytułem honorowego obywatela Lipian.

</doc>
<doc id="5112676" url="https://pl.wikipedia.org/wiki?curid=5112676" title="Ucho igielne (Staff)">
Ucho igielne (Staff)

Ucho igielne – zbiór wierszy Leopolda Staffa z 1927 r. Został nagrodzony Państwową Nagrodą Literacką w tym samym roku. Zbiór jest uznany za zwierający wiele z najlepszych wierszy Staffa.
Tomik okazał się wyjątkowy na tle dotychczasowej twórczości poety, przede wszystkim dlatego, że ten w całości poświęcił go głęboko intymnym doświadczeniom religijnym. Wiersze chrześcijańskie pojawiały się co prawda wcześniej, choćby już w "Snach o potędze", jednak nie na taką skalę i nie tak radykalnie, jak w "Uchu igielnym". W recenzjach zauważano również powtórzenia istniejących już wcześniej u Staffa problemów, tyle że zwracano uwagę, że tym razem podjęte zostały na szerszą skalę. Należy przy tym podkreślić, iż przez wielu badaczy Staff postrzegany bywał dotąd jako wzór realisty, co do zasady obcego szaleństwu wiary, czyli poety, u którego „mistyki jest jak na lekarstwo”. W tej perspektywie zbiór wniósł kolejne istotne novum. "Ucho igielne" w ocenie krytyków stanowiło niespodziewaną odnowę sił twórczych Staffa, które zdawały już się wyczerpywać.
Wiersze "Ucha igielnego" wyróżniają się barokowym niemalże ujęciem tematu. Religijność Staffa lokowała się w pobliżu pascalowskiej otchłani: ponadto wizyjność, dynamiczne i żywiołowe ujęcie dramatu wiary, wewnętrzne rozdarcie pomiędzy mrokiem i światłem, wiarą i niewiarą, miłością i rozpaczą, początkowo przywoływało na myśl XVII-wiecznych mistrzów Karmelu.&lt;poem&gt;::::Mój Bóg to przepaść! Mój Bóg to bezedno,

</doc>
<doc id="5112678" url="https://pl.wikipedia.org/wiki?curid=5112678" title="Ilka Gedő">
Ilka Gedő

Ilka Gedő' (ur. 26 maja 1921, zm. 19 czerwca 1985) – węgierska malarka i graficzka. Jej twórczość przetrwała dekady prześladowań i represji, najpierw przez półfaszystowski reżim lat 30. i 40. XX wieku, a następnie, po krótkiej przerwie względnej wolności w latach 1945–1949, przez reżim komunistyczny lat 50. do 1989 roku. W pierwszym etapie twórczości, który zakończył się w 1949 roku, Ilka Gedő wykonała ogromną liczbę rysunków które można podzielić na różne serie. Od 1964 roku wznowiła działalność artystyczną tworząc obrazy olejne. „Ilka Gedő jest jedną z samotnych mistrzyń sztuki węgierskiej. Nie jest związana ani z awangardą, ani z tradycyjnymi trendami. Jej niedościgniona metoda twórcza sprawia, że nie można jej porównywać z innymi artystami.”.
Wczesne życie i trening.
Ilka Gedő (1921-1985) urodziła się 26 maja 1921 r. z małżeństwa Szymona Gedő i Elzy Weiszkopf. Jej ojciec był nauczycielem w żydowskim gimnazjum, matka pracowała jako urzędniczka. W kręgu przyjaciół rodziny znajdowali się czołowi węgierscy pisarze i artyści tamtych czasów. Ilka Gedő wychowywała się w rodzinie, w której miała wszelkie możliwości, by stać się wykształconą i wrażliwą artystką. Uczęszczała do szkoły średniej noszącej nazwę „Új Iskola” (Nowa Szkoła). Szkoła ta oferowała innowacyjny program i metody nauczania.
Ilka Gedő od wczesnego dzieciństwa nieustannie rysowała, zapisując swoje przeżycia. Zachowany w całości w posiadłości artystki cykl juveniliów można ułożyć w porządku chronologicznym, mamy więc do czynienia z wizualnym pamiętnikiem.
Miała siedemnaście lat, gdy spędzała wakacje na wzgórzach Bakony, na zachód od Budapesztu. Podczas wakacji cały czas spędzała na rysowaniu krajobrazów. Na polach, ze szkicownikiem w ręku, podążała za kosiarzami, aby pod tym samym kątem oglądać wciąż na nowo powtarzający się ruch, uchwycić rytm z dużą płynnością i wyrafinowaniem. Zachowane rysunki, akwarele i foldery z lat 1937–1938 świadczą o tym, że już wtedy posiadała pełne techniczne opanowanie rysunku, i to pomimo tego, że nigdy wcześniej nie pobierała regularnych lekcji. From the late 1930s till the early 1940s Ilka Gedő was taught by three artists of Jewish origin who were killed by the Nazis at the end of the war.
W 1939 roku, w roku maturalnym, Gedő uczęszczała do otwartej szkoły Tibora Gallé (1896-1944). Drugim mistrzem Gedő był Victor Erdei (1879-1944), malarz i grafik w stylu naturalistyczno-impresjonistycznym i secesyjnym. Trzecim nauczycielem Gedő był rzeźbiarz István Örkényi Strasser (1911-1944). Od Strassera Gedő nauczyła się stanowczości rzeźbiarskiego modelunku i odwzorowania bryły.
Po zdaniu matury Ilka Gedő poważnie rozważała rozpoczęcie studiów artystycznych w Paryżu, ale przeszkodziła jej w tym wojna, a ze względu na żydowskie prawo nie mogła też dostać się do Węgierskiej Akademii Sztuki. Nawet gdyby Gedő chciała uczęszczać do Akademii, prawdopodobnie droga do niej zostałaby jej zablokowana. Wraz z rosnącymi wpływami węgierskich faszystów, Partii Strzałokrzyżowców, otwarte pozbawienie praw obywatelskich Żydów rozpoczęło się w 1938 r. wraz z wprowadzeniem pierwszej ustawy żydowskiej, a następnie drugiej i trzeciej w 1939 i 1941 r. W czasie wojny Gedő zarabiała na życie.
W czasie wojny utrzymywała się z ceramiki, ale nigdy nie przestała tworzyć swoich serii grafik. Ilka Gedő często odwiedzała miasteczko Szentendre. Małe prowincjonalne miasteczko nad Dunajem, około 20 mil od Budapesztu, w okresie międzywojennym było schronieniem dla wielu artystów. W latach 1938–1947 Ilka Gedő wykonała pastelowe rysunki miasta, czerpiąc formy i kolory bezpośrednio z natury. Kolory czerwony, żywy żółty, ciemnobrązowy, niebieski i zielony osiągają dużą intensywność barwną. Do początku lat 40. wraz z innymi młodymi artystami Ilka Gedő odwiedzała także pracownię Gyuli Papa (1899-1982), który był byłym uczniem Johannes Itten i nauczycielem Bauhausu.
W tych latach, aż do 1944 roku, Gedő tworzyła studia intymne, głównie ołówkowe, dotyczące życia rodzinnego. Rozpoczęła serię autoportretów, która miała trwać do końca, w 1949 roku, pierwszego etapu jej kariery artystycznej.
W 1942 roku Ilka Gedő wzięła udział w wystawie zorganizowanej przez Grupę Plastyków Socjalistów zatytułowanej Wolność i lud, która odbyła się w Centrum Związku Zawodowego Metalowców.
Rysunki wykonane w budapesztańskim getcie.
19 marca 1944 r. osiem niemieckich dywizji wkroczyło na Węgry. Prześladowania węgierskich Żydów rozpoczęły się na dobre. Z niespotykaną szybkością prawie wszyscy Żydzi z węgierskich prowincji zostali deportowani do obozów koncentracyjnych w Polsce, gdzie większość z nich została zabita. (Węgierska społeczność żydowska straciła 564 500 istnień ludzkich podczas wojny, w tym 63 000 przed niemiecką okupacją.). Mimo protestów hierarchów kościelnych i niezdecydowanych prób powstrzymania deportacji przez Miklósa Horthyego, latem 1944 r. około 200 000 Żydów zgromadzono w budapesztańskim getcie i w specjalnie wyznaczonych domach. Po nieudanej próbie Horthyego wycofania Węgier na wojnę, partia Strzałokrzyżowców dokonała 15 października 1944 r. zbrojnego przejęcia władzy. W getcie rozpoczął się najgorszy koszmar. Dzięki szczęściu Ilka Gedő uniknęła deportacji i przeżyła.
W getto w Budapeszcie Ilka Gedő większość czasu spędzała na czytaniu i rysowaniu rejestrując otoczenie, swoich towarzyszy, starców i dzieci. Rysunki te są bezcennymi dokumentami, ale także alegoriami ludzkiego upokorzenia i bezbronności. Na jednym z rysunków autoportretowych przedstawia siebie w ujęciu frontalnym, ukazując osobę, która straciła kontrolę nad własnym losem. W związku z tym nie ma już wieku i prawie nie ma płci.Na ostatnim rysunku widzimy autoportret artysty z deską kreślarską. Oczy, jak się wydaje, wpatrują się w nicość. Ego szuka oparcia we własnym „ja”.
Okres między 1945 a 1948 rokiem.
Rysunki autoportretowe (1945-1949).
W Sylwestra 1945 roku Ilka Gedő poznała Endre Bíró, który studiował chemię na Uniwersytecie Segedyńskim, a po wojnie rozpoczął pracę w instytucie badawczym kierowanym przez węgierskiego naukowca, laureata Nagrody Nobla Albert Szent-Györgyi.
Pracując w ściśle figuratywnym idiomie, artystka potrzebowała modeli i oprócz rodziny i przyjaciół najdogodniejszym modelem okazała się ona sama.
Ilka Gedő tworzyła autoportrety, które poprzez swoją szczerość i eksplorację siebie, przykuwają uwagę widza. Prace te rysowane są w sposób, który przywołuje jednocześnie prostą fizyczną rzeczywistość i emocjonalną wrażliwość. W jej starania o wierne i wierne odwzorowanie rzeczywistości wkradały się jednak wątpliwości: tradycyjny i opanowany modelunek, który był dla niej tak typowy, stopniowo zastępowany był ekspresyjnym, wybuchowym i pełnym napięcia stylem.Rysunki z cyklu autoportretów Fillér utca oddziałują na widza dzięki swej okrutnej szczerości i autentycznej artystycznej sile.
Rysunki z Fabryki Ganza (1947-1948).
Nieustannie poszukując nowych tematów, Gedő znalazła w Fabryce Maszyn Ganza, niedaleko swojego domu przy ulicy Fillér, bogate i wizualnie ożywione środowisko do rysowania. Ilka Gedő otrzymała pozwolenie na wizytę w Fabryce Ganza z rekomendacji Wolnego Związku Zawodowego Artystów Plastyków.
Podobnie jak w autoportretach z tego samego okresu, jej rysunki i pastele z Fabryki Ganza, przedstawiające szereg powracających tematów, są szybkimi szkicami chwilowych doświadczeń, które ujawniają intensywną koncentrację duchową i siłę ekspresji. Nerwowe, falujące linie odzwierciedlają wrażenia artystki z pracy w przemyśle. Decyzja Iki Gedő o rysowaniu w fabryce nie była motywowana politycznie i nie ma w tych rysunkach śladu idealizacji. Dramatyczne, panoramiczne widoki rozległych wnętrz przeplatają się ze współczującymi studiami wyczerpanych robotników. Rysunki Ilki Gedő z Fabryki Ganza są realistyczne, ale przede wszystkim ekspresyjne i poruszające. Przestrzeń i wielkie formy przedstawione są w nich jako nowość. Wśród płaszczyzn i brył człowiek sprowadzony jest do schematycznej postaci. Pojawiające się w przestrzeni przedmioty zdają się pożerać postacie.
Seria stołowa (1949).
Temat tych rysunków, mały i zawsze widoczny stolik jest prozaiczny, jest zawsze pod ręką. Linie na tych rysunkach nigdy nie są konturem zamknięcia jakiegoś obszaru: zawsze się poruszają, wyzwalając tym samym tajemnicze energie.
Okres twórczego milczenia (1949-1965).
Poza rodziną i kilkoma przyjaciółmi, nikt nie widział rysunków Gedő w momencie ich powstawania. W tym okresie, od 1945 do 1949 roku, oprócz pasteli zaczęła używać także olejów, ale Gedő w przypływie depresji i nie widząc wyjścia z dylematów, które ją nękały, zniszczyła większość obrazów olejnych powstałych w tych latach.
Po niezwykłym okresie wolności w latach 1945–1948, nastanie dyktatury komunistycznej wpłynęło negatywnie na życie Ilki Gedő i było jednym z powodów, dla których na szesnaście lat zrezygnowała z działalności artystycznej.
W 1949 r. Ilka Gedő przestała malować i rysować. Jej dobrowolna rezygnacja trwała do 1965 roku. W tych latach, poza kilkoma kolorowymi szkicami, nie wzięła do ręki ołówka ani pędzla, odmawiając ich nawet w zabawie z dziećmi. Jej decyzję należy wytłumaczyć, gdyż bardzo rzadko zdarza się, aby artysta, dla którego sztuka była sensem i celem życia, przestał tworzyć bez przymusu.
Powody zaprzestania pracy artystycznej były trzy. Pierwszym z nich był początek dyktatury komunistycznej, drugim brak uznania dla sztuki Ilki Gedő (przyjaciele Gedő mieli wrogi stosunek do wszystkiego, co przedstawieniowe lub figuratywne, a niefiguratywność traktowali jako środek wyrazu politycznego), a trzecim fakt, że Ilka Gedő uznała, iż może pozostać wierna swojemu talentowi tylko poprzez zaprzestanie tworzenia sztuki.
Kiedy Ilka Gedő przestała tworzyć, nie zrezygnowała całkowicie z możliwości wznowienia. Podjęła intensywne studia z zakresu historii sztuki. Dużo czytała o teorii koloru. Czytała i notowała uważnie Teorię barw Goethego, tłumacząc z niej długie fragmenty. Bez tych studiów nie byłby możliwy świat koloru drugiego okresu artystycznego.
W połowie lat 60. artystka umieściła w passepartoutach prawie wszystkie rysunki z poprzedniego okresu, a także dokonała ich selekcji w teczkach według tematów. Ta działalność trwała przez wiele lat. Pierwszą wystawą indywidualną artystki była wystawa studyjna otwarta 15 maja 1965 roku, na której zaprezentowano wybór rysunków powstałych w latach 1945–1948.
Od początku lat 60. kontrola partii komunistycznej nad społeczeństwem nieco się rozluźniła, ale izolacja Ilki Gedő trwała nadal. Sytuację Ilki Gedő pogarszał jeszcze fakt, że wielu jej przyjaciół, w przeciwieństwie do niej, poszło na kompromis z reżimem, podczas gdy utalentowani artyści młodego pokolenia po prostu wyłączyli się z oficjalnego systemu polityki artystycznej i znaleźli uznanie na Zachodzie. W ostatnich dwóch latach wojny i w czteroletnim okresie wolności po 1945 roku Ilka Gedő stworzyła ogromną liczbę rysunków, o których istnieniu zapomniano, gdy w końcu, w wieku pięćdziesięciu dziewięciu lat, miała swoją pierwszą publiczną wystawę w 1980 roku.
Obrazy.
W latach 60. Ilka Gedő zaczęła malować w oleju. Tworzyła obrazy „dwuetapowe”. Najpierw rysowała szkic swojej kompozycji, przygotowywała makietę i wpisywała w poszczególne pola nazwy odpowiednich kolorów. Przygotowywała kolekcję próbek barwnych i pisała, gdzie kolory mają się znaleźć w miejscach ich ostatecznego zastosowania. Nigdy nie improwizowała na swoich obrazach, tylko powiększała pierwotny plan. Na jej obrazach siła barw zimnych i ciepłych wydaje się być jednakowa. Tworzyła swoje obrazy powoli, wśród domysłów, zapisując etapy procesu twórczego w dziennikach, dzięki czemu można prześledzić powstawanie wszystkich obrazów.
Zapisy dziennika rejestrują wszystkie spekulacje artystki związane z powstawaniem obrazu. Kiedy odkładała obraz na bok, odkładała odpowiedni dziennik i kontynuowała pracę nad innym obrazem. Przed wznowieniem pracy nad obrazem zawsze czytała wcześniejsze zapiski z dziennika.
Jej metoda twórcza podąża za głosem instynktu, ale nie zapomina o dyscyplinie intelektu. „Krytycy sztuki szybko wskazują na dowody jej nostalgii za secesją i Jugendstilem. Prawdziwą nostalgią Gedő jest jednak tęsknota za utraconą mitologią i w tym jest podobna do swoich poprzedniczek z fin-de-siècle’u. Mitologię tę, choć osobistą, odnalazła w sztuce, która potrafi przywołać i pielęgnować pamięć o zagrożonym świecie.”.
Znany węgierski historyk sztuki, László Beke w 1980 roku ocenia jej sztukę: „Uważam za całkowicie bezcelowe wyciąganie jakichkolwiek paraleli pomiędzy Pani sztuką a „współczesnymi” trendami, ponieważ Pani sztuka mogłaby się narodzić w dowolnym czasie pomiędzy 1860 a 2000 rokiem. Inspiracje czerpie ona nie z „zewnątrz”, lecz z „wewnątrz”, a jej spójność i autentyczność wynika z relacji tej sztuki z jej twórcą – i to nie może umknąć uwadze żadnego z odbiorców tych prac.”.
Gedő zmarła 19 czerwca 1985 roku, w wieku 64 lat, na kilka miesięcy przed odkryciem jej twórczości za granicą. Sceną przełomu było Glasgow, gdzie Compass Gallery zaprezentowała jej obrazy i rysunki w 1985 roku.
Na przełomie lat 1989–1990 Ilka Gedő miała drugą, retrospektywną wystawę w Glasgow’s Third Eye Centre.
Wystawy.
Wystawy kobiece na Węgrzech:
Wystawy indywidualne za granicą:

</doc>
<doc id="5112679" url="https://pl.wikipedia.org/wiki?curid=5112679" title="Murówka zieleniejąca">
Murówka zieleniejąca

Murówka zieleniejąca ("Conophorus virescens") – gatunek muchówki z rodziny bujankowatych i podrodziny Bombyliinae. Zamieszkuje krainę palearktyczną od Półwyspu Iberyjskiego po Chiny.
Taksonomia.
Gatunek ten opisany został po raz pierwszy w 1787 roku przez Johana Christiana Fabriciusa pod nazwą "Bombylius virescens". Lokalizacja typowa znajduje się w Hiszpanii. W 1796 roku gatunek ten został niezależnie opisany przez Johanna Christiana Mikana pod nazwą "Bombylius maurus" i pod tą nazwą Johann Wilhelm Meigen wyznaczył go w 1803 roku gatunkiem typowym nowego rodzaju "Conophorus".
Morfologia.
Muchówka ta osiąga od 6,5 do 9 mm długości ciała. Ubarwiona jest brunatnoczarnie, zwykle z odcieniem zielonkawym. Głowa jest prawie kulista, porośnięta żółtymi i czarnymi włoskami. Na potylicy, przy dolnym kącie oka u samicy występuje pęczek włosków żółtych, a u samca żółtych i czarnych. Czułki mają człon pierwszy silnie powiększony i jajowato zgrubiały, drugi znacznie węższy i niewiele dłuższy niż szeroki, zaś trzeci silnie zredukowany, nieco wrzecionowaty, zwieńczony drobną aristą o kolcowatym zakończeniu. W owłosieniu czułków występują włoski czarne i mniej liczne włoski białe. Zagłębienie perystomu sięga nasad czułków. Aparat gębowy ma ryjek tak długi jak głowa i smukłe, mocno owłosione głaszczki.
Tułów jest krótki, szeroki i nieco garbaty. Owłosienie śródplecza jest białawe lub czerwonawe. Tarczka jest łysa i błyszcząco czarna, tylko przy przedniej krawędzi czasem złoto opylona. Boki tułowia owłosione są biało. Skrzydła mają przybrunatnioną nasadę i żyłki poprzeczne.
Odwłok jest spłaszczony i szeroki, znacznie szerszy od tułowia, owalny w zarysie, ubarwiony czarnozielono z gęstym owłosieniem barwy białej lub żółtej oraz z kępkami czarnych włosków na bokach tergitów.
Ekologia i występowanie.
Owad ciepłolubny, zamieszkujący stepy i murawy kserotermiczne. Owady dorosłe latają od kwietnia do lipca. Odwiedzają kwiaty celem żerowania na nektarze. Larwy są przypuszczalnie parazytoidami, jednak ich gospodarz pozostaje nieznany.
Gatunek palearktyczny. W Europie znany jest z Portugalii, Hiszpanii, Francji, Belgii, Niemiec, Szwajcarii, Austrii, Włoch, Łotwy, Litwy, Polski, Białorusi, Ukrainy, Czech, Słowacji, Węgier, Rumunii, Mołdawii, Albanii, Grecji oraz europejskiej części Rosji. W Afryce Północnej zamieszkuje Algierię i Egipt. W Azji znany jest z Gruzji, Armenii, Azerbejdżanu, Afganistanu, Iranu oraz Chin.

</doc>
<doc id="5112681" url="https://pl.wikipedia.org/wiki?curid=5112681" title="Conophorus virescens">
Conophorus virescens



</doc>
<doc id="5112683" url="https://pl.wikipedia.org/wiki?curid=5112683" title="Dada (mitologia)">
Dada (mitologia)

Dada (gr. ) – w mitologii greckiej Kretenka, żona herosa Samona.
Dada poślubiła Samona, herosa z Krety. Samon udał się na wojnę, gdzie pomagał Skamandrowi w zdobyciu Troady, jednak nie powrócił do domu i żony. Dowiedziawszy się o zgonie męża, Dada zwróciła się do herolda o otoczenie jej opieką. Planowała udać się do sąsiedniego miasta i ponownie wyjść za mąż. Herold jednak nie zapewnił jej bezpieczeństwa; zgwałcił Dadę w drodze pomiędzy miastami. Nieszczęsna wdowa, doznając wstydu, wybrała samobójstwo – przebiła się mieczem zmarłego męża, który miała przy sobie.
Mieszkańcy Krety dowiedzieli się o tragedii Dady. Ukarali herolda przez ukamienowanie, które odbyło się w tym samym miejscu, w którym zgwałcił wdowę. Później miejscu temu nadano nazwę Pola Bezwstydu.

</doc>
<doc id="5112689" url="https://pl.wikipedia.org/wiki?curid=5112689" title="Taekwondo na Letnich Igrzyskach Olimpijskich 2020">
Taekwondo na Letnich Igrzyskach Olimpijskich 2020

Taekwondo na Letnich Igrzyskach Olimpijskich 2020 w Tokio rozgrywane były w dniach 24-27 lipca 2021. Zawody przeprowadzono w Makuhari Messe.

</doc>
<doc id="5112690" url="https://pl.wikipedia.org/wiki?curid=5112690" title="Miklós Szabó (długodystansowiec)">
Miklós Szabó (długodystansowiec)

Miklós Szabó (ur. 22 grudnia 1928 w Kecskemécie, zm. 29 czerwca 2022) – węgierski lekkoatleta długodystansowiec, dwukrotny olimpijczyk.
Zajął 4. miejsce w biegu na 5000 metrów na igrzyskach olimpijskich w 1956 w Melbourne. Zwyciężył na tym dystansie na Światowym Festiwalu Młodzieży i Studentów w 1957 w Moskwie. Zajął 10. miejsce w biegu na 5000 metrów na mistrzostwach Europy w 1958 w Sztokholmie.
Odpadł w eliminacjach biegu na 5000 metrów na igrzyskach olimpijskich w 1960 w Rzymie. Na mistrzostwach Europy w 1962 w Belgradzie zajął 22. miejsce w biegu na 10 000 metrów.
Szabó był mistrzem Węgier w biegu na 5000 metrów w 1956 oraz w biegu na 10 000 metrów w 1957 i 61, a także w biegu przełajowym na krótkim dystansie w 1957 i na długim dystansie w 1960 i 1961.
Rekordy życiowe.
Rekordy życiowe Szabó:

</doc>
<doc id="5112695" url="https://pl.wikipedia.org/wiki?curid=5112695" title="Kościół Ewangelicko-Augsburski Apostołów Piotra i Pawła w Pyskowicach">
Kościół Ewangelicko-Augsburski Apostołów Piotra i Pawła w Pyskowicach



</doc>
<doc id="5112696" url="https://pl.wikipedia.org/wiki?curid=5112696" title="Kościół ewangelicko-augsburski Jezusa Żyjącego w Lidzbarku">
Kościół ewangelicko-augsburski Jezusa Żyjącego w Lidzbarku



</doc>
<doc id="5112697" url="https://pl.wikipedia.org/wiki?curid=5112697" title="Kościół ewangelicko-augsburski Świętego Ducha w Koninie">
Kościół ewangelicko-augsburski Świętego Ducha w Koninie



</doc>
<doc id="5112699" url="https://pl.wikipedia.org/wiki?curid=5112699" title="Kościół ewangelicko-augsburski Dwunastu Apostołów Jezusa Chrystusa w Ozorkowie">
Kościół ewangelicko-augsburski Dwunastu Apostołów Jezusa Chrystusa w Ozorkowie



</doc>
<doc id="5112702" url="https://pl.wikipedia.org/wiki?curid=5112702" title="Kościół ewangelicko-augsburski Świętej Trójcy w Tomaszowie Mazowieckim">
Kościół ewangelicko-augsburski Świętej Trójcy w Tomaszowie Mazowieckim



</doc>
<doc id="5112704" url="https://pl.wikipedia.org/wiki?curid=5112704" title="Kościół ewangelicko-augsburski Świętej Trójcy w Mikołajkach">
Kościół ewangelicko-augsburski Świętej Trójcy w Mikołajkach



</doc>
<doc id="5112708" url="https://pl.wikipedia.org/wiki?curid=5112708" title="Wieża zegarowa w Fajsalabad">
Wieża zegarowa w Fajsalabad



</doc>
<doc id="5112709" url="https://pl.wikipedia.org/wiki?curid=5112709" title="The First (minialbum The Boyz)">
The First (minialbum The Boyz)

The First – debiutancki minialbum południowokoreańskiej grupy The Boyz, wydany 6 grudnia 2017 roku przez wytwórnię Cre.ker Entertainment. Płytę promował singel „Boy”. Sprzedał się w nakładzie egzemplarzy w Korei Południowej (stan na styczeń 2021).

</doc>
<doc id="5112710" url="https://pl.wikipedia.org/wiki?curid=5112710" title="Podróż apostolska Franciszka na Węgry i Słowację">
Podróż apostolska Franciszka na Węgry i Słowację

Podróż apostolska papieża Franciszka na Węgry i Słowację odbyła się w dniach 12–15 września 2021.
Decyzja została ogłoszona 4 lipca 2021 podczas cotygodniowej modlitwy papieża z wiernymi na placu świętego Piotra.
12 września 2021 papież odwiedził Węgry, by w stolicy państwa odprawić eucharystię na koniec Międzynarodowego Kongresu Eucharystycznego. Następnie na trzy dni odleciał na Słowację, gdzie odwiedził cztery miasta Bratysławę, Preszów, Koszyce i Szasztin.
Papież Franciszek był drugim biskupem Rzymu który odwiedził Węgry i Słowację. Poprzednio Węgry w 1991, 1996 i Słowację w 1990 (wtedy Czechosłowację) oraz w 1995, 2003 odwiedził papież Jan Paweł II.
Program pielgrzymki.
O 600 nastąpił wylot samolotem z międzynarodowego lotniska Rzym - Fiumicino do Budapesztu. Przylot na międzynarodowe lotnisko w Budapeszcie nastąpił o 745 i tam nastąpiło oficjalne powitanie papieża. O 845 w Muzeum Sztuk Pięknych w Budapeszcie odbyło się spotkanie z prezydentem i premierem Węgier, zaś o 915 papież spotkał się z węgierskimi biskupami. O 1000 odbyło się spotkanie papieża z przedstawicielami Ekumenicznej Rady Kościołów I niektórych społeczności żydowskich Węgier. Pół godziny po tym spotkaniu papież odprawił euchrystię na Placu Bohaterów w Budapeszcie, po tej eucharystii o 1430 na Międzynarodowym Lotnisku w Budapeszcie nastąpiło ceremonia pożegnania i dziesięć minut później samolot z papieżem odleciał do Bratysławy. O 1530 nastąpił przylot samolotu z papieżem na międzynarodowe lotnisko w Bratysławie, gdzie tam nastąpiło oficjalne powitanie papieża, zaś o 1630 w Nuncjaturze Apostolskiej w Bratysławie odbyło się spotkanie ekumeniczne z papieżem. O 1730 w nuncjaturze odbyło się prywatne spotkanie papieża z członkami Towarzystwa Jezus. 
O 915 w Pałacu Prezydenckim w Bratysławie odbyła się ceremionia powitania papieża przez prezydent Słowacji, po niej o 930 w "złotej sali" odbyło się spotkanie prezydenta Słowacji z papieżem. O 1010 w ogrodzie Pałacu Prezydenckiego w Bratysławie papież spotkał się z władzami, społeczeństwem obywatelskim i Korpusem Dyplomatycznym, zaś o 1045 w katedrze św. Marcina w Bratysławie odbyło się spotkanie z biskupami, kapłanami, zakonnikami, seminarzystami i katechistami, po spotkaniu papież przemówił do zebranych. O 1600 papież odbył prywatną wizytę w „Centrum Betlejemskim” w Bratysławie, zaś o 1645 na Placu Rybné námestie w Bratysławie papież spotkał się ze społecznością żydowską. O 1800 w Nuncjaturze Apostolskiej odbyło się spotkanie papieża z przewodniczącym Rady Narodowej, zaś o 1815 z premierem Słowacji.
O 810 nastąpił wylot papieża do Koszyc, gdzie tam o 900 nastąpił przylot. O 1030 na placu Mestská športová hala w Preszowie papież przewodniczył Boskiej Bizantyjskiej Liturdze świętego Jana Chryzostoma. Następnie o 1600 odbyło się spotkanie w dzielnicy Luník IX w Koszycach, zaś o 1700 na stadionie Lokomotiva w Koszycach papież spotkał się z młodzieżą. O 1830 papież z Koszyc odleciał do Bratysławy i tam o 1930 nastąpił przylot. 
O 910 papież w Narodowym Sanktuarium Šaštin odbył z biskupami modlitwę, również tam o 1000 papież odprawił eucharystię, podczas której wygłosił homilię. Po eucharystii o 1330 na międzynarodowym lotnisku w Bratysławie nastąpiła ceremonia pożegnalna papieża, gdzie następnie o 1345 samolot z papieżem odleciał do Rzymu. Przylot na lotnisko Rzym/Ciampino nastąpił o 1530.

</doc>
<doc id="5112711" url="https://pl.wikipedia.org/wiki?curid=5112711" title="Gakkō no kaidan">
Gakkō no kaidan

 – 20-odcinkowy telewizyjny serial anime, emitowany od 22 października 2000 do 25 marca 2001 roku. Seria ta stanowi adaptację serii powieści o tym samym tytule autorstwa Tōru Tsunemitsu.
W Europie był nadawany na antenie stacji Animax, m.in. w Czechach i Rumunii. Serial ma również swoją anglojęzyczną wersję, której dubbing został całkowicie przerobiony, zmieniając całkowicie koncept oraz gatunek serialu.
Fabuła.
Rodzeństwo Satsuki i Keiichirou Miyanoshita dochodzą do równowagi po tragicznej śmierci matki Kayako. Dzieci przeprowadzają się do rodzinnego miasta nieżyjącej matki, gdzie zaczynają chodzić do szkoły. Poznają tam nowych przyjaciół. Obok aktualnego budynku szkoły znajdują się opuszczone pomieszczenia, które podobno są nawiedzone. Okazuje się, że wiele lat temu budynek i całe zamieszkiwały duchy. Jednak zostały wygnane i uwięzione przez nieżyjącą matkę dzieci. Teraz zostały przez przypadek uwolnione i chcę zemsty. Matka Satsuki i Keiichirou zostawia książkę, w której opisano, jak pozbyć się duchów. Rodzeństwo razem z nowymi przyjaciółmi ze szkoły walczy z duchami. W zmaganiach towarzyszy im domowy kot.

</doc>
<doc id="5112712" url="https://pl.wikipedia.org/wiki?curid=5112712" title="The First">
The First



</doc>
<doc id="5112713" url="https://pl.wikipedia.org/wiki?curid=5112713" title="Wonder Egg Priority">
Wonder Egg Priority

 – 13-odcinkowy telewizyjny serial anime emitowany od 12 stycznia 2021 do 30 czerwca 2021. Został stworzony i napisany przez Shinjiego Nojimę i wyreżyserowany przez Shina Wakabayashiego. W produkcji udział wzięły: CloverWorks, Aniplex, Nippon Television i D.N. Dream Partners.
Fabuła.
Seria dotyczy losów czternastoletniej dziewczyny Ai Ohto, która po samobójstwie swojej bliskiej przyjaciółki Koito Nagase przestała uczęszczać do szkoły. Podczas wieczornego spaceru tajemniczy głos doprowadza główną bohaterkę do jajka, czyli tytułowego „Wonder Egg”. W świecie marzeń sennych wykluwa się z niego dziewczyna, którą Ai musi ochronić przed pojawiającymi się potworami. Pomyślne wykonanie zadania zainicjowało ponowne pojawienie się tajemniczego głosu, który oznajmił, że uratowanie w ten sposób innych osób wyklutych z jajek może przywrócić jej martwą przyjaciółkę do życia. Ai Ohto nie jest jedyną osobą w takiej sytuacji. Taką propozycję otrzymały również inne bohaterki: Neiru Aouma, Rika Kawai i Momoe Sawaki.

</doc>
<doc id="5112714" url="https://pl.wikipedia.org/wiki?curid=5112714" title="Kropidlak zielony">
Kropidlak zielony

Kropidlak zielony ("Aspergillus glaucus" (L.) Link) – gatunek grzybów z rodziny kropidlakowatych ("Aspergillaceae"). Mikroskopijny grzyb strzępkowy, łagodnie chorobotwórczy, ale mający wiele przydatnych potencjalnych zastosowań w medycynie i produkcji artykułów spożywczych.
Systematyka i nazewnictwo.
Pozycja w klasyfikacji według Index Fungorum: "Aspergillus, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Takson ten po raz pierwszy opisał Karol Linneusz w 1753 r. nadając mu nazwę "Mucor glaucus". Obecną, akceptowaną przez Index Fungorum nazwę nadał mu Johann Heinrich Friedrich Link w 1809 r.
Ma co najmniej 23 synonimy. Niektóre z nich:
Morfologia i fizjologia.
"Aspergillus glaucus" jest bardzo wytrzymałym grzybem kserofilnym, zdolnym do przetrwania w wielu różnych środowiskach. Rozwija się w temperaturze od 4 °C do 37 °C, co pozwala mu dobrze rosnąć zimą. Optymalny zakres temperatur dla wzrostu wynosi jednak od 24 °C do 25 °C. W tych temperaturach osiąga dojrzałość w czasie od jednego do trzech tygodni. Jest to również jeden z najbardziej osmotolerancyjnych grzybów w swoim rodzaju, zdolny jest bowiem do rozwoju przy stężeniu sacharozy 60%. Dzięki temu może rozwijać się w bardzo słodkich syropach i artykułach spożywczych.
Tworzy pleśń o barwie od żółtej do zielonej. Ma nitkowate, cienkościenne, szkliste i septowane strzępki z główkowatymi konidioforami o okrągłym lub eliptycznym przekroju i średnicy od 5 do 6,5 μm. Konidiofory mają długość od 200 do 350 μm, gładkie ścianki i zabarwienie od bezbarwnego do jasnobrązowego. Główki konidioforów kuliste lub prawie kuliste, jednorzędowe o średnicy od 15 do 30 μm z promieniście wyrastającymi fialidami. Worki 8-zarodnikowe.
Ekologia.
Małe wymagania ekologiczne powodują, że "Aspergillus glaucus" występuje na całym świecie. Jest jednym z niewielu grzybów, które można znaleźć w środowiskach arktycznych w ekstremalnie niskich temperaturach. Z tego też powodu często jego zarodniki występują w powietrzu zimą. Ponadto "A. glaucus" może rozwijać się w środowiskach o niskiej wilgotności, co pozwala mu występować na suchych obszarach. Jest również polifagiem mogącym korzystać z wielu różnych źródeł pożywienia. Dobrze rośnie na różnych produktach spożywczych, w tym na kukurydzy, pszenicy, rybach, maśle i jajach. Może również przetrwać w żywności, takiej jak dżemy i galaretki, bardzo słodkich substancjach, w których większość innych grzybów nie może się rozwijać ze względu na swoją osmotolerancję.
Chorobotwórczość.
Kilka szczepów "Aspergillus glaucus" może wytwarzać mykotoksyny. Istnieje co najmniej jeden zarejestrowany przypadek, w którym gatunek ten spowodował śmiertelną infekcję mózgu. "A.glaucus" nie jest jednak uważany za bardzo chorobotwórczy, ponieważ jego wzrost jest ograniczony przez temperatury powyżej 35 °C. Ponadto, nawet jako patogen, nie jest uważany za bardzo niebezpieczny, ponieważ jest bardzo podatny na leczenie przeciwgrzybicze. Wiadomo, że jest alergenem i środkiem drażniącym, a także powoduje zapalenie płuc i różne formy zapalenia skóry.

</doc>
<doc id="5112715" url="https://pl.wikipedia.org/wiki?curid=5112715" title="Aspergillus glaucus">
Aspergillus glaucus



</doc>
<doc id="5112718" url="https://pl.wikipedia.org/wiki?curid=5112718" title="Nikita Chajkin">
Nikita Chajkin

Nikita Iljicz Chajkin (hebr. ; ros. ; ur. 11 lipca 1995 w Netanji) – rosyjski piłkarz występujący na pozycji bramkarza w norweskim klubie FK Bodø/Glimt.
Kariera klubowa.
Bene Jehuda Tel Awiw.
5 sierpnia 2016 podpisał kontrakt z drużyną Bene Jehuda Tel Awiw. Zadebiutował 3 sierpnia 2016 w meczu Pucharu Izraela przeciwko Maccabi Petach Tikwa (1:2). W Ligat ha’Al zadebiutował 25 lutego 2017 w meczu przeciwko Maccabi Tel Awiw (2:0). W sezonie 2016/17 jego zespół zdobył Puchar Izraela.
Hapoel Kefar Sawa.
1 lipca 2017 przeszedł do zespołu Hapoel Kefar Sawa. Zadebiutował 18 września 2017 w meczu Liga Leumit przeciwko Beitar Tel Aviv Bat Yam (3:4).
FK Bodø/Glimt.
11 marca 2019 podpisał kontrakt z klubem FK Bodø/Glimt. Zadebiutował 1 maja 2019 w meczu Pucharu Norwegii przeciwko Aga IL (0:8). W Eliteserien zadebiutował 24 listopada 2019 w meczu przeciwko Kristiansund BK (3:0). W sezonie 2019 jego zespół zajął drugie miejsce w tabeli zdobywając wicemistrzostwo Norwegii. 27 sierpnia 2020 zadebiutował w kwalifikacjach do Ligi Europy UEFA w meczu przeciwko FK Kauno Žalgiris (6:1). W sezonie 2020 jego drużyna zajęła pierwsze miejsce w tabeli i zdobyła mistrzostwo Norwegii. 7 lipca 2021 zadebiutował w kwalifikacjach do Ligi Mistrzów UEFA w meczu przeciwko Legii Warszawa (2:3). 16 września 2021 zadebiutował w fazie grupowej Ligi Konferencji Europy UEFA w meczu przeciwko Zorii Ługańsk (3:1).
Kariera reprezentacyjna.
Rosja U-21.
W 2015 roku otrzymał powołanie do reprezentacji Rosji U-21. Zadebiutował 14 czerwca 2015 w meczu towarzyskim przeciwko reprezentacji Białorusi U-21 (0:3).

</doc>
<doc id="5112725" url="https://pl.wikipedia.org/wiki?curid=5112725" title="Maciej Pisarski">
Maciej Pisarski

Maciej Pisarski – polski dyplomata, ambasador RP w Pakistanie (od 2021).
Życiorys.
Maciej Pisarski ukończył studia historyczne na Uniwersytecie Warszawskim. Jest także absolwentem Krajowej Szkoły Administracji Publicznej (VI Promocja, 1998). W kwietniu 1998 rozpoczął pracę w Ministerstwie Spraw Zagranicznych. Kilkukrotnie przebywał w Ambasadzie w Waszyngtonie, pełniąc funkcję zastępcy szefa placówki, a także chargé d’affaires w Stanach Zjednoczonych (od 29 lipca do 21 września 2012 oraz w 2016).
W centrali MSZ sprawował stanowisko desk officera ds. Stanów Zjednoczonych, zastępcy dyrektora Departamentu Ameryk, zastępcy dyrektora i p.o. dyrektora (2008–2010) oraz dyrektora Departamentu Strategii Polityki Zagranicznej (2018–2021). Pełnił także funkcję pełnomocnika ministra do spraw kontaktów z diasporą żydowską (ok. 2017–2018) oraz przewodniczącego polskiej delegacji w . Członek Rady Polskiego Instytutu Spraw Międzynarodowych oraz Instytutu Europy Środkowej (od 2019). W 2021 został mianowany ambasadorem w Pakistanie. Stanowisko objął 14 października 2021.
Za osiągnięcia w służbie zagranicznej i współpracy międzynarodowej w 2013 został odznaczony Złotym Krzyżem Zasługi

</doc>
<doc id="5112727" url="https://pl.wikipedia.org/wiki?curid=5112727" title="Alcione (okręt)">
Alcione (okręt)

„Alcione” – nazwa noszona na przestrzeni dziejów przez kilka okrętów Regia Marina i Marina Militare:

</doc>
<doc id="5112736" url="https://pl.wikipedia.org/wiki?curid=5112736" title="Frieda Hodapp">
Frieda Hodapp

Frieda Hodapp - niemiecka pianistka, uczennica Maxa Regera.
Życie.
Od 1887 do 1891 była uczennicą Hochschule für Musik Karlsruhe. Od 1891 do 1898 uczyła się w Dr. Hoch’s Konservatorium. Po pierwszym występie w Darmstadcie w 1899. W 1901 rozpoczęła koncertowe tournée w Sankt Petersburgu i w Moskwie. Potem rozpoczęła intensywną działalność koncertową w Niemczech i w większości państw europejskich. Po zaprzestaniu działalności koncertowej w 1932, zaczęła prowadzić kursy mistrzowskie w Heidelbergu w 1934. Wyszła za mąż za holendersko-niemieckiego muzyka Jamesa Kwasta, po jego śmierci wyszła za mąż za Otto Krebsa na krótko przed jego śmiercią w 1941.
Nagrody.
W 1898 w Berlinie otrzymała Nagrodę Mendelssohna.
James Kwast i Frieda Hodapp zostali odznaczeni Złotym Orderem za Naukę i Sztukę Księstwa Meklemburgii-Strelitz w 1912 roku.

</doc>
<doc id="5112738" url="https://pl.wikipedia.org/wiki?curid=5112738" title="Przedstawicielstwo Ukraińskie w III Rzeszy">
Przedstawicielstwo Ukraińskie w III Rzeszy



</doc>
<doc id="5112740" url="https://pl.wikipedia.org/wiki?curid=5112740" title="Aleksander Bakinowski">
Aleksander Bakinowski

Aleksander Bakinowski (ur. 1839 w Kurdymoksztach, pow. Łoździeje, zm. 24 sierpnia 1917 w Suwałkach) – lekarz, działacz społeczny.
Życiorys.
Był synem Józefa i Magdaleny z Micewiczów, dzierżawców folwarku Kurdymokszty i Ralle w powiecie sejneńskim. 
W 1857 r. ukończył suwalskie gimnazjum męskie i podjął studia na Akademii Medyko-Chirurgicznej w Warszawie. Akademia została rozwiązana w 1862 r. a na jej bazie powstała Szkoła Główna z Wydziałem Lekarskim. Tę właśnie uczelnię w 1863 r. ukończył Bakinowski uzyskując stopień lekarza. Brał udział w powstaniu styczniowym.&lt;br&gt;
Od 1864 r. podjął pracę w Sejnach jako lekarz powiatowy. &lt;br&gt;
Do Suwałk przeniósł się w 1878 r. Początkowo (przez cztery lata) pracował w szpitalu żydowskim. Następnie (w l. 1883-1892), jako pierwszy lekarz, w szpitalu św. Piotra i Pawła. Do I wojny światowej był lekarzem miejskim, a ponadto pomocnikiem inspektora lekarskiego Urzędu Lekarskiego Guberni Suwalskiej. Przed I wojną światową należał do Gubernialnej Rady Dobroczynności Publicznej. Był jednym ze współzałożycieli Towarzystwa Oszczędnościowo-Pożyczkowego w Suwałkach. Działał również w Towarzystwie Lekarskim (jako wiceprezes od 1910 r.). Należał m.in. do Suwalskiego Chrześcijańskiego Towarzystwa Dobroczynności, a także miejscowego Koła Polskiej Macierzy Szkolnej. Działał w Radzie Opiekuńczej suwalskiej Szkoły Handlowej. Był jednym z założycieli suwalskiego oddziału Polskiego Towarzystwa Krajoznawczego.&lt;br&gt;
Po wybuchu I wojny światowej początkowo przebywał i pracował w Suwałkach. Dopiero w 1915 r. przeniósł się do Wilna. Niebawem jednak wrócił do Suwałk i kontynuował pracę zawodową. Zmarł 24 sierpnia 1917 r. Został pochowany w najstarszej części cmentarza (w pobliżu neogotyckiej kaplicy) przy ulicy Bakałarzewskiej. 
Rodzina.
Był dwukrotnie żonaty. Pierwszą żonę - Wiktorię Filipinę Anastazję z Eysymontów (1852-1901)poślubił w 1870 r. w Wiejsiejach. Z tego małżeństwa urodziły się dzieci: Stanisław Maurycy (ur. 1871), Józef Ignacy (ur. 1873), Ryszard Hipolit (ur. 1874), Anna Stefania (ur. 1877), Kazimierz Aleksander Ludwik (ur. 1880), Aleksander Jan (ur. 1882), Maria Jadwiga (ur. 1894). Drugą żonę - Zofię Agatę z Eysymontów (była siostrą jego pierwszej żony) poślubił w 1916 r. w Wilnie.
Upamiętnienie.
W okresie międzywojennym jedna z suwalskich ulic w centrum miasta nosiła imię Aleksandra Bakinowskiego (obecnie ulica Marii Konopnickiej). W 1951 r. suwalska Miejska Rada Narodowa podjęła uchwałę co do zmiany jej nazwy na Marcina Kasprzaka.

</doc>
<doc id="5112744" url="https://pl.wikipedia.org/wiki?curid=5112744" title="Kościół Miłosierdzia Bożego w Brzesku">
Kościół Miłosierdzia Bożego w Brzesku

Kościół Miłosierdzia Bożego w Brzesku – rzymskokatolicki kościół parafialny należący do parafii pod tym samym wezwaniem (dekanat Brzesko diecezji tarnowskiej).
Historia kościoła.
Obecna świątynia została wzniesiona w latach 1994–2001 według projektu Alfreda Budziocha. Kamień węgielny został poświęcony i wmurowany 10 września 1995 roku przez biskupa Józefa Gucwę. Budowa została zwieńczona poświęceniem świątyni 24 października 1999 roku przez biskupa Jana Styrnę. Kościół został konsekrowany 22 kwietnia 2001 roku przez biskupa Wiktora Skworca. Wystrój wnętrza, ściana ołtarzowa, witraże zostały zaprojektowane przez księdza Tadeusza Furdynę. Ławki i konfesjonały oraz żyrandole zostały zaprojektowane przez Alfreda Budziocha.

</doc>
<doc id="5112746" url="https://pl.wikipedia.org/wiki?curid=5112746" title="Esmeralda (okręt)">
Esmeralda (okręt)

„Esmeralda” – nazwa noszona na przestrzeni dziejów przez okręty Armada de Chile:

</doc>
<doc id="5112748" url="https://pl.wikipedia.org/wiki?curid=5112748" title="Szermierka na Letnich Igrzyskach Olimpijskich 2020">
Szermierka na Letnich Igrzyskach Olimpijskich 2020

Zawody w szermierce na Letnich Igrzyskach Olimpijskich w Tokio rozgrywane będą w dniach 24 lipca – 1 sierpnia 2021 w hali Makuhari Messe.
Kwalifikacje.
Kwalifikacje oparte będą na rankingu z dnia 5 kwietnia 2021. Dwudziestu czterech zawodników z każdej konkurencji zakwalifikuje się automatycznie. Dodatkowo po 2 miejsca otrzymają przedstawiciele Azji i Oceanii oraz Europy, a po jednym przedstawiciele Afryki i Ameryki, którzy nie znajdą się wśród najlepszych 24 zawodników rankingu. Następnie rozegrane zostaną turnieje kwalifikacyjne (osobne dla każdego kontynentu). Awans na igrzyska wywalczą zwycięzcy tych turniejów.
Kwalifikacje oparte będą na rankingu z dnia 5 kwietnia 2021. Cztery najlepsze zespoły składające się z trzech zawodników lub zawodniczek awansują automatycznie. Dodatkowo awans uzyska najlepszy zespół z każdego kontynentu z miejsc 5-16.

</doc>
<doc id="5112754" url="https://pl.wikipedia.org/wiki?curid=5112754" title="Stefan Pietrzyk (koszykarz)">
Stefan Pietrzyk (koszykarz)

Stefan Pietrzyk (ur. 1956) – polski koszykarz, występujący na pozycjach silnego skrzydłowego lub środkowego.

</doc>
<doc id="5112757" url="https://pl.wikipedia.org/wiki?curid=5112757" title="Romeo Harizaj">
Romeo Harizaj

Romeo Harizaj (ur. 26 września 1998 w Ballsh) – albański piłkarz występujący na pozycji bramkarza w Dinamie Tirana.
Kariera juniorska.
Trenował w klubach Bylis Ballsh (2010–2013) i Shkëndija Durrës (2013–2016).
Kariera seniorska.
30 sierpnia 2016 trafił do Apolonii Fier. Zadebiutował 5 października 2016 w wygranym 1:0 meczu Pucharu Albanii przeciwko KS Lushnja. Pierwszy raz w rozgrywkach ligowych zagrał 10 lutego 2017 w przegranym 1:3 meczu przeciwko Dinamo Tirana. W sezonie 2017/2018 przebywał na wypożyczeniu w klubie Albpetrol Patos.
21 lipca 2021 roku trafił za 100 tys. euro do Dinama Tirana. W tym klubie zadebiutował 12 września w meczu przeciwko KS Kastrioti, wygranym 0:2, grając cały mecz. Łącznie do 5 stycznia 2022 zagrał w 7 meczach.
Statystyki.
"Stan na 5 stycznia 2022"
Kariera reprezentacyjna.
W 2019 rozegrał jeden mecz dla U-21.
W maju 2021 otrzymał powołanie do seniorskiej reprezentacji Albanii na mecze z Walią i Czechami. Ostatecznie w tych dwóch meczach nie zagrał (przesiedział je na ławce rezerwowych).

</doc>
<doc id="5112759" url="https://pl.wikipedia.org/wiki?curid=5112759" title="Kościół Najświętszej Maryi Panny Śnieżnej w Krzycku Małym">
Kościół Najświętszej Maryi Panny Śnieżnej w Krzycku Małym

Kościół Najświętszej Maryi Panny Śnieżnej w Krzycku Małym – rzymskokatolicki kościół parafialny należący do parafii pod tym samym wezwaniem (dekanat święciechowski archidiecezji poznańskiej).
Jest to świątynia zbudowana w 1892 roku na miejscu kilku wcześniejszych budowli sakralnych przez wrocławskiego architekta Alexisa Langera. W jednym z ołtarzy jest umieszczony obraz Ukrzyżowanie namalowany około 1600 roku z klęczącą postacią księdza fundatora. Renesansowa chrzcielnica wykonana z piaskowca w kształcie kielicha z licznymi rzeźbami powstała w 1580 roku. Spośród obrazów można wyróżnić Wskrzeszenie Piotrowina namalowane około 1640 roku. Zachowały się również dwa dzwony w stylu późnogotyckim odlane pod koniec XV wieku.

</doc>
<doc id="5112760" url="https://pl.wikipedia.org/wiki?curid=5112760" title="Kropidlak czerwony">
Kropidlak czerwony

Kropidlak czerwony "Aspergillus ruber" (Jos. König, Spieck. &amp; W. Bremer) Thom &amp; Church – gatunek grzybów z rodziny kropidlakowatych ("Aspergillaceae"). 
Systematyka i nazewnictwo.
Pozycja w klasyfikacji według Index Fungorum: "Aspergillus, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Takson ten po raz pierwszy opisali Jos. König, Albert Spieckermann i Widar Bremer nadając mu nazwę "Eurotium rubrum". Obecną, akceptowaną przez Index Fungorum nazwę nadali mu Charles Thom i Margaret Church w 1926 r.
Synonimy:
Morfologia i fizjologia.
Kolonie na agarze z roztworem Czapka rosną w ograniczonym zakresie, około 1 do 2 cm. w ciągu 3 tygodni w temperaturze pokojowej (24–26 °C) stają się płaskie lub nieco uniesione, o barwie żółto-pomarańczowej, pomarańczowo-brązowej do czerwono-brązowej. Klejstotecja powstają obficie, mają barwę od zielonego groszku do oliwkowo zielonej. W niektórych szczepach tworzą się obficie, w innych są nieliczne i słabo wykształcone. Rewers plech jest pomarańczowo-czerwony do bordowego. Kolonie na agarze z roztworem Czapka z 20% sacharozą rozprzestrzeniają się szybko i szeroko w sposób regularny lub nierównomierny, zwykle 6–7 cm w ciągu 2 tygodni w temperaturze pokojowej, zazwyczaj są zwarte, płaskie lub kłaczkowate, o grubości do kilku milimetrów. Zazwyczaj mają barwę od żółto-pomarańczowej do czerwono-pomarańczowej, często przechodzącą w barwę żelazistą do angielskiej czerwieni. Klejstotecja bardzo obfite, powstające w gęstej warstwie na powierzchni agaru, rzadziej z grzybni powietrznej zbudowanej ze strzępek inkrustowanych pomarańczowo-czerwono lub czerwono. Klejstotecja zwykle wystające ponad grzybnię, blado szarozielone, mniej lub bardziej obfite i na ogół stłoczone w pobliżu środka lub rozrzucone nierównomiernie po całej kolonii. Rewers o barwie od pomarańczowoczerwonej do ciemno czerwonobrązowej. Kolonie mają zapach lekko spleśniały. Główki konidialne na ogół obfite, liczne w zlokalizowanych obszarach lub rozproszone mniej więcej równomiernie w kolonii, jasno szarozielone, o średnicy 150–250 µm. Konidiofory gładkie, bezbarwne, o średnicy od 25 do 35 µm. Sterygmy o wymiarach 7 do 9 µm na 4 do 5 µm. Konidia eliptyczne, jajowate do półkulistych lub kuliste, o powierzchni gęsto kolczastej i średnicy od 5 do 7,5 µm. Klejstotecja bardzo liczne, o barwie od żółtej do pomarańczowoczerwonej, kuliste lub prawie kuliste, przeważnie o wymiarach 80 do 120 µm, choć sporadycznie do 140 µm średnicy. Worki o średnicy 12 do 15 µm. Askospory soczewkowate, 5,2 do 6,0 µm na 4,4 do 4,8 µm z bruzdą na ogół widoczną jako szerokie i płytkie zagłębienie wokół równika zarodników. Pokryte są niskimi i często niepozornymi grzbietami. Mają gładkie ściany z wyjątkiem drobnej chropowatości wzdłuż grzbietów równikowych. Kolonie na agarze M40Y rosną bujnie i osiągają średnice od 7 do 8 cm. w ciągu 10 dni do 2 tygodni. Grzybnia jest gładka lub o powierzchni nieco kłaczkowatej, głównie w odcieniach pomarańczowoczerwonych do ceglastoczerwonych, z obfitymi klejstotecjami, które dojrzewają wcześnie i często tworzą stosunkowo gęste kępy główek z konidiami, które wystają ponad mocno zabarwioną grzybnię. Rewers w odcieniach od ciemnopomarańczowego do czerwonobrązowego.

</doc>
<doc id="5112762" url="https://pl.wikipedia.org/wiki?curid=5112762" title="Skoki do wody na Letnich Igrzyskach Olimpijskich 1932 – skoki z trampoliny mężczyzn">
Skoki do wody na Letnich Igrzyskach Olimpijskich 1932 – skoki z trampoliny mężczyzn

Konkurs skoków do wody z trampoliny 3 m mężczyzn podczas Letnich Igrzysk Olimpijskich 1932 rozegrany został 8 sierpnia 1932 r. Zawody odbyły się w Olympic Park Swimming Stadium w Los Angeles.
Wyniki.
Rozegrano tylko rundę finałową. Każdy z zawodników oddawał 10 skoków: 5 obowiązkowych i 5 dowolnych.

</doc>
<doc id="5112764" url="https://pl.wikipedia.org/wiki?curid=5112764" title="Skoki do wody na Letnich Igrzyskach Olimpijskich 1932 – skoki standardowe z wieży mężczyzn">
Skoki do wody na Letnich Igrzyskach Olimpijskich 1932 – skoki standardowe z wieży mężczyzn

Konkurs skoków do wody z 10 m wieży mężczyzn podczas Letnich Igrzysk Olimpijskich 1932 rozegrany został 13 sierpnia 1932 r. Zawody odbyły się w Olympic Park Swimming Stadium w Los Angeles.
Wyniki.
Rozegrano tylko rundę finałową. Każdy z zawodników oddawał 8 skoków: 4 obowiązkowych i 4 dowolnych.

</doc>
<doc id="5112767" url="https://pl.wikipedia.org/wiki?curid=5112767" title="Skoki do wody na Letnich Igrzyskach Olimpijskich 1932 – skoki z trampoliny kobiet">
Skoki do wody na Letnich Igrzyskach Olimpijskich 1932 – skoki z trampoliny kobiet

Konkurs skoków do wody z trampoliny 3 m kobiet podczas Letnich Igrzysk Olimpijskich 1932 rozegrany został 10 sierpnia 1932 r. Zawody odbyły się w Olympic Park Swimming Stadium w Los Angeles.
Wyniki.
Rozegrano tylko rundę finałową. Każda z zawodniczek oddawała 6 skoków: 3 obowiązkowe i 3 dowolne.

</doc>
<doc id="5112771" url="https://pl.wikipedia.org/wiki?curid=5112771" title="Skoki do wody na Letnich Igrzyskach Olimpijskich 1932 – skoki standardowe z wieży kobiet">
Skoki do wody na Letnich Igrzyskach Olimpijskich 1932 – skoki standardowe z wieży kobiet

Konkurs skoków do wody z 10 m wieży kobiet podczas Letnich Igrzysk Olimpijskich 1932 rozegrany został 13 sierpnia 1932 r. Zawody odbyły się w Olympic Park Swimming Stadium w Los Angeles.
Wyniki.
Rozegrano tylko rundę finałową. Każda z zawodniczek oddawała 4 skoki: 2 obowiązkowe i 2 dowolne.

</doc>
<doc id="5112773" url="https://pl.wikipedia.org/wiki?curid=5112773" title="Igor Kowalewski">
Igor Kowalewski

Igor Leonidowicz Kowalewski (; ur. 6 sierpnia 1965 w Wołczańsku w obwodzie charkowskim) – rosyjski inżynier, matematyk, teolog, ksiądz katolicki, kanclerz kurii metropolitarnej, sekretarz generalny Konferencji Biskupów Katolickich Rosji.
Życiorys.
Ukończył Moskiewską Wyższą Szkołę Techniczną im. Baumana oraz Wydział Mechaniki i Matematyki Moskiewskiego Uniwersytetu Państwowego im. Łomonosowa. Od 1992 studiował w Wyższym Seminarium Duchownym w Białymstoku i na Katolickim Uniwersytecie Lubelskim. W 1998 uzyskał tytuł magistra teologii. 4 lipca 1998 przyjął święcenia kapłańskie w Kościele rzymskokatolickim. W 2002 ukończył studia doktoranckie na Katolickim Uniwersytecie Lubelskim. Od 1998 roku po przyjęciu święceń kapłańskich pracował w strukturach Centralnej Rzymskokatolickiej Archidiecezji Matki Bożej w Moskwie. W latach 2003–2021 był proboszczem parafii Świętych Apostołów Piotra i Pawła. Od 2009 był członkiem Rady ds. Współpracy ze Stowarzyszeniami Religijnymi Rosji.
Był wykładowcą w Instytucie Filozofii, Teologii i Historii św. Tomasza w Moskwie oraz autorem podręczników dla studentów.
W listopadzie 2021 opuścił stan kapłański i wyjechał z Rosji, informując publicznie, że przyczyną tego kroku były złe relacje z władzami Archidiecezji Matki Bożej w Moskwie.

</doc>
<doc id="5112776" url="https://pl.wikipedia.org/wiki?curid=5112776" title="Santa Domenica">
Santa Domenica



</doc>
<doc id="5112779" url="https://pl.wikipedia.org/wiki?curid=5112779" title="Marsel Ismajlgeci">
Marsel Ismajlgeci

Marsel Ismajlgeci (ur. 14 marca 2000 w Tiranie) – albański piłkarz występujący na pozycji obrońcy w klubie KF Tirana.
Kariera juniorska i seniorska.
W latach 2012–2016 wychowywał się w szkółce Dinamo Tirana. W 2016 dołączył do akademii KF Tirana, gdzie występował do 2019. W pierwszym zespole zadebiutował 22 kwietnia 2018 w zremisowanym 2:2 meczu ligowym przeciwko KF Tomori. Grał do 59. minuty, kiedy zmienił go Jurgen Çelhaka. W sezonie 2017/2018 wygrał z klubem Kategoria e Parë. W lipcu 2018 podpisał pierwszy profesjonalny kontrakt z Tiraną. Pierwszego gola zdobył 29 stycznia 2020 w wygranym 1:3 meczu Pucharu Albanii przeciwko KS Kastrioti. Ismajlgeci trafił do siatki w 47. minucie. W sezonie 2019/2020 został mistrzem kraju. Do dnia 5 lipca 2021 zagrał w 82 meczach (68 ligowych) i strzelił siedem bramek.
Kariera reprezentacyjna.
W reprezentacji Albanii zadebiutował 11 listopada 2020 w wygranym 2:1 towarzyskim meczu z Kosowem.

</doc>
<doc id="5112782" url="https://pl.wikipedia.org/wiki?curid=5112782" title="Wawrzyniec Michał Poczobut Odlanicki">
Wawrzyniec Michał Poczobut Odlanicki



</doc>
<doc id="5112783" url="https://pl.wikipedia.org/wiki?curid=5112783" title="Jan Władysław Poczobut Odlanicki">
Jan Władysław Poczobut Odlanicki



</doc>
<doc id="5112787" url="https://pl.wikipedia.org/wiki?curid=5112787" title="Tatra 600 Tatraplan">
Tatra 600 Tatraplan

Tatra 600 Tatraplan – samochód osobowy klasy wyższej produkowany przez czechosłowackie przedsiębiorstwo Tatra w latach 1948–1952. Wywodził się z przedwojennej linii luksusowych aerodynamicznych samochodów Tatry. Charakteryzował się opływowym czterodrzwiowym nadwoziem i silnikiem o pojemności 2 l, chłodzonym powietrzem i umieszczonym z tyłu. Wyprodukowany w liczbie ponad 6 tysięcy sztuk, był sprzedawany w Czechosłowacji i eksportowany do wielu krajów, w tym Polski.
Historia i opis modelu.
Historia powstania.
&lt;br&gt;Aerodynamiczne Tatry
Od połowy lat 30. XX wieku czechosłowackie przedsiębiorstwo Tatra produkowało samochody wyższej klasy, konstrukcji Hansa Ledwinki, charakteryzujące się silnikiem umieszczonym z tyłu i rewolucyjnym dla tych czasów opływowym nadwoziem projektu Ericha Überlackera . Pierwszym z nich był T 77, a następnie T 87 z samonośnym nadwoziem i ośmiocylindrowym silnikiem oraz mniejszy T 97 z silnikiem czterocylindrowym. Po II wojnie światowej wznowiono na niewielką skalę produkcję modelu T 87, lecz konstruktorzy fabryki, która pod koniec 1945 roku została znacjonalizowana, podjęli prace nad nowocześniejszym i lepiej nadającym się do masowej produkcji modelem, nieco większym od T 97. Oparto się przy tym na układzie konstrukcyjnym i ogólnej formie nadwozia poprzedników. 
Pierwszy prototyp o nazwie własnej Ambrož zbudowano 7 grudnia 1946 roku. Początkowo samochód otrzymał kolejne oznaczenie z cyfrą „7”: T 107, a po ulepszeniach: T 2-107. Projektantem nadwozia był František Kardaus. Problemy w prototypach stwarzało tylne zawieszenie, powodujące niestabilny tor jazdy, a także mało skuteczne były chwyty powietrza po bokach tylnej części. Przy dopracowaniu samochodu konstruktorzy Vladimír Popelář i Josef Chalupa skorzystali w maju 1947 roku z konsultacji z inżynierem Ledwinką, który w tym czasie był aresztowany w Nowym Jiczynie pod zarzutem kolaboracji z Niemcami przez pełnienie funkcji dyrektora technicznego zakładów Tatry pod niemieckim protektoratem. Między innymi ulepszeniami, chwyty powietrza przeniesiono na górę nadwozia. Samochód został zaprezentowany na salonie samochodowym 18–28 października 1947 roku w Pradze, po czym zmieniono jego nazwę na T 600 Tatraplan (od połączenia nazwy Tatry i dwuletniego planu odbudowy gospodarki po wojnie). W materiałach marketingowych występował na ogół pod samą nazwą Tatraplan, bez oznaczenia producenta. Produkcję rozpoczęto 24 czerwca 1948 roku, lecz była ona początkowo ręczna i w tym roku powstało tylko 67 samochodów, które były jeszcze niedopracowane. Produkcja seryjna ruszyła w kolejnym roku, kiedy wyprodukowano ich 1506.
Opis.
Napęd stanowił silnik czterocylindrowy w układzie bokser, chłodzony powietrzem, o pojemności 2 litrów i mocy 52 KM, umieszczony podłużnie z tyłu i napędzający koła tylne. Silnik miał aluminiowe głowice cylindrów z półsferycznymi komorami spalania. Pierwsze 853 samochody miały silnik chłodzony wentylatorem umieszczonym poziomo nad silnikiem i zasilany przez jeden gaźnik, a późniejsze miały wentylator umieszczony pionowo za silnikiem i dwa gaźniki, po jednym na parę cylindrów. Silnik był zblokowany w jednym zespole ze skrzynią biegów i mechanizmem różnicowym mostu napędowego, umieszczonym za tylną osią. Skrzynia biegów mechaniczna o czterech przełożeniach do przodu, z tego trzech synchronizowanych. Zawieszenie wszystkich kół było niezależne; z przodu resorowane parami poprzecznych resorów półeliptycznych, a z tyłu wałkami skrętnymi. Nadwozie było samonośne, z podłogą wzmocnioną wzdłużną centralną belką i ramą pomocniczą z tyłu. Z przodu nadwozia, za niewielką kratką atrapy, umieszczono chłodnicę oleju. Nadto pod maską, dla zrównoważenia mas, umieszczono jedno lub nawet dwa koła zapasowe, 56-litrowy zbiornik paliwa i akumulator. Rozkład mas przy pustym samochodzie wynosił 44% na przednią oś i 56% na tylną, a przy maksymalnie załadowanym: 42,8% i 57,2%. Ładowność wynosiła 405 kg. Za tylną kanapą było główne miejsce na bagaż o pojemności 270 litrów.
Samochód wyróżniało opływowe nadwozie, z zaokrąglonym przodem, dzieloną pochyloną szybą przednią, kroplową tylną częścią w stylu fastback i zasłoniętymi tylnymi kołami. Klamki drzwi były wpuszczone w nadwozie dla zmniejszenia oporu. W efekcie, współczynnik oporu aerodynamicznego nadwozia (Cx) był niski i wynosił 0,32. Wadą nadwozia była jednak słaba widoczność do tyłu – na samym końcu nadwozia znajdowały się dwa małe okienka przedzielone wzdłużnym żebrem, a od kierowcy oddzielała je dodatkowo szyba przedziału bagażnika i szyba komory silnika. Samochód mógł pomieścić sześć osób, w tym trzy na przedniej kanapie, lecz było to niewygodne i utrudniało operowanie biegami – w praktyce był użytkowany jako pięciomiejscowy. W skład wyposażenia wchodził zegar przed pasażerem, umieszczony symetrycznie do prędkościomierza. Na zamówienie było montowane radio Tesla. Prędkość maksymalna załadowanego samochodu sięgała 130 km/h.
Produkcja i sprzedaż.
W grudniu 1950 roku minister przemysłu ciężkiego zdecydował, że zakłady Tatra mają skupić się na ciężkich ciężarówkach i produkcję modelu 600 przeniesiono do państwowych zakładów AZNP (Škoda) w Mladej Boleslavi. Produkcję samochodu w zakładach Tatry w Kopřivnicach zakończono 25 maja 1951 roku, a od sierpnia do maja 1952 roku kontynuowano ją w zakładach AZNP. Łącznie z siedmioma prototypami, wyprodukowano ogółem 6342 samochody, w tym 4242 w zakładach Tatry i 2100 w zakładach AZNP. Najwięcej powstało w 1950 roku – 2025 sztuk. Samochody produkowane w „obcych” zakładach Škody cechowały się jednak gorszą jakością wykonania, co było między innymi przyczyną spadku eksportu.
W Czechosłowacji, po objęciu władzy przez partię komunistyczną, luksusowe samochody Tatry nie były dostępne w wolnej sprzedaży dla ludności, natomiast przede wszystkim używane były jako samochody służbowe przez władze i instytucje oraz przedsiębiorstwa państwowe i organy bezpieczeństwa. Mimo stosunkowo niewielkiej ogólnej produkcji, stały się także przedmiotem eksportu do wielu państw, zarówno z bloku wschodniego, jak i państw zachodnich, gdzie mogły być nabywane przez prywatnych właścicieli. Spośród samych samochodów produkcji Tatry wyeksportowano 2464 (58%). Ogółem sprzedawano je do 30 państw z wszystkich kontynentów poza Antarktydą. Najwięcej wyeksportowano do Austrii (435), Chin (200), Niemiec Zachodnich (195), Szwecji (184), Kanady (168), Belgii (167), Szwajcarii (153), Węgier (146), ZSRR (126), Polski (97), a według niektórych informacji także do Finlandii (248). W mniejszych liczbach były eksportowane do krajów takich, jak Jugosławia, Holandia, NRD, Egipt, Maroko, Albania, Rumunia, Portugalia, a także między innymi do Australii, Indonezji, Afryki Południowej i Argentyny. Statystyki eksportu samochodów produkcji AZNP nie są podane w literaturze. Tatra była przy tym drogim samochodem – cena wynosiła 130, następnie 140 tysięcy koron (ok. 2600–2800 dolarów USA, co było porównywalne z ceną luksusowych samochodów amerykańskich).
Odmiany prototypowe.
T 600 K.
Jeden egzemplarz kabrioletu, oznaczony T 600 K, skarosowała w 1949 roku znacjonalizowana firma nadwoziowa Sodomka w Vysoké Mýto. Luksusowo wykończone dwudrzwiowe nadwozie było dłuższe (5010 mm), z większym zwisem przednim i tylnym, i szersze (1860 mm). Samochód ten zaprezentowany został na salonie samochodowym w Genewie w marcu 1949 roku. Produkcji jednak nie podjęto. W skład wyposażenia wchodził składany dach i radio Tesla. W grudniu 1949 roku jedyny egzemplarz został podarowany z okazji 70. urodzin Stalinowi i wysłany do Moskwy. Po śmierci Stalina samochód był eksponowany na wystawie jemu poświęconej, po czym został przekazany do dyspozycji radzieckiej służby zdrowia i ostatecznie trafił w ręce prywatne. W 1976 roku ostatni posiadacz przekazał go do muzeum przyfabrycznego Tatry (w zamian za samochód Tatra 603).
T 601 Monte Carlo.
W 1949 roku zbudowano w Kopřivnicach dwa samochody w wersji dwudrzwiowego coupé Tatra 601, znanej też pod nazwą Monte Carlo. Miały podobne nadwozie, z takim samym rozstawem osi 2700 mm, lecz wykonane z lżejszym poszyciem z blach aluminiowych, z wlotami powietrza do chłodzenia silnika po bokach, a nie na górze. Powiększono tylne okna i rozdzielającą je wzdłużną płetwę. Moc silnika o pojemności 2 litrów zwiększono do 62 KM, a prędkość maksymalna wzrosła do 140 km/h. Samochody te brały następnie udział w zawodach sportowych, a na jednym z nich Karel Vrdlovec zwyciężył w sierpniu 1949 roku w Międzynarodowym Austriackim Rajdzie Alpejskim w klasie dwulitrowej (dalsze trzy miejsca zajęły zwykłe T600). Samochody przeznaczone były do udziału w rajdzie Monte Carlo w 1950 roku, lecz ostatecznie nie wzięły w nim udziału. W czerwcu 1951 roku Alois Kopečný zwyciężył jeszcze na T 601 w klasie dwulitrowej w Rajdzie Alpejskim.
W 1953 roku w T 601 zamontowano nowy silnik Tatry 603 w układzie V8 o pojemności 2,5 l i mocy 95 KM, co zwiększyło prędkość maksymalną do 160 km/h, a następnie wzmocnioną wersję tego silnika o mocy 120 KM, z którą osiągnął prędkość 176 km/h. Jeden z samochodów T 601 Monte Carlo został zachowany w muzeum fabrycznym w Kopřivnicy.
T 600 D.
Począwszy od 1951 roku zbudowano dwa lub trzy prototypy samochodu z silnikiem wysokoprężnym konstrukcji Tatry, lecz nie były dalej rozwijane z powodu głośnej pracy silników Diesla chłodzonych powietrzem.
T 201.
W 1949 roku opracowano samochód użytkowy Tatra 201, tylko wizualnie spokrewniony z Tatrą 600 z uwagi na niepraktyczność układu z silnikiem z tyłu dla nadwozi użytkowych. Oparty został na tradycyjnej dla Tatry konstrukcji ramowej z centralną rurą nośną i silnikiem z przodu, a jedynie skarosowany w zakładach Sodomka nadwoziem podobnym do T 600. Zbudowano dwa egzemplarze: ambulans sanitarny T 201 i pick-up T 201 Dakota.

</doc>
<doc id="5112791" url="https://pl.wikipedia.org/wiki?curid=5112791" title="Aspergillus ruber">
Aspergillus ruber



</doc>
<doc id="5112793" url="https://pl.wikipedia.org/wiki?curid=5112793" title="Mistrzostwa Europy w Piłce Nożnej 2000 (składy)">
Mistrzostwa Europy w Piłce Nożnej 2000 (składy)

Artykuł grupuje składy wszystkich reprezentacji narodowych w piłce nożnej, które wystąpią podczas mistrzostw Europy 2000 we Belgii i Holandii od 10 czerwca do 2 lipca 2000 roku. Selekcjonerzy wszystkich 16 reprezentacji biorących udział w turnieju do 1 czerwca 2000 roku do godz. 23:59 musieli zarejestrować 22-osobowy skład.
Grupa A.
Trener: Kevin Keegan (ur. 14 lutego 1951)
16 maja 2000 roku został ogłoszony 28-osobowy skład. 30 maja Ray Parlour i Jamie Redknapp zostali wykluczeni z powodu kontuzji kolana, natomiast 1 czerwca 2000 roku – w dniu ogłoszenia ostatecznego składu Andy Cole został wykluczony z powodu kontuzji palca. 1 czerwca 2000 roku został ogłoszony ostateczny skład, w którym zostali pominięci Kieron Dyer, Rio Ferdinand oraz David James.

Trener: Erich Ribbeck (ur. 13 czerwca 1937)
Ulf Kirsten w latach 1985–1990 grał w reprezentacji NRD (49 meczów/14 goli).

Trener: Humberto Coelho (ur. 20 kwietnia 1950)

Trener: Emerich Jenei (ur. 22 marca 1937)
Grupa B.
Trener: Robert Waseige (ur. 26 sierpnia 1939)

Trener: Dino Zoff (ur. 28 lutego 1942)
18 maja 2000 roku został ogłoszony 26-osobowy skład. 24 maja 2000 roku Christian Vieri został wykluczony z powodu kontuzji. Bramkarz AC Parmy – Gianluigi Buffon, który znajdował się w ostatecznym składzie, doznał złamanej ręki w starciu z Johnem Carew podczas meczu towarzyskiego z reprezentacją Norwegii (0:1), rozegranego 3 czerwca 2000 roku w Oslo, w związku z czym został zastąpiony przez bramkarza AC Milau – Christiana Abbiatiego.

Trenerzy: Lars Lagerbäck (ur. 16 lutego 1948) i Tommy Söderberg (ur. 19 sierpnia 1948)

Trener: Mustafa Denizli (ur. 10 listopada 1949)
Grupa C.
Trener: Vujadin Boškov (ur. 9 maja 1931)

Trener: Nils Johan Semb (ur. 24 lutego 1959)

Trener: Srečko Katanec (ur. 16 lipca 1963)

Trener: José Antonio Camacho (ur. 8 czerwca 1955)
Grupa D.
Trener: Jozef Chovanec (ur. 7 marca 1960)

Trener: Bo Johansson (ur. 28 listopada 1942)

Trener: Roger Lemerre (ur. 18 czerwca 1941)

Trener: Frank Rijkaard (ur. 30 września 1962)

</doc>
<doc id="5112794" url="https://pl.wikipedia.org/wiki?curid=5112794" title="Wimbledon 2021 (gra pojedyncza chłopców)">
Wimbledon 2021 (gra pojedyncza chłopców)

Wimbledon 2021 – gra pojedyncza chłopców – zawody singlowe chłopców, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce w dniach 5–11 lipca na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5112797" url="https://pl.wikipedia.org/wiki?curid=5112797" title="Mistrzostwa Europy w Piłce Nożnej 2004 (składy)">
Mistrzostwa Europy w Piłce Nożnej 2004 (składy)

Artykuł grupuje składy wszystkich reprezentacji narodowych w piłce nożnej, które wystąpią podczas mistrzostw Europy 2004 we Portugalii od 12 czerwca do 4 lipca 2004 roku. Selekcjonerzy wszystkich 16 reprezentacji biorących udział w turnieju do 2 czerwca 2004 roku do godz. 23:59 musieli zarejestrować 23-osobowy skład. W przypadku kontuzji zawodników selekcjonerzy reprezentacji mogli dokonywać zmiany najpóźniej do 24 godzin przed ich pierwszym meczem.
Grupa A.
Trener: Otto Rehhagel (ur. 9 sierpnia 1938)
Skład został ogłoszony 23 maja 2004 roku.
Trener: Luiz Felipe Scolari (ur. 9 listopada 1948)
Skład został ogłoszony 18 maja 2004 roku.
Trener: Gieorgij Jarcew (ur. 11 kwietnia 1948-zm. 2022)
Skład został ogłoszony 2 czerwca 2004 roku. 15 czerwca 2004 roku Aleksandr Mostowoj został wyrzucony za rzekomą krytykę metod szkoleniowych selekcjonera Gieorgija Jarcewa.
Trener: Iñaki Sáez (ur. 23 kwietnia 1946)
Skład został ogłoszony 20 maja 2004 roku. 2 czerwca 2004 roku Joan Capdevila zastąpił kontuzjowanego Michela Salgado.
Grupa B.
Trener: Otto Barić (ur. 19 czerwca 1933)
Skład został ogłoszony 2 czerwca 2004 roku. 13 czerwca 2004 roku Vladimir Vasilj zastąpił kontuzjowanego Stipe'a Pletikosę.
Trener: Sven-Göran Eriksson (ur. 5 lutego 1948)
Skład został ogłoszony 17 maja 2004 roku.
Trener: Jacques Santini (ur. 25 kwietnia 1952)
Skład został ogłoszony 18 maja 2004 roku. Sidney Govou zastąpił kontuzjowanego Ludovica Giuly'ego.
Trener: Köbi Kuhn (ur. 12 października 1943)
24 maja 2004 roku został ogłoszony 26-osobowy skład. 2 czerwca 2004 roku Johan Vonlanthen zastąpił kontuzjowanych Marca Strellera i Léonarda Thurrego.
Grupa C.
Trener: Płamen Markow (ur. 11 września 1957)
Skład został ogłoszony 19 maja 2004 roku.
Trener: Morten Olsen (ur. 14 sierpnia 1949)
Skład został ogłoszony 1 czerwca 2004 roku.
Trener: Giovanni Trapattoni (ur. 17 marca 1939)
Skład został ogłoszony 18 maja 2004 roku.
Trenerzy: Lars Lagerbäck (ur. 16 lutego 1948) i Tommy Söderberg (ur. 19 sierpnia 1948)
Skład został ogłoszony 6 maja 2004 roku. 26 maja 2004 roku Alexander Östlund zastąpił kontuzjowanego Michaela Svenssona.
Grupa D.
Trener: Karel Brückner (ur. 13 listopada 1939)
Skład został ogłoszony 19 maja 2004 roku.
Trener: Rudi Völler (ur. 13 kwietnia 1960)
24 maja 2004 roku został ogłoszony 22-osobowy skład, natomiast jedno miejsce w składzie zostało wyznaczone dla zawodnika poniżej 21 lat. 26 maja 2004 roku Christian Ziege zastąpił kontuzjowanego Christiana Rahna. 29 maja 2004 roku zawodnik VfL Bochum – Paul Freier został wykluczony z turnieju z powodu uszkodzenia więzadeł kolanowych podczas meczu towarzyskiego z reprezentacją Malty (7:0), rozegranego 27 maja 2004 roku we Fryburgu Bryzgowijskim, w związku do składu dołączyło dwóch zawodników poniżej 21 lat: Lukas Podolski oraz Bastian Schweinsteiger.
Trener: Aleksandrs Starkovs (ur. 26 maja 1955)
Skład został ogłoszony 29 maja 2004 roku.
Trener: Dick Advocaat (ur. 27 września 1947)
Skład został ogłoszony 19 maja 2004 roku.

</doc>
<doc id="5112799" url="https://pl.wikipedia.org/wiki?curid=5112799" title="Australia/New Zealand Cup w biegach narciarskich 2021">
Australia/New Zealand Cup w biegach narciarskich 2021

Australia/New Zealand Cup w biegach narciarskich 2021 – kolejna edycja tego cyklu zawodów. Rywalizacja rozpoczęła się 7 sierpnia w australijskim Perisher. Początkowo zawody miały zakończyć się 5 września w Falls Creek, ale zostały odwołane. Wobec czego tegoroczna edycja pucharu została zakończona po rozegraniu dwóch biegów.
Obrońcami tytułu wśród kobiet i mężczyzn byli reprezentanci Australii Katerina Paul i Philip Bellingham.
Tegorocznymi zdobywcami pucharu zostali również reprezentanci Australii Casey Wright i Philip Bellingham.

</doc>
<doc id="5112801" url="https://pl.wikipedia.org/wiki?curid=5112801" title="Filip Šušnjara">
Filip Šušnjara

Filip Šušnjara (ur. 7 kwietnia 1976 w Osijeku) – chorwacki piłkarz, występujący na pozycji bramkarza.
Życiorys.
Jest wychowankiem NK Osijek. W tym też klubie w 1992 roku rozpoczynał seniorską karierę. Do 1997 roku, z wyjątkiem sezonu 1993/1994, pełnił w klubie funkcję rezerwowego, jednakże w latach 1997–1999 był podstawowym bramkarzem Osijeku. Ogółem w latach 1992–1999 rozegrał w klubie 88 ligowych spotkań. W 1999 roku został piłkarzem Standardu Liège, którego trenerem był wówczas Tomislav Ivić. Šušnjara przez dwa pierwsze lata pobytu w belgijskim klubie przegrywał rywalizację z Vedranem Runje, a więcej szans na grę otrzymał w 2001 roku, po odejściu swojego rodaka do Olympique Marsylia. W sezonie 2003/2004 był piłkarzem RAA Louviéroise, jednak nie zagrał w tym klubie ani jednego meczu i po zakończeniu sezonu wrócił do NK Osijek. Karierę zakończył w 2009 roku.
Wielokrotnie występował w młodzieżowych reprezentacjach Chorwacji.
Po zakończeniu kariery piłkarskiej był trenerem bramkarzy w reprezentacji Chorwacji U-20, a także trenerem juniorów i treneremm bramkarzy NK Osijek.

</doc>
<doc id="5112802" url="https://pl.wikipedia.org/wiki?curid=5112802" title="Myrhorod">
Myrhorod



</doc>
<doc id="5112805" url="https://pl.wikipedia.org/wiki?curid=5112805" title="South America Cup w biegach narciarskich 2021">
South America Cup w biegach narciarskich 2021

South America Cup w biegach narciarskich 2021 – pierwsza, historyczna edycja tego cyklu zawodów. Rywalizacja miała rozpocząć się 30 sierpnia biegiem indywidualnym stylem klasycznym mężczyzn na 10 km, a zakończyć 1 września biegiem indywidualnym stylem dowolnym kobiet na 5 km, jednak zawody zostały odwołane, tj. cały cykl. Gospodarzem imprezy miało być Cerro Catedral.

</doc>
<doc id="5112806" url="https://pl.wikipedia.org/wiki?curid=5112806" title="Bezdomny Jezus">
Bezdomny Jezus

Bezdomny Jezus (ang. "Homeless Jesus") – rzeźba z brązu autorstwa Timothy’ego Schmalza, przedstawiająca Jezusa Chrystusa jako bezdomnego, śpiącego na ławce.
Praca ta została ustawiona na terenie University of Toronto w 2013. Jej kopie znalazły się w wielu miejscach na świecie, w tym w Polsce.
Opis.
Rzeźba przedstawia Jezusa Chrystusa jako osobę bezdomną, śpiącą na ławce. Nie widać jego twarzy ani rąk; spod przykrycia wystają jedynie nogi noszące ślady po ukrzyżowaniu, które pozwalają na identyfikację postaci.
Autorem pracy jest kanadyjski rzeźbiarz Timothy Schmalz, zagorzały katolik. Jego rzeźba miała prowokować do refleksji, a zarazem służyć jako ilustracja słów Jezusa z Ewangelii Mateusza: "Wszystko, co uczyniliście jednemu z tych braci moich najmniejszych, Mnieście uczynili". Bezpośrednią inspiracją miał być – zdaniem artysty – spotkany przez niego w Toronto bezdomny, śpiący na ławce.
Prowincja warszawska Braci Mniejszych Kapucynów opisuje przesłanie rzeźby następująco:
Celem takiego ujęcia tematu jest sprowokowanie patrzącego do refleksji i wywołanie uczucia empatii w stosunku do spotykanych na ulicach ludzi biednych i bezdomnych, owych najmniejszych, o których mówi Zbawiciel. Rzeźba zachęca do dostrzeżenia w nich nie wykluczonych ze społeczeństwa, traktowanych najczęściej z lekceważeniem, a nawet z pogardą, jako ci, którzy sami wybrali swój los, a ludzi, którzy popadli w nieszczęście, w którym zabrakło im siły, a często także wsparcia i pomocy ze strony bliźnich. Słowa „Oto Człowiek” dobrze oddałyby tutaj zarówno ideę, że człowiek pozostaje człowiekiem w każdej swojej kondycji, w każdym położeniu, jak i przesłanie, że w każdym – także sponiewieranym człowieku – Jezus jest obecny.
Kopie rzeźby.
Kopie Bezdomnego Jezusa znalazły się w ponad 100 miejscach na całym świecie, między innymi:
"Bezdomny Jezus" w Polsce.
Kopia rzeźby trafiła do Polski dzięki staraniom Związku Polskich Kawalerów Maltańskich i podarowana klasztorowi Braci Mniejszych Kapucynów. Została ustawiona przed warszawskim kościołem pw. Przemienienia Pańskiego; jej odsłonięcie miało miejsce 24 czerwca 2021 r.

</doc>
<doc id="5112807" url="https://pl.wikipedia.org/wiki?curid=5112807" title="Ulrik Saltnes">
Ulrik Saltnes

Ulrik Saltnes (ur. 10 listopada 1992 w Brønnøysund) – norweski piłkarz występujący na pozycji środkowego pomocnika w norweskim klubie FK Bodø/Glimt.
Kariera klubowa.
FK Bodø/Glimt.
W 2011 roku podpisał kontrakt z klubem FK Bodø/Glimt. Zadebiutował 1 maja 2011 w meczu Pucharu Norwegii przeciwko Sortland IL (0:4), w którym zdobył swoją pierwszą bramkę. W OBOS-ligaen zadebiutował 22 kwietnia 2012 w meczu przeciwko IL Hødd (2:1). Pierwszą bramkę w lidze zdobył 14 października 2012 w meczu przeciwko Sarpsborg 08 FF (2:3). W sezonie 2013 jego zespół zajął pierwsze miejsce w tabeli i awansował do najwyższej ligi. W Eliteserien zadebiutował 16 maja 2014 w meczu przeciwko SK Brann (1:2). Pierwszą bramkę w Eliteserien zdobył 31 maja 2015 w meczu przeciwko Mjøndalen IF (5:1). W sezonie 2016 jego zespół zajął przedostatnie miejsce w tabeli i spadł do OBOS-ligaen. Po jednym sezonie spędzonym na drugim poziomie rozgrywkowym, jego drużyna zdobyła mistrzostwo ligi i awansowała do Eliteserien. W sezonie 2019 jego zespół zajął drugie miejsce w tabeli zdobywając wicemistrzostwo Norwegii. 27 sierpnia 2020 zadebiutował w kwalifikacjach do Ligi Europy UEFA w meczu przeciwko FK Kauno Žalgiris (6:1). W sezonie 2020 jego drużyna zajęła pierwsze miejsce w tabeli i zdobyła mistrzostwo Norwegii. 7 lipca 2021 zadebiutował w kwalifikacjach do Ligi Mistrzów UEFA w meczu przeciwko Legii Warszawa (2:3). 22 lipca 2021 zdobył pierwszą bramkę w kwalifikacjach do Ligi Konferencji Europy UEFA w meczu przeciwko Valurowi (0:3). 16 września 2021 zadebiutował w fazie grupowej Ligi Konferencji Europy UEFA w meczu przeciwko Zorii Ługańsk (3:1).

</doc>
<doc id="5112815" url="https://pl.wikipedia.org/wiki?curid=5112815" title="Wimbledon 2021 (gra pojedyncza dziewcząt)">
Wimbledon 2021 (gra pojedyncza dziewcząt)

Wimbledon 2021 – gra pojedyncza dziewcząt – zawody singlowe dziewcząt, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce w dniach 5–11 lipca na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5112816" url="https://pl.wikipedia.org/wiki?curid=5112816" title="Duquesne (okręt)">
Duquesne (okręt)

„Duquesne” – nazwa noszona na przestrzeni dziejów przez szereg okrętów Marine nationale, na cześć Abrahama Duquesne:

</doc>
<doc id="5112817" url="https://pl.wikipedia.org/wiki?curid=5112817" title="Rejon myrhorodzki">
Rejon myrhorodzki



</doc>
<doc id="5112822" url="https://pl.wikipedia.org/wiki?curid=5112822" title="Dorota Laskowska">
Dorota Laskowska

Dorota Laskowska (ur. 1961, zm. 2 lipca 2021) – polska piłkarka ręczna.
Była zawodniczką klubu GKS Piotrcovia, która w 1987 weszła do najwyższej klasy rozgrywkowej. Jako kapitan drużyny wywalczyła wraz z nią brązowy medal mistrzostw Polski w 1989 (pierwszy w historii klubu). 
Zmarła 2 lipca 2021 w wieku 60 lat. 

</doc>
<doc id="5112823" url="https://pl.wikipedia.org/wiki?curid=5112823" title="Zaruddia (rejon romenski)">
Zaruddia (rejon romenski)



</doc>
<doc id="5112826" url="https://pl.wikipedia.org/wiki?curid=5112826" title="Marieval Indian Residential School">
Marieval Indian Residential School

Marieval Indian Residential School – szkoła z internatem zlokalizowana w rezerwacie dla Indian Cowessess 73 w Marieval (Saskatchewan, Kanada), działająca w latach 1898-1997. Znajdowała się w Qu'Appelle Valley, na wschód od Crooked Lake i 24 km (15 mil) na północ od Broadview. Wchodziła w skład kanadyjskiego systemu szkół rezydencyjnych dla indiańskich dzieci.
Historia.
Podmioty prowadzące szkołę:
Masowe groby.
W czerwcu 2021 na terenie szkoły organizacja Cowessess First Nation odkryła 751 nieoznakowanych dziecięcych grobów. Miesiąc wcześniej odkryto 215 anonimowych grobów na terenie Kamloops Indian Residential School.

</doc>
<doc id="5112828" url="https://pl.wikipedia.org/wiki?curid=5112828" title="Hister unicolor">
Hister unicolor



</doc>
<doc id="5112830" url="https://pl.wikipedia.org/wiki?curid=5112830" title="Stosunki kuwejcko-polskie">
Stosunki kuwejcko-polskie



</doc>
<doc id="5112832" url="https://pl.wikipedia.org/wiki?curid=5112832" title="Smolany (rejon brzeski)">
Smolany (rejon brzeski)

Smolany (, "Smolin"; ) – wieś na Białorusi, w obwodzie brzeskim, w rejonie brzeskim, w sielsowiecie Telmy.
Na północny wschód od wsi Smolany przed II wojną światową leżał folwark Smolin, obecnie nieistniejący.
Historia.
W dwudziestoleciu międzywojennym Smolany i Smolin leżały w Polsce, w województwie poleskim, do 12 kwietnia 1928 w powiecie kobryńskim, w gminie Zbirohi, następnie w powiecie brzeskim, w gminie Kosicze.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5112833" url="https://pl.wikipedia.org/wiki?curid=5112833" title="Smolin (Białoruś)">
Smolin (Białoruś)



</doc>
<doc id="5112834" url="https://pl.wikipedia.org/wiki?curid=5112834" title="Tutkarz bachus">
Tutkarz bachus



</doc>
<doc id="5112836" url="https://pl.wikipedia.org/wiki?curid=5112836" title="Trąbowiec bachus">
Trąbowiec bachus



</doc>
<doc id="5112837" url="https://pl.wikipedia.org/wiki?curid=5112837" title="Rejon szostkiński">
Rejon szostkiński



</doc>
<doc id="5112838" url="https://pl.wikipedia.org/wiki?curid=5112838" title="Jenő Huszka">
Jenő Huszka

Jenő Huszka (ur. 24 kwietnia 1875 w Segedynie, zm. 2 lutego 1960 w Budapeszcie) – węgierski kompozytor.
Życiorys.
W latach 1892–1896 studiował w Królewskiej Akademii Muzycznej w Budapeszcie u Jenő Hubaya (skrzypce) i Hansa Koesslera (kompozycja). Równocześnie odbył studia prawnicze na Uniwersytecie Budapeszteńskim. Od 1896 do 1897 roku był pierwszym skrzypkiem Orchestre Lamoureux w Paryżu. W 1897 roku przez krótki czas pracował w Ministerstwie Kultury w Budapeszcie. Od 1921 do 1946 roku pełnił funkcję przewodniczącego związku kompozytorów węgierskich. W latach 1924–1941 był wiceprzewodniczącym Confédération internationale des sociétés d’auteurs et compositeurs. Zasłynął przede wszystkim jako twórca operetek.

</doc>
<doc id="5112841" url="https://pl.wikipedia.org/wiki?curid=5112841" title="Rejon tiacziwski">
Rejon tiacziwski



</doc>
<doc id="5112842" url="https://pl.wikipedia.org/wiki?curid=5112842" title="Flaga rejonu tiacziwskiego">
Flaga rejonu tiacziwskiego



</doc>
<doc id="5112843" url="https://pl.wikipedia.org/wiki?curid=5112843" title="Omarlica tarczowata">
Omarlica tarczowata



</doc>
<doc id="5112844" url="https://pl.wikipedia.org/wiki?curid=5112844" title="Herb rejonu tiacziwskiego">
Herb rejonu tiacziwskiego



</doc>
<doc id="5112845" url="https://pl.wikipedia.org/wiki?curid=5112845" title="Liszkojad czerwonotarcz">
Liszkojad czerwonotarcz



</doc>
<doc id="5112846" url="https://pl.wikipedia.org/wiki?curid=5112846" title="Tromp (okręt)">
Tromp (okręt)

„Tromp” – nazwa szeregu okrętów Koninklijke Marine:

</doc>
<doc id="5112848" url="https://pl.wikipedia.org/wiki?curid=5112848" title="Tiacziw">
Tiacziw



</doc>
<doc id="5112853" url="https://pl.wikipedia.org/wiki?curid=5112853" title="Telmy Rządowe">
Telmy Rządowe

Telmy Rządowe (, "Telmy 2"; ) – wieś na Białorusi, w obwodzie brzeskim, w rejonie brzeskim, w sielsowiecie Telmy, przy granicy z Brześciem.
Transport.
Obok wsi położony jest zjazd z drogi magistralnej M1 na Szosę Moskiewską prowadzącą w stronę centrum Brześcia. W pobliżu znajduje się port lotniczy Brześć.
Historia.
W dwudziestoleciu międzywojennym leżały w Polsce, w województwie poleskim, w powiecie brzeskim, w gminie Kosicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5112854" url="https://pl.wikipedia.org/wiki?curid=5112854" title="Telmy 2">
Telmy 2



</doc>
<doc id="5112859" url="https://pl.wikipedia.org/wiki?curid=5112859" title="Telmy">
Telmy



</doc>
<doc id="5112861" url="https://pl.wikipedia.org/wiki?curid=5112861" title="Telmy 1">
Telmy 1



</doc>
<doc id="5112863" url="https://pl.wikipedia.org/wiki?curid=5112863" title="Rejon wasyliwski">
Rejon wasyliwski



</doc>
<doc id="5112864" url="https://pl.wikipedia.org/wiki?curid=5112864" title="Kamloops Indian Residential School">
Kamloops Indian Residential School

Kamloops Indian Residential School – szkoła z internatem zlokalizowana w Kamloops w (Kolumbia Brytyjska, Kanada), działająca w latach 1890–1978. Wchodziła w skład kanadyjskiego systemu szkół rezydencyjnych dla dzieci rdzennych mieszkańców, w latach 1950. będąc największą placówką z 500 uczniami.
Szkoła w latach 1890-1969 prowadzona była przez kanadyjski kościół katolicki, po czym została przejęta przez władze państwowe i od 1969 do zamknięcia w 1978 funkcjonowała jako szkoła dziennego pobytu. Budynek istnieje współcześnie.
W maju 2021 pojawiły się doniesienia prasowe, że za pomocą georadaru odkryto szczątki 215 dzieci pochowanych w anonimowych grobach.
W styczniu 2022 profesor historii Jacques Rouillard z Uniwersytetu Montrealskiego opublikował artykuł, w którym relacjonował dotychczasowe wielomiesięczne poszukiwania, na które rząd Kanady przeznaczył 27 milionów dolarów. Do daty publikacji, czyli 11 stycznia 2022 roku nie znaleziono jednak ani jednego ciała.

</doc>
<doc id="5112867" url="https://pl.wikipedia.org/wiki?curid=5112867" title="Luka Šušnjara">
Luka Šušnjara

Luka Šušnjara (ur. 4 kwietnia 1997 w Lublanie) – słoweński piłkarz grający na pozycji lewego napastnika. W sezonie 2021/2022 zawodnik FC Koper. W latach 2017–2018 młodzieżowy reprezentant kraju.
Kariera juniorska.
Wychowanek NK Domžale, do 2014 roku wychowywał się w szkółce tego zespołu. 5 sierpnia 2014 roku trafił do akademii Atalanty Bergamo. Zadebiutował w niej 28 stycznia 2015 roku w meczu przeciwko AS Romie, przegranym 3:2. Luka Šušnjara wszedł na boisko w 76. minucie. Pierwszego gola strzelił 16 maja 2015 roku w meczu przeciwko Cagliari, wygranym 5:1. Luka Šušnjara, mimo że pojawił się na boisku w 70. minucie, 10 minut później strzelił gola. Łącznie rozegrał 15 ligowych meczów i strzelił 2 gole, i zanotował asystę.
Kariera seniorska.
1 sierpnia 2015 roku wrócił do NK Domžale.
27 lipca 2016 roku został wypożyczony do NK Dob. W drugiej lidze słoweńskiej zadebiutował 28 sierpnia 2016 roku w meczu przeciwko NK Verzej, zremisowanym bezbramkowo. Luka Šušnjara wszedł na boisko w 46. minucie. Łącznie rozegrał tam 4 mecze ligowe.
12 stycznia 2017 roku powrócił z wypożyczenia, ale 16 lutego został ponownie wypożyczony, tym razem do NK Kranj. Zadebiutował tam 12 marca 2017 roku w meczu przeciwko NK Verzej, wygranym 1:0. Pierwsze dwie bramki strzelił 13 kwietnia, w meczu przeciwko temu samemu zespołowi. Do siatki trafiał w 55. i 70. minucie, a mecz zakończy się wynikiem 2:0. Łącznie rozegrał 9 ligowych meczów i strzelił 2 gole.
30 czerwca 2017 roku powrócił z wypożyczenia, ale tydzień później został wykupiony przez NK Celje. W ekstraklasie słoweńskiej zadebiutował 23 lipca 2017 roku w meczu przeciwko NK Domzale, wygranym 4:0. Pierwszą asystę zaliczył 3 listopada 2017 roku w meczu przeciwko NK Rudar Velenje, wygranym 2:1. Luka Šušnjara asystował przy golu w 35. minucie. Pierwszego gola strzelił 3 grudnia 2017 roku w meczu przeciwko NK Krsko, przegranym 3:1. Luka Šušnjara do siatki trafił w 63. minucie. Łącznie w NK Celje rozegrał 11 ligowych meczów, strzelił gola i miał asystę.
10 stycznia 2018 roku został zawodnikiem NŠ Mura. Zadebiutował tam 11 marca 2018 roku w meczu 2. ligi słoweńskiej przeciwko ND Ilirija 1911. Pierwszego gola strzelił 31 marca w meczu przeciwko NK Verzej, wygranym 0:8. Luka Šušnjara strzelił gola w 10. minucie. Pierwszą asystę zaliczył już w słoweńskiej ekstraklasie. 16 marca 2019 roku w meczu przeciwko NK Krsko, wygranym 5:0, Luka Šušnjara asystował przy golu w 46. minucie. Grał w dwóch meczach eliminacji do Ligi Europy. W sezonie 2019/2020 zdobył puchar Słowenii, grając we wszystkich meczach i strzelając 3 gole. Łącznie dla zespołu z Mury rozegrał 77 meczów, strzelił 14 goli i zanotował 6 asyst.
24 sierpnia 2020 roku został zawodnikiem FC Chambly. W Ligue 2 zadebiutował 29 sierpnia 2020 roku w meczu przeciwko Chamois Niortais FC, zremisowanym 1:1. Łącznie w Ligue 2 rozegrał 11 meczów.
26 stycznia 2021 roku trafił do Wisły Płock. W Polsce zadebiutował 14 lutego w meczu przeciwko Lechowi Poznań, wygranym 1:0. Strzelił wtedy gola, 2 minuty po wejściu na boisko. Łącznie do 24 lipca 2021 roku rozegrał 5 meczów i strzelił gola.
1 stycznia 2022 roku wrócił do ojczyzny i został graczem FC Koper. Podpisał dwuletni kontrakt.
Kariera reprezentacyjna.
W reprezentacji Słowenii U-21 zadebiutował 13 listopada 2017 roku w meczu przeciwko Francji, przegranym 1:3. Pierwszego gola strzelił 12 października roku następnego, w meczu przeciwko Bułgarii, zremisowanym 1:1. Gola strzelił w 63. minucie. Łącznie w tej reprezentacji rozegrał 3 mecze i strzelił gola.

</doc>
<doc id="5112869" url="https://pl.wikipedia.org/wiki?curid=5112869" title="Rejon rozdilniański">
Rejon rozdilniański



</doc>
<doc id="5112873" url="https://pl.wikipedia.org/wiki?curid=5112873" title="Rejon połohiwski">
Rejon połohiwski



</doc>
<doc id="5112874" url="https://pl.wikipedia.org/wiki?curid=5112874" title="Charcyz">
Charcyz



</doc>
<doc id="5112876" url="https://pl.wikipedia.org/wiki?curid=5112876" title="Trolejbusy w Charcyzku">
Trolejbusy w Charcyzku



</doc>
<doc id="5112877" url="https://pl.wikipedia.org/wiki?curid=5112877" title="Stadion Stałekanatnyk w Charcyzie">
Stadion Stałekanatnyk w Charcyzie



</doc>
<doc id="5112883" url="https://pl.wikipedia.org/wiki?curid=5112883" title="Parafia św. Andrzeja Boboli w Słupicach">
Parafia św. Andrzeja Boboli w Słupicach



</doc>
<doc id="5112887" url="https://pl.wikipedia.org/wiki?curid=5112887" title="Sezon snookerowy 2021/2022">
Sezon snookerowy 2021/2022

Sezon snookerowy 2021/2022 – seria turniejów snookerowych rozgrywanych między 18 lipca 2021 a 2 maja 2022 roku.
Gracze.
W sezonie 2021/2022 bierze udział 128 profesjonalnych zawodników, z czego 64 zawodników z rankingu zarobkowego na koniec poprzedniego sezonu i kolejne 32 zawodników obsadzonych z automatu graczami, którzy w zeszłym roku otrzymali kartę gry na okres 2 lat. Osiem kolejnych miejsc uzupełniają najlepsi gracze z rankingu obejmującego tylko jeden sezon, którzy nie zakwalifikowali się do gry z innej listy, kolejne dwa miejsca obsadzone zawodnikami z EBSA Qualifying Tour Play-Offs, dwóch zawodników pochodzi z Światowa Kobiet Tour Kwalifikowali, i kolejne dwanaście miejsc dla najlepszych zawodników z Q School. Reszta miejsc dla zawodników z turniejów amatorskich i nominowanych dziką kartą.
Ranking jednoroczny
CBSA China Tour
World Women’s Snooker Tour
Kalendarz.
Kalendarz najistotniejszych (w szczególności rankingowych) turniejów snookerowych w sezonie 2021/2022.

</doc>
<doc id="5112892" url="https://pl.wikipedia.org/wiki?curid=5112892" title="Stanisław Gauza">
Stanisław Gauza

Stanisław Stefan Gauza (ur. 8 września 1895 w Słupi, zm. 29 marca 1962 w Londynie) – major kawalerii Wojska Polskiego, kawaler Orderu Virtuti Militari.
Życiorys.
Urodził się 8 września 1895 w Słupi
W 1912 ukończył gimnazjum w Poznaniu. W latach 1912–1914 działał w poznańskim harcerstwie i pracował w Towarzystwie Czytelni Ludowych. Od 1914 służył w Armii Cesarstwa Niemieckiego. W 1918 był organizatorem powstania wielkopolskiego w powiecie śremskim. Następnie służył w Konnych Strzelcach Straży Poznania, a później walczył w szeregach 1 Pułku Ułanów Wielkopolskich (w styczniu 1920 przemianowanym na 15 Pułk Ułanów Poznańskich) na froncie niemieckim i litewsko-białoruskim. 16 sierpnia 1920 na czele swojego plutonu szarżował pod Maciejowicami. W 1921 wziął udział w III powstaniu śląskim. 
3 maja 1922 został zweryfikowany w stopniu porucznika ze starszeństwem z 1 czerwca 1919 i 55. lokatą w korpusie oficerów jazdy.
2 grudnia 1930 został mianowany majorem ze starszeństwem z 1 stycznia 1931 i 22. lokatą w korpusie oficerów kawalerii. W marcu 1931 został wyznaczony na stanowisko kwatermistrza w macierzystym pułku. W marcu 1934 został zwolniony z zajmowanego stanowiska i oddany do dyspozycji dowódcy Okręgu Korpusu Nr VII, a z dniem 31 lipca tego roku przeniesiony w stan spoczynku.
Po zakończeniu służby wojskowej został zatrudniony w koncernie Wspólnota Interesów Górniczo-Hutniczych. Mieszkał w Siemianowicach Śląskich przy ul. Katowickiej 1. Obowiązki zawodowe łączył z funkcją prezesa oddziału śląskiego Związku Weteranów Powstań Narodowych RP, wiceprezesa grodzkiego Federacji Polskich Związków Obrońców Ojczyzny i członka TZOO w Katowicach.
Zmarł 29 marca 1962 w Londynie. Został pochowany na cmentarzu North Sheen.
18 lipca 1931 ożenił się z Zofią Racięcką (ur. 17 stycznia 1906 we Włocławku).

</doc>
<doc id="5112894" url="https://pl.wikipedia.org/wiki?curid=5112894" title="Kofun">
Kofun



</doc>
<doc id="5112899" url="https://pl.wikipedia.org/wiki?curid=5112899" title="Swedish Open 2021 (kobiety)">
Swedish Open 2021 (kobiety)

Swedish Open 2021, właśc. Nordea Open 2021 – tenisowy turniej WTA kategorii WTA 125 w sezonie 2021 z cyklu Swedish Open rozgrywany w dniach 5–10 lipca 2021 roku w Båstad na kortach ceglanych o puli nagród wynoszącej 115 000 dolarów amerykańskich.

</doc>
<doc id="5112904" url="https://pl.wikipedia.org/wiki?curid=5112904" title="Studia mythologica Slavica">
Studia mythologica Slavica

Studia mythologica Slavica – słoweńskie czasopismo naukowe poświęcone etnologii, historii, archeologii, językoznawstwu, religioznawstwu, historii literatury i filozofii w kontekście mitologii słowiańskiej. Wydawane od 1998 roku przez Instytut Etnologii Słoweńskiej (Centrum Badań Naukowych Słoweńskiej Akademii Nauki i Sztuki (ZRC SAZU)) oraz Uniwersytet Udine. Czasopismo to jest rocznikiem wydawanym w formie drukowanej i internetowej. Artykuły publikowane we wszystkich językach słowiańskich, w języku angielskim, niemieckim i włoskim. Głównym celem czasopisma jest prezentacja badań porównawczych, które przedstawiają kulturę słowiańską w szerszym kontekście kultur europejskich i pozaeuropejskich. Czasopismo zachęca także do badania współczesnych zjawisk z zakresu kultury duchowej, społecznej i materialnej oraz ich przemian.
W wykazie czasopism punktowanych przez Ministerstwo Nauki i Szkolnictwa Wyższego "Studia mythologica Slavica" ma 40 punktów.
"Studia mythologica Slavica – Supplementa".
Od 2004 r. pismo wydaje także serię książek "Studia mythologica Slavica – Supplementa", przeznaczonej dla monografii.

</doc>
<doc id="5112911" url="https://pl.wikipedia.org/wiki?curid=5112911" title="Studia Mythologica Slavica">
Studia Mythologica Slavica



</doc>
<doc id="5112912" url="https://pl.wikipedia.org/wiki?curid=5112912" title="Studia mythologica Slavica – Supplementa">
Studia mythologica Slavica – Supplementa



</doc>
<doc id="5112914" url="https://pl.wikipedia.org/wiki?curid=5112914" title="Studia Mythologica Slavica – Supplementa">
Studia Mythologica Slavica – Supplementa



</doc>
<doc id="5112922" url="https://pl.wikipedia.org/wiki?curid=5112922" title="Aspergillus amstelodami">
Aspergillus amstelodami

Aspergillus amsterodami (L. Mangin) Thom &amp; Church – gatunek grzybów z rodziny kropidlakowatych ("Aspergillaceae").
Systematyka i nazewnictwo.
Pozycja w klasyfikacji według Index Fungorum: "Aspergillus, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Teleomorfę tego taksonu po raz pierwszy opisał Louis Amangin w 1909 nadając jej nazwę "Eurotium amstelodami". Anamorfę odkryli Charles Thom i Margaret Church w 1926 r. Zaliczyli ją do rodzaju "Aspergillus".
Synonimy:
Charakterystyka.
Gatunek ten występuje głównie w krajach o klimacie tropikalnym i subtropikalnym, m.in. w przechowalniach i na wysuszonych częściach roślin. W Polsce notowany był w glebie oraz na nasionach i innych częściach słonecznika rocznego, pomidora zwyczajnego i pszenicy. U ludzi i zwierząt może wywoływać aspergilozę.

</doc>
<doc id="5112924" url="https://pl.wikipedia.org/wiki?curid=5112924" title="Grodzisko Chełm">
Grodzisko Chełm

Grodzisko Chełm – grodzisko znajdujące się na wzgórzu w Chełmie, w województwie małopolskim, w powiecie bocheńskim, w gminie Bochnia.
Wieś Chełm zaliczana jest do osad wczesnośredniowiecznych. Na najwyższej – o naturalnych walorach obronnych – części wzgórza znajdowało się wczesnośredniowieczne grodzisko zwane „Chełm”. Funkcjonowanie grodów zwanych "wiślańskimi" mieści się w zakresie VIII do X wieku.
W obiekcie znaleziono ceramikę z wczesnego średniowiecza. Ceramika "biała podkrakowska" charakteryzuje się gładką i jasną powierzchnią – od odcieni różowych do popielatych. Występowała na lewobrzeżnym obszarze Wisły od wzgórza wawelskiego do Łańcuta i była związana z występującymi na tym obszarze gleb lessowych.
Kapliczka znajdująca się na szczycie pochodzi z 1924 roku. W 2004 roku z funduszu Unii Europejskiej na wzgórzu urządzono pole widokowe.

</doc>
<doc id="5112932" url="https://pl.wikipedia.org/wiki?curid=5112932" title="Chaby">
Chaby

Chaby (; ) – wieś na Białorusi, w obwodzie brzeskim, w rejonie brzeskim, w sielsowiecie Telmy, przy drodze magistralnej M1.
W dwudziestoleciu międzywojennym leżały w Polsce, w województwie poleskim, w powiecie brzeskim, w gminie Kosicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5112936" url="https://pl.wikipedia.org/wiki?curid=5112936" title="Puchar Świata w biegach na nartorolkach 2021">
Puchar Świata w biegach na nartorolkach 2021

Puchar Świata w biegach na nartorolkach 2021 rozpoczął się 23 lipca w Bańskiej Bystrzycy, a zakończył 19 września w Val di Fiemme, podczas mistrzostw świata. Obrońcami kryształowych kul byli reprezentantka Estonii Johanna Urdas oraz reprezentant Norwegii Patrick Fossum Kristoffersen. Tym razem najlepsi okazali się reprezentantka Czech Sandra Schützová oraz przedstawiciel Włoch Matteo Tanel.

</doc>
<doc id="5112937" url="https://pl.wikipedia.org/wiki?curid=5112937" title="Wasyliwka">
Wasyliwka



</doc>
<doc id="5112938" url="https://pl.wikipedia.org/wiki?curid=5112938" title="Rozdilna">
Rozdilna



</doc>
<doc id="5112942" url="https://pl.wikipedia.org/wiki?curid=5112942" title="Motor Lublin (piłka nożna) w sezonie 2021/2022">
Motor Lublin (piłka nożna) w sezonie 2021/2022

Sezon 2021/2022 był dla Motoru Lublin 28. sezonem na trzecim szczeblu ligowym.
Przebieg sezonu.
Letni okres przygotowawczy.
Po zakończeniu poprzedniego sezonu z Motoru odeszli Rafał Grodzicki, Sławomir Duda, Kamil Kumoch, Dawid Pakulski, Michał Bogacz, Szymon Rak, Dariusz Łukasik, Piotr Darmochwał oraz Krystian Kalinowski. Pierwszym zawodnikiem, który dołączył do zespołu przed rozpoczęciem rozgrywek został Maciej Firlej, występujący poprzednio w Zniczu Pruszków. Ponadto kontrakt z Motorem podpisali Wojciech Błyszko (poprz. Stal Mielec), Michał Fidziukiewicz, Tomasz Kołbon (poprz. Garbarnia Kraków), Kamil Rozmus (poprz. Górnik Łęczna), Vitinho (poprz. U.D. Vilafranquense), Adrian Dudziński (poprz. Unia Skierniewice), Sebastian Rak oraz Adam Ryczkowski (poprz. Chojniczanka Chojnice). Ponadto z Escoli Varsovia wypożyczono Damiana Sędzikowskiego.
Piłkarze do treningów powrócili 5 lipca. 12 lipca 22-osobowa kadra wyjechała na obóz przygotowawczy do Opalenicy, gdzie rozegrali mecz sparingowy z Polonią Środa Wielkopolska, zwyciężając po bramce Krzysztofa Ropskiego. Dwa dni później do beniaminka ekstraklasy Górnika Łęczna wypożyczono Michała Króla, który wraz z końcem ubiegłego sezonu utracił status zawodnika młodzieżowego w II lidze.
Runda jesienna.
Na inaugurację nowego sezonu piłkarze Motoru wyjechali do Pruszkowa na mecz ze Zniczem. Wynik spotkania otworzył w 3. minucie debiutujący w zespole Michał Fidziukiewicz. W 25. minucie na 2:0 podwyższył również debiutujący Adrian Dudziński. Fidziukiewicz zdobył jeszcze dwie bramki: w 54. minucie z rzutu karnego i w doliczonym czasie gry. Ostatecznie mecz zakończył się zwycięstwem Motoru 4:1. Gospodarze bramkę honorową zdobyli w 85. minucie. W drugiej kolejce Motor podejmował na własnym stadionie beniaminka – Ruch Chorzów. Jako pierwsi bramkę zdobyli goście za sprawą trafienia Tomasza Foszmańczyka w 34. minucie. W 57. minucie Łukasz Janoszka podwyższył na 2:0, po błędzie obrony Motoru. Pięć minut później kontaktową bramkę dla lubelskiego zespołu Michał Fidziukiewicz. W 67. minucie Adam Ryczkowski nie wykorzystał dogodnej sytuacji na wyrównanie, strzelając z kilku metrów wprost w bramkarza gości Jakuba Bieleckiego. W końcowym fragmecie gry bliżsi zdobycia bramki byli piłkarze Ruchu dwukrotnie oddając strzał, po którym piłka trafiła w poprzeczkę bramki Seweryna Kiełpina. Na meczu z Ruchem zanotowano rekord frekwencji na ligowym spotkaniu Motoru na Arenie Lublin. Na trybunach stadionu zasiadło 9237 widzów.
W niedzielę, 15 sierpnia, Motor rozgrywał wyjazdowe spotkanie z rezerwami Śląska Wrocław. W 20. minucie prowadzenie objął lubelski zespół po strzale Michała Fidziukiewicza z podania Vitinho. Pięć minut przed przerwą gospodarze wyrównali po wykorzystaniu rzutu karnego. W 51. minucie po dośrodkowaniu z rzutu rożnego strzałem głową Adrian Dudziński zdobył drugą bramkę dla Motoru, jednak w 82. minucie Śląsk zdołał wyrównać i ostatecznie mecz zakończył się podziałem punktów. Mecz czwartej kolejki pomiędzy Motorem a Hutnikiem Kraków rozegrany został w środku tygodnia i zakończył się zwycięstwem lubelskiego zespołu 3:0. Wszystkie bramki padły w drugiej połowie, a jedną z nich zdobył obrońca Wojciech Błyszko, dla którego był to pierwszy gol w barwach Motoru. 20 sierpnia kontrakt za porozumieniem stron rozwiązał napastnik Daniel Świderski i dołączył do trzecioligowej Stali Stalowa Wola. W Siedlcach Motor przegrał z Pogonią 2:4, a w meczu szóstej kolejki zremisował bezbramkowo w Elblągu z Olimpią. 1 września klub rozwiązał z obrońcą Arielem Wawszczykiem kontrakt za porozumieniem stron. Tego samego dnia do drużyny dołączył brazylijski obrońca Victor Massaia. W siódmej kolejce Motor podejmował spadkowicza z I ligi – GKS Bełchatów. W 13. minucie bramkę na 1:0 dla lubelskiego zespołu zdobył Piotr Ceglarz i takim wynikiem zakończyła się pierwsza połowa. W drugiej Motor zdobył trzy bramki za sprawą Michała Fidziukiewicza (dwa gole, w tym jeden z przewrotki) i Macieja Firleja.
W ósmej kolejce Motor odniósł drugie zwycięstwo z rzędu, pokonując na wyjeździe rezerwy Lecha Poznań 3:0. Do przerwy prowadził lubelski zespół dzięki bramce z rzutu karnego Michała Fidziukiewicza. Pięć minut po zmianie stron Motor podwyższył prowadzenie dzięki trafieniu Arkadiusza Najemskiego. W 61. minucie gospodarze mogli zdobyc kontaktową bramkę, jednak rzutu karnego nie wykorzystał Adrian Laskowski. W 74. minucie trzecią bramkę dla Motoru zdobył Fidziukiewicz. W meczu z Lechem II ze względu na uraz nie mógł wystąpić Brazylijczyk Vitinho. W takim samym stosunku Motor pokonał tydzień później na własnym stadionie Garbarnię Kraków. Kilka dni wcześniej kontuzję kolana na treningu odniósł Victor Massaia. Uraz wykluczył go z gry na kilka miesięcy. W dziesiątej kolejce Motor zremisował na wyjeździe z beniaminkiem – Pogonią Grodzisk Mazowiecki 1:1. Po pięciu remisach z rzędu Motor doznał porażki na własnym boisku z liderem rozgrywek Stalą Rzeszów. W siedemnastej kolejce Motor pokonał na Arenie Lublin Wisłę Puławy 4:1 i zakończył rundę jesienną na siódmym miejscu w tabeli.
Zimowy okres przygotowawczy.
9 grudnia zespół opuścił Brazylijczyk Vitinho, z którym rozwiązano kontrakt za porozumieniem stron. 30 grudnia z Motoru odszedł Krzysztof Ropski. Pierwszym piłkarzem, który dołączył do drużyny w przerwie zimowej został Jakub Świeciński (poprz. Elana Toruń). 19 stycznia do Avii Świdnik wypożyczono Dominika Kuncę. 1 lutego półroczny kontrakt z opcją przedłużenia o rok podpisał Jakub Kosecki (poprz. Cracovia). 7 lutego wykupiono z Escoli Varsovia Damiana Sędzikowskiego.
Runda wiosenna.
27 marca 2022 w ramach dwudziestej piątej kolejki Motor podejmował rezerwy Lecha Poznań. Lubelski zespół wygrał spotkanie 2:1 po bramkach Michała Fidziukiewicza w 61. minucie z rzutu karnego, którego wywalczył Jakub Kosecki oraz rezerwowego Pawła Moskwika w 86. minucie. Honorową bramkę dla Lecha zdobył Igor Kornobis w doliczonym czasie gry. Było to szóste zwycięstwo z rzędu (wliczając w to trzy punkty przyznane za walkower z GKS-em Bełchatów), dzięki czemu Motor umocnił się w strefie barażowej o awans na zaplecze Ekstraklasy. 6 kwietnia do drużyny dołączył reprezentant Mołdawii Dmitri Mandrîcenco. 16 kwietnia Motor rozgrywał wyjazdowe spotkanie z wideliderem rozgrywek Chojniczanką Chojnice. Mecz zakończył się zwycięstwem Chojniczanki 1:0, po bramce Tomasza Mikołajczaka. Dzięki tej wygranej Chojniczanka utrzymała pozycję wicelidera. W tej samej kolejce Ruch Chorzów pokonał liderującą Stal Rzeszów 2:1 i zwiększył przewagę nad czwartym w tabeli Motorem do pięciu punktów. 
Po zwycięstwie nad KKS-em Kalisz Motor udał się na wyjazd do Suwałk na mecz z Wigrami. Gospodarze dwukrotnie obejmowali prowadzenie, jednak Motor potrafił doprowadzić do wyrównania. O wygranej Wigier zdecydowała samobójcza bramka Pawła Moskwika w ostatniej akcji meczu. W ostatniej kolejce Motor przegrał wyjazdowe spotkanie z Wisłą Puławy i przy wygranej Wigier Suwałki z Pogonią Grodzisk Mazowiecki zajął ostatecznie w sezonie 2021/2022 5. miejsce. 25 maja Motor rozegrał półfinał baraży o awans do I ligi, w którym przeciwnikiem był zespół Wigier. Lubelski zespół odniósł pierwsze w sezonie zwycięstwo z zespołem pierwszej szóstki ligowej tabeli i awansował do finału. W drugim półfinale Ruch Chorzów pokonał Radunię Stężyca 1:0 po dogrywce. W finale Motor przegrał z Ruchem 0:4.

</doc>
<doc id="5112943" url="https://pl.wikipedia.org/wiki?curid=5112943" title="Rejon koszyrski">
Rejon koszyrski



</doc>
<doc id="5112946" url="https://pl.wikipedia.org/wiki?curid=5112946" title="Aleksandria (rejon koszyrski)">
Aleksandria (rejon koszyrski)



</doc>
<doc id="5112949" url="https://pl.wikipedia.org/wiki?curid=5112949" title="Borowno (rejon koszyrski)">
Borowno (rejon koszyrski)



</doc>
<doc id="5112950" url="https://pl.wikipedia.org/wiki?curid=5112950" title="Bronica (rejon koszyrski)">
Bronica (rejon koszyrski)



</doc>
<doc id="5112951" url="https://pl.wikipedia.org/wiki?curid=5112951" title="Chocieszów (rejon koszyrski)">
Chocieszów (rejon koszyrski)



</doc>
<doc id="5112952" url="https://pl.wikipedia.org/wiki?curid=5112952" title="Horodok (rejon koszyrski)">
Horodok (rejon koszyrski)



</doc>
<doc id="5112953" url="https://pl.wikipedia.org/wiki?curid=5112953" title="Karasin (rejon koszyrski)">
Karasin (rejon koszyrski)



</doc>
<doc id="5112954" url="https://pl.wikipedia.org/wiki?curid=5112954" title="Karpiłówka (rejon koszyrski)">
Karpiłówka (rejon koszyrski)



</doc>
<doc id="5112966" url="https://pl.wikipedia.org/wiki?curid=5112966" title="Krymno (rejon koszyrski)">
Krymno (rejon koszyrski)



</doc>
<doc id="5112982" url="https://pl.wikipedia.org/wiki?curid=5112982" title="Olszany (rejon koszyrski)">
Olszany (rejon koszyrski)



</doc>
<doc id="5112998" url="https://pl.wikipedia.org/wiki?curid=5112998" title="Ostrówek (rejon koszyrski)">
Ostrówek (rejon koszyrski)



</doc>
<doc id="5113027" url="https://pl.wikipedia.org/wiki?curid=5113027" title="Podrzecze (rejon koszyrski)">
Podrzecze (rejon koszyrski)



</doc>
<doc id="5113038" url="https://pl.wikipedia.org/wiki?curid=5113038" title="Maliheh Afnan">
Maliheh Afnan

Maliheh Afnan (arab. مليحة افنان ; ur. 24 marca 1935 w Hajfie, zm. 6 stycznia 2016 w Londynie) – artystka graficzna. 
Życiorys.
Urodziła się w perskiej rodzinie, jednym z jej przodków był Baha Allah, założyciel bahaizmu. W 1949 roku rodzina przeprowadziła się do Bejrutu, gdzie Maliheh Afnan studiowała na Uniwersytecie Amerykańskim. W 1956 roku podjęła studia w Waszyngtonie, w Corcoran School of the Arts and Design, gdzie uzyskała tytuł Master of Arts w 1962 roku.
Po studiach mieszkała w Kuwejcie a następnie w Bejrucie. W 1974 osiadła w Paryżu, gdzie żyła do 1997 roku, kiedy to przeprowadziła się do Londynu, gdzie spędziła resztę życia.
Dzieła Maliheh Afnan zawierają elementy kaligrafii, stylizowane są na dawne zwoje i tabliczki wykopywane przez archeologów. Twórczość Maliheh Afnan wywodzi się z je bliskowschodniego dziedzictwa, lecz widoczne są wpływy zachodniej edukacji. W jej pracach można odnaleźć nawiązania do Paula Klee, Marka Rothko i Jacsona Pollocka.
Jej mentorem był Mark Tobey, którego prace, inspirowane bliskowschodnią kaligrafią wywarły duży wpływ na jej twórczość. Tobey zorganizował pierwszą indywidualną wystawę prac Maliheh Afnan w "Galerie Claire Brambach" w Bazylei w 1971. 
Głównie pokazywała swoje prace we Francji i w Londynie. Obrazy jej autorstwa znajdują się w kolekcjach Metropolitan Museum of Art w Nowym Jorku, British Museum w Londynie, Written Art Collection w Niemczech, Institut du Monde Arabe w Paryżu oraz BAII Bank Collection w Paryżu.
Zmarła w Londynie w wieku 80 lat.
5 lipca 2021 Google poświęciło jej Google Doodle.

</doc>
<doc id="5113060" url="https://pl.wikipedia.org/wiki?curid=5113060" title="Police (rejon koszyrski)">
Police (rejon koszyrski)



</doc>
<doc id="5113113" url="https://pl.wikipedia.org/wiki?curid=5113113" title="Rudka (rejon koszyrski)">
Rudka (rejon koszyrski)



</doc>
<doc id="5113172" url="https://pl.wikipedia.org/wiki?curid=5113172" title="Sosnówka (rejon koszyrski)">
Sosnówka (rejon koszyrski)



</doc>
<doc id="5113176" url="https://pl.wikipedia.org/wiki?curid=5113176" title="Rybky">
Rybky

Rybky – wieś (obec) na Słowacji, w kraju trnawskim, w powiecie Senica. Znajduje się w zachodniej części Słowacji.

</doc>
<doc id="5113217" url="https://pl.wikipedia.org/wiki?curid=5113217" title="Bitwa pod Ziabkami (1919)">
Bitwa pod Ziabkami (1919)

Bitwa pod Ziabkami – walki oddziałów polskiej 1 Dywizji Piechoty Legionów z jednostkami sowieckimi toczone w pierwszym roku wojny polsko-bolszewickiej.
Geneza.
W drugiej połowie lipca 1919 Naczelne Dowództwo WP zakończyło prace nad planem szeroko zakrojonej operacji zaczepnej, której celem było opanowanie Mińska, Borysowa, Bobrujska i oparcie frontu o linię rzek Dźwiny i Berezyny.
W rozkazie operacyjnym Frontu Litewsko-Białoruskiego z 3 sierpnia 1919 przewidziano, że natarcie na Mińsk ubezpieczą na lewym skrzydle oddziały 1 Dywizji Piechoty Legionów w rejonie Mołodeczna, Wilejki.
Po zajęciu Mińska zaistniała możliwość kontynuowania przez wojska Frontu Litewsko-Białoruskiego działań zaczepnych.
W ostatniej dekadzie sierpnia 1 Dywizja Piechoty Legionów gen. Edwarda Śmigłego-Rydza otrzymała rozkaz obsadzenia południowego brzegu Dźwiny pod Dyneburgiem i opanowania tego miasta.
Walki pod Ziabkami.
W sierpniu 1919 wojska polskie kontynuowały natarcie w kierunku Połocka i Dyneburga. W ramach Grupy „Wschód" sformowano grupę mjr. Stefana Dęba-Biernackiego w składzie: II batalion 1 pułku piechoty Legionów, I/5 pułku piechoty Legionów, 3 bateria 1 pułku artylerii polowej Legionów, półkompania techniczna 33 pułku piechoty i pluton telefoniczny 5 pp Leg. W sumie grupa liczyła około 1800 żołnierzy, 32 ciężkie karabiny maszynowe i 6 dział.
20 sierpnia 1919 grupa starła się z sowieckim 153 pułkiem strzelców i po krótkiej walce zajęła Dokszyce. 
Tu mjr Dąb-Biernacki otrzymał kolejny rozkaz. Zadaniem grupy było osiągnięcia linii Soszy. 
21 sierpnia o świcie rozpoczęto marsz. Po drodze podejmowano próby pobicia mniejszych oddziałów sowieckich. W Justjanowie wzięto duży tabor nieprzyjacielski. Przeciwnik, tocząc drobne walki, wycofywał się w sposób uporządkowany w stronę Połocka. 
Wobec bezskuteczności dotychczasowych działań, mjr Dąb-Biernacki postanowił ruszyć skrajem bagien Berezyny i puszczy nad Soszą, przesunąć się skrycie między jeziorami Szo i Dołhem, wymijając lewe skrzydło nieprzyjaciela, uderzyć od północnego wschodu i opanować stację Ziabki. W ten sposób zamierzał odciąć drogę odwrotu sowieckim oddziałom obsadzającym przesmyki między jeziorami. Nad ranem 22 sierpnia kolumna osiągnęła tor kolejowy między wsiami Skrzypczyzna i Kuholówka. Dwie kompanie pozostały do osłony taborów.
Od wziętych po drodze jeńców dowiedziano się, że na stacji w Ziabkach stoją transporty kolejowe, silne oddziały piechoty i sztaby. 
Po dotarciu pod stacje mjr Dąb-Biernacki dysponował czterema kompaniami i trzema działami. Polacy w kilkunastu miejscach wysadzili granatami tory. Wybuchy zaalarmowały przeciwnika i zanim polski oddział przegrupował się do natarcia, od strony stacji nadjechał pociąg pancerny. Skuteczną walkę z nim podjęła polska artyleria.
Atakowała też sowiecka piechota. Została odparta ogniem kompanii 5 pułku piechoty Legionów i powróciła do Ziabek. 
W ślad za wycofującymi się Sowietami uderzyły pododdziały polskiej grupy taktycznej. W pierwszym rzucie atakowały dwie kompanie 5 pp leg. oraz 6/1 pp Leg. podporucznika Sobolty wspierane ogniem trzech dział. 
Wejście na tor kolejowy i natarcie od północo-wschodu na dworzec siłami 2. 3 kompanii przy współdziałaniu na skrzydle kompanii 1 pp Leg. wprowadziło u nieprzyjaciela całkowite zamieszanie. Nie powiódł się też sowiecki kontratak. Po krótkiej strzelaninie Polacy opanowali stację, a zdemoralizowane pododdziały sowieckiej piechota i załogi dwóch pociągów pancernych złożyły broń.
Bilans walk.
Walki pod Ziabkami zakończyły się sukcesem grupy taktycznej mjr. Dęba-Biernackiego. Osiągnięto go dzięki dużemu wysiłkowi marszowemu polskiej piechoty, która w ciągu doby przebyła około sześćdziesiąt kilometrów i całkowicie zaskoczyła przeciwnika. Polacy wzięli do niewoli 550 jeńców, zdobyli 7 dział, 2 pociągi pancerne, 20 ciężkich karabinów maszynowych i kilka pociągów wyładowanych sprzętem i zapasami. Sukces przypłacono to stratą 4 rannych i jednego zaginionego.

</doc>
<doc id="5113231" url="https://pl.wikipedia.org/wiki?curid=5113231" title="Sekule">
Sekule

Sekule – wieś (obec) na Słowacji, w kraju trnawskim, w powiecie Senica. Znajduje się w zachodniej części Słowacji.

</doc>
<doc id="5113247" url="https://pl.wikipedia.org/wiki?curid=5113247" title="Smolinské">
Smolinské

Smolinské – wieś (obec) na Słowacji, w kraju trnawskim, w powiecie Senica. Znajduje się w zachodniej części Słowacji.

</doc>
<doc id="5113249" url="https://pl.wikipedia.org/wiki?curid=5113249" title="Stanisławówka (rejon koszyrski)">
Stanisławówka (rejon koszyrski)



</doc>
<doc id="5113250" url="https://pl.wikipedia.org/wiki?curid=5113250" title="Smrdáky">
Smrdáky

Smrdáky – wieś (obec) na Słowacji, w kraju trnawskim, w powiecie Senica. Znajduje się w zachodniej części Słowacji.

</doc>
<doc id="5113251" url="https://pl.wikipedia.org/wiki?curid=5113251" title="Teklin (rejon koszyrski)">
Teklin (rejon koszyrski)



</doc>
<doc id="5113252" url="https://pl.wikipedia.org/wiki?curid=5113252" title="Wołycia (rejon koszyrski)">
Wołycia (rejon koszyrski)



</doc>
<doc id="5113253" url="https://pl.wikipedia.org/wiki?curid=5113253" title="Zabrodzie (rejon koszyrski)">
Zabrodzie (rejon koszyrski)



</doc>
<doc id="5113254" url="https://pl.wikipedia.org/wiki?curid=5113254" title="Zalesie (rejon koszyrski)">
Zalesie (rejon koszyrski)



</doc>
<doc id="5113257" url="https://pl.wikipedia.org/wiki?curid=5113257" title="Ryan Gibbons">
Ryan Gibbons

Ryan Gibbons (ur. 13 sierpnia 1994 w Johannesburgu) – południowoafrykański kolarz szosowy.
Osiągnięcia.
Opracowano na podstawie:

</doc>
<doc id="5113259" url="https://pl.wikipedia.org/wiki?curid=5113259" title="Ziabki">
Ziabki



</doc>
<doc id="5113261" url="https://pl.wikipedia.org/wiki?curid=5113261" title="Mistrzostwa Słowacji w piłce nożnej plażowej mężczyzn 2021">
Mistrzostwa Słowacji w piłce nożnej plażowej mężczyzn 2021

Mistrzostwa Słowacji w piłce nożnej plażowej 2021 "(słow. Majstrovstvá Slovenskej republiky v plážovom futbale 2021)" – 15. edycja oficjalnych mistrzostw Słowacji w piłce nożnej plażowej mężczyzn, po raz 2. przeprowadzona w formule ligowej. Organizatorem był związek "Plážový futbal Slovensko" dowodzony przez Słowacki Związek Plażowych Sportów (ŠAPS). W rozgrywkach zostanie wyłoniony Mistrz Słowacji na rok 2021.
Drużyna BSC Hustý broni tytułu Mistrza Słowacji.
Faza zasadnicza.
Tabela fazy zasadniczej.
Legenda do tabel:

</doc>
<doc id="5113262" url="https://pl.wikipedia.org/wiki?curid=5113262" title="Mistrzostwa Słowacji w piłce nożnej plażowej 2021">
Mistrzostwa Słowacji w piłce nożnej plażowej 2021



</doc>
<doc id="5113265" url="https://pl.wikipedia.org/wiki?curid=5113265" title="Podolszczyzna">
Podolszczyzna

Podolszczyzna – dawny majątek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów ówczesny folwark w powiecie dzisieńskim, w guberni wileńskiej Imperium Rosyjskiego. Pod koniec XIX wieku własność Włodzimierza Szyryna, syna Jana.
W latach 1921–1945 folwark a następnie majątek leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 65 osób, 64 były wyznania rzymskokatolickiego a 1 prawosławnego. Jednocześnie 41 mieszkańców zadeklarowało polską a 24 białoruską przynależność narodową. Było tu 6 budynków mieszkalnych. W 1931 w 6 domach zamieszkiwało 59 osób.
Wierni należeli do parafii rzymskokatolickiej w Hermanowiczach i prawosławnej w Ihumenowie. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W okresie międzywojennym majątek należał do rodziny Szyrynów. W nocy z 1 na 2 lipca 1924 roku w napadzie rabunkowym zginął właściciel majątku Jan Szyryn. Na cmentarzu żołnierskim pochowano pięciu żołnierzy 30 pułku Strzelców Kaniowskich, którzy polegli w potyczce z bolszewikami 6 czerwca 1920 roku, mjr Władysława Dąbrowskiego oraz Jana Szyryna.

</doc>
<doc id="5113270" url="https://pl.wikipedia.org/wiki?curid=5113270" title="Rola Marszałkowska">
Rola Marszałkowska



</doc>
<doc id="5113271" url="https://pl.wikipedia.org/wiki?curid=5113271" title="Jan Dybowski (zm. 1943)">
Jan Dybowski (zm. 1943)



</doc>
<doc id="5113274" url="https://pl.wikipedia.org/wiki?curid=5113274" title="I liga polska w piłce nożnej plażowej (2021)">
I liga polska w piłce nożnej plażowej (2021)

I liga piłki nożnej plażowej 2021 – 9. edycja rozgrywek drugiego poziomu ligowego piłki nożnej plażowej mężczyzn w Polsce, po raz czwarty przeprowadzona bez podziału na grupy północną oraz południową. W rozgrywkach udział weźmie 6 drużyn, grając systemem kołowym.
Rozgrywki.
W sezonie 2021 drużyny rozegrają 5 kolejek ligowych po 3 mecze (razem 15 spotkań) na dwóch turniejach. Dwa czołowe miejsca w końcowej tabeli premiowane są awansem do Ekstraklasy.
Tabela.
Legenda do tabeli:

</doc>
<doc id="5113275" url="https://pl.wikipedia.org/wiki?curid=5113275" title="Gregor Mühlberger">
Gregor Mühlberger

Gregor Mühlberger (ur. 4 kwietnia 1994 w Haidershofen) – austriacki kolarz szosowy.
Osiągnięcia.
Opracowano na podstawie:

</doc>
<doc id="5113277" url="https://pl.wikipedia.org/wiki?curid=5113277" title="Podozierze (sielsowiet Radziuki)">
Podozierze (sielsowiet Radziuki)

Podozierze – dawny zaścianek. Tereny na których leżała znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 21 domu zamieszkiwało 5 osób.

</doc>
<doc id="5113278" url="https://pl.wikipedia.org/wiki?curid=5113278" title="Bitwa pod Ziabkami">
Bitwa pod Ziabkami



</doc>
<doc id="5113279" url="https://pl.wikipedia.org/wiki?curid=5113279" title="Kamienica przy ulicy św. Mikołaja 40 we Wrocławiu">
Kamienica przy ulicy św. Mikołaja 40 we Wrocławiu

Kamienica przy ulicy św. Mikołaja 40 – zabytkowa narożna kamienica o średniowiecznym rodowodzie znajdująca się przy ul. św. Mikołaja 40 we Wrocławiu, u wylotu ulicy Wszystkich Świętych; obecnie budynek plebanii parafii Narodzenia Przenajświętszej Bogurodzicy, należącej do Polskiego Autokefalicznego Kościoła Prawosławnego.
Historia kamienicy.
Kamienica wraz z trzema innymi przyległymi kamienicami została wzniesiona w okresie średniowiecza (pod koniec XIV wieku), a jej działka znajduje się pomiędzy dawnym pierwszym i drugim pasem umocnień w pobliżu Bramy Mikołajskiej. W domu, w drugiej połowie XV wieku mieszkał Jan Jeger, opiekun szpitala św. Barbary mieszczący się naprzeciwko zespołowi kamienic, u zbiegu ulicy św. Mikołaja i Ruskiej. tym samym okresie kamienica była obciążona czynszem trzech grzywien należącym do osoby duchwnej. 
Obecny budynek został wzniesiony w 1690 roku. Jego budowniczym – a być może i właścicielem – był Mathias Biener. Dwukondygnacyjny budynek miał również dwukondygnacyjny szczyt wykonany w manierystycznym stylu, być może będącym pozostałością po wcześniejszym budynku. Na nim znajdowała się data "1690". Rollwerkowe manierystyczne motywy wykańczające szczyt zostały zaakcentowane niewielkimi jeszcze wolutami będącymi charakterystycznymi elementami architektonicznymi późniejszych barokowych fasad. Fasada drugiej kondygnacji była trzyosiowa. Otwory okienne na wszystkich kondygnacjach miały uszakowe obramienia ustawione na cokołach ozdobionych lustrami o ćwierćkoliście wyciętych narożnikach. Pomiędzy kondygnacjami znajdował się pasowy gzyms. Plan budynku był trzytraktowy z klatką schodową w trakcie środkowym. W 1874 zmianom uległy witryny. 
W 1936 kamienica została wyremontowana i poddana pracom konserwatorskim, o czym informuje piaskowa tablica w wejściu do budynku. W tym samym czasie odsłonięto belkowy strop i przeniesiono z fasady barokowe drzwi z dekoracją snycerską na boczną elewację, w miejsce obramienia dawnego epitafium. Drzwi, do dziś zachowane, są jedynym we Wrocławiu przykładem snycerskiej dekoracji wykorzystującej ornament chrząstkowo-małżowinowy. Ów ornament otacza ujęte w uszakową profilowana ramę środkowe pole, w którym pośrodku umieszczona jest figura przedstawiająca dym lub płomienie. Tego typu stylizacja mogła nawiązywać do biblijnej interpretacji obecności Boga („Księga Wyjścia”) lub do ognia jako ogniska domowego.
Wschodnia elewacja budynku była jednocześnie murem dawnego cmentarza św. Barbary, na którym znajdowały się epitafia. Obecnie przylega bezpośrednio do ulicy Wszystkich Świętych.
Po 1945.
Po 1945 wnętrza kamienicy pozbawiono wszelkich zabytkowych elementów architektonicznych. Wyremontowana została przylegająca oficyna i połączono ją z oficyną domu nr 42. W pełni zachowana zabudowa działki nr 4 wraz z oficynami bocznymi i tylnymi jest unikalnym przykładem ciągłych zmian, przebudowań i przemian zabudowy mieszkalnej na przełomie kilku wieków.

</doc>
<doc id="5113285" url="https://pl.wikipedia.org/wiki?curid=5113285" title="Podrzecze Ihumeńskie">
Podrzecze Ihumeńskie

Podrzecze Ihumeńskie – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 2 domach zamieszkiwało 7 osób.
Wierni należeli do parafii prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5113288" url="https://pl.wikipedia.org/wiki?curid=5113288" title="Podrzecze Otockie">
Podrzecze Otockie

Podrzecze Otockie – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 1 domu zamieszkiwało 8 osób.

</doc>
<doc id="5113292" url="https://pl.wikipedia.org/wiki?curid=5113292" title="Popioły (rejon szarkowszczyński)">
Popioły (rejon szarkowszczyński)

Popioły – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 11 osób, wszystkie były wyznania rzymskokatolickiego. Jednocześnie 8 mieszkańców zadeklarowało polską a 3 białoruską przynależność narodową. Były tu 3 budynki mieszkalne. W 1931 w 3 domach zamieszkiwało 15 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5113298" url="https://pl.wikipedia.org/wiki?curid=5113298" title="Park Ludowy w Michałkowicach">
Park Ludowy w Michałkowicach



</doc>
<doc id="5113312" url="https://pl.wikipedia.org/wiki?curid=5113312" title="Henri Delaborde">
Henri Delaborde



</doc>
<doc id="5113315" url="https://pl.wikipedia.org/wiki?curid=5113315" title="Peter Aalders">
Peter Aalders

Peter Aalders (ur. 20 czerwca 1785, Gorinchem, zm. 1834) – holenderski wojskowy, 1813–1818 żołnierz armii brytyjskiej, osiadły w od początku lat 20. XIX w. w Nowej Szkocji.
Peter Aalders urodził się jako syn Hendrika i Johanny z domu Dingslager w Gorinchem 20 czerwca 1785, a 26 tego miesiąca został ochrzczony w tamtejszym zborze Holenderskiego Kościoła Reformowanego. Po śmierci ojca 25 czerwca 1791 i ponownym zamążpójściu matki, gdzieś przed 1811 wyjechał z Gorinchem i miał brać (według tradycji rodzinnej) udział po stronie francuskiej w kampanii rosyjskiej w 1812 (zajęcie Moskwy), by następnie, już po dostaniu się do brytyjskiej niewoli, zaciągnąć się w Portsmouth 21 września 1813 do brytyjskiej armii (przydzielony został do 7 batalionu 60 pułku piechoty) od razu w stopniu podoficerskim ("colour sergeant"). Od 1814 w Nowej Szkocji, do której translokowano jego pułk, by dokonać we wrześniu tego roku w ramach wojny brytyjsko-amerykańskiej zakończonego sukcesem ataku na tereny północnego Massachusetts (obecnie Maine). Jego udział w bitwie pod Waterloo w 1815 mimo istnienia w przekazach rodzinnych, jest kwestionowany, a w roku następnym najpierw ożenił się z Elisabeth Hetler (6 stycznia), a później w Halifaksie, gdzie odbywał służbę, urodziło się jego najstarsze dziecko, córka Johanna (18 października). Zwolniony 12 października 1818, już w Anglii (Portsmouth) z wojska z zachowaniem świadczeń ze względu na puchlinę wodną przeniósł się z rodziną do Holandii (Rotterdam), by najpewniej w 1820 powrócić do Nowej Szkocji, w której otrzymał jako jeden z dawnych wojskowych w 1822 nadanie w okręgu ("township") Sherbrooke na terenach współczesnego Aldersville (w nowoszkockim hrabstwie Lunenburg) Przez cały czas chorował na puchlinę wodną, która doprowadziła do uszkodzeń wątroby, zmarł w 1834, nieznane jest miejsce pochówku. Jego potomkowie (w linii męskiej: Henry, John Christopher, William George Alexander i ich zstępni) potem zamieszkiwali również w dwóch pobliskich hrabstwach: Kings i Hants, miał także córki (Johanna, Ann Eliza, Elizabeth, Mary Ann).

</doc>
<doc id="5113318" url="https://pl.wikipedia.org/wiki?curid=5113318" title="Fiston Abdul Razak">
Fiston Abdul Razak

Fiston Abdul Razak (ur. 5 września 1993 w Bużumburze) – burundyjski piłkarz grający na pozycji napastnika w klubie Young Africans SC oraz reprezentacji Burundi. Rekordzista pod względem liczby goli w historii burundyjskiej kadry.
Kariera klubowa.
Abdul Razak początek swojej kariery spędził w klubach z Afryki Środkowej i Wschodniej. W 2015 roku wyjechał do RPA. Występował w Mamelodi Sundowns, z którym zdobył Puchar Ligi. W 2018 roku został piłkarzem irackiego Al-Zawraa, z którym wygrał mistrzostwo kraju. Od 2021 roku jest piłkarzem tanzańskiego Young Africans SC.
Kariera reprezentacyjna.
W reprezentacji Burundi zadebiutował 2 grudnia 2009 przeciwko Ugandzie. Pierwszą bramkę zdobył 28 listopada 2013 w meczu z Somalią. W eliminacjach Pucharu Narodów Afryki 2019 zdobył 6 goli, co przyczyniło się do pierwszego w historii awansu Burundi na ten turniej. Na PNA 2019 wystąpił we wszystkich meczach, ale nie zdobył bramki. Obecnie, z 19 trafieniami na koncie, jest najlepszym strzelcem w historii reprezentacji Burundi.

</doc>
<doc id="5113321" url="https://pl.wikipedia.org/wiki?curid=5113321" title="Gadisse Edato">
Gadisse Edato



</doc>
<doc id="5113326" url="https://pl.wikipedia.org/wiki?curid=5113326" title="Kamienica II Łódzkiego Towarzystwa Pożyczkowo-Oszczędnościowego">
Kamienica II Łódzkiego Towarzystwa Pożyczkowo-Oszczędnościowego

Kamienica II Łódzkiego Towarzystwa Pożyczkowo-Oszczędnościowego – kamienica znajdująca się przy ulicy Andrzeja Struga 3 w Łodzi, powstała w 1911 r. wg projektu Ludwika Panczakiewicza.
Historia.
Rozpoczęcie budowy kamienicy miało miejsce w 1908 r. wg projektu Piotra Brukalskiego. Budowę realizowała firma „Martens i Daab”. Niedokładna i pospieszna budowa przyczyniła się do katastrofy budowlanej – budynek zawalił się 15 stycznia 1910 r. W oparciu o ruiny postanowiono wykonać budynek wg projektu innego architekta – Ludwika Panczakiewicza. Udało się tego dokonać w 1911 r. Inicjatorem budowy był II oddział Łódzkiego Towarzystwa Pożyczkowo-Oszczędnościowego, następnie obiekt przejęła Komunalna Kasa Oszczędnościowa miasta Łodzi. Do 1915 r. w budynku znajdowała się siedziba warszawskiego Towarzystwa Ubezpieczeniowego, które w 1930 r. stało się bankiem spółdzielczym, a w 1934 r. Komunalną Kasą Oszczędnościową, która była do 1939 r. właścicielem budynku. Następnie budynek przejęli niemieccy okupanci. Przed 1939 r. w budynku znajdował się sklep z artykułami piśmienniczymi państwa Bogusławskich, klub Myśliwski, gabinet lekarski Antoniego Tomaszewskiego (udziałowca Łódzkiej Kolei Elektrycznej, radnego Rady Miasta Łodzi oraz prezesa Naczelnej Izby Lekarskiej Łódzkiej), sklep z konfekcją męską oraz w latach 1936–1939 Liga Morska, Rzeczna i Kolonialna. W okresie międzywojennym w budynku mieszkali m.in.: łódzki adwokat – Stefan Cygański – współzałożyciel Rotary Club Łódź, oraz łódzki lekarz i radny – Antoni Tomaszewski. Od 23 sierpnia 1982 do 30 grudnia 2017 r. w kamienicy działała Antykwariat-księgarnia Nike prowadzona przez Janusza Karola Barańskiego. W 2014 r. wykonano remont kamienicy.
Architektura.
Architektura budynku została utrzymana w stylistyce barokowej – obiekt jest przykładem neobaroku. Ma bogate detale architektoniczne w postaci aniołków, kartuszy z informacjami nt. architekta i właścicieli budynku, zdobienia florystyczne w postaci liści i owoców dębu. Kamienica ma 5 kondygnacji oraz 2 bramy. Ma półmansardowy dach. Elewacja frontowa ma podziały architektoniczne poziome, m.in. gzyms kordonowy na wysokości 2 kondygnacji, a także pionowe – lizeny oraz okna pomiędzy nimi, a także wykusze nadwieszone nad bramami, biegnące od trzeciej do piątej kondygnacji. Środkowa część fasady jest domknięta od góry półowalnym łukiem. Nad bramami umieszczono rollwerkowe kartusze z inskrypcjami, w lewym znajduje się napis: "ANNO Dm MCMXI" – data zakończenia budowy – "1911", a w prawym "VIRTIBUS UNITIS" (pol. "Wspólnymi siłami"), taki sam napis widnieje na innym łódzkim budynku – gmachu Towarzystwa Kredytowego Miejskiego. Ponadto w prawej części fasady widnieje napis "PROIECTUM FECIT L. PANCZAKIEWICZ ARCHITECKUS VARSOVIAE" stanowiący sygnaturę autora projektu kamienicy. Innymi dekoracyjnymi elementami kamienicy są półkolumny na pierwszej kondygnacji, inspirowane kolumnami egipskimi, które wspierają wykusze. Pierwsze dwie kondygnacje mają boniowanie kostkowe, a wyższe mają gładki tynk. Okna zostały oprawione archiwoltami ze zdobieniami z liści i kwiatów. Na najwyższej kondygnacji, centralnie usytuowano wole oko dekorowane liśćmi dębu i wstęgą. Lukarny mają pionowe, eliptyczne okna zdobione głowami kobiecymi na tle muszli zakończonych wolutami. Fasada od strony podwórza nie ma tak bogatych zdobień.
Wnętrze.
We wnętrzu budynku znajduje się trójbiegowa klatka schodowa z metalową balustradą, mającą kute liście. Schody wykonano z marmuru, spoczniki zaś z terakoty. Boczne klatki wykonano z betonu. Budynek był jednym z pierwszych w Łodzi zaopatrzonych w windę, która w oryginalnym kształcie nie zachowała się z powodu wymiany w latach 70. XX w. Po 1945 r. przebudowano wnętrze kamienicy, zmieniając układ pomieszczeń wyższych kondygnacji. Duże mieszkania podzielono ścianami działowymi, zwiększając tym samym liczbę mieszkań. Ponadto usunięto znaczną część dekoracji oraz secesyjne piece (z wyjątkiem 1 pieca na trzecim piętrze). W sieni zachował się napis "Salve" (pol. "Witaj").

</doc>
<doc id="5113330" url="https://pl.wikipedia.org/wiki?curid=5113330" title="Lech Bednarski">
Lech Bednarski

Lech Bednarski (ur. 4 maja 1929 w Pińsku, zm. 3 grudnia 2006 w Sopocie) – polski ekonomista i działacz państwowy, nauczyciel akademicki, profesor nauk ekonomicznych, w latach 1982–1988 przewodniczący Prezydium Wojewódzkiej Rady Narodowej w Gdańsku.
Życiorys.
Syn działacza kupieckiego, prowadzącego księgarnię i oddział biura podróży „Orbis”. Na przełomie 1939 i 1940 uciekł wraz z rodziną do Warszawy, gdzie jego brat zginął w powstaniu warszawskim. Razem z rodzicami w 1945 przeprowadził się do Sopotu. Uczył się w szkole kupiecko-handlowej w Warszawie, w 1948 zdał maturę w Liceum Handlowym w Sopocie. W tym samym roku rozpoczął studia w Wyższej Szkole Handlu Morskiego, gdzie w 1953 uzyskał magisterium ze specjalnością w rachunkowości (już w ramach Wyższej Szkoły Ekonomicznej w Sopocie). W 1960 doktoryzował się na podstawie pracy pt. „System finansowy a system rachunkowości – rozwój i współzależności”, a w 1978 habilitował się na Uniwersytecie Gdańskim po obronie rozprawy pt. „Analiza ekonomiczna w zarządzaniu przedsiębiorstwem przemysłowym”. W 1985 uzyskał tytuł naukowy profesora, w 1993 został profesorem zwyczajnym UG.
W pracy naukowej zajmował się analizą finansową przedsiębiorstw, audytem, ekonomiką i organizacją przedsiębiorstwa, rachunkowością. Od 1950 wykładał na macierzystej uczelni, a po jej przekształceniu na Wydziale Ekonomicznym i Wydziale Zarządzania Uniwersytetu Gdańskiego; zajmował kolejno stanowiska asystenta stażysty, asystenta, starszego asystenta i adiunkta. Od 1970 do przejścia na emeryturę w 1999 kierował Katedrą Analizy Ekonomicznej. Został rektorem Wyższej Szkoły Finansów i Rachunkowości w Sopocie (1999–2006) oraz wykładowcą Wyższej Szkoły Administracji i Biznesu im. Eugeniusza Kwiatkowskiego w Gdyni. Wypromował łącznie 18 doktorów, opublikował także wznawiane podręczniki (m.in. "Analiza finansowa przedsiębiorstwa").
Od 1965 kierował gdańskim oddziałem Okręgowego Stowarzyszenia Księgowych w Polsce, od 1991 w ramach tej organizacji kierował Komisją ds. Analizy Finansowej Rady Naukowej. Zasiadał w Wojewódzkiej Radzie Narodowej w Gdańsku, ok. 1982 objął fotel przewodniczącego jej Prezydium. Zajmował to stanowisko do 1988, kiedy zastąpił go Tomasz Langer. W latach 1986–1999 był prezesem Towarzystwa Polsko-Norweskiego w Gdańsku, później zaś prezesem honorowym. Działał także w Związku Nauczycielstwa Polskiego, a także przy realizacji trzech projektów TEMPUS.
Odznaczenia.
Odznaczony m.in. Krzyżem Komandorskim Orderu Odrodzenia Polski, a także wysokimi odznaczeniami państwowymi i resortowymi. Dwukrotnie otrzymał nagrodę Ministra Nauki i Szkolnictwa Wyższego (1968, 1979), zaś w 2003 – przyznawaną przez władze miejskie Sopocką Muzę.

</doc>
<doc id="5113335" url="https://pl.wikipedia.org/wiki?curid=5113335" title="Stefan Michalski (pułkownik)">
Stefan Michalski (pułkownik)

Stefan Michalski (ur. 14 sierpnia 1892 w Płocku, zm. 3 października 1939 w Giżycach) – pułkownik piechoty Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 14 sierpnia 1892 w Płocku, ówczesnym mieście gubernialnym, w rodzinie Stanisława i Julii.
W 1920, w czasie wojny z bolszewikami dowodził I batalionem 65 pułku piechoty. 21 czerwca został ciężko ranny w walkach pod Kijankami. 19 sierpnia 1920 został zatwierdzony z dniem 1 kwietnia 1920 w stopniu kapitana, w piechocie, w grupie oficerów byłej armii gen. Hallera. Na początku września wrócił na front i ponownie objął dowództwo I baonu.
W 1923 pełnił obowiązki dowódcy III batalionu 65 pp w Starogardzie. 1 grudnia 1924 prezydent RP nadał mu stopień majora z dniem 15 sierpnia 1924 i 225. lokatą w korpusie oficerów piechoty. Po awansie został zatwierdzony na stanowisku dowódcy III baonu. 1 marca 1926 dowodzony przez niego pododdział został przemianowany na 2 batalion strzelców. 24 grudnia 1929 prezydent RP nadał mu z dniem 1 stycznia 1930 stopień podpułkownika w korpusie oficerów piechoty i 34. lokatą. W marcu 1930 został przeniesiony ze Starogardu do 5 pułku Strzelców Podhalańskich w Przemyślu na stanowisko zastępcy dowódcy pułku, a w lipcu 1935 do 66 pułku piechoty w Chełmnie na stanowisko dowódcy pułku. Na stopień pułkownika został awansowany ze starszeństwem z dniem 19 marca 1939 i 8. lokatą w korpusie oficerów piechoty. Na czele pułku walczył w kampanii wrześniowej. Ciężko ranny 18 września w trakcie próby forsowania Bzury pod Kamionem.
Zmarł 3 października 1939 w szpitalu polowym w Dworze Giżyce, w następstwie odniesionych ran (miał amputowaną nogę). Pochowany na cmentarzu w Giżycach(kwatera 2/23/6, grób 908).

</doc>
<doc id="5113337" url="https://pl.wikipedia.org/wiki?curid=5113337" title="Piotr Dunin Borkowski (zm. 1619)">
Piotr Dunin Borkowski (zm. 1619)

Piotr Dunin Borkowski herbu Łabędź (zm. w 1619 roku) – chorąży sandomierski w latach 1616-1619.
Poseł na sejm 1615 i 1618 roku z województwa sandomierskiego.

</doc>
<doc id="5113338" url="https://pl.wikipedia.org/wiki?curid=5113338" title="Piotr Mamonow">
Piotr Mamonow

Piotr Nikołajewicz Mamonow () (ur. 14 kwietnia 1951 w Moskwie, zm. 15 lipca 2021 tamże) – radziecki i rosyjski muzyk rockowy, aktor, poeta, prezenter radiowy, znany z grupy muzycznej „Zwuki Mu” (ros. Зву́ки Му) oraz filmów i występów solowych.
Życiorys.
Młodość.
Piotr Mamonow urodził się 14 kwietnia 1951 roku w Moskwie; dorastał w inteligenckiej rodzinie: jego ojciec był inżynierem, specjalistą od wielkich pieców, natomiast matka – tłumaczką z języków skandynawskich. Dzieciństwo spędził przy zaułku Bolszoj Karetnyj, w domu pod numerem 17, na tym samym podwórku, na którym dorastał Włodzimierz Wysocki. Jego rodzice rozstali się w połowie lat pięćdziesiątych; następnie jego matka związała się z inżynierem Mikołajem Bortniczukiem. Ze związku tego 13 lipca 1958 roku urodził się przyrodni brat Piotra, Aleksiej Bortniczuk.
Ani sąsiedzi, ani nauczyciele nie wróżyli mu świetlanej przyszłości: chłopak wprawdzie świetnie tańczył, ale też zębami otwierał butelki z piwem, dużo się bił i często wciągał w niebezpieczne sytuacje. Sięgał po alkohol, potem narkotyki. Przejawiał skłonności zarówno do zachowań patologicznych, jak i artyzmu. Przez wiele lat nie był w stanie zdecydować, która z ról bardziej mu bardziej pasuje, i ślizgał się między performance’ami a chuligańskimi wybrykami. Chłopca wyrzucono z dwóch szkół średnich za to, że nieustannie „urządzał cyrk” – na przykład musiał opuścić szkołę po wybuchu zorganizowanym w pobliżu sali chemicznej. Jako nastolatek ubierał się jak bikiniarz, ale taka moda nie wystarczała mu do wyrażenia wrodzonej artystycznej ekspresji, dlatego Piotr często uciekał się do niestandardowych środków, na przykład chodząc ulicą z klamką zamiast kolczyka. W młodości często przebywał wśród moskiewskich hippisów, choć ideały tej subkultury traktował sceptycznie, cyklicznie się z nimi ścierał i walczył. Jedna z jego licznych bójek poskutkowała blizną na brzuchu (co można zobaczyć w filmie Igła, w którym zagrał ponad dwadzieścia lat później). Podczas innego incydentu, który miał miejsce w ogrodzie Ermitażu, został zaatakowany zaostrzonym pilnikiem, który uderzył go w okolicę serca. Mimo silnego krwawienia lekarzom udało się go uratować; po kilku operacjach wyszedł z czterdziestodniowej śpiączki. Od tego czasu na piersi pozostała mu charakterystyczna blizna. Nadpobudliwość i chęć szokowania skłaniały go do wykonywania niezwykłych „performance’ów”, np. spacerując po parku czasami uciekał i udawał, że uderza w ścianę z pełną prędkością, by w następstwie leżeć i obserwować gromadzących się wokół niego ludzi. Aby uniknąć wojska, odgrywał wariata – został zbadany w szpitalu psychiatrycznym i uznany za niezdolnego do służby. W tym samym miejscu, w szpitalu, zaprzyjaźnił się z przyszłym popularnym w Rosji dziennikarzem rockowym Artiomem Troickim, który później odegrał ważną rolę w jego karierze.
Już w dzieciństwie z entuzjazmem uczył się grać na gitarze i marzył o sławie muzyka rockowego. W liceum założył swój pierwszy zespół o nazwie „Express”, który działał od połowy do późnych lat sześćdziesiątych i wczesnych siedemdziesiątych grający covery popularnych zespołów rockowych, jak The Beatles, The Rolling Stones i Led Zeppelin, chociaż sam Mamonow preferował R&amp;B, muzykę soul i rock and roll. Według wspomnień osób, które go znały osobiście Mamonow od wczesnego dzieciństwa uwielbiał tańczyć, chętnie wykonywał shake, rock and roll, twist, już w latach szkolnych wykazywał niesamowitą gibkość i ekspresję ciała. Jego najlepszy przyjaciel i kolega z czasów szkolnych Aleksander Lipnicki (współtwórca "Zwuki Mu") powiedział o tym, że pod względem umiejętności tanecznych Piotr nie miał sobie równych w całym mieście.
Mamonow dość wcześnie uzyskał dostęp do trudno osiągalnych płyt zachodnich muzyków. Zawdzięczał to temu, że ojczym Aleksandra Lipnickiego, wielki meloman, Wiktor Suchodriew, pracował jako osobisty tłumacz Breżniewa i dzięki temu stanowisku miał okazję sprowadzić wiele różnych nagrań z zagranicy. W przeciwieństwie do panującej wśród radzieckich muzyków rock-and-rollowych mody na Beatlesów, Mamonow cenił sobie raczej afroamerykańskich wykonawców: Milesa Davisa, Chubby’ego Checkera, Raya Charlesa, Ike’a Turnera i innych.
Okres socjalizacji.
W 1979 roku uzyskał wykształcenie techniczne w Moskiewskiej Poligraficznej Szkole Technicznej, po czym studiował przez trzy lata (1979-1982) w Moskiewskim Instytucie Poligraficznym na wydziale edytorskim, ale nie udało mu się go ukończyć. Niewiele wiadomo o tym okresie jego życia, sam muzyk nie lubi wspominać tamtych czasów, którym towarzyszyły osobiste tragedie, depresja i nieprzystosowanie społeczne. Wiadomo, że gdzieś w połowie lat siedemdziesiątych ożenił się i ze związku tego miał syna, ale małżeństwo to trwało bardzo krótko. Przez jakiś czas, w 1979 roku, mieszkał z nauczycielką języków obcych i artystką Olgą Gorochową, ale i ten romans był krótkotrwały. Jak zapisała ona we wspomnieniach: „Pietia siedział w domu, często zakładał słuchawki i ze złym wyrazem twarzy słuchał Weather Report. Potem przez cały czas śniło mi się, że uciekam przed nim, lecę gdzieś w górę, a on mnie łapie i ciągnie w dół.” Pomimo wielkiej miłości do muzyki Mamonow na długi czas porzucił aktywność artystyczną. W ciągu dziesięciu lat udało mu się zmienić wiele różnych zawodów. Pracował jako korektor i kierownik działu listów w miesięczniku „Pionier”. Jak wspominał dziennikarz i reżyser, Andriej Maksimow, pracujący wówczas z Mamonowem w wyżej wymienionym czasopiśmie: „Piotr pisał artykuły o timurowcach i spotkaniach pionierów. Był bardzo życzliwy i hojny. Zarabiał – i od razu wszystko trwonił. Ponadto Mamonow pracował jako zecer w drukarni, sanitariusz-masażysta, operator windy, ładowacz w sklepie spożywczym, strażak w kotłowni przy elektrociepłowni. Natomiast dzięki biegłej znajomości języka angielskiego i norweskiego (tego drugiego nauczył się od matki), zajmował się tłumaczeniem poezji, która następnie była publikowana w antologiach. Ze względu na swoją ekspresyjną naturę Mamonow nie przebywał długo w żadnym miejscu, a problemy z alkoholem i ciągłe trudności finansowe wywoływały u niego depresyjny nastrój.
Wczesna formacja „Zwuki Mu”.
Tłumiony niepowodzeniami miłosnymi osiadł w mieszkaniu komunalnym na odludnej moskiewskiej dzielnicy Czertanowo. Z powodu bezrobocia często głodował, a nawet chwilowo się nie alkoholizował, ale jednocześnie aktywnie pisał wiersze – w 1980 roku skomponował około siedemdziesięciu piosenek. Po zgromadzeniu wystarczającej ilości materiału zaprosił Artiemija Troickiego, który już wtedy stał się znanym krytykiem muzycznym, i zagrał dla niego na gitarze swoje najbardziej udane utwory. Wspomnienia z tego spotkania zostały uwiecznione w książce „Rock w Sojuzie”: „To było niesamowicie zabawne, mocne i niezwykłe. Szaleńczo napięta polka rockowa na jednym lub dwóch akordach, wykonywana z krzykiem, świszczącym oddechem przeplatanym ciszą. Zainspirowany tą pochwałą Mamonow postanowił stworzyć własną grupę rockową. Najpierw odbywał próby ze swoim młodszym bratem Aleksiejem Bortniczukiem, a następnie zaprosił klawiszowca Pawła Chotina i Aleksandra Lipnickiego do gry na basie. Tak powstała formacja „Zwuki Mu”. Mamonow wraz z zespołem regularnie koncertował w mieszkaniach, poznając po drodze inne moskiewskie i leningradzkie zespoły undergroundowe. Zaprzyjaźnił się z członkami grup: „Centrum”, „Brawo”, „Akwarium”, „Zoo”, „Kino”; często dawali wspólne występy, wymieniali się doświadczeniami, a nawet przekazywali sobie poszczególnych muzyków. Wieści o zespole z niezwykłym wokalistą szybko rozproszyły się po całym mieście, coraz częściej odbywające się koncerty zaczęły przynosić dochody. Życie osobiste również uległo poprawie, w 1982 roku Mamonow poślubił Olgę, tancerkę "corps de ballet", która urodziła mu dwóch synów.
Na początku 1984 roku grupa „Zwuki Mu” po raz pierwszy wystąpiła na scenie przed licznym tłumem widzów, stało się to w trzystuosobowej auli szkoły specjalnej nr 30, gdzie Mamonow i Lipnicki byli niegdyś uczniami, a poza absolwentami na koncert przyjechały także wybitne osobistości moskiewskiego podziemia. Troicki w swojej książce Powrót do ZSRR tak opisał tę akcję: „Piotr okazał się wielkim, epileptycznym showmanem; grał samego siebie, ale w nieco przesadzonej formie – jako mieszaninę ulicznego błazna, szarmanckiego drania i nieświadomie zgorzkniałego pijaka. Stał w ceremonialnych pozach, po czym niespodziewanie upadał, naśladując epileptyka z pianą na ustach. Wykonywał jednoznaczne ruchy seksualne, a za chwilę przemieniał się w smutnego i poważnego mężczyznę”. Sam Mamonow określił własne teksty piosenek mianem „rosyjskich halucynacji ludowych”. Członkowie grupy prawie całe lato 1984 roku spędzili w wiosce Nikolina Gora na daczy Lipnickiego. Codziennie grali muzykę, eksperymentowali z narkotykami i alkoholem, a w prowizorycznym studiu zlokalizowanym na strychu nagrywali pierwsze próbki utworów. W 1985 roku w ramach Pieriestrojki ogłoszono prohibicję. Wywarła ona fatalny wpływ na zdrowie Mamonowa, który w zastępstwie napojów alkoholowych regularnie wypijał perfumy i wody kolońskie, co w marcu tegoż roku doprowadziło go na skraj śmierci po wypiciu rozpuszczalnika znalezionego w spiżarni.
Rozwój zespołu.
W kwietniu 1985 roku zespół przeszedł przesłuchanie przed jury klubu rockowego pod nazwą "Moskowskaja rock-łaboratorija –" państwowej organizacji, która w latach osiemdziesiątych XX w. kontrolowała i koncesjonowała działalność moskiewskich rockmanów. Organizacja ta pozwoliła zespołowi na legalny udział w najważniejszych koncertach. Za ten wyczyn wielu przywódców podziemia uznało Mamonowa za zdrajcę; w szczególności Ilja Smirnow krytykował twórczość „Zwuki Mu” na łamach wydawanego przez siebie, podziemnego magazynu „Urłajt”. Mamonow z żoną i dwójką dzieci nie chciał ryzykować, szukał stabilności, wolał wyjść na scenę tylko za zgodą KGB. Podpisał nawet list zbiorowy potępiający muzyków undergroundowych, choć wiele lat później przyznał, że zrobił to pod presją znajomych i teraz tego żałuje. Od 1986 roku grupa rozpoczęła intensywne koncertowanie. W czerwcu tego roku muzycy z sukcesem wystąpili na festiwalu „Dwiżenije w storonu wiesny”, obok grup „Akwarium”, „Kino” i „Alisa”, tak dobrze, że leningradzkie autorytety rocka uznały „Zwuki Mu” za najlepszy zespół w Moskwie.
W 1988 roku Mamonow, w przerwie między koncertowaniem, zagrał lekarza – barona narkotykowego w filmie Igła. W tym samym roku, z pomocą wieloletniego znajomego Wasilija Szumowa, grupa niemal jednocześnie nagrała dwa albumy studyjne „Prostyje wieszczi” i „Krym”, z których pierwszy zawierał wszystkie wczesne piosenki Mamonowa, a drugi – nowy materiał. Jesienią 1988 zespół „Zwuki Mu” zaczął koncertować za granicą – na Węgrzech i we Włoszech. Mniej więcej w tym samym czasie Artiom Troicki poznał Mamonowa z Brianem Eno, słynnym angielskim producentem, który był zaskoczony niezwykłą kreatywnością Rosjanina, natychmiast oferując mu kontrakt na wydanie albumu i zagraniczną trasę koncertową. „Mamonow jest jak błazen opętany przez diabła, oszalały i żałosny, kruchy oraz niebezpieczny dla otoczenia” – żalił się Eno, nieświadomie reklamując „Zwuki Mu” na całą Europę. Po nagraniu winylu „Zwuki Mu” i występie w telewizyjnym programie „Muzykalnyj ring”, na początku 1989 roku zespół opuścił kraj na długi czas, po czym odbył "tournée" po Francji, Niemczech i Wielkiej Brytanii. Na tych koncertach Mamonow „zmieniał się w diabła”: niszczył statywy i mikrofony, demolował co się da. W 1989 roku zrozumiał, że jeśli nie zmieni stylu życia, to umrze. W maju tegoż roku zespół powrócił do ZSRR, aby wziąć udział w festiwalu „Niezawisimyje muzykanty – Jugu Afriki”, po którym odbyła się wielka trasa koncertowa po wschodnim wybrzeżu Stanów Zjednoczonych. Pomimo ogromnej popularności, po przybyciu z Ameryki, Mamonow niespodziewanie ogłosił rozwiązanie grupy. Ze wszystkich członków grupy zostawił obok siebie tylko brata-gitarzystę, decydując się odtąd występować w formacie duetu „Mamonow i Aleksiej”.
Mamonow i Aleksiej. Nowe „Zwuki Mu”.
W 1990 roku powstało jego własne studio nagrań „Otdielenije Mamonow”. Mamonow chciał zrobić ze studia coś w rodzaju Tamla Motown Records, w którym można by nagrywać interesujących początkujących muzyków, ogłoszono nawet konkurs w „Moskowskim Komsomolcu”, ale ostatecznie nic nie wyszło z tego przedsięwzięcia. Ze względu na złożony charakter Mamonowa trudno mu było dojść do porozumienia z ludźmi, którzy pojawiali się w jego studiu; zaczął się tam zamykać i grać sam, czyniąc to miejsce czymś w rodzaju swojego schronienia. Studio istniało w tej formie przez około dwa lata, nagrywano tam płyty „Mamonow i Aleksiej” oraz „Wariacje instrumentalne”. Piotr Mamonow stopniowo przyciągał do grupy nowe osoby i wkrótce do duetu „Zwuki Mu”, który tworzył ze swoim bratem, dołączyli: basista Jewgienij Kazancew i perkusista Andriej Nadolski. Zaproszeni muzycy dzięki swojemu doświadczeniu i profesjonalizmowi potrafili stworzyć gęsty dźwięk, tzw. ścianę dźwięku – pozwalało to na granie utworów, których wcześniej nie można było wykonać ze względu na brak pewnych umiejętności instrumentalistów. W 1993 roku ukazał się album „Grubyj zakat”, który pod względem brzmienia znacząco różnił się od całej dotychczasowej twórczości grupy. Jednak atmosfera w zespole, pomimo stosunkowo udanych występów, nie była zbyt dobra. Mamonow nie chciał być ograniczany ramami rock and rolla, a ponieważ zainteresował się teatrem i kinem, wyjeżdżał na długi czas we własnym interesie, co nie podobało się kolegom z grupy, którzy pozostawali w tym czasie bezczynni. Na przykład w 1994 roku nagle wyjechał do Los Angeles, aby odwiedzić Wasilija Szumowa; razem nagrali album „Russkije pojut”, zawierający covery piosenek znanych zachodnich rockmanów. Niezadowolenie muzyków z solowych poczynań lidera i dążenie Mamonowa do absolutnej wolności osiągnęło apogeum w 1996 roku, a po ukazaniu się eksperymentalnego albumu „Żyzn amfibij, kak ona jest”, na płycie winylowej, Zwuki Mu ostatecznie się rozpadł.
Początek kariery aktorskiej.
W pierwszej połowie lat dziewięćdziesiątych Mamonow coraz mniej lubił muzykowanie, a coraz bardziej aktorstwo, udzielając się w produkcjach filmowych i teatralnych. Ważnym krokiem na tej drodze była rola saksofonisty alkoholika w filmie „Taxi Blues” Pawła Łungina. Początkowo reżyser wymyślił dla swojego filmu zupełnie innego bohatera, ale po spotkaniu z Mamonowem był zdumiony oryginalnym kunsztem muzyka i postanowił napisać scenariusz specjalnie dla niego: „Przyniósł ducha wolności; był twardy jak gwóźdź. Widać było, że to bardzo słaby człowiek, strasznie słaby, ale jednocześnie jest w nim coś, czego nie da się zgiąć ani złamać”. Film zdobył nagrodę dla najlepszego reżysera na Festiwalu Filmowym w Cannes. Za swoją rolę Mamonow był nominowany do nagrody Nika dla najlepszego aktora, ale statuetkę otrzymał Innokientij Smoktunowski. Nieco później zagrał w niekomercyjnych dramatach „Noga” i „Anna Karamazoff”, niskobudżetowych filmach, które nie odniosły tak wielkiego sukcesu.
Debiut Piotra Mamonowa jako aktora teatralnego odbył się w Moskiewskim Teatrze Dramatycznym, gdzie od 1992 roku wraz z reżyserem Olegiem Babickim i aktorem Dienisem Burgazlijewem zaczął wystawiać sztukę „Łysy brunet”, którą grano z powodzeniem przez kilka lat. Potem próbowano pokazać spektakl: „Nie ma kto pisać do pułkownika”, na podstawie powieści Gabriela Garcii Márqueza, ale produkcja ta okazała się mało popularna i przestano ją wystawiać po emigracji Burgazliewa do Niemiec. Równolegle z pracą w teatrze trwał udział Mamonowa w filmach; ukazały się dwie produkcje kinowe z jego udziałem: „Terra incognita” (1994) w reżyserii Yiannisa Typaldosa i „Wriemia pieczali jeszczo nie priszło” (pol.: „Czas smutku jeszcze nie nadszedł”) Siergieja Sieljanowa (1995).
Pierwsze występy solowe.
Po upadku „Zwuki Mu” Mamonow popadł w stan głębokiej depresji – nie widział sensu życia i nie chciał nic robić. „Doświadczyłem wtedy kompletnego załamania życiowego. Utknąłem w martwym punkcie w wieku czterdziestu pięciu lat, kiedy miałem i forsę, i sławę, i dzieci, i dobrą żonę, a nie chciało mi się żyć.” Kryzys egzystencjalny skłonił Mamonowa do głębszych, duchowych przemyśleń: „Zacząłem myśleć, po co w ogóle żyć, po co mi te przydzielone siedemdziesiąt – lub ile – lat mojego życia. Rewolucyjna zmiana w życiu Piotra Mamonowa rozpoczęła się od tego, że niespodziewanie przeżył objawienie religijne i nawrócił się na prawosławie. Zaczął czytać dzienniki Lwa Tołstoja, potem nieoczekiwanie pojawiła się u niego myśl o zwróceniu się ku Bogu. Jego rodzice byli niewierzący, ale prapradziadek, Nikołaj Nadieżdin, przez siedemnaście lat był protojerejem w w Soborze Wasyla Błogosławionego w Moskwie. W 1995 roku przeniósł się do wioski Jefanowo w powiecie Naro-Fomińskim, należącym do obwodu moskiewskiego, niedaleko miasta Wierieja. Od tego czasu zajął się samodoskonaleniem w wierze: zaczął regularnie odwiedzać miejscowy kościół, spowiadać się i modlić, czytać Biblię oraz pisma ascetyczne Ojców Pustyni, w tym – bez przerwy – św. Izaaka Syryjczyka. Ponadto podjął praktykę ascezy – posty, kąpiele w przeręblach. Wziął ślub cerkiewny z Olgą. Nie przestał jednak śpiewać ani komponować, szybko więc zyskał famę punkrockowego pustelnika po wielkich przejściach. W tym okresie grał także w teatrze. Głównym jego projektem artystycznym tego etapu była sztuka „Czy na Marsie jest życie?” – luźna interpretacja jednoaktowej sztuki Antona Czechowa „Propozycja małżeństwa”. Mamonow zagrał tutaj samodzielne wszystkie role, tylko w niektórych scenach żywe postacie zostały zastąpione lalkami. Również w tym okresie ukazały się dwie płyty "de facto" nieistniejącej grupy Zwuki Mu: album z wcześniej niepublikowanymi utworami: „Szkura nieubitogo” (1999) oraz zbiór wybranych kompozycji „Nabrał choroszych na odin kompakt” (2000).
Lata 2000..
W 2003 roku w telewizji TVS odbył się występ w programie „Ziemia-powietrze”, w którym Mamonow po raz pierwszy od dawna zaśpiewał i zagrał na gitarze stare piosenki „Zwuki Mu”, a w przerwach rozmawiał z krytykami muzycznymi czołowych rozgłośni radiowych w kraju. Występ ten został następnie wydany na płycie DVD.
Pomimo zdecydowanej decyzji o całkowitym porzuceniu narkotyków i alkoholu, wyrażonej w materiałach dodatkowych do płyty „Czy na Marsie jest życie?”, Mamonow nadal odczuwał głód alkoholu, co negatywnie wpłynęło na jego już i tak osłabione zdrowie. Na jednym ze spektakli w 2003 roku upadł na scenę, tuż podczas przedstawienia, i w stanie śpiączki został przewieziony do Kliniki Psychiatrycznej im. Korsakowa, gdzie przeszedł kurację odwykową od alkoholu.
W 2004 roku Mamonow użyczył głosu Dorze w serialu animowanym „Kłara, Dora. Bieszenyje babki” (pol.: „Klara, Dora – szalone babcie”).
W sprzedaży ukazała się książka „Poeci rosyjskiego rocka”, w której znalazły się między innymi teksty piosenek „Zwuki Mu”, Mamonow także po raz pierwszy spróbował swoich sił prozą, pisząc niewielką książkę filozoficznego dyskursu „Ptak Zu”.
Po przyjęciu prawosławia Mamonow przestał grać w filmach i kategorycznie odrzucał wszelkie napływające do niego propozycje. Jednak w 2001 roku alternatywnej grupie twórców „SWOI2000” udało się namówić go do zagrania roli szalonego lekarza, który na zlecenie FSB przeprowadza eksperymenty na ludziach. Reżyser Siergiej Łoban osobiście udał się do wioski, aby przekonać artystę, a następnie po otrzymaniu odmowy zostawił artykuł o swojej grupie twórczej i scenariusz planowanego filmu „Kurz” (2005). Film otrzymał różne nagrody w niezależnym przemyśle filmowym.
Wyspa i Car.
Chociaż film „Kurz” był niskobudżetową produkcją, został rosyjskim superhitem i sprawił, że Paweł Łungin przypomniał sobie o Mamonowie, a następnie namówił go, aby zagrał w jego nowej realizacji „Wyspa”. Wokalista wcielił się tym razem w postać ojca Anatola – ekscentrycznego i gorliwego pustelnika i mistyka, który posiada dar proroctwa i uzdrawiania. To człowiek, który pragnie odkupić swoje tchórzostwo z czasów młodości, w wyniku którego strzela do swojego kolegi, i dlatego potem przez wiele lat próbuje odpokutować ten czyn w klasztorze. Znaleziony jako nieprzytomny w wyniku wybuchu przez mnichów gdzieś na wyspie nad brzegiem Morza Białego, przyłącza się do tutejszego monastyru, zostając pustelnikiem-palaczem w kotłowni. Początkowo artysta nie chciał zgodzić się na rolę, uważając siebie za niegodnego portretu świętego, ale po konsultacji ze swoim spowiednikiem jednak się zgodził. Do pozostałych ról zaproszono takich sławnych aktorów jak Wiktor Suchorukow i Dmitrij Diużew, ale to właśnie Mamonow zbudował klimat całego filmu, zgodnie z zamysłem reżysera, z powodzeniem łącząc swoją własną autentyczną religijność z aktorską ekscentrycznością i ekspresją. „Mamonow grał nie tyle ojca Anatolija, ile samego siebie. – wspominał Łungin. – Kiedy filmowaliśmy modlitwę, był to niezwykle intymny moment. To nie była zabawa – Piotr modlił się w filmie, tak samo, jak to robił to na co dzień. Premierowym pokazom w Rosji towarzyszył wielki sukces, film zdobył wiele nagród i wyróżnień, w tym sześć statuetek „Niki” i sześć „Złotych Orłów”. Sam Mamonow otrzymał kilka nagród: „Złotego Orła” za najlepszą męską rolę, nagrodę „Swoja koleja” (pol. „Własny tor”) za wkład w odrodzenie kultury prawosławnej, nagrodę „Żorża” oraz kilka innych mniej znaczących nagród. Podczas rozdania nagród „Złotego Orła” Mamonow wprawił zgromadzoną publiczność w oszołomienie, pojawiając się na scenie w prostym swetrze z dzianiny, postrzępionych dżinsach i tanich tenisówkach. Na fali sukcesu Paweł Łungin zaangażował Mamonowa do kolejnej głównej roli w swoim filmie. W 2009 roku ukazał się „Car” – historyczny obraz, w którym Mamonow wcielił się w postać Iwana Groźnego – władcy rozdartego między okrutną tyranią a wiarą w Boga. Zgodnie z fabułą metropolita Filip II, w wykonaniu Olega Jankowskiego, przeciwstawia się przewrotnej duchowości i okrucieństwu władcy na próżno starając się ocalić jego umierającą duszę. Za tę rolę Mamonow został nominowany do nagrody „Złotego Orła”. Mimo iż w produkcję włożono wiele wysiłku, nie wywarła ona już ani na znawcach kina, ani na widzach tak silnego wrażenia jak „Wyspa”. Rozlegały się nawet głosy, by jako „antyrosyjski”, film został zdjęty z ekranów. Natomiast niektórzy krytycy zgodnie uznali, że Mamonow nie pasuje do roli tego cara, ponieważ zamiast groźnego autokraty okazał się raczej „niezbyt strasznym świętym głupcem” lub „obrzydliwym drobnym demonem”. Od 2008 roku Mamonow publikuje zbiory swoich poetyckich aforyzmów „Zakoriuczki” (pol. „Bazgroły”), krótkich morałów o tematyce religijnej, w pewien sposób związanej z duchowymi poszukiwaniami autora.
Po 2010 roku.
W 2010 roku Mamonow wziął udział w kręceniu rozszerzonej wersji filmu „Igła”, pod tytułem „Igła – Remix”, w której zagrał w dodatkowych scenach; ponadto specjalnie na potrzeby filmu nagrał swój wykład na temat niebezpieczeństw alkoholizmu.
W 2010 roku Andriej Kagadiejew zaprosił go do zagrania roli Boga w filmie „Zwiozdnyj wors”. Z powodów ideologicznych lub z powodu komercyjności filmu Mamonow odrzucił jednak ofertę. W rezultacie rolę tę odegrał Artiemij Troicki.
W 2011 roku wznowił współpracę z grupą artystyczną SWOI2000; najpierw Mamonow zagrał w ich komedii „Chapiteau-Show”, a następnie wspólnie z Siergiejem Łobanem nakręcił wideo w wiosce Mamonowa i na moskiewskich ulicach, pt. „Mamon + Łoban” – film dokumentalny portretujący Mamonowa, z elementami kreacji aktorskiej tegoż bohatera, w której gra on człowieka groteskowego, dotkniętego dumą i próżnością.
Pod koniec 2012 roku, po długiej przerwie, Mamonow powrócił na scenę teatralną z nowym samodzielnym przedstawieniem „Dziadek Piotr i zające”.
Od 28 sierpnia 2014 – artysta prowadzi autorski program „Zołotaja połka” w rozgłośni „Echo Moskwy”.
Na swojej oficjalnej stronie internetowej 9 lutego 2015 roku Piotr Mamonow ogłosił utworzenie nowej grupy o nazwie „Sowierszenno nowyje Zwuki Mu” (pol. „Całkowicie nowe Zwuki Mu”). W skład grupy oprócz Mamonowa weszli: Grant Minasian – perkusja; Ilja Ureszczenko – bas; Aleks Grickiewicz – elektronika, instrumenty klawiszowe; Sława Łosiew – instrumenty dęte, instrumenty klawiszowe.
W 2015 roku (26 listopada) ukazał się film „Ijeriej-San”, w którym partnerami Mamonowa byli Iwan Ochłobystin, Nadieżda Markina, Igor Żyżykin, Piotr Fiodorow i Cary-Hiroyuki Tagawa, który zagrał główną rolę prawosławnego japońskiego księdza, który przenosi się do rosyjskiej wsi. Według Mamonowa „film na pewno nie został nakręcony na próżno”, ponieważ „Tagawa zdecydował się przyjąć chrzest i przejść na prawosławie”, a także „złożył wniosek o obywatelstwo rosyjskie”. W 2019 roku (24 sierpnia) Piotr Mamonow trafił do szpitala z rozpoznaniem zawału mięśnia sercowego, po którym przeszedł dwie udane operacje. W listopadzie tego samego roku artysta wznowił działalność koncertową i sceniczną.

</doc>
<doc id="5113340" url="https://pl.wikipedia.org/wiki?curid=5113340" title="Obywatel G. C.">
Obywatel G. C.



</doc>
<doc id="5113348" url="https://pl.wikipedia.org/wiki?curid=5113348" title="Constant Bens">
Constant Bens

Constant Bens (ur. 26 listopada 1941) – belgijski zapaśnik walczący w obu stylach. Olimpijczyk z Monachium 1972, gdzie zajął 19 i 22. miejsce. Walczył o miejsce w wadze półśredniej i średniej.

</doc>
<doc id="5113350" url="https://pl.wikipedia.org/wiki?curid=5113350" title="Harry Van Landeghem">
Harry Van Landeghem

Harry Van Landeghem (ur. 16 czerwca 1949) – belgijski zapaśnik walczący w stylu klasycznym. Olimpijczyk z Monachium 1972, gdzie zajął jedenaste miejsce w wadze piórkowej.

</doc>
<doc id="5113355" url="https://pl.wikipedia.org/wiki?curid=5113355" title="Jacques Van Lancker">
Jacques Van Lancker

Jacques Van Lancker (ur. 21 września 1949) – belgijski zapaśnik walczący w stylu klasycznym. Dwukrotny olimpijczyk. Zajął ósme miejsce w Moskwie 1980 i czternaste w Montrealu 1976. Walczył w wadze lekkiej i półśredniej.
Szósty na mistrzostwach Europy w 1973 roku.

</doc>
<doc id="5113356" url="https://pl.wikipedia.org/wiki?curid=5113356" title="Julien Mewis">
Julien Mewis

Julien Mewis (ur. 8 kwietnia 1958) – belgijski zapaśnik walczący w obu stylach. Dwukrotny olimpijczyk. Zajął dziesiąte miejsce w Montrealu 1976 i jedenaste w Moskwie 1980. Walczył w wadze muszej i koguciej.
Brązowy medalista mistrzostw Europy w 1980. Siódmy w Pucharze Świata w 1982. Mistrz Europy kadetów w 1978 roku.
Jego ojciec Maurice Mewis, również był zapaśnikiem i czterokrotnym olimpijczykiem.

</doc>
<doc id="5113357" url="https://pl.wikipedia.org/wiki?curid=5113357" title="Oscar Segers">
Oscar Segers

Oscar Segers (ur. 3 października 1960) – belgijski zapaśnik walczący w stylu wolnym. Olimpijczyk z Moskwy 1980, gdzie zajął dwunaste miejsce wadze lekkiej.
Siódmy na mistrzostwach Europy w 1984. Wicemistrz świata kadetów w 1975 roku.

</doc>
<doc id="5113359" url="https://pl.wikipedia.org/wiki?curid=5113359" title="Hubert Bindels">
Hubert Bindels

Hubert Bindels (ur. 8 sierpnia 1958) – belgijski zapaśnik walczący w stylu wolnym. Olimpijczyk z Seulu 1988, gdzie zajął dwunaste miejsce wadze półciężkiej.
Siódmy na mistrzostwach Europy w 1984 i 1988 roku.

</doc>
<doc id="5113361" url="https://pl.wikipedia.org/wiki?curid=5113361" title="Jean-Pierre Wafflard">
Jean-Pierre Wafflard

Jean-Pierre Thierry Émile Wafflard (ur. 27 grudnia 1968) – belgijski zapaśnik walczący w stylu klasycznym. Dwukrotny olimpijczyk. Zajął szesnaste miejsce w Barcelonie 1992 i siedemnaste w Atlancie 1996. Walczył wadze średniej.
Dziesiąty na mistrzostwach świata w 1989 i 1991. Szósty na mistrzostwach Europy w 1993 roku.

</doc>
<doc id="5113362" url="https://pl.wikipedia.org/wiki?curid=5113362" title="Alfred Gilles">
Alfred Gilles

Alfred Gilles (ur. 17 grudnia 1908, zm. 5 grudnia 1983) – belgijski zapaśnik walczący w stylu klasycznym. Olimpijczyk z Berlina 1936, gdzie zajął czternaste miejsce w wadze koguciej.

</doc>
<doc id="5113363" url="https://pl.wikipedia.org/wiki?curid=5113363" title="D.B. Sweeney">
D.B. Sweeney

Daniel Bernard Sweeney (ur. 14 listopada 1961 w Shoreham) – amerykański aktor, reżyser, producent filmowy i scenarzysta pochodzenia irlandzkiego.

</doc>
<doc id="5113365" url="https://pl.wikipedia.org/wiki?curid=5113365" title="August Scherpenisse">
August Scherpenisse

August Staf "de kleine klomp" Scherpenisse (ur. 6 stycznia 1912, zm. 1988) – belgijski zapaśnik walczący w stylu klasycznym. Olimpijczyk z Berlina 1936, gdzie zajął osiemnaste miejsce w wadze piórkowej.

</doc>
<doc id="5113366" url="https://pl.wikipedia.org/wiki?curid=5113366" title="Adolphe Osselaer">
Adolphe Osselaer

Adolphe Osselaer (ur. 14 lutego 1914, zm. 6 stycznia 1955) – belgijski zapaśnik walczący w stylu klasycznym. Olimpijczyk z Berlina 1936, gdzie zajął siedemnaste miejsce w wadze lekkiej.

</doc>
<doc id="5113367" url="https://pl.wikipedia.org/wiki?curid=5113367" title="Jean de Feu">
Jean de Feu

Jean de Feu (ur. 23 grudnia 1910) – belgijski zapaśnik walczący w stylu klasycznym. Olimpijczyk z Berlina 1936, gdzie zajął siódme miejsce w wadze półśredniej.

</doc>
<doc id="5113370" url="https://pl.wikipedia.org/wiki?curid=5113370" title="Ulica Prymasa Stefana Wyszyńskiego w Lublinie">
Ulica Prymasa Stefana Wyszyńskiego w Lublinie

Ulica Prymasa Stefana Wyszyńskiego – jedna z głównych ulic Lublina położona w dzielnicy Stare Miasto. Łączy ul. Królewską z ul. Zamojską, z której została wydzielona. Przebiega w bezpośredniej bliskości archikatedry lubelskiej. Nazwana na cześć Stefana kardynała Wyszyńskiego - Prymasa Tysiąclecia.
Historia.
Powstanie drogi.
Drogę tę wytyczono w 1815, a więc w czasie naprawiania zniszczeń okresu wojen napoleońskich. Ze względu na to, że droga prowadzi na Zamość, wyjazd z Lublina poprowadzono wprost od kościoła jezuitów (obecna archikatedra). Magistrat zakupił więc ogrody posesji nr 210 i następnych aż do ul. Bernardyńskiej. Do powstania nasypu użyto gruzu z rozebranych gmachów kolegium Jezuickiego. Obecność nasypu jest bardzo łatwa do zauważenia na pierwszy rzut oka, ponieważ dachy kamienic położonych po prawej stronie ulicy są niemalże na poziomie jezdni. 
XIX i XX wiek.
W latach 1908-1909 powstał w ciągu traktu zamojskiego most żelbetowy nazwany obecnie imieniem Mariana Lutosławskiego. Ulica od czasu budowy, aż do powstania al. Unii Lubelskiej, a także al. Tysiąclecia stanowiła arterię komunikacyjną Lublina i wraz z ul. Zamojską, Fabryczną i Drogą Męczenników Majdanka (nazwy współczesne) stanowiła drogę tranzytową w kierunku Zamościa, a dalej Lwowa w przebiegu ówczesnej drogi międzynarodowej E81. 21 lipca 1953 ulicą pojechał pierwszy w Lublinie trolejbus. Pojazdy te kursują nieprzerwanie do dziś przez całą długość drogi.
W 1981 ulicę Wyszyńskiego wydzielono z ówczesnej ulicy Buczka (obecnie Zamojskiej)
XXI wiek.
Ulica nadal stanowi ważną drogę w mieście, jednak nie obsługuje już tranzytu. Za to ulicą kursuje wiele autobusów i trolejbusów. Po obu stronach drogi wytyczone zostały pasy ruchu dla rowerów. Jest jedną z głównych dróg, którymi turyści mogą dotrzeć na stare miasto, a także w okolice Zamku (przez Podwale). Nawierzchnia została zmieniona w 2015 roku.
Przebieg.
Ulica rozpoczyna się pod murami archikatedry lubelskiej i stanowi kontynuację w kierunku południowym ul. Królewskiej. Z lewej strony z kolei odchodzi ulica Podwale. Droga ma kilkunastoprocentowy spadek, co sprawiło m. in, że w Lublinie nie powstała sieć tramwajowa. Jest jednojezdniowa po 1 pasie ruchu samochodowego i 1 pasie rowerowym w każdą stronę. Od drogi odchodzą boczne ulice: Misjonarska prowadząca do Seminarium Duchownego oraz Miedziana, ulica jednokierunkowa łącząca Wyszyńskiego z ul. Bernardyńską (wjazd od Bernardyńskiej). Ulica za skrzyżowaniem z Bernardyńską kontynuowana jest przez ulicę ul. Zamojską. 
Nazwy.
W XIX wieku ulica nosiła nazwę Traktu Piaseckiego lub Zamoyskiego, a następnie ulicy Zamojskiej. Po II wojnie światowej nazwa została zmieniona na Mariana Buczka. W 1981 ulicę wydzielono z ul. Buczka i nadano jej imię Prymasa Stefana Wyszyńskiego, a w 1990 pozostałej części przywrócono nazwę sprzed wojny. 
Otoczenie oraz zabytki.
Przy ulicy po prawej stronie znajduje się typowo miejska zabudowa kamienic, natomiast po lewej stronie znajdują się zabudowania kościelne (Kuria, Seminarium Duchowne)
Komunikacja miejska.
Ulicą kursuje wiele linii autobusowych i trolejbusowych. Na całej długości rozwieszona jest nad nią trakcja dla trolejbusów. Jednak przy ulicy nie umieszczono żadnego przystanku autobusowego. 
Linie kursujące ulicą:

</doc>
<doc id="5113377" url="https://pl.wikipedia.org/wiki?curid=5113377" title="Wagony SGP nr 261–283 (tramwaje w Grazu)">
Wagony SGP nr 261–283 (tramwaje w Grazu)

Wagony SGP nr 261–283 – seria silnikowych, przegubowych wagonów tramwajowych, wyprodukowanych w latach 60. XX w. w zakładach Simmering-Graz-Pauker i Lohner dla systemu tramwajowego w Grazu. Tramwaje powstały na licencji niemieckich zakładów Duewag.
Historia.
Na początku lat 60. XX w. tramwaje SGP nr 201–260 stanowiły podstawę taboru tramwajowego w Grazu. Ponieważ wagony te były już w owym czasie przestarzałe, postanowiono zakupić nowe tramwaje w zakładach Lohner i Simmering-Graz-Pauker.
Począwszy od 1963 r. dostarczono 13 tramwajów, przy czym te o numerach 261–265 wyprodukował Lohner z Wiednia, a te o numerach 266–273 powstały w miejscowym Simmering-Graz-Paukerze. 29 marca 1963 r. zaprezentowano pierwsze cztery egzemplarze. W latach 1965–1966 dostarczono jeszcze 10 tramwajów z fabryki Simmering-Graz-Pauker.
Na przełomie lat 1998 i 1999 wagon nr 262 przebudowano na szlifierkę. W lipcu 2013 r. wagon ten spłonął na terenie zajezdni Steyrergasse. Powstałe w wyniku pożaru szkody były tak duże, że postanowiono o zezłomowaniu uszkodzonego wagonu.
Wraz ze wprowadzeniem do eksploatacji pierwszych tramwajów typu Cityrunner rozpoczęło się stopniowe wycofywanie z ruchu wagonów serii 261–283.
5 lipca 2015 r. wagon nr 267 przekazano do Tramway Museum Graz.

</doc>
<doc id="5113380" url="https://pl.wikipedia.org/wiki?curid=5113380" title="Anna Ludwika Radziwiłłowa">
Anna Ludwika Radziwiłłowa



</doc>
<doc id="5113385" url="https://pl.wikipedia.org/wiki?curid=5113385" title="Ulica Bernardyńska w Lublinie">
Ulica Bernardyńska w Lublinie

Ulica Berdnardyńska w Lublinie – jedna z głównych ulic w Śródmieściu Lublina. Jej nazwa pochodzi od klasztoru Bernardynów znajdującego się w tamtym miejscu od końca XV wieku. 
Historia.
Ulicę wytyczono na początku XIX wieku, gdzie wcześniej znajdowała się droga prowadząca na Żmigród. W 1904 droga została poszerzona poprzez wyburzenie części zabudowań bernardynek. Ostatecznie jej przebieg został uregulowany na początku XX wieku. Od 1906 w budynku pod nr 14 działa Szkoła Handlowa Vetterów, dawniej jedna z najbardziej prestiżowych placówek edukacyjnych w Lublinie. W latach 1951-1990 ulica nosiła nazwę Jarosława Dąbrowskiego. Po upadku PRL przywrócono jej starą nazwę.
Przebieg.
Ulica przebiega z północego zachodu na południowy wschód. W całości znajduje się w dzielnicy Śródmieście. Posiada po jednym pasie ruchu w każdą stronę. Ulica ma kilkunastoprocentowy spadek w kierunku południowym. Rozpoczyna się od ul. Koziej jako kontynuacja ul. Gilasa przy pałacu Parysów. Dalej wpada do niej plac Wolności, a nawierzchnia jest już bitumiczna, za 230 m odchodzi od niej z lewej strony uliczka Żmigród, a za kolejne 60 m uliczka Miedziana. Następnie ulica wpada do ul. Zamojskiej, wcześniej krzyżując się także z ul. Wyszyńskiego. Jadący Bernardyńską muszą ustąpić pierwszeństwa tym, którzy poruszają się Wyszyńskiego.
Zabytki i otoczenie.
Przy ulicy znajduje się zwarta zabudowa miejska. Z racji położenia w centrum znajduje się przy niej wiele zabytkowych obietków.
Najważniejsze zabytki:
Komunikacja Miejska.
Ulicą kursuje wiele autobusów i trolejbus na całej długości komunikacji miejskiej. Jednak nad ulicą nie zawieszono trakcji dla trolejbusów. 

</doc>
<doc id="5113386" url="https://pl.wikipedia.org/wiki?curid=5113386" title="Franciszek Chomętowski">
Franciszek Chomętowski



</doc>
<doc id="5113389" url="https://pl.wikipedia.org/wiki?curid=5113389" title="Chomętowscy">
Chomętowscy



</doc>
<doc id="5113391" url="https://pl.wikipedia.org/wiki?curid=5113391" title="Marcjan Chycki">
Marcjan Chycki

Marcjan (Marian) Chycki herbu Gryf – stolnik sandomierski w latach 1676-1679.
Poseł na sejm elekcyjny 1669 roku, sejm elekcyjny 1674 roku, sejm 1677 roku z województwa sandomierskiego.

</doc>
<doc id="5113392" url="https://pl.wikipedia.org/wiki?curid=5113392" title="Kajetan Miączyński">
Kajetan Miączyński



</doc>
<doc id="5113395" url="https://pl.wikipedia.org/wiki?curid=5113395" title="Tadeusz Staniszewski">
Tadeusz Staniszewski



</doc>
<doc id="5113396" url="https://pl.wikipedia.org/wiki?curid=5113396" title="Adam Szydłowski (starosta)">
Adam Szydłowski (starosta)



</doc>
<doc id="5113398" url="https://pl.wikipedia.org/wiki?curid=5113398" title="Zofia Niwińska">
Zofia Niwińska

Zofia Niwińska (ur. 15 maja 1909 w Mińsku Mazowieckim. zm. 15 stycznia 1994 w Krakowie) – polska aktorka teatralna i filmowa, tancerka.
Życiorys.
Karierę sceniczną rozpoczęła w 1920 roku jako tancerka, występując na scenie Teatru Wielkiego w Warszawie oraz w warszawskim kabarecie "Czarny Kot". Wskutek choroby płuc zrezygnowała z tańca, poświęcając się aktorstwu. W 1927 roku ukończyła Oddział Dramatyczny przy Konserwatorium Muzycznym w Warszawie. W okresie przedwojennym występowała m.in. w Teatrze Miejskim w Bydgoszczy (1927–1929), Teatrze na Pohulance w Wilnie (1929-1931), Teatrze Polskim w Poznaniu (1931-1933) oraz w warszawskich teatrach Towarzystwa Krzewienia Kultury Teatralnej (1933-1939). W 1935 roku zadebiutowała w produkcji filmowej. W tym samym roku zawarła związek małżeński z aktorem Jerzym Pichelskim; małżeństwo zakończył się rozwodem zimą 1943/1944.
Lata II wojny światowej spędziła w stolicy, pracując jako kelnerka w kawiarni U Aktorek, a od 1941 roku - występując w teatrach jawnych. Po zakończeniu walk, w latach 1945-1947 występowała w Teatrze Śląskim w Katowicach. Następnie przeniosła się do Krakowa, gdzie najdłużej była związana z zespołem Starego Teatru im. Heleny Modrzejewskiej (1947-1984). Występowała również na deskach Teatru im. Juliusza Słowackiego (1947-1954) oraz na innych scenach krakowskich. Była prezesem oraz zasłużonym członkiem oddziału ZASP w Krakowie.
Wystąpiła w siedemnastu spektaklach Teatru Telewizji (1969-1989) oraz dwunastu audycjach Teatru Polskiego Radia (1955-1988). W 1967 roku otrzymała nagrodę Miejskiej Rady Narodowej w Krakowie za wybitne osiągnięcia aktorskie oraz za wieloletnie upowszechnianie sztuki teatralnej.
Została pochowana na Cmentarzu Salwatorskim w Krakowie (sektor SC11-13-4).

</doc>
<doc id="5113399" url="https://pl.wikipedia.org/wiki?curid=5113399" title="D. B. Sweeney">
D. B. Sweeney



</doc>
<doc id="5113401" url="https://pl.wikipedia.org/wiki?curid=5113401" title="Ulica Dyrekcyjna we Wrocławiu">
Ulica Dyrekcyjna we Wrocławiu

Ulica Dyrekcyjna – ulica we Wrocławiu na osiedlu Huby, w dawnej dzielnicy Krzyki, ma długość , biegnie od Ślężnej i Glinianej, przechodzi w ulicę generała Kazimierza Pułaskiego na skrzyżowaniu z ulicami: Suchą i Hubską. Położona jest na południe od dworca kolejowego Wrocław Główny. Historyczny układ urbanistyczny obszaru, przez który przebiega ulica, podlega ochronie i wpisany jest do gminnej ewidencji zabytków, podobnie jak położone przy ulicy oraz w bezpośrednim jej sąsiedztwie zachowane budynki i inne obiekty, w tym wpisana do rejestru zabytków siedziba Dyrekcji Kolei Królewskich, obecnie biurowiec PKP S.A.
Historia.
Fragment ulicy Dyrekcyjnej od Ślężnej do Borowskiej istniał już w połowie XIX w. jako Brunnen Straße. W czworokącie ograniczonym dzisiejszymi ulicami Borowską, Suchą, Gajową i Glinianą znajdował się niezagospodarowany teren po zasypanych stawach tzw. Pola Stawowe. W jego obszarze przy ulicy Borowskiej powstał ewangelicki Kościół Zbawiciela zbudowany w latach 1871–1876. Kościół został zniszczony w wyniku działań wojennych w 1945 r., po zakończeniu II wojny światowej został rozebrany. Pozostały teren zagospodarowano, tworząc park Pola Stawowego, zaprojektowany w stylu angielskim. 
Ulicę Dyrekcyjną wytyczono zgodnie z opracowanym w 1895 r. planem urbanistycznym na terenie dawnego Pola Stawowego. Plan ten obejmował również utworzenie ulic Joannitów i Jana Władysława Dawida, a jego autorem był Alfred von Scholtz. Charakterystycznym jego elementem jest prostokątny skwer u zbiegu wymienionych ulic (dziś Zieleniec przy ul. Dawida). Powstająca ulica Dyrekcyjna umożliwiała skomunikowanie prowadzącej od południa do centrum Wrocławia ulicy Ślężnej z obecną ulicą Pułaskiego prowadzącą pod wiaduktem kolejowym (ok. 1870 r.) do wschodniej części miasta.
Jeszcze przed wytyczeniem ulicy Dyrekcyjnej, w latach 1891–1892, przy ulicy Ślężnej (ówcześnie "Lohestrasse") zbudowano szkołę elementarną – "Auf den Hälteräckern". W kolejnych latach do 1985 r. obiekt był rozbudowany, a poszczególne projekty, między innymi sali gimnastycznej, tworzyli tacy architekci jak: Richard Plüddemann, Karl Klimm i Hermann Froböse. W 1899 r. po południowej stronie ulicy zbudowano szpital Bethesda. Po zakończeniu II wojny światowej w budynku mieścił się Akademicki Szpital Kliniczny, w tym kliniki ginekologii, rozrodczości i położnictwa oraz neonatologii. W 1913 r. zakończono wznoszenie budynku Dyrekcji Kolei (lata 1911–1914), dla Pruskiej Królewskiej Dyrekcji Kolei (KPEV). Obiekt został zaprojektowany przez H. Königa i uzyskał formę okazałego, prestiżowego, neobarokowego pałacu wzniesionego na planie nieregularnego prostokąta.
Przed II wojną światową ulica Dyrekcyjna miała niejednolitą zabudowę. Początkowy jej odcinek w rejonie ulic Ślężnej i Borowskiej zabudowany był kamienicami w układzie zwartym, pierzejowej zabudowy wielkomiejskiej usytuowanej wzdłuż ulic. Dalej zabudowa zmieniała charakter. Północna strona ulicy sąsiadowała z parkiem otaczającym kościół, a dalej gmachem kolei i terenem zieleni. Po południowej stronie znajdowały się szpital, pierzejowa zabudowa przy ulicy Joannitów i teren ogrodów działkowych do ulicy Gajowej. Pierzejowa zabudowa kamienicami pojawia się również w końcowym odcinku przy ulicy Gajowej i Hubskiej. Podczas oblężenia Wrocławia w 1945 r. natarcie prowadzone przez Armię Radziecką ukierunkowane było z południa. Z tego powodu toczyły się tu ciężkie walki i w wyniku działań wojennych, a także częściowo wyburzania zabudowy przez broniących miasta Niemców, znaczna część zabudowy uległa zniszczeniu, a po wojnie nie została odbudowana. Przy ulicy Dyrekcyjnej zachowały się jedynie budynki szkoły, szpitala, przedszkola i dyrekcji kolei.
We wrześniu 1946 roku uruchomiono przedszkole, początkowo działające przy ulicy Gajowej 52, następnie przy ulicy Joannitów, które po zakończeniu w 1950 roku remontu budynku przy ulicy Dyrekcyjnej 15 zostało przeniesione do obecnej siedziby. Było to jedno z pierwszych przedszkoli powojennych w mieście i pierwsza kolejowa placówka przedszkolna we Wrocławiu utworzona po drugiej wojnie światowej. Przedszkole to nosi nazwę "Mały Kolejarz". Od 2010 roku realizowana jest wieloetapowa przebudowa budynku przedszkola. Zakończenie prac planuje się na 2023 r.
Od 1965 r. planowano przeniesienie dworca autobusowego z ulicy Dworcowej w miejsce wolnego od zabudowy terenu między ulicami: Borowska, Sucha, Joannitów i Dyrekcyjna. Budowa obiektu trwała ponad 20 lat, czasie której zmieniano częściowo założenia projektowe. W 1994 r. oddano do eksploatacji nowy dworzec autobusowy. W miejscu dworca w 2014 r. rozpoczęto budowę, a ukończono w 2017 r. galerii handlowej Wroclavia.
W czerwcu 2008 r. rozpoczęto zabudowę terenu przy ulicy Dyrekcyjnej i Gajowej. Powstał tu budynek mieszkalny Villa Vratislavia. Od lutego 2013 r. do sierpnia 2014 r. prowadzono inwestycję Dyrekcyjna 33. W jej ramach powstała zabudowa mieszkalno-usługowa według projektu pracowni AP Szczepaniak, natomiast inwestorem była firma ATAL S.A. z Cieszyna.
Jeszcze w latach 70. XX wieku droga krajowa numer 8 i droga międzynarodowa E12 biegły od ulicy Powstańców Śląskich przez ulice Swobodną i Suchą, w latach 70. XX w. ich przebieg przeniesiono na ulicę Ślężną i Dyrekcyjną do ulicy Pułaskiego, zmieniono oznaczenie dróg na droga krajowa numer 98 i droga międzynarodowa E67. Status dróg krajowych został tym ulicom odebrany z końcem 2019 r.
Od niemal początku XX w. (ok. 1905 r.) całą długością ulicy Dyrekcyjnej przebiegało torowisko tramwajowe, od ulicy Ślężnej do ulicy generała Kazimierza Pułaskiego. W latach 2016–2017 przebudowano ulicę Dyrekcyjną na niemal całej jej długości, a końcowy odcinek między ulicą Gajową i Hubską w latach 2017–2019, przebudowano jezdnie, nawierzchnię z kostki brukowej zmieniono na asfaltową, zlikwidowano torowisko tramwajowe od ulicy Borowskiej do ulicy Hubskiej, utworzono ścieżki rowerowe, zmieniono układ zieleni miejskiej i chodników. Przebudowano końcowe skrzyżowanie ulicy Dyrekcyjnej, wraz z końcowym odcinkiem ulicy Suchej oraz fragmentem ulicy generała Kazimierza Pułaskiego i Hubskej, na których wybudowano torowiska tramwajowe. 
Ulica przewidziana była jako fragment tzw. Obwodnicy Staromiejskiej, Śródmiejskiej Trasy Południowej, obecnie nazywanej Aleją Przedmieścia Południowego, z przedłużeniem jej w kierunku zachodnim.
Nazwy.
Ulica nosiła nazwę niemiecką "Gustav-Freytag-Strasse", po II wojnie światowej nadano jej polską nazwę "Dyrekcyjna".
Niemiecka nazwa ulicy upamiętniała Gustava Freytaga, wybitnego pisarza śląskiego związanego z Wrocławiem. Polska nazwa ulicy została nadana przez Zarząd Wrocławia i ogłoszona 7 marca 1946.
Układ drogowy.
Do ulicy Dyrekcyjnej przypisana jest droga gminna o długości (numer drogi 105847D, numer ewidencyjny drogi G1058470264011), a oprócz tego działki o statusie drogi wewnętrznej i rezerwy.
Ulica od zachodniej strony do skrzyżowania z ulicą Joannitów jest dwujezdniowa, z dwoma pasami ruchu w każdym kierunku, na części jezdni wyznaczono dodatkowe pasy do skrętu. Dalej droga jest jednojezdniowa z dwoma pasami ruchu w każdą stronę. Jezdnie na całej długości mają nawierzchnię z masy bitumicznej. Na odcinku od ulicy Ślężnej do ulicy Borowskiej w pasie rozdzielającym jezdnie przebiega torowisko tramwajowe. Wzdłuż całej ulicy po obu jej stronach przebiegają drogi dla rowerów, a przy galerii Wroclavia od strony ulicy Dyrekcyjnej znajduje się stacja roweru miejskiego. Drogi rowerowe przy tej ulicy określane są jako główne rowerostrady. Po obu stronach ulicy wyznaczono chodniki.
Oprócz końcowych skrzyżowań, ulica Dyrekcyjna ma dwustronne skrzyżowania z ulicą Borowską, Joannitów i Gajową. Skrzyżowania wewnętrzne i końcowe, z wyjątkiem skrzyżowania z ulicą Gajową, są zaopatrzone w sygnalizację świetlną.
Komunikacja i transport.
Ulicą nie przebiegają żadne miejskie linie autobusowe. Odcinkiem ulicy, od ulicy Ślężnej do ulicy Borowej, przebiega linia tramwajowa, nie ma tu przystanków. Przystanek autobusowy przy ulicy Glinianej w kierunku od ulicy Ślężnej do ulicy Borowskiej nosi nazwę "Dyrekcyjna". W pobliżu północnej strony ulicy Suchej znajdują się stacja kolejowa Wrocław Główny oraz budynek Centrum Handlowego Wroclavia dworzec autobusowy, stanowiące powiązane węzły przesiadkowe. Przy łączniku drogowym biegnącym od ulicy Dawida do ulicy Dyrekcyjnej znajdują się przystanki autobusowe lokalnych połączeń prywatnych przewoźników drogowych. 
Ciągiem ulic Ślężnej, Dyrekcyjnej i generała Kazimierza Pułaskiego przebiegała droga krajowa numer 8, po wybudowaniu autostradowej obwodnicy Wrocławia oznaczona jako droga krajowa nr 98. Status dróg krajowych został tym ulicom odebrany w 2019 r. Ulicami tymi przebiegały także drogi międzynarodowe, początkowo E12, później E67. Po odebraniu oznaczenia temu ciągowi komunikacyjnemu jest on klasyfikowany na poziomie ulic głównych klasy technicznej o znaczeniu ogólnomiejskim. W początkowym biegu ulicy Dyrekcyjnej proponuje się jej przedłużenie w kierunku zachodnim jako planowaną Aleję Śródmieścia Południowego, jako fragment tzw. Obwodnicy Staromiejskiej.
Zabudowa i zagospodarowanie.
Po stronie północnej od skrzyżowania z ulicą Ślężną znajduje się nieogrodzony niewielki skwer i budynek szkoły, dalszy teren szkoły, aż do ulicy Borowskiej jest ogrodzony. W historii tego obiektu mieściły się w nim różne szkoły. Początkowo była to szkoła elementarna, a po II wojnie światowej szkoła podstawowa, gimnazjum, a po nim technikum i inne szkoły ponadpodstawowe.
Na odcinku od ulicy Borowskiej do ulicy Joannitów zabudowę stanowi galeria Wroclavia, z częścią biurową i dworcem autobusowym. Cała zabudowa to zespół budynków. Część handlowa obiektu ma trzy kondygnacje nadziemne i obejmuje około 200 sklepów. W budynku znajdują się: dworzec autobusowy, kino z 22 salami położonymi na poziomie +2, parking samochodowy na . Dworzec autobusowy znajduje się na poziomie terenu (wejście, obsługa podróżnych, kasy), a perony na poziomach podziemnych. Siedziba POLBUS-PKS Sp. z o.o. mieści się pod adresem ul. Joannitów 13. Galeria stanowi istotny obiekt rozpoznawalny i orientacyjny w terenie.
Za ulicą Joannitów położony jest biurowiec należący do PKP S.A., pierwotnie siedziba Dyrekcji Kolei Królewskich, za którym znajduje się parking. Za tym budynkiem, przed skrzyżowaniem z ulicą Gajową, znajduje się stacja paliw, a za tym skrzyżowaniem zieleniec, przeznaczony docelowo na rozwój komunikacji.
Po południowej stronie ulicy, od ulicy Glinianej do Borowskiej, znajduje się zieleniec, a za nim ulica Gliniana i Hotele Premiere Class i Campanile. Dalej, za ulicą Brorowską, położony jest budynek Starter III przylegający do Angel Care. Jest to średniowysoki budynek handlowo-usługowy, zbudowany w latach 2017–2020, o siedmiu kondygnacjach nadziemnych, z 255 lokalami mieszkalnymi, tzw. mikroapartamentami o powierzchniach od kilkunastu do trzydziestu metrów kwadratowych, położonymi od pierwszego piętra w górę. Natomiast na parterze znajdują się lokale handlowo-usługowe. Projekt powstał w pracowni AP Szczepaniak, a inwestorem były Dolnośląskie Inwestycje S.A.
Kolejny obiekt w pierzei południowej ulicy to Angel Care, powstały w wyniku remontu i rewitalizacji historycznego zespołu zabudowy dawnego Szpitala Ewangelickiego Stowarzyszenia Opieki Bethesda, a po wojnie Kliniki Ginekologii, Położnictwa i Neonatologii Akademickiego Szpitala Klinicznego, przeprowadzonych w latach 2014–2016. Obiekt ma sześć kondygnacji nadziemnych. W budynku mieści się centrum opieki nad osobami starszymi oraz ośrodek badań, w tym apartamenty chronione dla osób starszych, dom pomocy społecznej i centrum chorób demencyjnych.
Pod numerem 15 znajduje się przedszkole, mieszczące się w trzykondygnacyjnym budynku. Następnie do ulicy Joannitów znajduje się wolny teren przeznaczony pod ewentualną zabudowę biurowo-usługową (budynkiem o wysokości 16–20 m). Za ulicą Joannitów znajduje się zieleniec, a za łącznikiem ulicy Dawida, budynek Narodowego Funduszu Zdrowia, oraz współczesna zabudowa mieszkalno-usługowa powstała podczas realizacji dwóch inwestycji: Dyrekcyjna 33 oraz Villa Vratislavia, sięgająca ulicy Gajowej. Za tą ulicą położony jest kolejny teren zieleni. Zespół zabudowy Dyrekcyjna 33 to budynki mieszkalne, z dodatkową funkcją handlowo-usługową na parterze. Są to budynki o sześciu kondygnacjach nadziemnych i jednej podziemnej. Znajduje się tu 222 lokali mieszkalnych o powierzchniach od 26 do 129 m2, jak również 8 lokali handlowo-usługowych. Powierzchnia użytkowa wynosi . Villa Vratislavia obejmuje 266 mieszkań o powierzchniach od 37 m² do 106 m².
Początek ulicy znajduje się przy skrzyżowaniu z ulicą Ślężną. Za nią ulicą rozciąga się obszar powojennej zabudowy osiedla „Barbara”, stanowiącego jeden z szerszego zamieszenia urbanistycznego – Osiedla Mieszkaniowego „Południe”, z lat 70. XX wieku, z pięcio- i jedenastokondygnacyjnymi blokami z wielkiej płyty. Jednakże już wówczas pozostawiono na wprost ulicy Dyrekcyjnej wolny od zabudowy teren przeznaczony po budowę ulicy na przedłużeniu ulicy Dyrekcyjnej, w ramach tzw. Obwodnicy Staromiejskiej, co zostało także ujęte w późniejszych opracowaniach. Teren ten położony jest już na osiedlu Powstańców Śląskich. Z kolei koniec ulicy łączy się z ulicą Pułaskiego, nad którą przebiegają wiadukty kolejowe.
Ulica przebiega przez teren o wysokości bezwzględnej od 119,0 do 119,8 m n.p.m. Objęta jest dwoma rejonami statystycznymi (dane z 31.12.2020 r.):
Zieleń.
Tereny zieleni oraz inna zieleń urządzona w otoczeniu ulicy Dyrekcyjnej:
Osiedle kompletne.
Jedynie początkowy odcinek ulicy, od ulicy Ślężnej do ulicy Borowskiej przebiega w ramach tzw. osiedla kompletnego – Śródmieście Południowe – wskazanego przez urbanistów, stanowiąc południową granicę rozpatrywanego obszaru. W ramach standardów określonych w tym projekcie wyznaczono kierunki rozwoju tego obszaru, także na podstawie konsultacji społecznych, a ich realizacja oparta jest o "Wytyczne przestrzenne na rzecz osiedli kompletnych". Samo to miejsce, określone jako skrzyżowanie ulicy Dyrekcyjnej, Borowskiej i Ślężnej, stanowi ważną przestrzeń publiczną placu lub skrzyżowania, pełniącą między innymi rolę punktu rozpoznawalności i orientacji w przestrzeni, także w powiązaniu z budynkiem Wroclavia i szkoły, z ofertą usług podstawowych oraz miejsca spotkań i integracji. Jak wyżej zaznaczono, także same ulice zostały w tym opracowaniu ujęte jako istotna przestrzeń, przy czym ulica Dyrekcyjna i Ślężna (w kierunku południowym) oraz planowana Aleja przedmieścia południowego mają charakter ogólnomiejski, a Borowska i Ślężna (w kierunku północnym) niejako stanowią szkielet przestrzeni publicznej osiedla. Wzdłuż ulicy Studziennej do ulicy Komandorskiej po północnej stronie nowo planowanej trasy wyznaczono "Obszar usługowy przy ul. Komandorskiej" ze wskazanym standardem usług i istotnym obiektem handlu, gastronomii, usług drobnych CH Arena. Ponadto cała ulica uznawana jest za przestrzeń o charakterze ogólnomiejskim.
Ochrona i zabytki.
Obszar, przez który przebiega ulica Dyrekcyjna (z wyjątkiem odcinka od ulicy Ślężnej do ulicy Borowskiej), podlega ochronie i jest wpisany do gminnej ewidencji zabytków pod pozycją Huby i Glinianki. W szczególności ochronie podlega historyczny układ urbanistyczny w rejonie ulic Suchej, Hubskiej, Kamiennej i Borowskiej, wraz z Parkiem Andersa i zajezdnią oraz osiedlem w rejonie ulic Paczkowskiej i Nyskiej kształtowany sukcesywnie w latach 60. XIX wieku oraz w XX wieku i po 1945 r. Stan zachowania tego układu ocenia się na dobry.
Przy ulicy i w najbliższym sąsiedztwie znajdują się następujące zabytki:

</doc>
<doc id="5113404" url="https://pl.wikipedia.org/wiki?curid=5113404" title="Ulica Dyrekcyjna">
Ulica Dyrekcyjna

Ulica Dyrekcyjna:

</doc>
<doc id="5113407" url="https://pl.wikipedia.org/wiki?curid=5113407" title="Bitwa pod Ziabkami (1920)">
Bitwa pod Ziabkami (1920)

Bitwa pod Ziabkami – walki polskiego 38 pułku piechoty z pododdziałami sowieckich 34 i 35 pułku strzelców toczone w okresie wojny polsko-bolszewickiej.
Geneza.
14 maja 1920 ruszyła sowiecka ofensywa wojsk Frontu Zachodniego Michaiła Tuchaczewskiego. 15 Armia Augusta Korka i Grupa Północna Jewgienija Siergiejewa uderzyły na pozycje oddziałów polskich 8 Dywizji Piechoty i 1 Dywizji Litewsko-Białoruskiej w ogólnym kierunku na Głębokie. Wykonująca uderzenie pomocnicze 16 Armia Nikołaja Sołłohuba zaatakowała oddziały 4 Armii gen. Stanisława Szeptyckiego i podjęła próbę sforsowania Berezyny pod Murawą i Żukowcem oraz pod Żarnówkami i Niehoniczami . Wobec skomplikowanej sytuacji operacyjnej, 23 maja rozpoczął się ogólny odwrót wojsk polskich w kierunku zachodnim.
Po zatrzymaniu sowieckiej ofensywy Armia Rezerwowa gen. Kazimierza Sosnkowskiego, przy współudziale oddziałów 1. i 4 Armii, zepchnęła przeciwnika na linię rzek Auta i górna Berezyna. W pierwszej dekadzie czerwca front polsko-sowiecki na Białorusi ustabilizował się.
W związku z postępami sowieckiej ofensywy na Ukrainie, Wódz Naczelny Józef Piłsudski wydał rozkaz przeprowadzenia na północy serii wypadów na tyły sowieckie, aby stworzyć wrażenie przygotowywania natarcia dużych sił polskich.
Walki pod Ziabkami.
Po udanej kontrofensywie polskiej Armii Rezerwowej gen. Kazimierza Sosnkowskiego, 38 pułk piechoty mjr. Alojzego Łukawskiego, ze składu przerzuconej z Ukrainy IX Brygady Piechoty, obsadził odcinek frontu między jeziorami Świada i Dołhoje - tzw. przesmyk „Ziabki”.
W związku z rozkazem Wodza Naczelnego o przeprowadzeniu na północy serii wypadów na tyły sowieckie, dowódca IX BP płk Adolf Jastrzębski nakazał wykonać uderzenie na Ziabki. Do działań wyznaczony został II batalion 38 pułku piechoty. Nocą z 17 na 18 czerwca grupa wypadowa zdołała niepostrzeżenie przejść przez linię frontu i maszerując lasami o świcie zaskoczyła przeciwnika. Rozproszono stojące w Ziabkach pododdziały sowieckich 34 i 35 pułków strzelców. Wzięto do niewoli 53 jeńców, zdobyto 8 ciężkich karabinów maszynowych. Polacy wysadzili także most kolejowy, paraliżując na kilka dni funkcjonowanie stacji. Sukces okupiono stratą trzech poległych i dwunastu rannych.

</doc>
<doc id="5113411" url="https://pl.wikipedia.org/wiki?curid=5113411" title="2 Dywizja Strzelców">
2 Dywizja Strzelców



</doc>
<doc id="5113413" url="https://pl.wikipedia.org/wiki?curid=5113413" title="Gustave Laporte">
Gustave Laporte

Gustave Auguste C. Laporte (ur. 17 lutego 1909) – belgijski zapaśnik walczący w stylu wolnym. Olimpijczyk z Berlina 1936, gdzie zajął ósme miejsce w wadze koguciej.

</doc>
<doc id="5113414" url="https://pl.wikipedia.org/wiki?curid=5113414" title="Hector Riské">
Hector Riské

Hector Karel Prudent Riské (ur. 29 lipca 1910, zm. 21 grudnia 1984) – belgijski zapaśnik walczący w stylu wolnym. Olimpijczyk z Berlina 1936, gdzie zajął jedenaste miejsce w wadze piórkowej.

</doc>
<doc id="5113416" url="https://pl.wikipedia.org/wiki?curid=5113416" title="Jean Lalemand">
Jean Lalemand

Jean Lalemand (ur. 11 września 1912) – belgijski zapaśnik walczący w stylu wolnym. Olimpijczyk z Berlina 1936, gdzie zajął trzynaste miejsce w wadze lekkiej.

</doc>
<doc id="5113418" url="https://pl.wikipedia.org/wiki?curid=5113418" title="Julien Beke">
Julien Beke

Julien Camillius L Beke (ur. 11 lutego 1914 w Gandawie, zm. styczeń 1992 w Warwickshire) – belgijski zapaśnik walczący w stylu wolnym. Olimpijczyk z Berlina 1936, gdzie zajął siódme miejsce w wadze półśredniej.

</doc>
<doc id="5113419" url="https://pl.wikipedia.org/wiki?curid=5113419" title="Maurice Beke">
Maurice Beke

Maurice Beke (ur. 1 listopada 1907, zm. 15 lipca 1993) – belgijski zapaśnik walczący w stylu wolnym. Olimpijczyk z Berlina 1936, gdzie zajął dziesiąte miejsce w wadze półciężkiej.

</doc>
<doc id="5113420" url="https://pl.wikipedia.org/wiki?curid=5113420" title="Frans Van Hoorebeke">
Frans Van Hoorebeke

Franciskus "Frans" Van Hoorebeke (ur. 26 stycznia 1908, zm. 10 lipca 1984) – belgijski zapaśnik walczący w stylu wolnym. Olimpijczyk z Berlina 1936, gdzie zajął jedenaste miejsce w wadze średniej.

</doc>
<doc id="5113424" url="https://pl.wikipedia.org/wiki?curid=5113424" title="Pierre Mollin">
Pierre Mollin

Petrus Jacobus "Piet" Mollin, znany też jako Pierre Mollin (ur. 14 października 1901) – belgijski zapaśnik walczący w stylu klasycznym. Olimpijczyk z Amsterdamu 1928, gdzie zajął dziewiąte miejsce w wadze koguciej.
Mistrz Europy w 1929 i 1930; drugi w 1931 roku.
Brat Englebertusa Mollina, zapaśnika i olimpijczyka z Paryża 1924. Wnuk jego brata Henri Mollin, był narciarzem alpejskim i olimpijczykiem z Lake Placid 1980 i Sarajewa 1984.

</doc>
<doc id="5113425" url="https://pl.wikipedia.org/wiki?curid=5113425" title="Jacques Dillen">
Jacques Dillen

Jacques Dillen (ur. 1903) – belgijski zapaśnik walczący w obu stylach. Dwukrotny olimpijczyk. Zajął piąte miejsce w Paryżu 1924 i dziewiąte w Amsterdamie 1928. Walczył w wadze koguciej i piórkowej.
Wicemistrz Europy w 1929 roku.

</doc>
<doc id="5113426" url="https://pl.wikipedia.org/wiki?curid=5113426" title="Kościół św. Karola Boromeusza w Antwerpii">
Kościół św. Karola Boromeusza w Antwerpii

Kościół św. Karola Boromeusza (nid. "Sint-Carolus Borromeuskerk") – rzymskokatolicka świątynia w belgijskim mieście Antwerpia.
Historia.
Kościół powstał za sprawą zakonu jezuitów, pierwszy jezuita przybył do Antwerpii w 1562 z Hiszpanii. W 1574 roku kupili za 34 000 florenów budynek Huis van Aken. W 1593 wznieśli budynek internatu, a w 1607 rada miasta podarowała im gmach Hof van Liere (obecnie jeden z budynków wchodzących w skład kompleksu Uniwersytetu w Antwerpii), do którego dobudowali renesansowe skrzydło. Na prośbę biskupa Antwerpii jezuici wykładali teologię, apologetykę i egzegezę seminarzystom, a w 1617 rozpoczęli wykładanie matematyki wyższej.
Na początku XVII wieku ojciec Tirinus zakupił wszystkie budynki przy Spruistraat (obecnie Hendrik Conscienceplein) oraz kilka przy Sint-Katelijnevest i Wijngaardstraat. Nowo nabyte budowle wyburzono. Huis van Aken został przebudowany, a w jego północno-wschodniej części w latach 1614-1621 wybudowano obecny kościół św. Karola Boromeusza.
18 lipca 1718 w dach kościoła uderzył piorun. Spłonęło około 40 obrazów dekorujących sklepienie, dzieła Petera P. Rubensa. Budynek odbudowano po trzech latach.
W 1773 zlikwidowano jezuicką placówkę zakonną w Antwerpii.
Architektura i wyposażenie.
Jest to barokowa, trójnawowa, hala emporowa. Fasada kościoła jest zainspirowana fasadą rzymskiej świątyni Il Gesù. Część detali na fasadzie jest przypisywana flamandzkiemu malarzowi Peterowi Paulowi Rubensowi. W absydę kościoła wbudowana jest 58-metrowa dzwonnica.

</doc>
<doc id="5113427" url="https://pl.wikipedia.org/wiki?curid=5113427" title="Frits Janssens">
Frits Janssens

Fredericus Henricus Rosalia "Frits" Janssens (ur. 14 marca 1892, zm. 30 marca 1965) – belgijski zapaśnik walczący w obu stylach. Trzykrotny olimpijczyk. Zajął piąte miejsce w Antwerpii 1920; siódme w Paryżu 1924 i Amsterdamie 1928. Walczył w wadze lekkiej i półśredniej.

</doc>
<doc id="5113432" url="https://pl.wikipedia.org/wiki?curid=5113432" title="Jean Saenen">
Jean Saenen

Jean Saenen – belgijski zapaśnik walczący w stylu klasycznym. Olimpijczyk z Amsterdamu 1928, gdzie zajął piąte miejsce w wadze średniej.

</doc>
<doc id="5113434" url="https://pl.wikipedia.org/wiki?curid=5113434" title="Nicolas Appels">
Nicolas Appels

Nicolas Appels – belgijski zapaśnik walczący w stylu klasycznym. Olimpijczyk z Amsterdamu 1928, gdzie zajął czwarte miejsce w wadze półciężkiej.

</doc>
<doc id="5113435" url="https://pl.wikipedia.org/wiki?curid=5113435" title="Gustave Colpaert">
Gustave Colpaert

Gustave Colpaert – belgijski zapaśnik walczący w stylu klasycznym. Olimpijczyk z Amsterdamu 1928, gdzie zajął jedenaste miejsce w wadze ciężkiej.

</doc>
<doc id="5113437" url="https://pl.wikipedia.org/wiki?curid=5113437" title="Pieter Bressinck">
Pieter Bressinck

Petrus Frans "Pieter" Bressinck, znany też jako Pierre Bressinck (ur. 22 maja 1906, zm. 26 stycznia 1988) – belgijski zapaśnik walczący w stylu wolnym. Olimpijczyk z Amsterdamu 1928, gdzie zajął piąte miejsce w wadze piórkowej.

</doc>
<doc id="5113439" url="https://pl.wikipedia.org/wiki?curid=5113439" title="Jean Smet">
Jean Smet

Jean Smet, znany też jako Joseph Smet – belgijski zapaśnik walczący w stylu wolnym. Olimpijczyk z Amsterdamu 1928, gdzie zajął ósme miejsce w wadze lekkiej.

</doc>
<doc id="5113442" url="https://pl.wikipedia.org/wiki?curid=5113442" title="Hyacinthe Roosen">
Hyacinthe Roosen

Hyacinthe "De Leeuw van Temse" Jan Roosen (ur. 12 maja 1897, zm. 11 lutego 1967) – belgijski zapaśnik walczący w stylu wolnym. Trzykrotny olimpijczyk. Zajął siódme miejsce w Paryżu 1924 i Amsterdamie 1928, a także dziewiąte w Antwerpii 1920. Walczył w wadze półciężkiej i półśredniej.
Mistrz Europy w 1929 i 1930 roku.

</doc>
<doc id="5113443" url="https://pl.wikipedia.org/wiki?curid=5113443" title="Louis Van Der Herten">
Louis Van Der Herten

Louis Van Der Herten (ur. 1904, zm. 1982) – belgijski zapaśnik walczący w stylu wolnym. Olimpijczyk z Amsterdamu 1928, gdzie zajął ósme miejsce w wadze średniej.

</doc>
<doc id="5113447" url="https://pl.wikipedia.org/wiki?curid=5113447" title="Jacques Van Assche">
Jacques Van Assche

Josephus "Joseph" Van Assche, znay też jako Jacques Van Assche (ur. 4 sierpnia 1905, zm. 11 czerwca 1972) – belgijski zapaśnik walczący w stylu wolnym. Olimpijczyk z Amsterdamu 1928, gdzie zajął piąte miejsce w wadze półciężkiej.
Brązowy medalista mistrzostw Europy w 1929 roku.

</doc>
<doc id="5113449" url="https://pl.wikipedia.org/wiki?curid=5113449" title="Kessel-Lo">
Kessel-Lo

Kessel-Lo – miasto w Brabancji Flamandzkiej, w Belgii. Według danych na rok 2020 miasto zamieszkiwało 30 317 osób, a gęstość zaludnienia wyniosła 2279 os./km2.
Demografia.
Ludność historyczna:
Klimat.
Klimat jest nadmorski. Średnia temperatura wynosi 10 °C. Najcieplejszym miesiącem jest lipiec (19 °C), a najzimniejszym miesiącem jest styczeń (-2 °C). 

</doc>
<doc id="5113450" url="https://pl.wikipedia.org/wiki?curid=5113450" title="Peter Clausen">
Peter Clausen

Peter Clausen (ur. ok. 1801 w Kopenhadze, zm. ok. 1872 w Londynie), często błędnie pisany jako Peter Claussen, znany również jako Pedro Claudio Clausen i Pedro Dinamarquez Clausen – duński przyrodnik.
Życiorys i praca naukowa.
Daty jego urodzenia i śmierci nie są dokładnie znane, czasami są rejestrowane jako 1804-1855 lub 1801-1872. 
Ścigany za oszustwo wyemigrował do Brazylii, gdzie wraz z armią Don Pedro Pierwszego dotarł do Rio de Janeiro. Początkowo zaciągnął się do armii jako zwykły żołnierz, potem utrzymywał się z handlu. W latach 1825–1828 podczas wojny Argentyny z Brazylią był szpiegiem. Później mieszkał jako kupiec w prowincji Cachoeira do Campo, w stanie Minas Gerais, gdzie został właścicielem farmy w północnej dzielnicy Curvelo, kilka dni drogi na północ od Lagoa Santa. W latach 1833–35 podczas swojej wielkiej podróży po brazylijskich wsiach miał okazję spotkać duńskiego przyrodnika Petera Wilhelma Lunda w towarzystwie niemieckiego botanika Ludwiga Riedla. Wówczas używał nazwiska Pedro Claudio Dinamarquez” i przebywał na farmie Lunda „Porteirinho” przez około tydzień. To spotkanie okazało się punktem zwrotnym w życiu zarówno Lunda, jak i Clausena. W gospodarstwie znajdowały się jaskinie na wapiennych wzgórzach, które były wykorzystywane przez miejscową ludność do produkcji nawozów. Podczas penetracji tych jaskiń znaleźli w nich liczne szczątki skamieniałości. Badania nad nimi połączyły Lund na zawsze z śródlądową Brazylią. Z powodów komercyjnych znajomość Clausena z Lundem uczyniła go kolekcjonerem historii naturalnej, zarówno roślin, jak i zwierząt kopalnych. W 1843 towarzyszył Francisowi de Castelnau w jego wyprawie do Ameryki Południowej. Po powrocie do Europy zaczął cierpieć na problemy psychiczne i został przewieziony do szpitala w Dartford w Londynie, gdzie zmarł w 1855 roku.
Jego zbiory botaniczne znajdują się w wielu europejskich zielnikach. Sprzedał skamieniałości zwierzęce British Museum i Jardin des Plantes we Francji. Później opublikował artykuł o geologii Minas Gerais w L'Académie Royale des Sciences, des Lettres et des Beaux-Arts de Belgique. Pracował z Julesem Paulem Benjaminem Delessert. 
W naukowych nazwach utworzonych przez niego taksonów dodawane jest jego nazwisko Clausen.

</doc>
<doc id="5113452" url="https://pl.wikipedia.org/wiki?curid=5113452" title="Peter Claussen">
Peter Claussen



</doc>
<doc id="5113455" url="https://pl.wikipedia.org/wiki?curid=5113455" title="Englebertus Mollin">
Englebertus Mollin

Englebertus "Bart" Mollin (ur. 5 lipca 1904, zm. w maju 1945) – belgijski zapaśnik walczący w obu stylach. Olimpijczyk z Paryża 1924, gdzie zajął dwudzieste miejsce w wadze lekkiej, w stylu klasycznym.
Srebrny medalista mistrzostw Europy w 1930 roku.
Brat Pierre Mollina, zapaśnika i olimpijczyka z Amsterdamu 1928. Dziadek Henri Mollina, narciarza alpejskiego i olimpijczyka z Lake Placid 1980 i Sarajewa 1984. Pradziadek Barta Mollina, narciarza alpejskiego i olimpijczyka z Vancouver 2010.

</doc>
<doc id="5113458" url="https://pl.wikipedia.org/wiki?curid=5113458" title="The Start">
The Start

The Start – drugi minialbum południowokoreańskiej grupy The Boyz, wydany 3 kwietnia 2018 roku przez wytwórnię Cre.ker Entertainment. Płytę promował singel „Giddy Up”. Sprzedał się w nakładzie egzemplarzy w Korei Południowej (stan na styczeń 2021).

</doc>
<doc id="5113460" url="https://pl.wikipedia.org/wiki?curid=5113460" title="August Thijs">
August Thijs

Petrus Augustinus "August" Thys, pisany również Thijs (ur. 15 listopada 1895 w Antwerpii, zm. ?) – belgijski zapaśnik walczący w stylu wolnym. Dwukrotny olimpijczyk. Zajął czwarte miejsce w Antwerpii 1920 i dziewiąte w Paryżu 1924. Walczył w wadze lekkiej i piórkowej.

</doc>
<doc id="5113461" url="https://pl.wikipedia.org/wiki?curid=5113461" title="Albert Foubert">
Albert Foubert

Albert Foubert (ur. 12 lutego 1903) – belgijski zapaśnik walczący w stylu wolnym. Olimpijczyk z Paryża 1924, gdzie zajął dziewiąte miejsce w wadze piórkowej.

</doc>
<doc id="5113466" url="https://pl.wikipedia.org/wiki?curid=5113466" title="Bernard Burczyk">
Bernard Burczyk

Bernard Eryk Burczyk (ur. 17 lutego 1940 w Zabrzu) – polski piłkarz, grający na pozycji napastnika i pomocnika oraz trener.
Kariera.
Był wychowankiem Górnika Zabrze. W 1958 r. dołączył do seniorskiego zespołu. 22 lipca 1958 r. zagrał w wygranym 1ː0 meczu z Zagłębiem Sosnowiec. Następnie grał w klubach Walka Makoszowy i Star Starachowice. W 1965 r. został zawodnikiem II-ligowego Rakowa Częstochowa, z którym w sezonie 1966/1967 awansował do finału Pucharu Polski. Po sezonie przeszedł do I-ligowego GKS-u Katowice. W barwach klubu rozegrał 26 meczów na najwyższym poziomie rozgrywkowym i zdobył 3 gole. 7 lipca 1968 r. wystąpił w przegranym 2ː0 wyjazdowym meczu Pucharu Intertoto z Hansą Rostock. Po zakończeniu kariery piłkarskiej pracował jako trener m.in. AKS-u Mikołów i Unii Bieruń Stary.

</doc>
<doc id="5113468" url="https://pl.wikipedia.org/wiki?curid=5113468" title="Herman Van Duyzen">
Herman Van Duyzen

Herman Van Duyzen (ur. 1902) – belgijski zapaśnik walczący w stylu wolnym. Olimpijczyk z Paryża 1924, gdzie zajął dziewiąte miejsce w wadze lekkiej.

</doc>
<doc id="5113469" url="https://pl.wikipedia.org/wiki?curid=5113469" title="Jean Hutmacher">
Jean Hutmacher

Jean Hutmacher, znany też jako Joseph Hutmacker (ur. 4 kwietnia 1892) – belgijski zapaśnik walczący w stylu wolnym. Olimpijczyk z Paryża 1924, gdzie zajął czwarte miejsce w wadze lekkociężkiej.

</doc>
<doc id="5113470" url="https://pl.wikipedia.org/wiki?curid=5113470" title="Zespół Szkół Ekonomicznych im. Józefa Gniazdowskiego w Ostrowie Wielkopolskim">
Zespół Szkół Ekonomicznych im. Józefa Gniazdowskiego w Ostrowie Wielkopolskim

Zespół Szkół Ekonomicznych im. Józefa Gniazdowskiego – pierwsza koedukacyjna szkoła w Ostrowie Wielkopolskim, której historia sięga roku 1925. Została wtedy powołana przez Towarzystwo Kupców Chrześcijan w Ostrowie Wielkopolskim, w celu utworzenia pierwszej szkoły o zawodowym kierunku kształcenia. Szkoła znajduje się przy ul. Partyzanckiej 29.
Rys historyczny szkoły.
3-letnia Koedukacyjna Szkoła Handlowa.
Po I wojnie światowej Ostrów był prekursorem handlu hurtowego i detalicznego, stąd zrodził się pomysł utworzenia szkoły zawodowej, w której będzie się kształtować młodych ludzi na ekonomistów. Pierwsza ważna decyzja w tej sprawie zapadła podczas Walnego Zgromadzenia Towarzystwa Kupców Chrześcijańskich 24 stycznia 1925 roku, kiedy to postanowiono powołać do życia szkołę handlową. Obradom przewodniczył wtedy Roman Brykczyński. 24 marca 1925 roku Ministerstwo Wyznań Religijnych i Oświecenia Publicznego udzieliło pozwolenia na powstanie 3-klasowej Koedukacyjnej Szkoły Handlowej dekretem nr 4807/25.III.
Pierwsze zebranie Komitetu Szkoły odbyło się 25 kwietnia 1925 roku, natomiast 2 maja 1925 roku przyjęto i uchwalono Statut Szkoły Handlowej. W lipcu podjęto decyzję o objęciu stanowiska dyrektora szkoły Józefa Gniazdowskiego. Pierwsze grono pedagogiczne tworzyli dyrektor Józef Gniazdowski oraz sześciu nauczycieli kontraktowych: Leopold Rudawski, Jan Kocot, Czesław Lassociński, Jan Dobski, Stanisław Szłapka, Franciszek Kowalski oraz ks. prefekt Zygmunt Masłowski.
4 września 1933 r. na zebraniu plenarnym Komitetu przewodniczący Roman Brykczyński wystąpił z projektem zakupu willi burmistrza przy ulicy Zdunowskiej 29 (obecnie ul. Partyzancka 29), aby budynek został przeznaczony jako lokal Szkoły Handlowej. Dotychczas zajęcia odbywały się przy ul. Królowej Jadwigi (obecnie Szkoła Podstawowa nr 4). We wsparciu tego przedsięwzięcia brało udział wiele osób — w szczególności kupcy ostrowscy.
4-letnie Koedukacyjne Gimnazjum Kupieckie Zrzeszenia Kupców Chrześcijan.
22 lipca 1936 roku dyrektor Józef Gniazdowski zreferował kwestię przekształcenia szkoły w 4-letnie Gimnazjum Kupieckie, zgodnie z rozporządzeniem Ministerstwa z dnia 26 maja 1936 r, nr III T.P. 21003/36. Przekształcenie szkoły spowodowało jeszcze większe zainteresowanie mieszkańców, a co za tym idzie — o przyjęcie do niej ubiegło się więcej osób. Po przeprowadzeniu wstępnych egzaminów do nowej szkoły przyjęto 100 uczniów, których podzielono na dwie klasy — kupiecką oraz administracyjno-biurową. W następnych latach szkoła rozwijała się, przyjmując coraz więcej nauczycieli, a także uczniów ze względu na rozbudowę placówki. W okresie przed II wojną światową rozwinął się element muzyczny szkoły, który w późniejszych czasach odznaczył się na kartach historii szkoły, regionu oraz całego kraju.
Gimnazjum Kupieckie i Prywatne Koedukacyjne Gimnazjum i Liceum Handlowe.
Budynek szkoły oraz sprzęt po II wojnie światowej pozwoliły na wznowienie działalności edukacyjnej po przejęciu przez okupantów niemieckich. 23 stycznia 1945 roku dyrektor Gniazdowski narażając swoje życie, zabezpieczył majątek szkoły, wracając do Ostrowa. 1 lutego tego samego roku ogłoszono zapisy do szkoły — Gimnazjum Kupieckiego.
Od 1 września 1946 roku zgodnie z zarządzeniem Ministerstwa Oświaty szkoła przyjęła nazwę Prywatnego Koedukacyjnego Gimnazjum i Liceum Handlowego Zrzeszenia Kupców Chrześcijan w Ostrowie Wielkopolskim. Obecny ustrój polityczny nie pozwalał Dyrektorowi na rozbudowę szkoły, a ponadto zmusił go do rezygnacji z wielu projektów i planów dotyczących rozwoju oraz podniesienia poziomu kształcenia. Z biegiem lat prowadzenie szkoły stawało się coraz trudniejsze, czemu towarzyszyły problemy finansowe. Sytuacja zmusiła Komitet Szkoły do złożenia wniosku o upaństwowienie szkoły.
Prasa szkolna.
"Z naszej szkoły...".
Pierwszy numer wydano 19 marca 1932 roku. Pierwszym opiekunem była prof. Stefanja Hoffmanówna, po niej natomiast prof. Lech Rowiński. Gazetka miała przede wszystkim charakter informacyjny, jednak pojawiały się również elementy humorystyczne i inne.

</doc>
<doc id="5113471" url="https://pl.wikipedia.org/wiki?curid=5113471" title="Henri Dierickx">
Henri Dierickx

Henri Lievin Dierickx (ur. 13 grudnia 1893) – belgijski zapaśnik walczący w stylu klasycznym. Dwukrotny olimpijczyk. Zajął dziewiąte miejsce w Paryżu 1924 i siedemnaste w Antwerpii 1920. Walczył w wadze koguciej i piórkowej.

</doc>
<doc id="5113475" url="https://pl.wikipedia.org/wiki?curid=5113475" title="Pierre Slock">
Pierre Slock

Pierre Slock (ur. 9 listopada 1896, zm. 28 stycznia 1943) – belgijski zapaśnik walczący w stylu klasycznym. Olimpijczyk z Paryża 1924, gdzie zajął siedemnaste miejsce w wadze koguciej.

</doc>
<doc id="5113476" url="https://pl.wikipedia.org/wiki?curid=5113476" title="Álex Collado">
Álex Collado

Álex Collado Gutiérrez (ur. 22 kwietnia 1999 w Sabadell) – hiszpański piłkarz występujący na pozycji pomocnika w hiszpańskim klubie Elche CF, do którego jest wypożyczony z FC Barcelony.
Kariera klubowa.
Urodzony w Sabadell, Collado dołączył do młodzieżówek Barcelony w 2009 roku, przed tym reprezentował Espanyol oraz CE Mercantil. Był w kadrze Barcelony, która wygrała Ligę Młodzieżową UEFA w sezonie 2017/18, pokonując Chelsea w finale 3–0. Po przejściu wszystkich etapów w futbolu młodzieżowym, 17 marca 2018 roku Álex zaliczył debiut w Barcelonie B w Segunda División w zremisowanym 1–1 meczu przeciwko Lorca FC. Pierwszą bramkę dla "Barçy B" strzelił 15 grudnia 2018 roku w wygranym 2–1 spotkaniu z Lleidą Esportiu. Debiut w seniorskiej drużynie Barcelony zaliczył 4 maja 2019 roku, wychodząc w wyjściowym składzie w meczu przeciwko Celcie Vigo. Przed sezonem 2020/21, Collado został mianowany kapitanem Barcelony B. 7 stycznia 2022 roku, FC Barcelona ogłosiła dojście do porozumienia w sprawie półrocznego wypożyczenia Collado do Granady.
Statystyki kariery.
"Stan na 15 sierpnia 2022 roku"

</doc>
<doc id="5113478" url="https://pl.wikipedia.org/wiki?curid=5113478" title="Édouard Rottiers">
Édouard Rottiers

Édouard Rottiers (ur. 1898) – belgijski zapaśnik walczący w stylu klasycznym. Olimpijczyk z Paryża 1924, gdzie zajął trzynaste miejsce w wadze piórkowej.

</doc>
<doc id="5113479" url="https://pl.wikipedia.org/wiki?curid=5113479" title="Laurent Bottin">
Laurent Bottin

Laurent (Lucien) Joseph Bottin (ur. 6 kwietnia 1891) – belgijski zapaśnik walczący w stylu klasycznym. Olimpijczyk z Paryża 1924, gdzie zajął osiemnaste miejsce w wadze piórkowej.

</doc>
<doc id="5113480" url="https://pl.wikipedia.org/wiki?curid=5113480" title="Pierre Christoffel">
Pierre Christoffel

Pierre François Catherine Christoffel, znany też jako Louis Christoffel (ur. 28 maja 1886) – belgijski zapaśnik walczący w stylu klasycznym. Olimpijczyk z Paryża 1924, gdzie zajął dwudzieste miejsce w wadze lekkiej.

</doc>
<doc id="5113481" url="https://pl.wikipedia.org/wiki?curid=5113481" title="Działania zbrojne podziemia niepodległościowego i antykomunistycznego w Polsce">
Działania zbrojne podziemia niepodległościowego i antykomunistycznego w Polsce



</doc>
<doc id="5113487" url="https://pl.wikipedia.org/wiki?curid=5113487" title="Jan Kazimierz Gniewosz">
Jan Kazimierz Gniewosz



</doc>
<doc id="5113493" url="https://pl.wikipedia.org/wiki?curid=5113493" title="Jean Dumont">
Jean Dumont

Joseph Hubert Dumont, znany też jako Jean Dumont (ur. 12 stycznia 1886) – belgijski zapaśnik walczący w stylu klasycznym. Olimpijczyk z Paryża 1924, gdzie zajął dwudzieste miejsce w wadze średniej.

</doc>
<doc id="5113494" url="https://pl.wikipedia.org/wiki?curid=5113494" title="Émile Walhem">
Émile Walhem

Émile Albert Wahlen (ur. 6 grudnia 1894) – belgijski zapaśnik walczący w stylu klasycznym. Dwukrotny olimpijczyk. Zajął piąte miejsce w Antwerpii 1920 i 21. miejsce w Paryżu 1924. Walczył w wadze lekkociężkiej.

</doc>
<doc id="5113495" url="https://pl.wikipedia.org/wiki?curid=5113495" title="Mirosław Szewczyk">
Mirosław Szewczyk

 
Mirosław Szewczyk (ur. 15 stycznia 1960) – polski koszykarz występujący na pozycji obrońcy, reprezentant kraju, po zakończeniu kariery trener koszykówki.
Jest ojcem byłego reprezentanta Polski w koszykówce – Szymona Szewczyka.

</doc>
<doc id="5113500" url="https://pl.wikipedia.org/wiki?curid=5113500" title="Antonina Wysocka-Jonczak">
Antonina Wysocka-Jonczak

Antonina Wysocka-Jonczak (ur. 1942 w Wilnie, zm. 2011) – polska rzeźbiarka i medalierka. Absolwentka warszawskiej ASP, gdzie w 1966 uzyskała dyplom z wyróżnieniem w pracowni prof. Mariana Wnuka. Jeszcze w trakcie studium została laureatką konkursu medalierskiego. Jest autorką m.in. rzeźby "Kompozycja" przy Trasie Łazienkowskiej oraz pomnika Nauczycieli Tajnego Nauczania w Parku Kazimierzowskim w Warszawie.

</doc>
<doc id="5113502" url="https://pl.wikipedia.org/wiki?curid=5113502" title="Léon Pottier">
Léon Pottier

Léon Nicolas Pottier, znany też jako Lucien Pothier (ur. 8 lutego 1891, zm. 6 lipca 1941) – belgijski zapaśnik walczący w stylu klasycznym i lekkoatleta. Dwukrotny olimpijczyk. W Antwerpii 1920, zajął dwudzieste miejsce w pchnięciu kulą, a w Paryżu 1924 startował w turnieju zapaśniczym, gdzie zajął piąte miejsce wadze ciężkiej.

</doc>
<doc id="5113503" url="https://pl.wikipedia.org/wiki?curid=5113503" title="Korobeiniki">
Korobeiniki



</doc>
<doc id="5113506" url="https://pl.wikipedia.org/wiki?curid=5113506" title="Hubert Skupnik">
Hubert Skupnik

Hubert Skupnik (ur. 27 sierpnia 1940 w Mikołowie, zm. 8 listopada 2021) – polski piłkarz i trener.
Kariera.
Był wychowankiem AKS-u Mikołów. W 1960 r. został zawodnikiem Orła Łódź, w rok później Lotnika Warszawa. W latach 1963–1973 był zawodnikiem Wisły Kraków. W barwach klubu wystąpił w 231 meczach ligowych, 22 meczach Pucharu Polski, 18 meczach Pucharu Intertoto oraz 3 meczach Pucharu Zdobywców Pucharów. W 1966 r. Wisła została wicemistrzem Polski. W sezonie 1966/1967 zdobył z klubem Puchar Polski. W meczu finałowym z Rakowem Częstochowa strzelił drugiego gola ustalając wynik na 2ː0. W sezonie 1969/1970 zdobył 4 gole, zostając razem z Wiesławem Lendzionem najskuteczniejszym strzelcem klubu. W 1973 r. na kilka lat wyjechał do Francji, gdzie z powodzeniem walczył w Ligue 2, reprezentując S.C. Amiens, w którego barwach w dwa sezony zdobył dziewięć goli. Po powrocie do Polski pracował w Wiśle Kraków jako trener juniorów i trampkarzy.

</doc>
<doc id="5113518" url="https://pl.wikipedia.org/wiki?curid=5113518" title="Thomas Neylon">
Thomas Neylon

Thomas Joseph Neylon (ur. 16 lutego 1958 w Warrington) – brytyjski duchowny rzymskokatolicki, biskup pomocniczy Liverpoolu od 2021.
Życiorys.
Prezbiterat.
Święcenia kapłańskie przyjął 31 maja 1982 i został inkardynowany do archidiecezji Liverpoolu. Pracował jako duszpasterz parafialny. W 2007 mianowany także wikariuszem generalnym archidiecezji.
Episkopat.
6 lipca 2021 papież Franciszek mianował go biskupem pomocniczym archidiecezji Liverpoolu, ze stolicą tytularną Plestia. Sakry biskupiej udzielił mu 3 września 2021 w archikatedrze Chrystusa Króla w Liverpoolu miejscowy arcybiskup metropolita Malcolm McMahon. 

</doc>
<doc id="5113519" url="https://pl.wikipedia.org/wiki?curid=5113519" title="Wagony SGP nr 501–510 (tramwaje w Grazu)">
Wagony SGP nr 501–510 (tramwaje w Grazu)

Wagony SGP nr 501–510 – seria silnikowych, przegubowych wagonów tramwajowych, wyprodukowanych w połowie lat 70. XX w. w zakładach Simmering-Graz-Pauker dla systemu tramwajowego w Grazu.
Historia.
W latach 70. XX w. zaszła konieczność wycofania z eksploatacji wagonów SGP nr 201–250. Oprócz sprowadzenia 10 używanych wagonów z Wuppertalu, zakupiono 10 fabrycznie nowych wagonów produkcji Simmering-Graz-Pauker.
22 grudnia 1977 r. do Grazu dostarczono pierwszy wagon. Początkowo tramwaje nosiły numery z zakresu 1–10, a w późniejszym czasie zostały przenumerowane na 501–510.
20 stycznia 1978 r. pierwszy tramwaj wyjechał planowo na linię. Początkowo wagony obsługiwały tylko linie nr 4 i 7, a potem zaczęły się pojawiać także na innych.
Po zakupie 22 nowych tramwajów, najpóźniej w 2027 r., planowane jest wycofanie wagonów nr nr 501–510 z eksploatacji.
Konstrukcja.
Dzięki wyposażeniu elektrycznemu opartemu o rozruch tyrystorowy silników prądu stałego, tramwaje były nowoczesne jak na owe czasy. Po 2000 r. stare kasety na numer linii zastąpiono wyświetlaczami, a wewnątrz zamontowano monitory. Prędkość maksymalna tramwajów to 60 km/h. Długość nadwozia jest równa 25,35 m, masa pustego wagonu 32,2 t. Szerokość nadwozia jest równa 2,26 m. Wewnątrz umieszczono 40 miejsc siedzących i 94 stojące.

</doc>
<doc id="5113521" url="https://pl.wikipedia.org/wiki?curid=5113521" title="Thomas Joseph Neylon">
Thomas Joseph Neylon



</doc>
<doc id="5113524" url="https://pl.wikipedia.org/wiki?curid=5113524" title="Sander Boumans">
Sander Boumans

Jacobus Alexander "Sander" Boumans (ur. 22 kwietnia 1893, zm. 6 listopada 1952) – belgijski zapaśnik walczący w stylu klasycznym. Olimpijczyk z Antwerpii 1920, gdzie zajął czwarte miejsce w wadze piórkowej.

</doc>
<doc id="5113525" url="https://pl.wikipedia.org/wiki?curid=5113525" title="Alexandre Boumans">
Alexandre Boumans



</doc>
<doc id="5113529" url="https://pl.wikipedia.org/wiki?curid=5113529" title="Auguste Savonnet">
Auguste Savonnet

Auguste Savonnet – belgijski zapaśnik walczący w stylu klasycznym. Olimpijczyk z Antwerpii 1920, gdzie zajął dziewiąte miejsce w wadze lekkiej.

</doc>
<doc id="5113530" url="https://pl.wikipedia.org/wiki?curid=5113530" title="Przedsiębiorstwo Holocaust">
Przedsiębiorstwo Holocaust



</doc>
<doc id="5113532" url="https://pl.wikipedia.org/wiki?curid=5113532" title="Maurice Vanderleenden">
Maurice Vanderleenden

Maurice Vanderleenden (ur. 27 września 1893, zm. w maju 1971) – belgijski zapaśnik walczący w stylu klasycznym. Olimpijczyk z Antwerpii 1920, gdzie zajął piąte miejsce w wadze średniej.

</doc>
<doc id="5113533" url="https://pl.wikipedia.org/wiki?curid=5113533" title="Oscar Cornelis">
Oscar Cornelis

Oscar Cornelis – belgijski zapaśnik walczący w stylu klasycznym. Olimpijczyk z Antwerpii 1920, gdzie zajął szesnaste miejsce w wadze średniej.

</doc>
<doc id="5113534" url="https://pl.wikipedia.org/wiki?curid=5113534" title="Guillaume Snoeck">
Guillaume Snoeck

Guillaume Snoeck, znany też jako Henri Snoeck – belgijski zapaśnik walczący w obu stylach. Olimpijczyk z Antwerpii 1920, gdzie zajął piąte i siódme miejsce w wadze lekkociężkiej.

</doc>
<doc id="5113536" url="https://pl.wikipedia.org/wiki?curid=5113536" title="Eduard Van Den Bril">
Eduard Van Den Bril

Eduard Van Den Bril – belgijski zapaśnik walczący w stylu klasycznym. Olimpijczyk z Antwerpii 1920, gdzie zajął dziewiąte miejsce w wadze ciężkiej.

</doc>
<doc id="5113537" url="https://pl.wikipedia.org/wiki?curid=5113537" title="Stefan Kletkiewicz">
Stefan Kletkiewicz

Stefan Kletkiewicz (ur. 7 lipca 1921 we Włocławku, zm. 25 lutego 1986 tamże) – polski nauczyciel, polityk, działacz partyjny i samorządowiec, działacz społeczny oraz kierownik i dyrektor fabryk we Włocławku.
Członek Polskiej Partii Robotniczej (1947-48) i Polskiej Zjednoczonej Partii Robotniczej (od 1948). Przewodniczący Miejskiej Rady Narodowej we Włocławku (1953-54), I sekretarz Komitetu Miejskiego we Włocławku (1958-60), członek Komitetu Wojewódzkiego PZPR w Bydgoszczy (1959-75), zastępca członka Komitetu Centralnego PZPR (1959), wiceprzewodniczący Wojewódzkiej Rady Narodowej w Bydgoszczy (1960-63), członek KW PZPR we Włocławku (1975-79).
Życiorys.
Rodzina i edukacja, 1921-39.
Był synem Wincentego Kletkiewicza (1892-1963) i Marianny z Szafrańskich (1898-1976). Ojciec zarabiał na życie jako krawiec chałupnik, matka była gospodynią domową. W latach 1928–1934 uczęszczał do szkoły powszechnej nr 8 we Włocławku. Od 1934 do 1939 roku kształcił się w Gimnazjum Ziemi Kujawskiej we Włocławku. 16 czerwca 1939 r. uzyskał tzw. małą maturę. Jako uczeń, pisał artykuły do gazetki "Sport Szkolny". W kwietniu 1939 r. otrzymał nagrodę Ministra Spraw Wojskowych za zajęcie I miejsca w ogólnopolskim konkursie literackim organizowanym przez Polski Biały Krzyż. W 1939 r. został przyjęty bez egzaminu wstępnego do liceum o profilu humanistycznym przy Gimnazjum Ziemi Kujawskiej.
Robotnik przymusowy w trakcie II wojny światowej, 1939-45.
W pierwszych miesiącach II wojny światowej pracował dorywczo w lesie oraz jako krawiec u niemieckiego pracodawcy we Włocławku. W tym czasie uczęszczał na tajne komplety, gdzie opanował materiał z zakresu I i II klasy liceum. 5 sierpnia 1940 roku decyzją włocławskiego Urzędu Pracy został wywieziony na roboty przymusowe do Poznania, gdzie pracował jako pomocnik szlifierza, tokarza i ślusarza. 17 grudnia 1941 roku wywieziono go do obozu pracy w Berlinie-Oranienburgu, gdzie pracował jako niter w zakładach samolotowych Heinkel Flugzeugwerke. 4 marca 1942 roku uciekł z obozu wraz z grupą francuskich jeńców wojennych. Zamierzał dostać się przez Marsylię do Afryki, by tam wstąpić do wojsk walczących z Niemcami. Został schwytany w San Dieu we francuskiej Alzacji i osadzony na sześć miesięcy w obozie karnym, najpierw w Berlinie, a następnie w Großbeeren. W listopadzie 1942 r. powrócił do obozu pracy przy zakładach Heinkel Flugzeugwerke, tym razem jako tragarz i tokarz. W lipcu 1944 r. został przygnieciony gruzami budynku zniszczonego w alianckich nalotach. Do pracy powrócił po dwóch miesiącach. 21 kwietnia 1945 r. został wyzwolony przez Armię Czerwoną w wyniku zajęcia Berlina.
Dalsza edukacja, studia i praca zawodowa, 1945-52.
13 sierpnia 1945 roku powrócił do Włocławka i podjął na nowo naukę w Liceum im. Marii Konopnickiej w klasie o profilu humanistycznym. 2 czerwca 1946 r. zdał egzamin dojrzałości. W tym czasie utrzymywał się z korepetycji. Niektórym kolegom udzielał pomocy bezpłatnie.
W 1946 roku rozpoczął studia na Wydziale Prawno-Ekonomicznym Uniwersytetu Mikołaja Kopernika w Toruniu. Według biogramu zawartego we "Włocławskim Słowniku Biograficznym" przerwał je po trzech latach, zaliczając sześć semestrów. Z kolei wg "Zasłużonych dla Włocławka" uzyskał absolutorium w 1950 roku. W trakcie studiów pracował w Toruniu jako konwojent w Państwowej Centrali Handlowej (od 1 stycznia do 31 grudnia 1946 r.) oraz jako nauczyciel historii na Uniwersyteckich Kursach Przygotowawczych (do 30 czerwca 1947 r.). Równolegle pracował we Włocławku jako referent, a później kierownik ds. personalnych w Państwowym Zarządzie Drzewnym. Od 1 października 1948 r. do 30 czerwca 1949 r. pracował jako kierownik działu zatrudnienia i płac w Centralnym Zarządzie Zjednoczenia Przetwórstwa Owocowo-Warzywnego we Włocławku. Od 1 października 1949 do 30 sierpnia 1951 roku był nauczycielem prawa, ekonomiki i administracji w wieczorowej Państwowej Szkole Pracy Społecznej we Włocławku, pełnił też funkcję wicedyrektora. Następnie powrócił na półtora miesiąca do Zjednoczenia Przetwórstwa Owocowo-Warzywnego, gdzie pracował jako referent planowania. Częste zmiany pracy były spowodowane złym stanem zdrowia oraz czynnikami zewnętrznymi.
Członek AZWM i PPR, 1946-53.
Jako student, w 1946 r. wstąpił do Akademickiego Związku Walki Młodych „Życie”. Z ramienia tej organizacji przewodniczył od 1 stycznia do 30 czerwca 1948 r. Komisji Mieszkaniowej „Bratnia Pomoc”, działającej przy Uniwersytecie Mikołaja Kopernika w Toruniu. Na przełomie 1946 i 1947 roku wraz z członkami AZWM i Związku Niezależnej Młodzieży Socjalistycznej oraz podchorążymi Oficerskiej Szkoły Artylerii agitował na rzecz Bloku Demokratycznego we wsiach powiatu chojnickiego w trakcie kampanii przed wyborami parlamentarnymi w 1947 roku. W 1947 r. AZWM „Życie” delegowało go do Polskiej Partii Robotniczej w Toruniu. Był prelegentem podczas zebrań podstawowych organizacji partyjnych. Od lutego do grudnia 1948 r. był członkiem egzekutywy macierzystego koła PPR na UMK w Toruniu, a następnie kierownikiem Wydziału Organizacyjnego Komitetu Miejskiego PPR we Włocławku. Należał do Polskiej Zjednoczonej Partii Robotniczej od chwili jej powstania 15 grudnia 1948 r.
Po zlikwidowaniu Państwowej Szkoły Pracy Społecznej w 1951 roku, 1 stycznia kolejnego roku został desygnowany przez Komitet Miejski PZPR na stanowisko kierownika działu administracyjno-prawnego, a następnie zastępcy prezesa ds. administracyjnych Powszechnej Spółdzielni Spożywców „Społem” we Włocławku. Sprawował je do 31 grudnia 1952 r. W grudniu 1952 r. KM PZPR powierzyło mu misję utworzenia przedsiębiorstwa państwowego pod nazwą „Miejski Handel Mięsem” we Włocławku. 1 stycznia 1953 r. został dyrektorem naczelnym nowo utworzonej organizacji. Pełnił tę funkcję do 18 czerwca tego samego roku.
Przewodniczący MRN we Włocławku, 1953-54.
18 czerwca 1953 r. Komitet Miejski PZPR zarekomendował go jednogłośnie jako kandydata na przewodniczącego Miejskiej Rady Narodowej we Włocławku. Zastąpił na tym stanowisku Wacława Rąbalskiego i piastował je przez kolejnych siedemnaście miesięcy. Jako przewodniczący, zainicjował m.in. działalność spółdzielni mieszkaniowej; budowę trzech pierwszych bloków wzniesionych z Funduszu Gospodarki Komunalnej; remont istniejących zasobów komunalnych; budowę dwóch nowych szkół; czyny społeczne na rzecz miasta, a także odbudowę i budowę nowych mostów nad Zgłowiączką. Opracował szeroki memoriał o odbudowie i rozbudowie miasta.
Władze Komitetu Miejskiego, a także Komitetu Centralnego PZPR traktowały Kletkiewicza z nieufnością. 4 listopada 1954 r. został odwołany ze stanowiska przewodniczącego MRN we Włocławku. Powodem była krytyka sytuacji mieszkaniowej we Włocławku, a także szeroki opis problemów społecznych i gospodarczych miasta przedstawiona w ww. memoriale. Nowym przewodniczącym został Tadeusz Handel.
Dyrektor Linodrutu, 1954–58.
Po ustąpieniu ze stanowiska Przewodniczącego Miejskiej Rady Narodowej, 18 listopada 1954 r. został mianowany dyrektorem naczelnym Pomorskiej Fabryki Lin, Drutu i Wyrobów z Drutu „Linodrut” we Włocławku. W ciągu półtora roku Kletkiewicz wydobył przedsiębiorstwo z zapaści. W 1956 r. fabryka zdobyła sztandar przechodni Prezesa Rady Ministrów, który dzierżyła przez kolejnych kilka lat. Dyrektorem „Linodrutu” był do 1 września 1958 roku.
Członek KM PZPR we Włocławku, 1957-60.
W okresie odwilży gomułkowskiej przestrzegał przed nadmierną liberalizacją życia politycznego oraz krytyką wcześniejszych osiągnięć partii. W wyborach parlamentarnych w 1957 roku bezskutecznie kandydował do sejmu z ramienia PZPR z Okręgu Wyborczego nr 17 we Włocławku, uzyskując 16,18% głosów. Brał też udział w kampanii wyborczej na rzecz PZPR. W styczniu 1957 r. został mianowany członkiem Plenum i Egzekutywy KM PZPR we Włocławku. Od lutego 1957 r. do 1958 r. był przewodniczącym społecznym Miejskiego Komitetu Kontroli Partyjnej. Od 22 października 1958 do 15 października 1960 był I sekretarzem KM PZPR we Włocławku.
Członek KW PZPR w Bydgoszczy, 1959-75.
7 marca 1959 r. został członkiem Plenum Komitetu Wojewódzkiego PZPR w Bydgoszczy. Jako delegat województwa bydgoskiego brał udział w III zjeździe PZPR, gdzie 19 marca został obrany zastępcą członka Komitetu Centralnego PZPR. Później brał też udział w IV, V i VI zjeździe PZPR. W 1960 r. został kierownikiem Wydziału Ekonomicznego KW PZPR w Bydgoszczy. Następnie został desygnowany na wiceprzewodniczącego Prezydium Wojewódzkiej Rady Narodowej w Bydgoszczy. W 1963 r. ustąpił ze stanowiska z uwagi na zły stan zdrowia. Przeniesiono go wtedy do Wydziału ds. I sekretarza KW PZPR w Bydgoszczy. W tym czasie lobbował m.in. na rzecz uzyskania zgody na budowę nowoczesnego szpitala przy ul. Wienieckiej we Włocławku, oddanego do użytku w 1964 r., oraz budowy zapory wodnej wraz z elektrownią wodną we Włocławku w latach 1962–1970. W 1973 r. został kierownikiem wydziału. Między 1962 a 1975 r. był delegatem na wszystkie kolejne Wojewódzkie Konferencje Sprawozdawczo-Wyborcze PZPR w Bydgoszczy. W latach 1965–1975 był zastępcą przewodniczącego Komisji Rewizyjnej PZPR.
Członek KW PZPR we Włocławku i emerytura, 1975-86.
W 1975 roku jako przewodniczący Komisji Kontroli Partyjnej wszedł w skład Plenum Komitetu Wojewódzkiego PZPR we Włocławku, w siedzibie nowo utworzonego województwa włocławskiego. Był też członkiem Sekretariatu i Egzekutywy Komitetu Wojewódzkiego. 22 marca 1979 roku przeszedł na emeryturę.
Zmarł nagle 26 lutego 1986 roku we Włocławku. Pochowano go wraz z żoną, córką i teściami w kwaterze 24/11/289 Cmentarza Komunalnego we Włocławku. Pierwotnie na nagrobku widniała inskrypcja "Służył całym sercem swemu miastu i temu ludowi", obecnie nieistniejąca.
Działalność społeczna.
W 1946 r. wstąpił do Akademickiego Związku Sportowego w Toruniu oraz toruńskiego oddziału Polskiego Czerwonego Krzyża. W latach 40. był członkiem Związku Zawodowego Pracowników Przemysłu Spożywczego. W latach 50. działał w Lidze Przyjaciół Żołnierza oraz Naczelnej Organizacji Technicznej we Włocławku. Jako dyrektor „Linodrutu” należał do Klubu Sportowego „Stal”.
W 1960 roku został członkiem Komitetu Honorowego budowy Domu Rzemiosła – pomnika Tysiąclecia Państwa Polskiego przy Placu Wolności 17 we Włocławku.
Kletkiewicz był zapalonym filatelistą. Oprócz znaczków pocztowych zbierał też pocztówki, medale okolicznościowe i odznaki honorowe. 1 lutego 1964 r. wstąpił do Koła Polskiego Związku Filatelistów przy Włocławskiej Fabryce Manometrów.
Odznaczenia.
Odznaczono go Krzyżem Oficerskim (1969) i Krzyżem Komandorskim (1974) Orderu Odrodzenia Polski, Srebrnym (1956) i Złotym (1959) Krzyżem Zasługi, Medalem 40-lecia Polski Ludowej (1984), brązową (1976) i srebrną (1978) Odznaką „Za zasługi w ochronie porządku publicznego”, brązowym Medalem „Za zasługi dla obronności kraju” (1974), Złotą Odznaką im. Janka Krasickiego (1970), Odznaką „Za szczególne zasługi dla rozwoju województwa bydgoskiego w latach 1945–1960”, odznaką „Zasłużony dla Włocławka”, dwukrotnie odznaką „Za zasługi dla rozwoju miasta Włocławka” (1968 i 1983), złotą odznaką „Za zasługi dla rozwoju województwa włocławskiego” (1977) oraz innymi odznaczeniami honorowymi i resortowymi.
Życie prywatne.
21 listopada 1952 r. w Wieńcu poślubił Jadwigę Palińską (1929-2002), z zawodu księgową. Para miała jedną córkę, Ewę Stefanię (1953-1955).

</doc>
<doc id="5113538" url="https://pl.wikipedia.org/wiki?curid=5113538" title="Kooperacja w rolnictwie">
Kooperacja w rolnictwie

Kooperacja w rolnictwie – oznacza współdziałanie samodzielnych podmiotów gospodarczych wyspecjalizowanych w wytwarzanie określonych produktów rolnych, mających na celu efektywniejsze wykorzystanie czynników produkcji.
Cele kooperacji w rolnictwie.
Kooperacja ma przyczynić się do współpracy osób i podmiotów prawnych w celu przyspieszenia rozwoju produkcji rolniczej i modernizacji gospodarstw rolnych. Cele osiągano poprzez podniesienia skali produkcji, obniżenie kosztów wytwarzania, uzyskanie dostępu do kredytów (dotacji) oraz do rynków rolnych. Poprzez kooperację następuje pogłębienie podziału pracy, właściwe wykorzystanie postępu technicznego, zapewnienie zmian struktury organizacyjnej i nabywanie nowych kompetencji przez pracowników.
Proste formy kooperacji w rolnictwie.
Proste formy kooperacji dotyczyły indywidualnych gospodarstw rolnych, które dobrowolnie zrzeszały się w zespoły w celu wykonywania wspólnie określonych czynności produkcyjnych lub usługowych. Kooperacja miała charakter współpracy między rolnikami w ramach wsi, przy czym zespołowe pozostawały tylko te środki, które stanowiły podstawę wspólnej działalności. Proste formy kooperacji w rolnictwie dotyczyły: wspólnego przeprowadzanie melioracji użytków rolnych, regulowania gospodarki wodą poprzez spółki wodne, zagospodarowania gruntów PFZ, zakupu środków produkcji czy wspólnego przetwórstwa produktów rolnych.
Kooperacja międzysektorowa w rolnictwie.
Uchwała Rady Ministrów z 1973 r. w sprawie rozwoju kooperacji w rolnictwie przewidywała, że współpraca będzie przebiegać między sektorem gospodarki uspołecznionej (PGR, RSP), a rolnikami i zespołami rolników indywidualnych. Współdziałanie odbywało się w zakresie:
Zadania postawione przed państwowymi gospodarstwami dotyczyły:
Kooperacja opierała się na podstawie umów wieloletnich. W ramach kooperacji PGR mogły stosować ceny i dopłaty do cen stosowanych przez jednostki gospodarki uspołecznionej.

</doc>
<doc id="5113539" url="https://pl.wikipedia.org/wiki?curid=5113539" title="Henri Derkinderen">
Henri Derkinderen

Henri Derkinderen, znany też jako Pierre Derkinderen – belgijski zapaśnik walczący w stylu wolnym. Olimpijczyk z Antwerpii 1920, gdzie zajął piąte miejsce w wadze średniej.

</doc>
<doc id="5113544" url="https://pl.wikipedia.org/wiki?curid=5113544" title="Laurent Gerstmans">
Laurent Gerstmans

Laurent Gerstmans (ur. 26 lutego 1885 w Antwerpii, zm. 3 kwietnia 1955) – belgijski zapaśnik walczący w stylu klasycznym. Olimpijczyk ze Sztokholmu 1912, gdzie zajął dwunaste miejsce w wadze ciężkiej.

</doc>
<doc id="5113545" url="https://pl.wikipedia.org/wiki?curid=5113545" title="Aspergillus clavatus">
Aspergillus clavatus

Aspergillus clavatus Desm. – gatunek grzybów z rodziny kropidlakowatych ("Aspergillaceae"). Mikroskopijny grzyb chorobotwórczy.
Systematyka i nazewnictwo.
Pozycja w klasyfikacji według Index Fungorum: "Aspergillus, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Takson ten opisał Jean Baptiste Henri Joseph Desmazières w 1834 r. Synonim: "Aspergillus clavatus" var. "major" Torrend 1914:
Charakterystyka.
"A. clavatus" jest prawdopodobnie gatunkiem kosmopolitycznym. Występuje głównie w glebie i odchodach, ale również na produktach magazynowanych (głównie zbożach) w dużej wilgotności, np. na nieodpowiednio przechowywanym ryżu, kukurydzy i prosie. Izolaty "A. clavatus" wydają się być szczególnie dobrze przystosowane do wzrostu podczas słodowania.
Po siedmiu dniach kolonia hodowana na podłożu CYA25 osiąga średnicę 28–45 mm, na MEA 25: 25–44 mm, YES25: 29–45 mm, OA25: 31–47 mm, CYA37: 9–26 mm, CREA25: bardzo dobry wzrost, produkcja kwasu od umiarkowanej do bardzo silnej. Kolor kolonii: niebiesko-zielony. Rewers na podłożu (CZA) u niektórych izolatów z wiekiem bezbarwny do nieco brązowawego. Zarodnikowanie obfite. Konsystencja kolonii: aksamitna. Główka konidialna maczugowata, zwykle o wymiarach od 300–400 × 150–200 μm w młodym wieku, z wiekiem zwykle dzieli się na dwie, trzy lub więcej rozbieżnych kolumn. Konidiofor o długości 1500–3000 μm i średnicy 20–30 μm. Jego pęcherzyk jest maczugowaty o wymiarach 200–250 × 40–60 μm. Konidia gładkie, eliptyczne 3–4,5 × 2,5–3 μm.
Cecha diagnostyczna "A. clavatus": główki konidialne o wielkości do 4 mm. Podobny jest "Aspergillus clavatonanicus".
Własności chorobotwórcze.
"A. clavatus" jest jednym z gatunków rodzaju "Aspergillus" wywołującym aspergilozę. Jest odpowiedzialny za zewnętrzne alergiczne zapalenie pęcherzyków płucnych znane jako płuca robotnika słodowego. Opisuje się je jako prawdziwe zapalenie płuc z nadwrażliwości, które zwykle występuje u pracowników słodu. Powoduje gorączkę, dreszcze, kaszel i duszność. Wytwarzane przez "A. clavatus" mykotoksyny powodują zatrucie zwierząt karmionych produktami ubocznymi słodowania. Sugerowano, że toksyczne zespoły obserwowane u zwierząt wynikają z synergistycznego działania różnych mykotoksyn wytwarzanych przez ten gatunek. Szczep "A clavatus" spowodował również nadmierne rogowacenie u cieląt.

</doc>
<doc id="5113550" url="https://pl.wikipedia.org/wiki?curid=5113550" title="Championship League Snooker 2021 (lato)">
Championship League Snooker 2021 (lato)

Championship League Snooker 2021 (lato) – pierwszy rankingowy turniej snookerowy sezonu 2021/2022. to siedemnasta edycja zawodów snookerowych rozgrywanych w Morningside Arena w Leicester w Anglii. W turnieju wystąpiło 128 zawodników, którzy w 42 grupach rozegranych na przestrzeni czterech tygodnie (18 lipca – 13 sierpnia) rozegrali swoje mecze.
Zawodnicy.
Etap 1.
Grupa 1 (6.08.2021): Judd Trump, Anthony Hamilton, Lee Walker, Rod Lawler
Grupa 2 (21.07.2021): Jordan Brown, Stuart Carrington, Duane Jones, Michael Judge
Grupa 3 (22.07.2021): Tom Ford, Simon Lichtenberg, Reanne Evans, Simon Blackwell
Grupa 4 (2.08.2021): Joe Perry, Jimmy Robertson, Sean Maddocks, Jimmy White
Grupa 5 (6.08.2021): Mark Allen, Chris Wakelin, Mitchell Mann, Daniel Womersley
Grupa 6 (20.07.2021): Michael Holt, Andrew Higginson, Fergal O’Brien, Mark Lloyd
Grupa 7 (18.07.2021): Ricky Walden, Nigel Bond, Allan Taylor, Oliver Brown
Grupa 8 (18.07.2021): Mark Williams, Jak Jones, Peter Lines, Hammad Miah
Grupa 9 (27.07.2021): John Higgins, Noppon Saengkham, Igor Figueiredo, Soheil Vahedi
Grupa 10 (22.07.2021): Ben Fortey, David Grace, Farakh Ajaib, Bai Langning
Grupa 11 (5.08.2021): Zhao Xintong, Joe O’Connor, Andy Hicks, David Lilley
Grupa 12 (23.07.2021): Anthony McGill, Mark Davis, Yuan Sijun, Billy Joe Castle
Grupa 13 (26.07.2021): Joshua Thomond, Oliver Lines, Peter Devlin, Luke Pinches
Grupa 14 (26.07.2021): Martin Gould, Ken Doherty, Rory McLeod, Ryan Davies
Grupa 15 (4.08.2021): Matthew Stevens, Mark King, Andrew Pagett, Ross Muir
Grupa 16 (29.07.2021): Kyren Wilson, Sam Craigie, Ben Hancorn, Dylan Emery
Grupa 17 (4.08.2021): Shaun Murphy, Jamie Jones, Chen Zifan, Michael Collumb
Grupa 18 (28.07.2021): Robert Milkins, Zhao Jianbo, Gerard Greene, Haydon Pinhey
Grupa 19 (19.07.2021): Allister Carter, Dominic Dale, Sydney Wilson, Michael Georgiou
Grupa 20 (29.07.2021): Graeme Dott, Robbie Williams, Iulian Boiko, Si Jiahui
Grupa 21 (30.07.2021): Stuart Bingham, Elliot Slessor, Gao Yang, Michael White
Grupa 22 (30.07.2021): Ryan Day, Hossein Vafaei, Jackson Page, Barry Pinches
Grupa 23 (19.07.2021): Scott Donaldson, Alexander Ursenbacher, Aaron Hill, Leo Fernandez
Grupa 24 (2.08.2021): Stephen Maguire, Akani Songsermsawad, Ashley Hugill, John Astley
Grupa 25 (3.08.2021): Yan Bingtao, Jamie Clarke, Louis Heathcote, Robbie McGuigan
Grupa 26 (27.07.2021): Gary Wilson, Steven Hallworth, Cao Yupeng, James Cahill
Grupa 27 (3.08.2021): Matthew Selt, Ashley Carty, Lukas Kleckers, Fraser Patrick
Grupa 28 (21.07.2021): Barry Hawkins, Ben Woollaston, Zak Surety, Kuldesh Johal
Grupa 29 (28.07.2021): Thepchaiya Un-Nooh, Martin O’Donnell, Craig Steadman, Zhang Jiankang
Grupa 30 (5.08.2021): David Gilbert, Liam Highfield, Jamie Wilson, Sanderson Lam
Grupa 31 (23.07.2021): Luca Brecel, Pang Junxu, Chang Bingyu, Dean Young
Grupa 32 (20.07.2021): Ronnie O’Sullivan, Mark Joyce, Saquib Nasir, Ian Burns
Etap 2.
Grupa A (12.08.2021): Judd Trump, Stuart Carrington, Tom Ford, Jimmy Robertson
Grupa B (12.08.2021): Mark Allen, Fergal O’Brien, Ricky Walden, Peter Lines
Grupa C (11.08.2021): Noppon Saengkham, Bai Langning, David Lilley, Mark Davis
Grupa D (11.08.2021): Oliver Lines, Ken Doherty, Matthew Stevens, Kyren Wilson
Grupa E (10.08.2021): Shaun Murphy, Gerard Greene, Allister Carter, Graeme Dott
Grupa F (10.08.2021): Stuart Bingham, Ryan Day, Alexander Ursenbacher, Ashley Hugill
Grupa G (9.08.2021): Yan Bingtao, Cao Yupeng, Matthew Selt, Barry Hawkins
Grupa H (9.08.2021): Craig Steadman, David Gilbert, Chang Bingyu, Mark Joyce
Etap 3.
Grupa 1 (13.08.2021): Tom Ford, Mark Allen, Bai Langning, Kyren Wilson
Grupa 2 (13.08.2021): Allister Carter, Ryan Day, Cao Yupeng, David Gilbert
Finał (13.08.2021): Mark Allen, David Gilbert
Nagrody.
Finał.
Łączna pula nagród – 328 000 £

</doc>
<doc id="5113571" url="https://pl.wikipedia.org/wiki?curid=5113571" title="Mistrzostwa Świata w Biathlonie Letnim 2021">
Mistrzostwa Świata w Biathlonie Letnim 2021

24. Mistrzostwa Świata w Biathlonie Letnim odbyły w dniach 25 – 29 sierpnia 2021 w czeskim Nowym Mieście na Morawach.
Rozegrane zostały zawody dla seniorów oraz juniorów.
Zaplanowanych było 12 konkurencji: sprint kobiet i mężczyzn, bieg pościgowy kobiet i mężczyzn oraz super sprint dla seniorów i juniorów.

</doc>
<doc id="5113573" url="https://pl.wikipedia.org/wiki?curid=5113573" title="Elżbieta Nowicka (literaturoznawca)">
Elżbieta Nowicka (literaturoznawca)

Elżbieta Maria Nowicka (ur. 12 września 1953 we Wrześni) – polska historyk literatury, profesor zwyczajny nauk humanistycznych.
Życiorys.
Od 1972 mieszkanka Poznania, absolwentka polonistyki Uniwersytetu im. Adama Mickiewicza w Poznaniu. W 1991 na Wydziale Filologii Polskiej i Klasycznej Uniwersytetu im. Adama Mickiewicza w Poznaniu uzyskała stopień doktora nauk humanistycznych na podstawie pracy zatytułowanej "List poetycki polskiego romantyzmu wobec tradycji klasycyzmu" napisanej pod kierunkiem Zofii Trojanowiczowej, a w 2004 stopień naukowy doktora habilitowanego.
Organizatorka seminariów naukowych organizowanych we współpracy z Komisją Muzykologiczną Polskiego Towarzystwa Przyjaciół Nauk. W latach 2004-2012 kierowała Oddziałem Poznańskim Towarzystwa Literackiego im. Adama Mickiewicza. Od 2011 kieruje Centrum Badań nad Teatrem Muzycznym UAM.
Członek Akademickiego Klubu Obywatelskiego im. Prezydenta Lecha Kaczyńskiego w Poznaniu. Była między innymi jedną z sygnatariuszek listu organizacji w sprawie stworzenia polskim instytucjom naukowym i polskim uczonym organizacyjnych i finansowych warunków do szybkiego podjęcia badań nad wyjaśnieniem wszystkich okoliczności, przyczyn i przebiegu katastrofy polskiego Tu-154 w Smoleńsku.
W 2016 uzyskała tytuł profesora. W 2021 otrzymała od Rady Miasta Poznania odznaczenie „Zasłużony dla Miasta Poznania” w uznaniu „dla dorobku naukowego i dydaktycznego, ze szczególnym uwzględnieniem badań nad operą, integrujących ogólnopolskie oraz lokalne środowiska naukowe i artystyczne”.
Wybrane publikacje.
Opracowano na podstawie materiału źródłowego.

</doc>
<doc id="5113578" url="https://pl.wikipedia.org/wiki?curid=5113578" title="Alojzy Tujakowski">
Alojzy Tujakowski

Alojzy Tujakowski (ur. 1914 w Zdzięciole, zm. 1992 w Bydgoszczy) – polski bibliotekarz, księgarz i działacz państwowy, wieloletni dyrektor Książnicy Kopernikańskiej w Toruniu, w latach 1980–1988 przewodniczący Prezydium Wojewódzkiej Rady Narodowej w Toruniu.
Życiorys.
Pochodził z Wileńszczyzny, studiował polonistykę na Uniwersytecie Stefana Batorego w Wilnie. W okresie okupacji pracował w Wilnie jako robotnik fizyczny, w 1945 przeniósł się do Torunia. Początkowo przez rok pracował jako kierownik w Spółdzielczej Księgarni Nauczycielskiej, później do 1950 prowadził własną księgarnię i od 1950 do 1954 znalazł zatrudnienie w ekspozyturze bydgoskiego Domu Książki. W latach 1954–1980 kierował Książnicą Kopernikańską w Toruniu (początkowo o statusie biblioteki miejskiej, następnie wojewódzkiej). Był również redaktorem „Rocznika Toruńskiego” i edytorem serii wydawniczych. Za jego kadencji m.in. wybudowano nową siedzibę instytucji, powiększono jej zbiory oraz sieć filii, otworzono Oficynę Drukarską, uzyskała ona status biblioteki naukowej. Wówczas obchodzono także 500. rocznicę urodzin Mikołaja Kopernika oraz sprowadzono z Uppsali osobistą bibliotekę patrona. Autor publikacji książkowych dotyczących m.in. historii, bibliotekarstwa oraz Mikołaja Kopernika
Przez 13 lat zasiadał w Miejskiej Radzie Narodowej w Toruniu. Był także członkiem Wojewódzkich Rad Narodowych w Bydgoszczy i Toruniu, ok. 1980 objął fotel przewodniczącego Prezydium WRN w Toruniu. Zajmował to stanowisko do ok. 1988. Należał też m.in. do Towarzystwa Naukowego w Toruniu, Toruńskiego Towarzystwa Kultury, Towarzystwa Miłośników Torunia, Towarzystwa Przyjaciół Dzieci, Towarzystwa Przyjaciół Teatru, Towarzystwa Bibliofilów oraz Stowarzyszenia Bibliotekarzy Polskich. Został członkiem komisji egzaminacyjnej dla bibliotekarzy dyplomowanych i Rady Naukowej Biblioteki Narodowej.
Został pochowany na cmentarzu w Pyrach.
Odznaczenia i upamiętnienie.
Odznaczony m.in. Medalem 10-lecia Polski Ludowej (1955). Jego imieniem nazwano jedną z ulic Torunia.

</doc>
<doc id="5113579" url="https://pl.wikipedia.org/wiki?curid=5113579" title="Begijnendijk">
Begijnendijk

Begijnendijk – miasto i gmina w Brabancji Flamandzkiej, w Belgii. Według danych na rok 2021 miasto zamieszkiwały 10 322 osoby, a gęstość zaludnienia wyniosła 586,5 os./km2.
Demografia.
Ludność historyczna:
Ludność według grup wiekowych:
Klimat.
Klimat jest przybrzeżny. Średnia temperatura wynosi 10 °C. Najcieplejszym miesiącem jest lipiec (19 °C), a najzimniejszym miesiącem jest styczeń (0 °C).

</doc>
<doc id="5113584" url="https://pl.wikipedia.org/wiki?curid=5113584" title="Diecezja hebrońska">
Diecezja hebrońska

Diecezja hebrońska (łac. "Dioecesis Hebronensis") – historyczna diecezja ze stolicą w Hebronie w Królestwie Jerozolimskim. Biskupi hebrońscy byli sufraganami łacińskich patriarchów Jerozolimy.
Obecnie istnieje tytuł biskupa Hebronu przyznawany biskupom tytularnym. Ostatnim tytularnym biskupem hebrońskim był zmarły 1968 brazylijski biskup Pedro Massa. W XIX w. tytularnym biskupem Hebronu był wrocławski biskup pomocniczy Bernard Bogedain.
Historia.
W IV wieku Euzebiusz z Cezarei określił Hebron jako większą osadę wokół Makpeli z grobami biblijnych patriarchów. Miejsce opisał w 333 Pielgrzym z Bordeaux w swym dziele "Itinerarium Burdigalense". W czasie konkwisty muzułmańskiej Hebron stało się jednym z czterech świętych miast islamu. hebron zdobyto podczas I wyprawy krzyżowej w roku 1100. Starożytne sanktuarium z grobem patriarchów zamieniono w Kościół św. Abrahama. Pieczę powierzono augustianom. Diecezję ustanowiono w 1167 roku. Podlegała łacińskiemu patriarchatowi Jerozolimy. Pierwszym biskupem został Rainaldus (1167-1170), spokrewniony z Fulkiem, patriarchą jerozolimskim. W XIV wieku Hebron stał się stolicą tytularną Kościoła łacińskiego.
Biskupi tytularni Hebronu po 1836.
Po roku 1836 tytularnymi biskupami hebrońskimi byli:

</doc>
<doc id="5113586" url="https://pl.wikipedia.org/wiki?curid=5113586" title="Dorota Krakowska">
Dorota Krakowska

Dorota Krakowska (ur. 1955 w Krakowie) – polska artystka, absolwentka Akademii Sztuk Pięknych w Krakowie. Jest autorką wystaw indywidualnych w Dansmuseet (Sztokholm) i w Galerii Zderzak w Krakowie. Brała też udział w wystawach zbiorowych, m.in. w Muzeum Narodowym w Warszawie i w Poznaniu. Tworzy grafikę warsztatowa, instalacje wideo i performance. Od roku 2000 na stałe pracuje w Dziale Programowym Goethe-Institut w Krakowie. 
Jest córką Ewy Krakowskiej i Tadeusza Kantora.

</doc>
<doc id="5113587" url="https://pl.wikipedia.org/wiki?curid=5113587" title="Rolnicze zrzeszenie branżowe">
Rolnicze zrzeszenie branżowe

Rolnicze zrzeszenie branżowe – specjalistyczna organizacja społeczno-zawodowa rolników indywidualnych, mająca na celu wspieranie i obronę interesów rolników wobec instytucji państwowych, którzy wyspecjalizowali się w określonej gałęzi produkcji roślinnej lub zwierzęcej.
Rolnicze zrzeszenia branżowe w okresie międzywojennym.
W okresie międzywojennym związki i zrzeszenia branżowe funkcjonowały w oparciu o rozporządzenie Prezydenta RP z 1932 r. Były to związki działające jako dobrowolne zrzeszenia o celach niezarobkowych. Według rozporządzenia stowarzyszenie mogło liczyć niemniej niż trzech członków, musiały określić cel i środki działania, sposób powoływania zarządu oraz określić teren działania. Stowarzyszenia rolnicze swoimi korzeniami sięgają okresu sprzed I wojny światowej.
Rolnicze zrzeszenia branżowe w okresie PRL oraz III RP.
Wznowienie działalności rolniczych zrzeszeń branżowych.
Na przełomie roku 1956/57 reaktywowano ruch kółek rolniczych, z jednoczesnym wyłanianiem sekcji branżowych producentów rolnych. Oddolne inicjatywy rolników znalazły potwierdzenie w dokumentach I Krajowego Zjazdu Kółek Rolniczych w 1959. Ogniwa branżowe stały się integralną częścią kółek rolniczych, które rozwijały się w związku ze specjalizację produkcji rolniczej. Zgodnie z uchwałą centrali kółek rolniczych z 1961 związki branżowe mogły liczyć na wsparcie środków zgromadzonych w Funduszu Rozwoju Rolnictwa, na warunkach i zasadach ustalonych w przepisach. Pomoc obejmowała wsparcie przy zakupie maszyn i narzędzi rolniczych, ułatwieniach w dostępie do deficytowych środków produkcji i do korzystanie z kredytów bankowych na preferencyjnych warunkach.
Rolnicze zrzeszenia branżowe pod względem liczbowym.
Według danych rocznika statystycznego GUS z 1971 r. ogólna liczba kół powiatowych, sekcji i członków przedstawiała się następująco:
Liczba kół powiatowych, sekcji i członków w ujęciu poszczególnych związków i zrzeszeń branżowych przedstawiała się następująco (1969):
Rolnicze zrzeszenia branżowe w świetle ustawy z 1982 r..
Od 1982 r. związki i zrzeszenia branżowe funkcjonowały w oparciu o ustawę sejmową o społeczno-zawodowych organizacjach rolników. W myśl ustawy rolnicze zrzeszenia branżowe są dobrowolną, niezależną i samorządną, społeczno-zawodową organizacją, reprezentującą i broniącą praw i interesów rolników indywidualnych specjalizujących się w określonej gałęzi produkcji roślinnej lub zwierzęcej. Rolnicze zrzeszenia branżowe zrzeszały się w związki rolniczych zrzeszeń branżowych lub krajowe związki branżowe. Członek rolniczego zrzeszenia branżowego mógł być równocześnie członkiem kółka rolniczego.
Rolnicze zrzeszenia branżowe po względem liczbowym (1982).
W szesnaście działających związkach i zrzeszeniach branżowych skupionych było około 957,7 tys. członków. W produkcji roślinnej działały następujące organizacje: Związek Plantatorów Roślin Okopowych (337,3 tys. członków), Związek Plantatorów Tytoniu (129,5 tys. członków), Związek Plantatorów Roślin Oleistych (54,8 tys.), Polskie Zrzeszenie Plantatorów Roślin Włóknistych (57,7 tys.), Polski Związek Ogrodniczy (56,1 tys.), Polski Związek Zielarski (20,2 tys.), Polski Związek Plantatorów Wikliny (1,5 tys.), Związek Plantatorów Chmielu (2,1 tys.). W produkcji zwierzęcej działały następujące zrzeszenia: Krajowy Związek Hodowców i Producentów Bydła (17,1 tys. członków), Zrzeszenie Producentów Trzody Chlewnej (98,9 tys.), Polski Związek Pszczelarski (107,1 tys.), Polski Związek Hodowców Koni (12,5 tys.), Zrzeszenie Związków Hodowców Owiec w Polsce (18,2 tys.), Polski Związek Hodowców i Producentów Drobiu w Polsce (32,2 tys.), Polski Związek Hodowców Drobnego Inwentarza (8,8 tys.), Zrzeszenie Producentów Ryb (3,7 tys.).
Zadania rolniczych zrzeszeń branżowych w rolnictwie.
Zadaniem związków i zrzeszeń branżowych było podnoszenie kwalifikacji zawodowych rolników w określonej specjalności, wprowadzanie do produkcji postępu rolniczego, sprawowanie kontroli społecznej w sferze zaopatrzenia i zbytu oraz współdziałanie z punktami skupu przy kwalifikowaniu i ocenie produktów rolnych. Zrzeszenia współdziałają z zakładami przemysłu rolno-spożywczego, w celu wypracowania określonych standardów postępowania w zakresie produkcji rolniczej i bezpieczeństwa żywnościowego. Zadaniem jednostek branżowych było branie udziału w procesie wprowadzania do rolnictwa nowych środków produkcji, organizowanie punktów zbioru produktów rolnych, prowadzenie ksiąg i rejestrów zwierząt hodowlanych. Organizacje branżowe współdziałają z innymi jednostkami przy kwalifikowania i ocenie produktów rolnych, przy kształtowaniu cen i formowaniu umów kontraktacyjnych. Przystąpienie Polski do Unii Europejskiej (2004) przyczyniło się do nawiązania kontaktów z bliźniaczymi sekcjami branżowymi we Wspólnocie. Polskę w COPA COGECA reprezentuje Federacja Branżowych Związków Producentów Rolnych. Celem jest zapewnienie polskim producentom rolnym niezbędnej konkurencyjności na europejskich rynkach oraz dalszą integrację polskich organizacji rolniczych z ich odpowiednikami w krajach europejskich.
Podstawowe ogniwa organizacyjne rolniczych zrzeszeń branżowych.
Podstawowymi ogniwami organizacyjnymi zrzeszeń były wiejskie, gminne lub rejonowe sekcje bądź koła hodowców, plantatorów i producentów. Z kolei w województwach działały zarządy wojewódzkie, względnie okręgowe, które obejmowały obszar odpowiadający zasięgowi działania zakładów i przedsiębiorstw właściwego przemysłu przetwórczego. W związkach i zrzeszeniach o małej liczbie członków zarządom głównym podporządkowane były bezpośrednio sekcje lub koła skupiające hodowców lub producentów nawet z całego województwa.
Rolnicze zrzeszenia branżowe w świetle ustawy z 2019 r..
W 2019 i 2022 r. ukazało się obwieszczenie Marszałka Sejmu w sprawie ogłoszenia jednolitego tekstu ustawy o społeczno-zawodowych organizacjach rolników. Społeczno-zawodowe organizacje rolników są niezależne od jednostek administracji państwowej oraz innych jednostek organizacyjnych. Organizacje działają poprzez ustalone przez siebie statuty i wybierają w sposób demokratyczny organy (zarząd, komisje, sekcje itp.). Określają w sposób samodzielny, w ramach obowiązujących przepisów prawa, zakres, formy i przedmiot swojej działalności. W statucie określają podmiotowy i terytorialny zakres działania, cele i zadania oraz środki ich realizacji, zakres i przedmiot działalności gospodarczej. W statucie określa się obszar oddziaływania – region, województwo lub kraj.
W ustawie z 2019 r. stwierdzono, że organizacje rolników, reprezentując potrzeby oraz interesy zawodowe i społeczne rolników indywidualnych, a więc uczestniczą w:

</doc>
<doc id="5113588" url="https://pl.wikipedia.org/wiki?curid=5113588" title="Ulica Podwale w Lublinie">
Ulica Podwale w Lublinie

 Ulica Podwale w Lublinie – jedna z ulic Starego Miasta biegnąca u podnóża wzgórza staromiejskiego. Łączy ul. Królewską i Wyszyńskiego z placem Zamkowym.
Przebieg.
Ulica rozpoczyna się na skrzyżowaniu z ulicami Królewską i Prymasa Stefana Wyszyńskiego, od której odchodzi z prawej strony jako podporządkowana droga jednokierunkowa. Nie występują skrzyżowania z drogami publicznymi. Ulica jest nachylona w dół w kierunku jazdy, jej przebieg podobny jest do łuku. Wpada razem ul. Kowalską do placu Zamkowego. Przy lewej krawędzi jezdni na dużej części ulicy jest pas do parkowania (płatne).

</doc>
<doc id="5113589" url="https://pl.wikipedia.org/wiki?curid=5113589" title="Specjalista wiejskiego gospodarstwa domowego">
Specjalista wiejskiego gospodarstwa domowego

Specjalista wiejskiego gospodarstwa domowego – profesjonalny doradca wojewódzkiego ośrodka doradztwa rolniczego, powołany do udzielania porad, organizowania pokazów i szkoleń oraz do współdziałania i współpracy z kobietami wiejskimi zamieszkałymi na obszarach wiejskich.
Instruktor wiejskiego gospodarstwa kobiecego w okresie międzywojennym.
W okresie międzywojennym w izbach rolniczych i związkach kółek rolniczych zatrudnione były instruktorki wiejskiego gospodarstwa kobiecego. W 1918 pojawiły się pierwsze stanowiska instruktorek do sprawa kobiet, które koncentrowały swoją uwagę na poprawy jakości życia gospodyń domowych. W 1945 r. wznowiono działalność izb rolniczych, w ramach których powołano stanowisko instruktorek wiejskiego gospodarstwa kobiecego. W ujęciu statystycznym liczba zatrudnionych instruktorek WGK wynosiła w 1946 r. – 462 osób, w 1947 r. – 493 osób i w 1948 r. – 364.
Reaktywowanie stanowiska instruktora wiejskiego gospodarstwa domowego.
Rozporządzeniem Rady Ministrów z 1972 r. powołano gminną służbę rolną, w ramach której powołano instruktorów ds. wiejskiego gospodarstwa domowego (WGD). Wśród zadań stawianych przed instruktorami WGD wymieniono:
Specjaliści WGD w ramach wojewódzkich ośrodków postępu rolniczego.
Uchwałą Rady Ministrów z 1975 powołano wojewódzkie ośrodki postępu rolniczego, w ramach którego powołano stanowiska specjalistów wiejskiego gospodarstwa domowego. Specjaliści WGD w zasadzie kontynuowali pracę podjętą w poprzednim układzie organizacyjnym. Wśród szczegółowych zadań stawianych przed specjalistami ustalono:
Specjaliści WGD w ramach wojewódzkich ośrodków doradztwa rolniczego.
Ustawą Sejmu RP z 2004 o jednostkach doradztwa rolniczego, określono organizację, zadania i zasady działania wojewódzkich ośrodków doradztwa rolniczego. W ramach struktury organizacyjnej ośrodków wyodrębniono działy wiejskiego gospodarstwa domowego. Do podstawowych obowiązków specjalistów WGD należało:

</doc>
<doc id="5113590" url="https://pl.wikipedia.org/wiki?curid=5113590" title="Szkoła przysposobienia rolniczego">
Szkoła przysposobienia rolniczego

Szkoła przysposobienia rolniczego – jednostka oświatowa typu niższego zorganizowana z myślą zdobycia wykształcenia rolniczego przez młodzież wiejską pracującą w gospodarstwach rodzinnych.
Historia i działalność.
Powstanie szkół przysposobienia rolniczego.
Uchwałą Rady Ministrów z 1957 zorganizowano szkoły przysposobienia rolniczego. Przy tworzeniu szkół wzorowano się na ustawie z 1920 r. o ludowych szkołach rolniczych. Powstanie sieci szkół miało znaczenie wobec wymogu posiadania kwalifikacji rolniczych przez spadkobiercę i nabywcę nieruchomości rolnej. W systemie kształcenia szkoły przysposobienia rolniczego stanowiły odrębną jednostkę organizacyjną. Sieć szkół ustalało ministerstwo oświaty w porozumieniem z ministrem rolnictwa oraz z zainteresowanymi prezydiami wojewódzkich rad narodowych.
Zadaniem szkół przysposobienia rolniczego było upowszechnienie nauczania rolnictwa, a w szczególności dostarczenie młodzieży męskiej i żeńskiej podstawowych wiadomości ogólnych, przyrodniczych i rolniczych niezbędnych do pracy w gospodarstwa rolnych. Powstanie szkół należy łączyć z nową polityką rolną z 1956 r., która odeszła od intensywnych metod kolektywizacji rolnictwa i przywróciła należną pozycję gospodarstwom indywidualnym w rolnictwie. Tworzone szkoły stanowiły masową formę podstawowego kształcenia i dokształcania rolniczego młodzieży wiejskiej pracująca w rolnictwie. Jako szkoły środowiskowe, tworzone były na bazie szkół podstawowych, ogólnokształcących, zawodowych i rolniczych.
Organizacja roku szkolnego w szkołach przysposobienia rolniczego.
W szkołach przysposobienia rolniczego zajęcia miały charakter dwustopniowy. W okresie jesienno-zimowym trwającym pod listopada do marca lekcje w szkołach odbywały się według określonego programu nauczania. Natomiast w okresie od kwietnia do października uczniowie odbywali praktyki w gospodarstwach rodzinnych, które zmierzały do rozszerzenia i pogłębienia nauki szkolnej w drodze przydzielenia im odpowiednich zadań praktycznych, połączonych z instruktażem przez nauczyciela zawodu. Do szkół przysposobienia rolniczego przyjmowano młodzież, która nie podlegała obowiązkowi uczęszczania do szkoły podstawowej (ukończone 7 klas szkoły podstawowej). Dodatkowym warunkiem była praca uczniów w gospodarstwie rodzinnym.
Program nauczania w szkołach przysposobienia rolniczego.
Nauka w szkołach trwała dwa lata, podczas których odbywano zajęcia z przedmiotów ogólnorolniczych i ogólnokształcących. Wśród przedmiotów ogólnorolniczych realizowano następujące: uprawa roślin, chów zwierząt i organizacja gospodarstw. Wśród przedmiotów ogólnokształcących: język polski, matematyka, fizyka i chemia. Plan nauczania obejmował ogółem 400 godzin nauki teoretycznej, z tego 240 godzin na przedmioty zawodowe i 160 godzin na przedmioty ogólnokształcące. W kolejnych latach (1964) rozszerzono treści programowe o nowe przedmioty (mechanizacja rolnictwa, ogrodnictwo) oraz podniesiono liczbę zajęć dydaktycznych do 1011 godzin, wśród których znalazły się przedmioty pomocnicze (WF, zajęcia świetlicowe).
Nauczanie praktyczne uczniów szkół przysposobienia rolniczego.
Podstawowe praktyki rolnicze miały miejsce w gospodarstwach rodziców, które przebiegały pod nadzorem nauczyciela zawodu. Tego typu kształcenie pozwalało łączyć teorię zdobytą w okresie jesienno-zimowym z praktykami stosowanymi w gospodarstwie rodzinnym w okresie wiosenno-letnim. Celem kształcenia była zdobycie zawodu rolnika, które odbywało się bez odrywania uczniów od pracy w gospodarstwie rolnym.
Dodatkowo zobowiązano uczniów do:
Reorganizacja szkół przysposobienia rolniczego.
Ustawą Sejmu z 1961 o rozwoju systemu oświaty i wychowania nadana szkołom przysposobienia rolniczego wyższą rangę, poprzez zrównanie ich statusu ze szkołami zawodowymi. Celem szkoły było zapewnienie młodzieży wiejskiej podstawowej wiedzy agro- i zootechniczną oraz umiejętności posługiwania się nowoczesnymi narzędziami pracy w rolnictwie. Dla osób nie posiadających pełnego wykształceniem podstawowym i będących w wieku powyżej 16 roku życia, istniała możliwość uzupełnienia wykształcenia poprzez zorganizowania specjalnych klas w zakresie szkoły podstawowej.
Rozwój szkół przysposobienia rolniczego.
Szkoły przysposobienia rolniczego jako typ szkół środowiskowych o charakterze masowym, rozwijały się w szybkim tempie. W roku szkolnym 1957/58 zanotowano 52 szkół z liczbą uczniów na poziomie 1087 osób. W 1967/68 r. liczba szkół wzrosła do 205, zaś liczba uczniów do 4233 osób. W omawianym okresie zanotowano 21 641 absolwentów.
Likwidacja szkół przysposobienia rolniczego.
Na podstawie uchwały Rady Ministrów z 1981 r. w sprawie utraty mocy obowiązującej niektórych uchwał Rady Ministrów i jej organów, ogłoszonych w Monitorze Polskim zlikwidowano szkoły przysposobienia rolniczego.

</doc>
<doc id="5113592" url="https://pl.wikipedia.org/wiki?curid=5113592" title="Centrum Doradztwa Rolniczego">
Centrum Doradztwa Rolniczego

Centrum Doradztwa Rolniczego – jednostka doradztwa rolniczego, państwowa jednostka organizacyjna posiadająca osobowość prawną podległa ministrowi właściwemu do spraw rozwoju wsi, która przygotowuje i wprowadza jednolite sposoby działania wojewódzkich ośrodków doradztwa rolniczego w zakresie realizowanych przez nie zadań. Centrum Doradztwa Rolniczego rozpoczęło funkcjonować w 2005 r.
Powstanie Centrum Doradztwa Rolniczego.
Ustawą sejmową z 2004 w sprawie jednostek doradztwa rolniczego powołano Centrum Doradztwa Rolniczego. Centrum powstało w wyniku przekształcenia Krajowego Centrum Doradztwa Rozwoju Rolnictwa i Obszarów Wiejskich. Siedzibę Centrum zlokalizowano w Brwinowie. W skład CDR weszły oddziały w Krakowie, Poznaniu i Radomiu. Utworzony w 2018 r. oddział w Warszawie powołany został z misją pełnienia funkcji jednostki centralnej Krajowej Sieci Obszarów Wiejskich oraz sieci terenowych, na rzecz innowacji w rolnictwie i na obszarach wiejskich.
Struktura organizacyjna Centrum Doradztwa Rolniczego.
Rozporządzeniem Ministra Rolnictwa i Rozwoju Wsi z 2005 nadano Centrum statut. Według statutu Centrum Doradztwa kieruje dyrektor przy pomocy jednego lub dwóch zastępców dyrektora, głównego księgowego, kierowników komórek organizacyjnych oraz kierowników oddziałów.
Rozporządzeniem Ministra Rolnictwa i Rozwoju Wsi z 2008 obok powołania nowych komórek organizacyjnych, zmieniono nazwę osobom pełniących funkcje kierownicze z kierowników oddziałów na dyrektorów oddziałów. Rozporządzeniem Ministra Rolnictwa i Rozwoju Wsi z 2017 w skład Centrali i oddziałów wchodziły następujące działy i samodzielne stanowiska pracy:
Zadania Centrum Doradztwa Rolniczego.
Według obwieszczenia Marszałka Sejmu RP z 2020 Centrum Doradztwa Rolniczego wykonuje następujące zadania z zakresu doradztwa rolniczego:
Centrum Doradztwa wykonuje zadania w zakresie przeprowadzania, na zasadach określonych w przepisach o wspieraniu rozwoju obszarów wiejskich z udziałem środków Europejskiego Funduszu Rolnego na rzecz Rozwoju Obszarów Wiejskich. Przeprowadza kontrole w zakresie spełniania przez podmioty warunków niezbędnych do udzielenia akredytacji oraz przestrzegania warunków dotyczących świadczenia usług doradczych objętych udzieloną akredytacją.
Centrum współpracuje z ośrodkami doradztwa rolniczego, instytucjami administracji rządowej i samorządowej, organizacjami branżowymi, placówkami naukowo-badawczymi oraz innymi organizacjami i instytucjami pracującymi na rzecz rozwoju wsi i rolnictwa.

</doc>
<doc id="5113596" url="https://pl.wikipedia.org/wiki?curid=5113596" title="Zespół przysposobienia rolniczego">
Zespół przysposobienia rolniczego

Zespół przysposobienia rolniczego – grupa młodzieży wiejskiej zorganizowana w celu zdobycia zawodu rolnika w trybie pozaszkolnym.
Początki zespołów przysposobienia rolniczego.
W 1925 r. powstały pierwsze zespoły przysposobienia rolniczego (PR). Zespoły zakładano głównie we wsiach, w których aktywnie funkcjonowały zarządy kółek rolniczych lub towarzystw rolniczych. Praca w zespołach polegała na podejmowaniu wspólnych akcji oświatowych i zakładanie poletek doświadczalnych. Działania miały charakter konkursów, które miały na celu przygotowanie młodzieży do przyszłego zawodu rolnika.
Wznowienie działalności zespołów PR w okresie powojennym.
Zespoły przysposobienia rolniczego wznowiły swoją działalność po wojnie w oparciu o wzory zaczerpnięte z okresu międzywojennego. Zmiana polityki rolnej w kierunku kolektywizacji rolnictwa spowodowała zmiany w sytuacji przysposobienia rolniczego. W 1947 r. połączono PR z przysposobieniem wojskowym i utworzono nowy twór pod nazwą przysposobienie rolniczo-wojskowe. W 1950 r. przysposobienie zostało wchłonięte przez powszechną organizacje „Służba Polsce” i w ten sposób straciła pierwotny charakter.
Reaktywowanie działalności zespołów przysposobienia rolniczego w 1957 r..
Zespoły przysposobienia rolniczego stanowiły pozaszkolną formę zdobywania wiedzy rolniczej, opartej na samokształceniu młodzieży wiejskiej.
Zajęcia teoretyczne i praktyczne ujęta były w trzyletnim programie nauczania, który kończono egzaminem państwowym. Ogólną opieką merytoryczną i programową nad zespołami sprawowały trzy jednostki organizacyjne: ministerstwo rolnictwa w zakresie programu kształcenia, związki kółek rolniczych w zakresie pomocy szkoleniowej i instruktażowej oraz Związek Młodzieży Wiejskiej w zakresie naboru członków i organizowania zespołów. Przy zarządach ZWM opiekę społeczną sprawowały rady przysposobienia rolniczego, w skład których wchodzili przedstawiciele ZMW, kółek rolniczych, rad narodowych i czynników społecznych. Pomoc fachową zapewniali głównie instruktorzy PR, a ponadto służby agronomiczne, fachowcy rolnictwa, nauczyciele szkół rolniczych itp.
Podstawowym jednostka organizacyjną był zespół, który na ogół liczył od 10 do 15 członków. Organizowaniem bieżącej pracy w zespole zajmował się przodownik, wybierany spośród uczestników zespołu. Rola przodownika polegała na opracowaniu planu pracy zespołu, sprawdzaniu przebiegu samokształcenia i współpracy z instruktorem PR. Każdy uczestnik zespołu zobowiązany był do prowadzenie dziennika konkursowego, obrazującego całokształt jego poczynań.
Program nauczania w zespołach przysposobienia rolniczego.
Przygotowanie do zawodu rolnika trwało trzy lata, zaś każdy rok dzielił się na dwa podokresy. Okres jesienno-zimowy przeznaczony był na samokształcenie o charakterze teoretycznym, z kolei okres wiosenno-letni na zajęcia praktyczne, w postaci poletek doświadczalnych, pokazów, konkursów i wycieczek. Pierwszy rok nauczania przeznaczony był na wdrożenie do systematycznej pracy, zespołowego i samodzielnego rozwiązywania zadań fachowych oraz poznanie podstaw przyrodniczych produkcji rolniczej. W drugim roku uczestnicy poznawali podstawy produkcji zwierzęcej. Trzeci rok przeznaczony był na poznanie podstawowych zagadnień ekonomiki rolnictwa. Uczestnicy zespołów po złożeniu corocznych sprawdzianów, zdobywali kolejne stopnie sprawności rolniczej.
Nowy program nauczania wprowadzony w 1972 r. przewidywał trzy warianty. Wariant A miał charakter ogólnorolniczy, wariant B rolniczo-hodowlany i wariant C rolniczo-ogrodniczy. Integralną częścią realizowanego programu były kursy traktorzystów dla chłopców oraz kursy gospodarstwa domowego i żywienia dla dziewcząt.
Instruktorzy przysposobienia rolniczego.
Instruktorzy przysposobienia rolniczego zatrudnieni byli w powiatowych związkach kółek rolniczych i odpowiedzialni za rozwój zespołów PR na terenie powiatu. Do zakresu działania instruktorów PR należała opieka nad zespołami, wybór przodownika zespołu, przeprowadzanie zebrań szkoleniowych, organizowanie wystaw i konkursów rolniczych. Instruktor PR ze środków PZKR zaopatrywał zespoły w pomoce szkoleniowe, materiał siewny i hodowlany związany z demonstracjami.
Świadectwo ukończenia zespołu przysposobienia rolniczego.
Uczestnicy, którzy wykazywali odpowiednie opanowanie wiadomości i osiągnięcia w pracach konkursowych, otrzymywali świadectwo ukończenia zespołu przysposobienia rolniczego. W 1960 r. wprowadzono – dla osób legitymujących się świadectwem ukończenia szkoły podstawowej – możliwość przystąpienia do egzaminu państwowego. Absolwenci PR posiadali uprawnienia jak absolwenci szkół przysposobienia rolniczego lub zasadniczych szkół rolniczych.
Według rozporządzenia Ministra Rolnictwa i Rozwoju Wsi z 2012 r. absolwenci zespołów przysposobienia rolniczego mają uprawnienia do dziedziczenia gospodarstwa rolnego oraz do korzystania ze środków wsparcia finansowego w ramach Wspólnej Polityki Rolnej.
Rozwój zespołów przysposobienia rolniczego.
W 1957 r. odnotowano 1297 zespołów z ogólną liczbą uczestników. 
Według danych rocznika statystycznego rolnictwa GUS z 1971 r. liczba zespołów PR, uczestników zespołów i absolwentów po egzaminie państwowym przedstawiała się następująco: 
W 1975 r. działalność zespołów przysposobienia rolniczego przekazano pod nadzór wojewódzkich ośrodków postępu rolniczego.

</doc>
<doc id="5113598" url="https://pl.wikipedia.org/wiki?curid=5113598" title="Zawód rolnika w Polsce">
Zawód rolnika w Polsce

Zawód rolnika w Polsce – szeroko rozumiane pojęcie obejmujące grupę zawodową rolników indywidualnych, kierujących gospodarstwem rolnym i legitymujących się kwalifikacjami rolniczymi, jak i kadrę instruktorsko-doradczą i kierowniczą (menedżerską) przygotowaną do zawodu w systemie szkolnictwa rolniczego.
Zawód rolnika w ujęciu historycznym.
Praca w rolnictwie charakteryzuje się najdłuższą tradycją. Praca rolnika stanowiła podstawę funkcjonowania społeczeństwa i bytu ludności rolniczej. W okresie międzywojennym pracę w rolnictwie nie była traktowana jako zawód. W gospodarstwach wielkoobszarowych funkcje kierownicze sprawował właściciel lub zatrudniony przez niego zarządca, agronom, ekonom, administrator, dzierżawca itp.
Interpretacja zawodu rolnika w prawodawstwie polskim.
W polskim prawie w zakresie rolnictwa obowiązuje kilka niezależnych od siebie, a przy tym odmiennych zakresowo definicji określających osoby wykonujące zawód rolnika. W ustawodawstwie występują zamiennie pojęcia zawodu rolnika, który definiuje się jako producent rolny, użytkownik, dzierżawca, samoistny posiadacz, osoba prawna. Użyte nazewnictwo występuje w zależności od zakresu spraw, które regulują poszczególne ustawy. W ustawach z zakresu rolnictwa definicje określające zawód rolnika zostały stworzone na potrzeby danej regulacji i składają się one z elementów istotnych tylko dla danej ustawy.
Zawód rolnika definiowany przez ubezpieczenia społeczne rolników.
W ustawie z 1990 r. o ubezpieczeniach społecznych rolników, przez rolnika rozumie się pełnoletnią osobę fizyczną, prowadzącą osobiście i na własny rachunek działalność rolniczą. Otrzymanie renty czy emerytury nie było uwarunkowane legitymizowaniem się kwalifikacjami rolniczymi.
Zawód rolnika w świetle ustawy o kształtowaniu ustroju rolnego.
W ustawie z 2003 r. o kształtowaniu ustroju rolnego określono, że za rolnika indywidualnego uważa się osobę fizyczną będącą właścicielem, użytkownikiem wieczystym, samoistnym posiadaczem lub dzierżawcą nieruchomości rolnych, których łączna powierzchnia użytków rolnych nie przekracza 300 ha. Ponadto powinien posiadać kwalifikacje rolnicze, zamieszkiwać w gminie (5 lat), zaś gospodarstwo rolne powinno być prowadzone osobiście przez właściciela.
Zgodnie z ustawą o kształtowaniu ustroju rolnego uważa się, że osoba fizyczna posiada kwalifikacje rolnicze, jeżeli uzyskała:
Zawód rolnika w systemie kształcenia rolniczego.
Do zawodu rolnika przygotowują uczelnie rolnicze o statusie uniwersyteckim oraz średnie (techniczne) szkoły rolnicze. W kraju występuje sześć uniwersytetów o charakterze rolniczym (Warszawa, Bydgoszcz, Kraków, Poznań, Lublin, Wrocław) oraz cztery uniwersytety dysponującymi wydziałami rolniczymi (Siedlce, Szczecin, Olsztyn, Rzeszów). Szkolnictwo średnie reprezentowane jest przez 59 szkół rolniczych, dla których organem założycielski jest resort rolnictwa. Niektóre zawody rolnicze realizowane są w średnich szkołach podległych kuratorium oświaty.
Zawód rolnika według kwalifikacji zawodowych na potrzeby rynku pracy.
Według rozporządzenia z 2018 r. Minister Rodziny, Pracy i Polityki Społecznej w sprawie klasyfikacji zawodów i specjalności na potrzeby rynku pracy, wprowadził następujących specjalistów w zakresie rolnictwa, leśnictwa i nauk pokrewnych (nr kwalifikacji 2132):
Wśród zawodów – technik rolnictwa i pokrewni wymieniono (nr kwalifikacji 3142):

</doc>
<doc id="5113601" url="https://pl.wikipedia.org/wiki?curid=5113601" title="Henri Bosco">
Henri Bosco

Henri Bosco (ur. 16 listopada 1888 w Awinionie, zm. 4 maja 1976 w Nicei) – francuski pisarz.
Życiorys.
Był synem śpiewaka operowego włoskiego pochodzenia. Pracował jako nauczyciel, najpierw we Francji, a potem, od 1920 do 1930, nauczał na uniwersytecie francuskim w Napoli.
Swoją karierę pisarską rozpoczął w 1924 r., łącznie opublikował ponad 30 powieści oraz liczne tomiki wierszy. W swojej twórczości nawiązywał do rodzinnej Prowansji.
Czterokrotnie (1955, 1956, 1965, 1966) nominowany do Nagrody Nobla z literatury. Za książkę "Stary dom" ("Le Mas Théotime") otrzymał Nagrodę Renaudot w 1945 r. Jest również laureatem Prix Louis-Barthou (1947), Prix des Ambassadeurs (1949), Grand prix national des Lettres (1953, za całokształt) oraz nagrody Akademii Francuskiej (Grand prix de littérature de l’Académie française, 1968).
W Polsce wydano "Stary dom" (tytuł oryg. "Le Mas Théotime", przeł. Stefania Zgórska, Instytut Wydawniczy „Pax”, 1964) oraz "Chłopiec i rzeka" (tytuł oryg. "Enfant et la rivière", przeł. Barbara Grzegorzewska, Wydawnictwo „Nasza Księgarnia”, 2008).

</doc>
<doc id="5113603" url="https://pl.wikipedia.org/wiki?curid=5113603" title="Skoczogonki Belgii">
Skoczogonki Belgii

Skoczogonki Belgii, kolembolofauna Belgii – ogół taksonów skoczogonków, których występowanie stwierdzono na terenie Belgii.
Entomobryomorpha.
Actaletidae.
W Belgii stwierdzono:
Entomobryidae.
W Belgii stwierdzono:
Lepidocyrtidae.
W Belgii stwierdzono:
Łuśniczkowate (Tomoceridae).
W Belgii stwierdzono:
Oncopoduridae.
W Belgii stwierdzono 2 gatunki:
Orchesellidae.
W Belgii stwierdzono:
Pchlicowate (Isotomidae).
W Belgii stwierdzono:
Seiridae.
W Belgii stwierdzono tylko:
Neelipleona.
Neelidae.
W Belgii stwierdzono:
Poduromorpha.
Brachystomellidae.
W Belgii stwierdzono tylko:
Hypogastruridae.
W Belgii stwierdzono:
Morwiaczki (Neanuridae).
W Belgii stwierdzono:
Odontellidae.
W Belgii stwierdzono:
Pchliczkowate (Poduridae).
W Belgii stwierdzono 1 gatunek:
Przyślepkowate (Onychiuridae).
W Belgii stwierdzono:
Tullbergiidae.
W Belgii stwierdzono:
Zrosłopierścieniowe (Symphypleona).
Arrhopalitidae.
W Belgii stwierdzono:
Bourletiellidae.
W Belgii stwierdzono:
Dicyrtomidae.
W Belgii stwierdzono:
Katiannidae.
W Belgii stwierdzono:
Podskoczkowate (Sminthuridae).
W Belgii stwierdzono:
Sminthurididae.
W Belgii stwierdzono:

</doc>
<doc id="5113604" url="https://pl.wikipedia.org/wiki?curid=5113604" title="Marek Cecuła">
Marek Cecuła

Marek Cecuła (ur. 23 kwietnia 1944 w Częstochowie) – polski artysta ceramik.
Życiorys.
Pochodzi z polsko-żydowskiej rodziny związanej z Kielcami. W latach 50. wyemigrował do Izraela, gdzie uczył się ceramiki i odbył służbę wojskową. Następnie mieszkał w Brazylii i w Nowym Jorku, skąd w latach 90. powrócił do Polski.
Prowadził "Design Studio Kielce", a potem we współpracy Polskimi Fabrykami Porcelany "Ćmielów" i "Chodzież" utworzył "Ćmielów Design Studio". W swojej twórczości przywołuje temat pamięci o kieleckiej społeczności żydowskiej – zaprojektował m.in. rzeźbę "Menora" dedykowaną ofiarom likwidacji getta oraz nagrobny pomnik ofiar pogromu kieleckiego.
Oznaczony Złotym Medalem „Zasłużony Kulturze Gloria Artis” (2021).

</doc>
<doc id="5113606" url="https://pl.wikipedia.org/wiki?curid=5113606" title="Hamburg European Open 2021 (kobiety)">
Hamburg European Open 2021 (kobiety)

Hamburg European Open 2021 – tenisowy turniej WTA kategorii WTA 250 w sezonie 2021 z cyklu Hamburg European Open rozgrywany w dniach 6–11 lipca 2021 roku w Hamburgu na kortach ceglanych o puli nagród wynoszącej 189 708 euro.

</doc>
<doc id="5113614" url="https://pl.wikipedia.org/wiki?curid=5113614" title="Barbara Napieralska">
Barbara Napieralska

Barbara Urszula Napieralska (ur. 8 kwietnia 1955 w Grodzisku Wielkopolskim) – polska działaczka związkowa.
Życiorys.
Absolwentka Technikum Energetycznego w Poznaniu. W działalność Niezależnego Samorządnego Związku Zawodowego „Solidarność” zaangażowała się w 1980 w Wielkopolskich Zakładach Teleelektronicznych „Telkom-Teletra” im. Karola Świerczewskiego, gdzie pracowała jako kontroler jakości, była członkiem Tymczasowej Komisji Zakładowej i redagowała podziemne pismo zakładowe "Rezonans". W dniu wprowadzenia stanu wojennego w Polsce przystąpiła do pomocy represjonowanym na Uniwersytecie im. Adama Mickiewicza w Poznaniu, gdzie koordynowała akcję zbierania informacji o zatrzymaniach i internowaniach. Kolejnego dnia sama została internowana. Przebywała w areszcie w Poznaniu oraz ośrodku w Gołdapi, gdzie podjęła głodówkę w geście protestu przeciwko nieudzieleniu internowanej ze Szczecina przepustki na pogrzeb syna. Od lipca 1982 do marca 1984 kontynuowała działalność związkową, po czym ponownie została zatrzymana, między innymi pod zarzutem kolportażu podziemnych wydawnictw. Postępowanie dotyczące jej osoby umorzono 21 lipca 1984 na mocy amnestii, jednak po wyjściu z aresztu zwolniono ją z pracy w poznańskich zakładach Teletra, a w 1988 Kolegium ds. Wykroczeń ukarało ją za uczestnictwo w niezależnych manifestacjach. 
W latach 1990–2018 pracowała w Zarządzie Regionu NSZZ „Solidarność” Wielkopolska, a w okresie 2010–2014 była członkiem rady programowej Tygodnika Solidarność. 
Jest wiceprezesem poznańskiego oddziału Towarzystwa Miłośników Wilna i Ziemi Wileńskiej.

</doc>
<doc id="5113616" url="https://pl.wikipedia.org/wiki?curid=5113616" title="Flor O’Mahony">
Flor O’Mahony

Florence (Flor) O’Mahony (ur. 6 stycznia 1946 w Dublinie) – irlandzki polityk i konsultant, senator, od 1983 do 1984 poseł do Parlamentu Europejskiego I kadencji.
Życiorys.
Z wykształcenia ekonomista. Zaangażował się w działalność polityczną w ramach Partii Pracy. Od 1973 do 1977 doradzał Brendanowi Corishowi, a następnie kolejnemu liderowi labourzystów Frankowi Cluskeyowi. W latach 1981–1987 zasiadał w Seanad Éireann XV, XVI i XVII kadencji. Bez powodzenia startował w wyborach do Dáil Éireann w 1969, 1973, 1982, 1987 i 1989. W 1979 kandydował doParlamentu Europejskiego. Mandat uzyskał 2 marca 1983 po rezygnacji Johna Horgana, przystąpił do frakcji socjalistycznej.
Później został m.in. wykładowcą europeistyki w Institute of Public Administration, działającego w ramach National University of Ireland, oraz członkiem think tanku Institute of International and European Affairs. Zajął się także działalnością jako konsultant oraz lobbysta na rzecz branży tytoniowej, objął funkcję dyrektora Irish Tobacco Manufacturers Advisory Committee. Wypowiadał się jako przeciwnik prawa ograniczającego palenie papierosów w miejscu pracy.

</doc>
<doc id="5113629" url="https://pl.wikipedia.org/wiki?curid=5113629" title="Szebryń">
Szebryń

Szebryń (, "Szebryn"; ) – wieś na Białorusi, w obwodzie brzeskim, w rejonie brzeskim, w sielsowiecie Telmy, nad Zalewem Szebryńskim na Muchawcu.
Siedziba parafii prawosławnej; znajduje się tu zabytkowa cerkiew pw. Narodzenia Matki Bożej z 1793 r.
Obok wsi znajduje się port lotniczy Brześć.
Historia.
W dwudziestoleciu międzywojennym leżały w Polsce, w województwie poleskim, w powiecie brzeskim, w gminie Kosicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5113636" url="https://pl.wikipedia.org/wiki?curid=5113636" title="Marcel Dubois">
Marcel Dubois

Marcel Dubois (ur. 27 sierpnia 1886, zm. 19 lutego 1955) – belgijski zapaśnik walczący w stylu klasycznym. Olimpijczyk z Londynu 1908, gdzie zajął piąte miejsce w wadze półciężkiej. Zajął trzecie miejsce na Olimpiadzie Letniej 1906 w wadze ciężkiej. Startował także w podnoszeniu ciężarów, gdzie zajął siódme i ósme miejsce.

</doc>
<doc id="5113637" url="https://pl.wikipedia.org/wiki?curid=5113637" title="August Meesen">
August Meesen

August Meesen – belgijski zapaśnik walczący w stylu klasycznym. Olimpijczyk z Londynu 1908, gdzie zajął dziewiąte miejsce w wadze półciężkiej.

</doc>
<doc id="5113638" url="https://pl.wikipedia.org/wiki?curid=5113638" title="Léon Hanssen">
Léon Hanssen

Léon Hanssen – belgijski zapaśnik walczący w stylu klasycznym. Olimpijczyk z Londynu 1908, gdzie zajął siedemnaste miejsce w wadze lekkiej.

</doc>
<doc id="5113642" url="https://pl.wikipedia.org/wiki?curid=5113642" title="Fernand Steens">
Fernand Steens

Fernand Steens – belgijski zapaśnik walczący w stylu klasycznym. Olimpijczyk z Londynu 1908, gdzie zajął siedemnaste miejsce w wadze lekkiej.

</doc>
<doc id="5113643" url="https://pl.wikipedia.org/wiki?curid=5113643" title="Heidi Goossens">
Heidi Goossens

Heidi Goossens (ur. 13 kwietnia 1969) – belgijska judoczka. Dwukrotna olimpijka. Zajęła osiemnaste miejsce w Atlancie 1996 i dwudzieste w Barcelonie 1992. Walczyła w wadze półlekkiej.
Siódma na mistrzostwach świata w 1995; uczestniczka zawodów w 1987 i 1991. Startowała w Pucharze Świata w latach 1990−1993, 1995−1999. Srebrna medalistka mistrzostw Europy w 1995 i brązowa w 1992 roku; zdobyła także trzy medale w drużynie.

</doc>
<doc id="5113652" url="https://pl.wikipedia.org/wiki?curid=5113652" title="Serge Pauwels">
Serge Pauwels

Serge Pauwels (ur. 21 listopada 1983 w Lier) – belgijski kolarz szosowy. Olimpijczyk (2016).
Po zakończeniu kariery zawodniczej został trenerem, podejmując współpracę z reprezentacją Belgii w kolarstwie szosowym.
Osiągnięcia.
Opracowano na podstawie:

</doc>
<doc id="5113657" url="https://pl.wikipedia.org/wiki?curid=5113657" title="Centrum Zana Office Park">
Centrum Zana Office Park

Centrum Zana Office Park (skr. CZ Office Park) – kompleks wieżowców w Lublinie o przeznaczeniu biurowym. Mieści się w dzielnicy Sławinek, w jej części Helenów, przy ulicy Nałęczowskiej 14.
Historia.
Wcześniejsze, niezrealizowane plany.
Na początku lat 10. XXI wieku powstał plan budowy 2 wieżowców o wysokości odpowiednio 100 i 75 m oraz mniejszych o wysokości do dachu 55 m. Jednak projekt został zarzucony ze względu na sprzeciw mieszkańców dzielnicy oraz opinię planistów miejskich, w której stwierdzono, że budowa tak wysokich budynków wpłynie negatywnie na panoramę miasta wybijając się powyżej Wieży Trynitarskiej (64 m), która pozostaje miejską dominantą krajobrazu.
Rozbiórka zajezdni i budowa wieżowców.
Wobec takiego stanowiska miejskiego magistratu deweloper postanowił na budowę dwóch wież o wysokości 55 m, na co pozwalał już miejscowy plan zagospodarowania przestrzennego. Na terenie, gdzie obecnie stoją wieżowce, znajdowała się zajezdnia MPK, która została przeniesiona w inne miejsce, a budynki zburzono. Budowa rozpoczęła się w 2015 roku, a powinna dobiec końca do 2025 roku. Do roku 2021 wybudowano pierwszą z dwóch wież. Całkowita powierzchnia kompleksu wynosić będzie 80 000 m2.
Opis budynków.
Budynki A i B.
Budynki o powierzchni użytkowej odpowiednio 18 i 20 tys. m2. Każda z wież ma 14 kondygnacji (parter i 13 pięter). Budynki przeznaczone są na cele biurowe. Oferują powierzchnię biurową klasy A. W budynku znajduje się całodobowa recepcja oraz ochrona. Wysokość pomieszczeń przekracza 3 m.
W wieżowcu funkcjonuje system pożarowy SSP i DSO, agregat prądotwórczy 700 kVA, łącza światłowodowe wielu operatorów, uchylne okna, podniesione podłogi techniczne, podwieszane sufity modułowe, szybkobieżne windy w liczbie 7 sztuk działające w inteligentnym systemie Port firmy Schindler.
Budynek C.
Jest to 6-kondygnacyjny biurowiec, w którym przewidziano ok. 16 000 m2 powierzchni biurowej klasy A. Ma parking podziemny jednopoziomowy. W budynku standard podobny do tego, który obecny jest w wieżowcach.
Budynek D.
Budynek 7-kondygnacyjny przeznaczony na cele mieszkaniowe. Zakłada 157 lokali mieszkalnych. Metraż poszczególnych mieszkań kształtuje się od 22 do 117 m². Na parterze znajduje się przestrzeń usługowo-biurowa.

</doc>
<doc id="5113658" url="https://pl.wikipedia.org/wiki?curid=5113658" title="Kane (dzwon)">
Kane (dzwon)



</doc>
<doc id="5113667" url="https://pl.wikipedia.org/wiki?curid=5113667" title="Pismo. Magazyn opinii">
Pismo. Magazyn opinii



</doc>
<doc id="5113673" url="https://pl.wikipedia.org/wiki?curid=5113673" title="Leplówka (przystanek kolejowy)">
Leplówka (przystanek kolejowy)

Leplówka (; ) – przystanek kolejowy w miejscowości Leplówka, w rejonie brzeskim, w obwodzie brzeskim, na Białorusi.

</doc>
<doc id="5113688" url="https://pl.wikipedia.org/wiki?curid=5113688" title="Okręgowe rozgrywki w piłce nożnej województwa świętokrzyskiego (2019/2020)">
Okręgowe rozgrywki w piłce nożnej województwa świętokrzyskiego (2019/2020)

Okręgowe rozgrywki w piłce nożnej w województwie świętokrzyskim w sezonie 2019/2020 organizowane były przez Świętokrzyski Związek Piłki Nożnej. Rozgrywki regionalne w województwie prowadzone były na 4 szczeblach rozgrywkowych - IV lidze, Klasie Okręgowej, Klasie A (3 grupy) oraz Klasie B (3 grupy).
Drużyny z województwa świętokrzyskiego występujące w centralnych i makroregionalnych poziomach rozgrywkowych:

</doc>
<doc id="5113692" url="https://pl.wikipedia.org/wiki?curid=5113692" title="The Stormlight Archive">
The Stormlight Archive



</doc>
<doc id="5113693" url="https://pl.wikipedia.org/wiki?curid=5113693" title="Laurens De Plus">
Laurens De Plus

Laurens De Plus (ur. 4 września 1995 w Aalst) – belgijski kolarz szosowy. Olimpijczyk (2016).
Osiągnięcia.
Opracowano na podstawie:

</doc>
<doc id="5113696" url="https://pl.wikipedia.org/wiki?curid=5113696" title="Vegard Laengen">
Vegard Laengen



</doc>
<doc id="5113701" url="https://pl.wikipedia.org/wiki?curid=5113701" title="Tama (górnictwo)">
Tama (górnictwo)

Tama – budowla (konstrukcja) odgradzająca pewną przestrzeń w podziemiach kopalni od innej. Ze względu na przeznaczenie rozróżnia się m.in. tamy wentylacyjne, tamy wodne, tamy pożarowe, tamy podsadzkowe i tamy specjalne. Istnieją tamy stałe oraz tymczasowe (w tym przenośne).

</doc>
<doc id="5113703" url="https://pl.wikipedia.org/wiki?curid=5113703" title="Jan Kazimierz z Oleksowa Gniewosz">
Jan Kazimierz z Oleksowa Gniewosz

Jan Kazimierz z Oleksowa Gniewosz herbu Rawicz (zm. przed 22 sierpnia 1694 roku) – podkomorzy sandomierski od 1690 roku, chorąży sandomierski w latach 1687-1690, łowczy sandomierski w latach 1680-1685, miecznik sandomierski w latach 1679-1680.
Poseł na sejm elekcyjny 1669 roku, sejm 1681 roku, sejm nadzwyczajny 1693 roku z województwa sandomierskiego.

</doc>
<doc id="5113705" url="https://pl.wikipedia.org/wiki?curid=5113705" title="Hegemony (seria)">
Hegemony (seria)

Hegemony – seria komputerowych gier strategicznych, opracowana przez kanadyjskie studio Longbow Games. Gry łączą historyczną strategię globalną z bitwami w czasie rzeczywistym, rozgrywanymi na jednej mapie. Tytuł nawiązuje do pojęcia hegemonii - politycznej, ekonomicznej lub militarnej wyższości albo kontroli jednego państwa nad innymi.
Proces gry.
"Hegemony" to seria gier o administracji imperium, podboju terenów geograficznych i zarządzania zasobami. Podczas rozgrywki gracz może przemieszczać się w dowolnym momencie pomiędzy strategiczną mapą 2D a taktyczną mapą 3D, podczas gdy gra toczy się (wstrzymywana) w czasie rzeczywistym. Unikatową mechaniką jest tworzenie łańcuchów dostaw, które łączą się z centrami zaopatrzenia poprzez infrastrukturę gracza, zapewniając zaopatrzenie dla jego armii. Oprócz historycznych scenariuszy kampanii (np. Filip Wielki, Juliusz Cezar, Pyrrus z Epiru) gry mają tryb piaskownicy, którego celem jest zbieranie „punktów hegemonii”. Wygrywa się poprzez połączenie przewagi kulturowej, militarnej i ekonomicznej.
W "Hegemony Gold" kampania szczegółowo opisuje powstanie Filipa Macedońskiego, ojca Aleksandra Wielkiego, który pracuje nad stworzeniem z Macedonii potęgi zdolnej do pokonania Imperium Perskiego. "Hegemony Rome: Rise of Caesar" przedstawia powstanie Juliusza Cezara podczas wojen galijskich. "Hegemony Rome" wprowadził możliwość budowania obozów polowych i ustawiania ufortyfikowanych mostów, aby zabezpieczyć przesmyki i działać jako wysunięte bazy. "Hegemony Rome" koncentrował się znacznie bardziej na szybkiej kampanii i wielkich bitwach, które często były cechą wojen galijskich. W "Hegemony III" tryb piaskownicy zajmuje centralne miejsce, a misje pojawiają się organicznie w miarę upływu czasu, a nie jako część ustalonej narracji historycznej.

</doc>
<doc id="5113711" url="https://pl.wikipedia.org/wiki?curid=5113711" title="74. Międzynarodowy Festiwal Filmowy w Cannes">
74. Międzynarodowy Festiwal Filmowy w Cannes

74. Międzynarodowy Festiwal Filmowy w Cannes odbył się w dniach 6-17 lipca 2021 roku. Pierwotnym terminem imprezy był 11-22 maja 2021, ale ze względu na pandemię koronawirusa organizatorzy przenieśli ją z tradycyjnego okresu wiosennego na letni. Festiwal odbył się po dwuletniej przerwie - w 2020 roku impreza się nie odbyła, a organizatorzy podali jedynie tytuły filmów zakwalifikowanych do oficjalnej selekcji.
Imprezę otworzył pokaz francuskiego musicalu "Annette" w reżyserii Leosa Caraxa. W konkursie głównym zaprezentowane zostały 24 filmy pochodzące z 15 różnych krajów.
Na czele jury konkursu głównego po raz drugi z rzędu stanął amerykański reżyser Spike Lee, którego wizerunek umieszczono na oficjalnym plakacie promocyjnym imprezy. Jury przyznało nagrodę główną festiwalu, Złotą Palmę, francuskiemu filmowi "Titane" w reżyserii Julii Ducournau. Była to druga w historii imprezy (po "Fortepianie" Jane Campion) Złota Palma przyznana dla filmu wyreżyserowanego przez kobietę. Drugą nagrodę w konkursie głównym, Grand Prix, przyznano ex aequo irańskiemu filmowi "Bohater" w reżyserii Asghara Farhadiego oraz fińskiemu obrazowi "Przedział nr 6" w reżyserii Juho Kuosmanena.
Galę otwarcia i zamknięcia festiwalu prowadziła francuska aktorka Doria Tillier. Honorową Złotą Palmę za całokształt twórczości otrzymali włoski reżyser Marco Bellocchio i amerykańska aktorka Jodie Foster.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotą Palmę:
Sekcja „Un Certain Regard”.
Następujące filmy zostały wyświetlone na festiwalu w ramach sekcji "Un Certain Regard":
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:
Sekcja "Cannes Premiere".
Następujące filmy zostały wyświetlone na festiwalu w ramach sekcji "Cannes Premiere":
Pokazy specjalne.
Następujące filmy zostały wyświetlone na festiwalu w ramach pokazów specjalnych:

</doc>
<doc id="5113713" url="https://pl.wikipedia.org/wiki?curid=5113713" title="Kyung-Wha Chung">
Kyung-Wha Chung

Kyung-Wha Chung (ur. 26 marca 1948 w Seulu) – południowokoreańska skrzypaczka.
Życiorys.
Siostra wiolonczelistki Myung-Wha Chung i dyrygenta Myung-Whun Chunga. Debiutowała publicznie w wieku 9 lat w Seulu, wykonując "Koncert skrzypcowy" Felixa Mendelssohna. W latach 1960–1967 była studentką Ivana Galamiana w Juilliard School of Music w Nowym Jorku. W 1967 roku zdobyła ex aequo z Pinchasem Zukermanem I nagrodę na Leiventritt Memorial Competition. W 1968 roku otrzymała zaproszenie na występy z New York Philharmonic, w 1970 roku debiutowała w Europie z London Symphony Orchestra. W 1973 roku debiutowała na festiwalu w Salzburgu. W połowie lat 80. w związku z małżeństwem i macierzyństwem na pewien czas zawiesiła karierę sceniczną. W 2011 roku otrzymała nagrodę Ho-Am.
Grała z czołowymi orkiestrami świata, koncertując w Europie, Ameryce i na Dalekim Wschodzie. Występowała też jako kameralistka w trio z siostrą i bratem oraz z takimi artystami jak: Pinchas Zukerman, Radu Lupu, Stephen Kovacevich, Peter Frankl i Itamar Golan. Dokonała nagrań płytowych koncertów skrzypcowych Elgara, Sibeliusa, Bartóka, Prokofjewa i Strawinskiego. Wykonywała też muzykę okresu klasycyzmu i romantyzmu. 
Gra na skrzypcach Guarneriego z 1734 roku.

</doc>
<doc id="5113715" url="https://pl.wikipedia.org/wiki?curid=5113715" title="Unia Art Residence">
Unia Art Residence

 Unia Art Residence – luksusowy apartamentowiec w Lublinie o wysokości 55 m (15 kondygnacji naziemnych). Oddany do użytku w 2020 roku. Jeden z najbardziej prestiżowych obok Metropolitan Parku budynków w mieście. Znajduje się w dzielnicy Śródmieście, przy Alejach Racławickich 10.
Historia.
Według Jerzego Korszenia, głównego architekta budynku, inspiracją dla grupy projektowej budynku była architektura włoskojęzycznej Szwajcarii. Zgodnie z informacjami podanymi przez dewelopera nazwa "Unia" została zaczerpnięta ze skojarzenia Lublina z unią realną z Wielkim Księstwem Litewskim, która została podpisana tu 1 lipca 1569 r. Z kolei człon "Art Residence" pochodzi od luksusowego i artystycznego wykonania budynku, zdaniem dewelopera w „standardzie, jakiego w Lublinie jeszcze nie było”.
Prace budowlane rozpoczęły się w 2 poł. 2017 roku i potrwały do początku 2020 roku. 16 czerwca 2019 r. w nocy na najwyższych kondygnacjach oraz na dachu budynku wybuchł pożar, jednak straży pożarnej udało się szybko zażegnać niebezpieczeństwo. Według ustaleń policji było to podpalenie. Jednak zdarzenie nie naruszyło elementów konstrukcyjnych budynku i za kolejne ponad pół roku został on oddany do użytku. 
Budynek.
Jest to budynek 15-kondygnacyjny z 4 poziomami parkingu podziemnego. Powierzchnie dostępnych apartamentów wahają się od 23 do 125 m2. Bryła budynku jest prosta i zdominowana przez przeszklenia. Sprawia to, że z budynku jest bardzo dobry widok zarówno na Stare Miasto, jak i na CSK. W budynku znajduje się całodobowa recepcja z ochroną i concierge, jacuzzi, sauna, basen oraz siłownia. Dostęp na wyższe kondygnacje oraz do parkingu podziemnego zapewnia szybkie windy panoramiczne, umieszczone w miejscu podziału bryły budynku. Wysokość kondygnacji sięga do 3 m.
Otoczenie.
Budynek znajduje się w odległości do 200 m od CSK, Hotelu Mercure Lublin Centrum oraz Domu Technika. Sama bryła budynku zamyka oś widokową Krakowskiego Przedmieścia. Obiekt jest dobrze skomunikowany z siecią ZTM, gdyż Aleje Racławickie obsługuje ponad 20 linii autobusowych i trolejbusowych.

</doc>
<doc id="5113729" url="https://pl.wikipedia.org/wiki?curid=5113729" title="Iljaszew i Wspólnicy">
Iljaszew i Wspólnicy

Iljaszew i Wspólnicy (ukr. Ілляшев та Партнери) – ukraińska kancelaria prawna. Obsługuje sprawy z zakresu prawa korporacyjnego, podatkowego, bankowego i finansowego, prawa pracy, prawa morskiego, lotniczego, międzynarodowego prawa handlowego, jak również zajmuje się arbitrażem międzynarodowym.
Historia.
Założona w 1997 roku w Kijowie. W 1999 r. znalazła się na liście 50 wiodących firm prawniczych na Ukrainie. W tym samym roku zostało otworzone biuro w Charkowie.
W 2006 roku wspólnikiem firmy został Maksym Kopejczikow (1977-2016).
W 2013 r. otwarto biuro w Dnieprze, w 2014 r. w Symferopolu (zamknięte w 2022), w 2015 r. w Moskwie (zamknięte w 2022), w 2016 r. w Tallinie, a w 2019 r. w Odessie.
Firma zaczęła przyjmować płatności w bitcoinach.
W październiku 2019 r., wraz z otwarciem biura w Odessie, kancelaria Iljaszew i Wspólnicy stała największą pod względem liczby oddziałów firmą prawniczą na Ukrainie.
Od stycznia 2022 r. jest reprezentowana na Ukrainie, i w Estonii.
Wybrane sprawy.
Klientem kancelarii jest Przedsiębiorstwo Państwowe „Antonow”. W 2003 roku kancelaria była zaangażowana w uwolnienie ukraińskich samolotów An-124-100 („Ruslan”) Awialinii Antonow z aresztu w Kanadzie i Belgii. Samoloty powróciły na Ukrainię po 19 miesiącach postępowania sądowego.
W 2007 r. kancelaria była zaangażowana w postępowanie upadłościowe firmy stoczniowej „More” w Teodozji, a także doradzała firmie Antonow w procesie zawierania kontraktu z NATO o wartości 600 mln USD.
Zespół ds. Handlu Międzynarodowego Iljaszew i Wspólnicy broni interesów handlowych i gospodarczych Ukrainy w sporze między Ukrainą a Unią Europejską w sprawie tymczasowego zakazu eksportu surowego drewna (drewna okrągłego). To pierwszy spór w ramach umowy stowarzyszeniowej między Ukrainą a UE. 
Rankingi.
W latach 2016–2020 kancelaria znalazła się wśród 3 najlepszych kancelarii prawnych na Ukrainie według tamtejszej Gazety Prawnej (Юридична газета).
Kancelaria prawna 2021 na Ukrainie w zakresie handlu międzynarodowego.

</doc>
<doc id="5113738" url="https://pl.wikipedia.org/wiki?curid=5113738" title="Ahman">
Ahman

Ahman – w wierzeniach ruchu świętych w dniach ostatnich (mormonów) jedno z imion Boga Ojca. Osadzone w mormońskich pismach świętych, ma pochodzić z języka adamowego. Stanowi obiekt dociekań mormońskich teologów, utrwalone zostało w mormońskiej kulturze i tradycji. Jako integralna część historii świętych w dniach ostatnich pojawia się również poza Kościołem Jezusa Chrystusa Świętych w Dniach Ostatnich.
Geneza i źródła.
Ahman ma być imieniem zachowanym w "czystym i niesplugawionym" języku adamowym, uniwersalnym prajęzyku obecnym na marginesie mormońskiej teologii. Jest osadzone w pismach świętych ruchu świętych w dniach ostatnich, bezpośrednio wspomniane zostało w Naukach i Przymierzach (rozdziały 78. oraz 95.). Pochodzi z objawienia otrzymanego przez Josepha Smitha 1 marca 1832, zawierającego właśnie próbkę wspomnianego wyżej "czystego", uniwersalnego języka.
Prawdopodobna aluzja do niego mieści się również w wersecie 57. szóstego rozdziału Księgi Mojżesza wchodzącej w skład Perły Wielkiej Wartości, w którym Bóg Ojciec określony jest mianem "człowieka świętości". Zauważano, że terminy te są albo identyczne, albo przynajmniej bardzo zbliżone znaczeniowo. Z tego też względu mormońska teologia zazwyczaj przywołuje to słowo w kontekście omawiania natury Boga jako wywyższonego człowieka posiadającego ciało fizyczne.
W mormońskiej teologii.
Jakkolwiek w kulturze Kościoła Jezusa Chrystusa Świętych w Dniach Ostatnich teologia jest traktowana z pewną niechęcią, wynikającą prawdopodobnie z przywiązania do doktryny ciągłości objawienia, spekulacje na temat tego słowa zdołały się przebić do mormońskiego dyskursu. Bruce R. McConkie, członek Kworum Dwunastu Apostołów oraz specjalista w zakresie mormońskiej doktryny, zauważył podobieństwo tego słowa do imienia jednego z głównych staroegipskich bogów, mianowicie Amona, jak również do występującej w judaizmie, innych Kościołach chrześcijańskich oraz w islamie uroczystej formuły amen. Dodał jednocześnie, iż nie jest wykluczone, że termin ten, jakkolwiek w formie zniekształconej i zmienionej, mógł zostać przechowany w rozmaitych religiach. Podobieństwo do formuły amen zauważone zostało także przez innych komentatorów, w powiązaniu z wersetem czternastym rozdziału trzeciego Apokalipsy św. Jana.
W mormońskiej tradycji i kulturze.
Imienia można się także doszukać w nazwie Adam-ondi-Ahman, miejsca w hrabstwie Daviess w stanie Missouri, do którego miał się udać Adam po opuszczeniu ogrodu Eden. Również jako część tego terminu został utrwalony w kulturze świętych w dniach ostatnich, w tym w hymnie pióra W.W. Phelpsa, opublikowanym w pierwszym mormońskim śpiewniku z 1835. Pokrewny w formie i treści wobec utworu Phelpsa hymn autorstwa Elizabeth Ann Smith Whitney stanowi inny przykład obecności tego imienia we wczesnej mormońskiej kulturze.
W innych denominacjach ruchu świętych w dniach ostatnich.
Imię Ahman – jako integralna część szerszej mormońskiej historii – pojawia się również w kontekstach niezwiązanych z Kościołem Jezusa Chrystusa Świętych w Dniach Ostatnich, zatem w innych grupach szukających swych źródeł w religijnej aktywności Josepha Smitha. Warren Jeffs, prezydent-prorok Fundamentalistycznego Kościoła Jezusa Chrystusa Świętych w Dniach Ostatnich, używał odnoszącej się do Jezusa Chrystusa frazy "Son Ahman" w serii dokumentów wysyłanych do amerykańskich mediów oraz bibliotek. Do tego imienia nawiązuje również pierwotna nazwa Sons Ahman Israel, niewielkiej wspólnoty łączącej w swych wierzeniach mormonizm z elementami gnostyckimi, w tym manichejskimi.

</doc>
<doc id="5113741" url="https://pl.wikipedia.org/wiki?curid=5113741" title="Mario Rondón">
Mario Rondón

Mario Junior Rondón Fernández (, ur. 26 marca 1986 w Los Teques) – wenezuelski piłkarz portugalskiego pochodzenia występujący na pozycji napastnika w Sepsi Sfântu Gheorghe, reprezentant Wenezueli w latach 2011–2015.
Kariera klubowa.
Profesjonalne treningi piłkarskie rozpoczął w szkółce EFAR Deportivo Los Castores z San Antonio de Los Altos. W latach 1998–2004 szkolił się w akademii klubu Caracas FC. Wkrótce po ukończeniu pełnoletniości przeniósł się do portugalskiego zespołu AD Pontassolense. Przed sezonem 2005/06 został przez trenera Lito Vidigala włączony do składu drużyny seniorów i rozpoczął od tego momentu regularne występy na poziomie Segunda Divisão. W maju 2009 roku podpisał czteroletni kontrakt z FC Paços de Ferreira. W lipcu tegoż roku zanotował pierwszy występ w europejskich pucharach w meczu z Zimbru Kiszyniów (0:0) w kwalifikacjach Ligi Europy 2009/10. 25 października 2009 zadebiutował w Primeira Liga w spotkaniu z CS Marítimo (1:3). Na początku 2010 roku został wypożyczony na okres jednej rundy do SC Beira-Mar (Liga de Honra), gdzie rozegrał 10 meczów i strzelił 1 gola. Po powrocie do FC Paços w sezonie 2010/11 dotarł z tym zespołem do finału Pucharu Ligi, przegranego 1:2 z SL Benfica.
Latem 2011 roku Rondón został graczem CD Nacional. W latach 2011–2014 rozegrał w barwach tego klubu 108 ligowych meczów i zdobył 31 bramek. W lutym 2015 roku podpisał dwuletnią umowę z Shijiazhuang Ever Bright, które po raz pierwszy w historii uzyskało awans do Chinese Super League. 9 marca zadebiutował w chińskiej ekstraklasie w spotkaniu przeciwko Guangzhou FC (1:2), w którym strzelił gola. W marcu 2016 roku doznał poważnej kontuzji nerwu strzałkowego wspólnego, po której zmuszony był zawiesić karierę na okres dwóch lat.
W styczniu 2018 roku podpisał kontrakt z klubem Gaz Metan Mediaș. 3 lutego 2018 zaliczył pierwszy występ w Liga I w przegranym 1:2 meczu przeciwko FCSB. W rundzie wiosennej sezonu 2017/18 strzelił łącznie 9 bramek w 18 spotkaniach i został ogłoszony najlepszym zawodnikiem fazy play-out. W czerwcu 2018 roku ponownie został piłkarzem Shijiazhuang Ever Bright, z którym rywalizował na poziomie China League One. Na początku 2019 roku jako wolny agent powrócił do Gaz Metan Mediaș, gdzie w 18 ligowych meczach zdobył 10 goli. W czerwcu 2019 roku odszedł do mistrza Rumunii CFR 1907 Cluj. Wywalczył z tym klubem dwukrotnie mistrzostwo kraju, a także krajowy superpuchar. W sezonie 2019/20 dotarł z CFR 1907 Cluj do 1/16 finału Ligi Europy UEFA, gdzie jego zespół został wyeliminowany przez Sevilla FC. W lipcu 2021 roku rozwiązał polubownie swoją umowę i przeniósł się do Radomiaka Radom prowadzonego przez Dariusza Banasika.
Kariera reprezentacyjna.
25 marca 2011 zadebiutował w reprezentacji Wenezueli w towarzyskim meczu z Jamajką, wygranym 2:0. W spotkaniu tym pojawił się on na boisku w 78. minucie, zastępując Alejandro Moreno. 5 września 2014 zdobył pierwszą bramkę dla drużyny narodowej w meczu przeciwko Korei Południowej (1:3). W 2016 roku znalazł się w składzie na turniej Copa América, jednak z powodu kontuzji, której doznał w meczu Chinese Super League, został zastąpiony przez Jeffréna Suáreza. Ogółem w latach 2011–2015 zaliczył w reprezentacji 13 oficjalnych występów i strzelił 3 gole.
Życie prywatne.
Jest synem Wenezuelczyka Mario Rondóna i pochodzącej z Madery Portugalki Marii Fernandes. Posiada obywatelstwo wenezuelskie i portugalskie.

</doc>
<doc id="5113745" url="https://pl.wikipedia.org/wiki?curid=5113745" title="Kobełka (przystanek kolejowy)">
Kobełka (przystanek kolejowy)

Kobełka (; ) – przystanek kolejowy w miejscowości Kobełka, w rejonie brzeskim, w obwodzie brzeskim, na Białorusi.

</doc>
<doc id="5113746" url="https://pl.wikipedia.org/wiki?curid=5113746" title="Domaczewo (przystanek kolejowy)">
Domaczewo (przystanek kolejowy)

Domaczewo (; ) – przystanek kolejowy w miejscowości Domaczewo, w rejonie brzeskim, w obwodzie brzeskim, na Białorusi.
Przystanek istniał przed II wojną światową. Nosił wówczas nazwę "Domaczewo-Miasto".

</doc>
<doc id="5113747" url="https://pl.wikipedia.org/wiki?curid=5113747" title="Bernardo Falcone">
Bernardo Falcone

Bernardo Nunes Falcone, znany jako Beni Falcone, (ur. 31 sierpnia 1983 w Rio de Janeiro) – brazylijski aktor telewizyjny, teatralny i filmowy. 

</doc>
<doc id="5113749" url="https://pl.wikipedia.org/wiki?curid=5113749" title="Ocaleni">
Ocaleni



</doc>
<doc id="5113752" url="https://pl.wikipedia.org/wiki?curid=5113752" title="Włodzimierz Bem de Cosban">
Włodzimierz Bem de Cosban

Włodzimierz Bem de Cosban (ur. 4 kwietnia 1889 w Balwierzyszkach, zm. w 22 kwietnia 1954 w Buenos Aires) – major kawalerii Wojska Polskiego, kawaler Orderu Virtuti Militari, literat, publicysta, propagator zbliżenia kulturowego i politycznego polsko-węgierskiego.
Życiorys.
Urodził się 4 kwietnia 1889 w Balwierzyszkach, w ówczesnym powiecie mariampolskim guberni suwalskiej, w rodzinie Juliusza (1847–1900), powstańca styczniowego, i Eugenii z Siekluckich.
Ukończył Królewsko-Czeską Akademię Rolniczą w Taborze i Oficerską Szkołę Kawalerii w Petersburgu. W czasie I wojny światowej walczył w szeregach armii rosyjskiej. W 1914 wstąpił jako wolontariusz do 9 Bużańskiego Pułku Ułanów, w którym "wylegitymował się ze swego pochodzenia w prostej linii od Franciszka hr. Bema de Cosban, swego pradziada i z praw do używania cudzoziemskiego tytułu hrabiowskiego, dziedziczonego przez tę linię".
Od 1916 w szeregach Dywizjonu Ułanów Polskich, który 5 kwietnia 1917 został rozwinięty w Pułk Ułanów Polskich, późniejszy 1 Pułk Ułanów. 20 lipca tego roku został wyznaczony na stanowisko szefa plutonu łączności. 24 lipca 1917 wziął udział w bitwie pod Krechowcami, w czasie której wykazał "wysokie zalety wojenne i męstwo w boju" oraz został przedstawiony przez dowódcę pułku do nagrody – Oręża Św. Jerzego.
W 1919 był przedstawicielem Naczelnego Dowództwo Wojsk Polskich przy rosyjskiej armii gen. Antona Denikina. W czasie wojny z bolszewikami walczył w szeregach 14 Pułku Ułanów Jazłowieckich. 27 sierpnia 1920 został zatwierdzony z dniem 1 kwietnia 1920 w stopniu rotmistrza, w kawalerii, w grupie oficerów byłych Korpusów Wschodnich i byłej armii rosyjskiej. 1 czerwca 1921 pełnił służbę w Oddziale II Sztabu Generalnego, a jego oddziałem macierzystym był 14 puł. 3 maja 1922 został zweryfikowany w stopniu majora ze starszeństwem z 1 czerwca 1919 i 94. lokatą w korpusie oficerów jazdy (od 1924 – kawalerii). 1 listopada 1922 został „powołany do służby Sztabu Generalnego z prawem jednorocznego doszkolenia w Wyższej Szkole Wojennej”. Pełnił wówczas służbę na stanowisku szefa sztabu VI Brygady Jazdy we Lwowie, pozostając oficerem nadetatowym 14 puł. Dwa dni później został powołany do Wyższej Szkoły Wojennej w Warszawie, w charakterze słuchacza kursu doszkolenia. Po zakończeniu kursu nie otrzymał dyplomu naukowego oficera Sztabu Generalnego, lecz z dniem 1 listopada 1923 został przeniesiony w stan nieczynny na okres 12 miesięcy bez prawa do poborów. Z dniem 31 grudnia 1925 został przeniesiony w stan spoczynku. Mieszkał w Oświęcimiu, a później w Budapeszcie. Od 1926 był członkiem Związku Ziemian województwa krakowskiego, a od 1927 honorowym prezesem Stowarzyszenia Siedmiogrodzkich Szeklerów na Węgrzech im. „Bem aˈpo”. W 1934, jako oficer stanu spoczynku pozostawał w ewidencji Powiatowej Komendy Uzupełnień Żywiec. Posiadał przydział do Oficerskiej Kadry Okręgowej Nr V. Był wówczas „przewidziany do użycia w czasie wojny”.
Zmarł 22 kwietnia 1954 w Buenos Aires.
23 grudnia 1919 ożenił się z Kirą księżniczką Światopełk-Mirską, z którą rozwiódł się 13 czerwca 1926.

</doc>
<doc id="5113753" url="https://pl.wikipedia.org/wiki?curid=5113753" title="Poziomka (Białoruś)">
Poziomka (Białoruś)

Poziomka – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 1 domu zamieszkiwało 8 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5113754" url="https://pl.wikipedia.org/wiki?curid=5113754" title="Nordin Jackers">
Nordin Jackers

Nordin Jackers (ur. 5 września 1997 w Veldwezelt) – belgijski piłkarz grający na pozycji bramkarza. W sezonie 2020/2021 występuje w klubie Waasland-Beveren.
Kariera juniorska.
Jackers grał jako junior w KRC Genk w latach 2013–2014.
Kariera seniorska.
KRC Genk.
Jackersa przeniesiono do pierwszej drużyny KRC Genk 1 lipca 2014. Zadebiutował on dla tego klubu 24 stycznia 2017 roku w meczu z KV Kortrijk (wyg. 3:0). Łącznie w barwach KRC Genk Belg wystąpił w 14 spotkaniach, nie zdobywając żadnej bramki.
Waasland-Beveren.
Jackers grał dla Waasland-Beveren na wypożyczeniu od 2 września 2019 do 30 czerwca 2020 oraz jako stały zawodnik od 31 sierpnia 2020. Debiut dla tego zespołu zaliczył on 14 września 2019 roku w zremisowanym 1:1 spotkaniu przeciwko Sint-Truidense VV. Do 6 lipca 2021 roku dla Waasland-Beveren Belg rozegrał 46 spotkań, nie strzelając żadnego gola.
Sukcesy.
Sukcesy w karierze klubowej:

</doc>
<doc id="5113757" url="https://pl.wikipedia.org/wiki?curid=5113757" title="Bowiea pnąca">
Bowiea pnąca

Bowiea pnąca, bowiea wijąca się ("Bowiea volubilis" ) – gatunek rośliny z monotypowego rodzaju bowiea "Bowiea" z rodziny szparagowatych. Występuje w tropikalnej i południowej Afryce, na obszarze od Ugandy do Republiki Południowej Afryki. Jest 14. najczęściej sprzedawaną rośliną leczniczą w RPA, stosowaną w wielu dolegliwościach zdrowotnych. Z powodu masowych zbiorów populacje tej rośliny zostały istotnie ograniczone. Z uwagi na zawartość silnie działających glikozydów nasercowych jest rośliną śmiertelnie trującą, a odnotowywane zgony ludzi i innych zwierząt po jej spożyciu przypisuje się zatrzymaniu akcji serca. Ze względu na oryginalny pokrój jest uprawiana jako roślina pokojowa. W Polsce bywa sprzedawana pod nazwą „pnąca cebula”, co jest tłumaczeniem zwyczajowej nazwy tego gatunku w języku angielskim ("climbing onion").
Nazwa rodzaju została nadana na cześć Jamesa Bowie, żyjącego w latach 1789–1869 ogrodnika Królewskich Ogrodów Botanicznych w Kew i kolekcjonera roślin z Afryki Południowej. Epitet gatunkowy oznacza po łacinie skręcająca, oplatająca.
Zasięg geograficzny.
W ramach gatunku wyodrębnione zostały dwa podgatunki o odrębnym zasięgu geograficznym.
Podgatunek "Bowiea volubilis" subsp. "volubilis" występuje na obszarze od tropikalnej Afryki Wschodniej (Kenii, Tanzanii i Ugandy) do Mozambiku, Zimbabwe, Malawi, Angoli i południowo-wschodniej Republiki Południowej Afryki, gdzie występuje w Prowincji Przylądkowej Wschodniej, KwaZulu-Natal, Mpumalanga, Gauteng i Limpopo.
Podgatunek "B. v." subsp. "gariepensis" występuje w południowej Namibii i w zachodniej Prowincji Przylądkowej Północnej w RPA, głównie we wschodniej części skalistej pustyni Gariep.
Zagrożenie i ochrona.
Podgatunek "Bowiea volubilis" subsp "volubilis" został ujęty na Czerwonej Liście Roślin Południowej Afryki ze statusem narażony na wyginięcie. Roślina ta znajduje się pod silną presją z uwagi na zbiory do celów leczniczych na większości swojego zasięgu. W latach 1977–2007 spadek populacji tego podgatunku w RPA przekroczył 30%. W ciągu ostatnich 10 lat odnotowano 40% spadek w monitorowanej subpopulacji w jednym z prywatnych rezerwatów przyrody, a inna znana subpopulacja została całkowicie zniszczona. W 2000 roku władze RPA skonfiskowały 1300 nielegalnie zebranych cebul tej rośliny.
"B. v." subsp "gariepensis" został ujęty na Czerwonej Liście Roślin Południowej Afryki ze statusem najmniejszej troski.
Uprawa.
Jest to roślina opisywana jako bardzo łatwa w uprawie.

</doc>
<doc id="5113760" url="https://pl.wikipedia.org/wiki?curid=5113760" title="Tama pożarowa">
Tama pożarowa

Tama pożarowa (też: "tama ogniowa") – w warunkach podziemnego zakładu górniczego tama odcinająca miejsce objęte pożarem od czynnych wyrobisk. Zadaniem tam pożarowych jest umożliwienie kontroli nad polem pożarowym poprzez regulację dopływu powietrza oraz odpływu gazów pożarowych. Z tego względu rozróżnia się:
Poza tym wyróżnia się:
Tamy pożarowe wykonuje się najczęściej jako murowane (z cegły, na zaprawie cementowej lub wapiennej), dawniej również klocowe (z kloców drewna), rzadziej deskowe.

</doc>
<doc id="5113761" url="https://pl.wikipedia.org/wiki?curid=5113761" title="Okręty Marynarki Wojennej wycofane do 1946 roku">
Okręty Marynarki Wojennej wycofane do 1946 roku

Okręty Marynarki Wojennej wycofane do 1946 roku – lista zawierająca wykaz okrętów, które zostały wycofane z eksploatacji w Marynarce Wojennej oraz Flotylli Rzecznej Marynarki Wojennej do 1946 roku.

</doc>
<doc id="5113762" url="https://pl.wikipedia.org/wiki?curid=5113762" title="Welsh Premier League (2008/2009)">
Welsh Premier League (2008/2009)

Welsh Premier League 2008/2009 (znana jako "Principality Building Society" Welsh Premier League ze względów sponsorskich) był 17. sezonem najwyższej klasy rozgrywkowej w Walii.
Sezon został otwarty 15 sierpnia 2008 r., a zakończył się 25 kwietnia 2009 r.
Mistrzem po raz drugi w swojej historii został zespół Rhyl.
Skład ligi w sezonie 2008/2009.
W lidze rywalizowało osiemnaście drużyn – siedemnaście z poprzedniego sezonu i jedna z Cymru Alliance: (mistrz Cymru Alliance), który zastąpił .
Z powodów licencyjnych żadna z drużyn Welsh Football League Division One nie otrzymała promocji, dzięki czemu w lidzie utrzymał się .
Rozgrywki.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="5113763" url="https://pl.wikipedia.org/wiki?curid=5113763" title="Robert Andrieux">
Robert Andrieux

Robert Andrieux – belgijski strzelec, olimpijczyk.
Wystartował w Letnich Igrzyskach Olimpijskich 1920. Zajął 7. miejsce w drużynowym strzelaniu z pistoletu wojskowego z 30 m.

</doc>
<doc id="5113765" url="https://pl.wikipedia.org/wiki?curid=5113765" title="Tama wodna (górnictwo)">
Tama wodna (górnictwo)

Tama wodna – w podziemnym zakładzie górniczym tama (budowla) odcinająca przepływ wody w danym wyrobisku lub przepuszczająca tylko jej określoną ilość.
Wśród takich tam wyróżnia się:

</doc>
<doc id="5113766" url="https://pl.wikipedia.org/wiki?curid=5113766" title="Lipinki (przystanek kolejowy na Białorusi)">
Lipinki (przystanek kolejowy na Białorusi)

Lipinki (; ) – przystanek kolejowy w pobliżu miejscowości Lipinki, w rejonie brzeskim, w obwodzie brzeskim, na Białorusi.
Przed II wojną światową stacja kolejowa. Nosiła wówczas nazwę "Domaczewo". W późniejszym okresie dodatkowe tory zostały zdemontowane, a stacja zdegradowana do roli przystanku.

</doc>
<doc id="5113768" url="https://pl.wikipedia.org/wiki?curid=5113768" title="Koncert noworoczny filharmoników wiedeńskich">
Koncert noworoczny filharmoników wiedeńskich



</doc>
<doc id="5113770" url="https://pl.wikipedia.org/wiki?curid=5113770" title="Jules Bastin (strzelec)">
Jules Bastin (strzelec)

Jules Bastin (ur. 28 grudnia 1879, zm. ?) – belgijski strzelec, olimpijczyk.
Wystartował w Letnich Igrzyskach Olimpijskich 1920. Zajął 7. miejsce w drużynowym strzelaniu z pistoletu wojskowego z 30 m.

</doc>
<doc id="5113772" url="https://pl.wikipedia.org/wiki?curid=5113772" title="Rostelecom Cup 2021">
Rostelecom Cup 2021

 
Rostelecom Cup 2021 – szóste, a zarazem ostatnie w kolejności zawody łyżwiarstwa figurowego z cyklu Grand Prix 2021/2022. Zawody odbyły się w dniach 26–28 listopada 2021 roku w Pałacu sportów zimowych Ajsbierg w Soczi. 
W konkurencji solistów zwyciężył reprezentant Gruzji Moris Kwitiełaszwili, zaś w konkurencji solistek Rosjanka Kamiła Walijewa, która pobiła punktowe rekordy świata w obu programach, krótkim i dowolnym oraz nocie łącznej. W obu konkurencjach w parach także triumfowali Rosjanie. W parach sportowych zwyciężyli Anastasija Miszyna i Aleksandr Gallamow, zaś w parach tanecznych Wiktorija Sinicyna i Nikita Kacałapow. 
Terminarz.
 
Rekordy świata.
 
W trakcie zawodów ustanowiono następujące rekordy świata (GOE±5): 
 
Wyniki.
Soliści.
 
Solistki.
 
Pary sportowe.
 
Pary taneczne.
 
Przypisy.
 
Bibliografia.
 
 
 
 

</doc>
<doc id="5113773" url="https://pl.wikipedia.org/wiki?curid=5113773" title="Eugenio Derbez">
Eugenio Derbez

Eugenio Alexandrino González Derbez (ur. 2 września 1961 w Milpa Alta) – meksykański aktor, komik i filmowiec pochodzenia francuskiego.

</doc>
<doc id="5113776" url="https://pl.wikipedia.org/wiki?curid=5113776" title="Atak umarłych">
Atak umarłych

Atak umarłych () – termin publicystyczny powszechnie używany w literaturze rosyjskiej i rzadziej w polskiej na określenie kontrataku 13. kompanii 226 Ziemlianskiego Pułku Piechoty przeprowadzonego 6 sierpnia 1915 roku podczas obrony twierdzy Osowiec w Królestwie Polskim na froncie wschodnim I wojny światowej. Grupa rosyjskich żołnierzy przeżyła niemiecki atak gazowy i ostatkiem sił ruszyła do kontrnatarcia, wywołując panikę w szeregach wielokrotnie liczniejszego wroga, który porzucił szturm i w nieładzie wrócił na pozycje wyjściowe. W rezultacie lokalnej potyczki załamała się cała niemiecka ofensywa na kierunku Osowca. Zdarzenie to stało się symbolem męstwa i niezłomności rosyjskiego żołnierza, który zawsze walczy do końca.
Miejsce wydarzeń.
Twierdze Osowiec i Modlin (Nowogieorgiewsk) były ważnymi ośrodkami obrony „worka polskiego”, jak w ówczesnym żargonie wojskowym nazywano wysunięte daleko na zachód i zagrożone z flanki północnej oraz południowej terytorium Królestwa Polskiego.
Twierdza Osowiec ("Ossowitz" na mapach niemieckich) była systemem czterech fortów w zakolu Biebrzy. Trzy z nich było połączonych transzejami. Twierdza osłaniała linię kolejową Łek – Grajewo – Białystok i drogę do Białegostoku, ważny regionalny węzeł komunikacyjny.
Główne umocnienia i artyleria forteczna znajdowały się na wschodnim brzegu rzeki. Na bagnistym zachodnim brzegu, pod osłoną dział fortecznych, na odległość 2–2,5 km rozciągała się wysunięta pozycja Sosnienskaja, przechodząca z północy na południe wzdłuż linii Białogrądy–Sojczynek. To właśnie ta pozycja była głównym kierunkiem poprzedniego generalnego szturmu na twierdzę w lutym – marcu 1915 roku i również na niej rozegrały się opisane poniżej wydarzenia.
Przebieg wydarzeń.
Do nowego ataku na Osowiec przydzielono 11 Dywizję Landwehry. Na głównym kierunku, wzdłuż szosy i linii kolejowej, rozlokowano 18 Pułk, wzmocniony oddziałami marszowymi. Na południu miał zaatakować 76 Pułk. Dla powodzenia operacji na froncie obu pułków zdecydowano się na zmasowany atak gazowy z użyciem chloru zmieszanego z bromem. Reszta dywizji na północy i północnym wschodzie miała wesprzeć główne natarcie, wiążąc siły rosyjskie atakami pozorowanymi.
O świcie, który nastąpił o godz. 4:00 rano 6 sierpnia 1915 roku, z wiatrem tylnym wzdłuż całego frontu ataku, rozpoczęto uwolnienie chloru i bromu z wcześniej rozmieszczonych 30 baterii butli gazowych. Szacuje się, że gaz ostatecznie przeniknął na głębokość 20 km w głąb rosyjskich pozycji, zachowując swoje niszczące działanie do głębokości 12 km i do 12 metrów wysokości.
Wobec braku skutecznych środków ochrony przed gazem (wówczas rosyjscy żołnierze nie nosili jeszcze masek przeciwgazowych) wynik ataku gazowego był druzgocący: 9., 10. i 11. kompania Pułku Ziemlianskiego zostały całkowicie unicestwione, około 40 osób pozostało w szeregach 12. kompanii w reducie centralnej; z trzech kompanii w Białogrądach – około 60 żołnierzy. Niemal wszystkie okopy na pierwszej i drugiej linii obrony pozycji Sosnienskiej pozostały bez obrońców. W ślad za gazami bojowymi, niemiecka artyleria konwencjonalna rozpoczęła ostrzał twierdzy i położyła ogień zaporowy dla swojej piechoty, która pod jego osłoną ruszyła do ataku. Artyleria twierdzy w początkowej fazie bitwy nie mogła skutecznie prowadzić ognia, bo wpadła pod zbliżającą się falę gazu. W sumie w Osowcu wyłączonych z akcji zostało ponad 1600 żołnierzy, praktycznie cały garnizon został w różnym stopniu otruty.
Tłumiąc sporadyczny opór, pododdziały 18 Pułku szybko pokonały pierwszą i drugą linię drutu kolczastego, zajęły ważny taktycznie ufortyfikowany punkt zwany „Podwórkiem Leonowa” i zaczęły przemieszczać się w dół linii kolejowej w stronę mostu Rudzkiego. Jedyną rezerwą na samej pozycji Sosnienskiej pozostawała kompania pospolitego ruszenia, ale nawet połowa jej personelu poniosła śmierć w ataku gazowym, a zdemoralizowane resztki kompanii nie mogły przeprowadzić skutecznego kontrataku.
Nieco lepiej wyglądała sytuacja na południu. Co prawda 76 Pułk Landwehry szybko zajął opuszczoną pozycję Sosnienską, ale posuwał się zbyt szybko i wszedł w opary własnego gazu bojowego, wskutek czego poniósł znaczne straty, po czym został chwilowo zatrzymany przez ogień resztek 12. kompanii przy reducie centralnej.
Powstało realne zagrożenie, że Niemcy zajmą most Rudzki, co oznaczałoby odcięcie całej obrony na zachód od twierdzy i ostateczną utratę pozycji Sosnienskiej. W tej sytuacji komendant twierdzy generał-porucznik Nikołaj Brżozowski polecił zorganizować ostrzał artyleryjski zajętych już przez wroga sektorów pozycji Sosnienskiej i kontratakować na bagnety „każdemu, kto może”. Do kontrataku ruszyły resztki 8. i 13. kompanii (około połowy pierwotnego składu) oraz 14. kompanii, która została przeniesiona z twierdzy.
13. kompania pod dowództwem podporucznika Władimira Kotlinskiego kontratakowała wzdłuż linii kolejowej przeciwko pododdziałom 18 Pułku i zmusiła je do ucieczki. W czasie ataku śmiertelnie ranny został ppor. Kotliński, a dowództwo przekazał podporucznikowi 2. kompanii saperów z twierdzy Osowiec, Polakowi Władysławowi Strzemińskiemu, który pomimo ciężkiego zatrucia gazem, wraz z powierzonymi mu resztkami kompanii, doprowadził kontratak do końca, odbijając 1. i 2. odcinek pozycji Sosnienskiej.
W tym samym czasie 8. i 14. kompania odblokowały redutę centralną i wraz z żołnierzami 12. kompanii zepchnęły nieprzyjaciela z powrotem na pozycje wyjściowe. Do godziny 8:00 rano została przywrócona sytuacja sprzed rozpoczęcia niemieckiego ataku. O godzinie 11:00 przed południem zakończył się ostrzał twierdzy, co było zakończeniem nieudanego szturmu.
Oficjalne podsumowania pokrótce zgłoszone: 
W tym samym roku gazety „Russkoje Słowo” i „Pskowskaja Żyzń” opublikowały wspomnienia jednego z bezpośrednich uczestników obrony Osowca, który w odniesieniu do kontrataku z dnia 6 sierpnia mówił: 
Zaskoczenie, jakie wywołał u Niemców kontratak obrońców twierdzy opisuje także książka M. Swiecznikowa i W. Buniakowskiego, wydana w 1917 roku: 
Podporucznik Władimir Kotlinski, który dowodził kontratakiem 13. kompanii, został pośmiertnie odznaczony Orderem Świętego Jerzego IV stopnia. Później jego prochy zostały zabrane przez matkę i ponownie pochowane na rodzinnym cmentarzu w Pskowie.
Order św. Jerzego otrzymał także podporucznik Władysław Strzemiński.
Wkrótce po bitwie wojska rosyjskie zostały zmuszone do opuszczenia Osowca: twierdzy groziło okrążenie po zdobyciu Kowna i Modlina przez wojska niemieckie. Rosjanie zniszczyli większość umocnień i wycofali się 18 sierpnia.
Bitwa w historiografii i publicystyce.
Po raz pierwszy wyrażenie „atak umarłych” przy opisie kontrataku 13. kompanii 226 Ziemlianskiego Pułku Piechoty zostało użyte w pracy Siergieja Chmielkowa "Bor’ba za Osowiec" ("Walka o Osowiec"), opublikowanej przez Wydawnictwo Wojskowe w 1939 roku. Autor był bezpośrednim uczestnikiem opisywanych wydarzeń, a w ZSRR pełnił funkcję kierownika katedry fortyfikacji lądowych i obszarów umocnionych Wojskowej Akademii Inżynieryjnej oraz obronił swoją dysertację profesorską na temat obrony twierdzy Osowiec. Wydana w 1939 roku książka jest skróconą i poprawioną wersją dysertacji. Chmielkow pisze w niej: 
Na ogół w ZSRR badanie i opisywanie konkretnych wyczynów „armii carskiej” w „wojnie imperialistycznej” nie było mile widziane, a prace wykraczające poza czysto techniczną analizę strategii i taktyki należały do rzadkości. W dwutomowej „Historii I wojny światowej” z 1975 roku nie wyodrębniono osobno obrony Osowca, która została włączona do bardziej ogólnych działań ofensywnych armii niemieckiej na tym kierunku. Stwierdza się tylko, że „wielkim zainteresowaniem jest wpływ na działania wojenne obrony wojsk twierdz Osowiec i Modlin, które obejmując flanki 12 i 1 Armii rosyjskiej, krępowały swobodę operacyjną niemieckiego dowództwa”, choć wspomina się, że „żołnierze rosyjscy wykazali się taką stanowczością i wytrwałością, że zadziwili wroga”. Szczegóły ataku zostały omówione bardziej szczegółowo w artykule w „Wojenno-istoriczeskom żurnalie” z 1984 roku. Nie używając samego wyrażenia „atak umarłych” autor pisze: „Decydujące działania na wpół zagazowanych żołnierzy rosyjskich tak zadziwiły Niemców, że ci nie pogodzili się z sytuacją i zaczęli wycofywać się na swoją pozycję wyjściową”.
Samo określenie „atak umarłych” (obydwa słowa w cudzysłowie, a nie atak „umarłych”, jak u Chmielkowa) należy prawdopodobnie do dziennikarza Władimira Woronowa z miesięcznika „Sowierszenno siekrietno”. W swoim artykule z 2009 roku, przygotowanym na 95. rocznicę wybuchu I wojny światowej, pisze on: 
Artykuł Woronowa nie wywołał szerokiego odzewu. Jednak w 2011 roku w pierwszym numerze magazynu „Brat” ukazał się artykuł Artioma Denisowa "Osowiec. Ataka miertwiecow" ("Osowiec. Atak umarłych"), w którym ten sam epizod został opisany następująco: 
To właśnie wraz z tą publikacją rozpoczęło się szybkie rozprzestrzenianie się w Internecie terminu „atak umarłych” i powtarzanie historii umierającej rosyjskiej kompanii, która zmusiła cały niemiecki pułk do ucieczki. Oprócz przedruków na licznych blogach, cytaty z artykułu Denisowa pojawiły się w Wikipedii i na wielu forach internetowych, zarówno w języku rosyjskim, jak i angielskim.
Pamięć.
W 2013 roku piosenkarka dziecięca Waria Striżak zaśpiewała na temat „ataku umarłych” piosenkę "Russkije nie sdajutsja" ("Rosjanie się nie poddają"), do której nakręcono teledysk z inscenizacją bitwy, w którym w role rosyjskich żołnierzy wcielili się członkowie petersburskiego klubu wojskowo-patriotycznego „Piechotiniec”.
W 2014 roku popularny rosyjski zespół metalowy Arija nagrał utwór opowiadający o ataku na twierdzę Osowiec w albumie "". Tytuł utworu to "Ataka Miertwiecow".
W 2017 roku firma Wargaming.net wyprodukowała 23-minutowy film krótkometrażowy "Ataka miertwiecow: Osowiec" (pol. "Atak umarłych: Osowiec"). W 2019 roku szwedzki zespół power metalowy Sabaton nagrał na ten temat utwór „The Attack of the Dead Men”, który doczekał się licznych coverów, przede wszystkim po rosyjsku.

</doc>
<doc id="5113787" url="https://pl.wikipedia.org/wiki?curid=5113787" title="Nord Park">
Nord Park

 Nord Park – kompleks budynków biurowych oraz apartamentowca w Lublinie. Inna nazwa to North Office. Budynek ma wysokość 55 metrów oraz 17 kondygnacji (3 podziemne). Jest jednym z kompleksów należących do Centrum Zana. Położony jest przy ul. Szeligowskiego w dzielnicy Czechów Południowy. 
Informacje.
Historia.
Budowa kompleksu rozpoczęła się w lipcu 2011 roku, a została zakończona w II kwartale 2014 r. Projekt obiektu powstał w pracowni Wolski Architekci, a jest projektem firmy Centrum Zana. 
Budynki.
Kompleks składa się z 3 budynków biurowych oraz apartamentowca.
Budynek A.
Jest to apartamentowiec o wysokości do dachu 40 m oraz 14 kondygnacjach naziemnych. Parking podziemny jest wspólny dla całego kompleksu. W budynku znajdują się 93 lokale mieszkalne o powierzchni od 37 do 135 m2. Dla mieszkańców dostępne są cichobieżne windy, a mieszkania wyposażone są w tarasy. W budynku są także komórki gospodarcze.
Budynki B, C i D.
Nord Office Park. Jest to kompleks 3 biurowców o powierzchni klasy A. Każdy budynek ma 7 kondygnacji naziemnych i połączone są wspólnym układem komunikacyjnym. Powierzchnia najmu biurowego wynosi ponad 13.000 m2. Biurowiec posiada recepcję z całodobową ochroną, klimatyzację, agregat prądotwórczy oraz łącze światłowodowe i 6 wind.
Otoczenie.
W odległości pieszej (do 1 km) od budynku znajdują się:
Do budynku można dostać się także autobusami komunikacji miejskiej.

</doc>
<doc id="5113799" url="https://pl.wikipedia.org/wiki?curid=5113799" title="Centrum Zana">
Centrum Zana

 Centrum Zana - kompleks dwóch budynków biurowych w Lublinie, na osiedlu LSM w dzielnicy Rury. Wyższy z budynków ma wznosi się na wysokość 55m. Stanowi własność firmy deweloperskiej o tej samej nazwie. Był to pierwszy budynek komercyjny tego typu w Lublinie.
Informacje.
Historia.
Budynki powstawały w latach 1999-2005. Jako pierwszy powstał budynek I (10-kondygnacyjny), natomiast jako drugi budynek II (7-kondygnacyjny). Budowa pierwszego z nich zakończyła się w 2001 roku. Była to pierwsza inwestycja tego dewelopera oraz pierwszy wieżowiec komercyjny w Lublinie.
Budynek I.
Posiada 10 kondygnacji naziemnych i 2 podziemne oraz 15 miejsc parkingowych naziemnych. W budynku znajdują się: klimatyzacja, systemy teleinformatyczne, okablowanie elektryczne i telefoniczne, wykładziny oraz czujnik dymu. Spełnia klasę B+ powierzchni biurowych Większą część budynku zajmuje ING Bank Śląski.
Budynek II.
Ma 7 kondygnacji naziemnych oraz 2 podziemne. Oferuje ponad 6000 m2 powierzchni biurowej klasy B+. Posiada klimatyzację i systemy teleinformatyczne.
Otoczenie.
Budynki znajdują się przy ulicy Zana w okolicach ronda Mokrskiego. Po przeciwnej stronie ulicy Zana znajduje się kompleks budynków ZUS, natomiast na południe od kompleksu znajduje się apartamentowiec Metropolitan Park. W niedalekiej okolicy mieści się inny kompleks tego dewelopera, a mianowicie Gray Office Park. Budynek jest obsługiwany przez sieć komunikacji miejskiej, gdyż ulicą Zana kursuje wiele autobusów i trolejbusów. 

</doc>
<doc id="5113801" url="https://pl.wikipedia.org/wiki?curid=5113801" title="Bitwa o Lubań">
Bitwa o Lubań

Bitwa o Lubań – starcie zbrojne pomiędzy jednostkami bojowymi Armii Czerwonej i Wehrmachtu w celu opanowania miasta Lubań, część operacji dolnośląskiej przeprowadzonej w ramach ofensywy 1 Frontu Ukraińskiego, które miało miejsce na przełomie lutego i marca 1945 roku. Podczas walk oddziały Armii Czerwonej zdołały zająć około połowy miasta Lubań (niem. "Lauban"), lecz wojska niemieckie rozpoczęły kontrofensywę o kryptonimie „Kozica” () mającą za zadanie przerwania oblężenia twierdzy Wrocław () i tym działaniem zamknęły wojska radzieckie w mieście. Przeprowadzona operacja wyrwania wojsk radzieckich z okrążenia zakończyła się sukcesem i jednostki Armii Czerwonej wycofały się z miasta, które pozostało w rękach niemieckich aż do kapitulacji III Rzeszy 8 maja 1945 roku.
Przebieg bitwy.
12 stycznia 1945 Armia Czerwona rozpoczęła operację wiślańsko-odrzańską w ramach ofensywy zimowej. Natarcie na niemieckie linie obrony pozwoliło wkroczyć wojskom radzieckim na terytorium III Rzeszy. Oddziały 1 Frontu Ukraińskiego wkroczyły na teren Dolnego Śląska. 13 lutego rozpoczęła się bitwa o Wrocław, najważniejszego przemysłowego centrum Dolnego Śląska. Miasta nie udało się zdobyć, jego oblężenie trwało do 6 maja, natomiast główne siły (przede wszystkim armie pancerne: 3 Gwardyjska Armia Pancerna gen. Pawła Rybałko i 4 Gwardyjska Armia Pancerna gen. Dmitrija Leluszenko) kontynuowały uderzenia w głąb Niemiec.
Śląsk odgrywał kluczową rolę w gospodarce III Rzeszy. Praktycznie nie ucierpiał w czasie wojny, na tym terenie znajdowały się potężne zakłady zbrojeniowe zasilane przez Górnośląskie Zagłębie Węglowe oraz wykorzystujące śląskie złoża miedzi, ołowiu i cynku. Śląsk nazywano „drugim Zagłębiem Ruhry”, a także „kuźnią broni Wielkiej Rzeszy”.
Do 17 lutego jednostki 3 Gwardyjskiej Armii Pancernej wyruszyły w kierunku na Lubań, przecinając niezwykle ważną dla obrony całej Rzeszy linię Kolei Górnośląskiej. Doszło do walk ulicznych w mieście, w których broniący się Niemcy, skutecznie używali przeciwko czołgom panzerfaustów. W walkach brały udział jednostki Volkssturmu, Hitlerjugend i własowców.
Operacja „Kozica”.
W dniach 2–5 marca gen. Karla Deckera zaczął okrążać zgrupowanie radzieckie od północnego zachodu, a od południowego wschodu otaczał je gen. Friedricha Kirchnera. Na zachodzie obronę utrzymywała niemiecka 6 Dywizja Grenadierów Ludowych. Większość jednostek 3 Armii Pancernej gen. Rybałki znalazła się w „kotle”. W celu ocalenia okrążonego zgrupowania radzieckiego, z odwodu armii wysłany został , dzięki czemu prawie całe pozostające w walce zgrupowanie zostało uratowane. Do niewoli dostało się 176 żołnierzy. Niemcy zdobyli też 48 dział samobieżnych.
Od 6 do 12 marca radzieckie jednostki 52 Armii i pozostałości 3 Gwardyjskiej Armii Pancernej skutecznie odpierały ataki sił niemieckich, które parły w kierunku Wrocławia. W dniach 13–14 marca oddziały 3 Gwardyjskiej Armii Pancernej zostały wycofane na tyły frontu w rejon na południe od Bolesławca w celu uzupełnienia stanu osobowego i sprzętu.
Bilans.
W wyniku walk około 60% miasta zostało zniszczone. W 1946 roku pozostała ludność niemiecka została wysiedlona, a miasto znalazło się w granicach Polski.

</doc>
<doc id="5113807" url="https://pl.wikipedia.org/wiki?curid=5113807" title="Nicole Flagothier">
Nicole Flagothier

Nicole Josiane Ghislaine Flagothier (ur. 9 stycznia 1966) – belgijska judoczka. Olimpijka z Barcelony 1992, gdzie zajęła piąte miejsce w wadze lekkiej.
Srebrna medalistka mistrzostw świata w 1991 i brązowa w 1997; siódma w 1989 i 1993; uczestniczka zawodów w 1987. Startowała w Pucharze Świata w latach 1989−1993, 1995−1998 i 2000. Zdobyła sześć medali na mistrzostwach Europy w latach 1988−1997. Mistrzyni Igrzysk frankofońskich w 1989 roku.

</doc>
<doc id="5113809" url="https://pl.wikipedia.org/wiki?curid=5113809" title="Inge Clement">
Inge Clement

Inge Clement (ur. 26 czerwca 1977) – belgijska judoczka. Olimpijka z Sydney 2000, gdzie odpadła w pierwszej rundzie w wadze półlekkiej.
Uczestniczka mistrzostw świata w 1993, 1995 i 2001. Startowała w Pucharze Świata w latach 1995−2001. Złota medalistka mistrzostw Europy w 1997 i 2001 roku.

</doc>
<doc id="5113810" url="https://pl.wikipedia.org/wiki?curid=5113810" title="Brigitte Olivier">
Brigitte Olivier

Brigitte Olivier (ur. 22 stycznia 1980) – belgijska judoczka. Olimpijka z Sydney 2000, gdzie zajęła dziewiąte miejsce w wadze ciężkiej.
Piąta na mistrzostwach świata w 1999 i siódma w 1997; uczestniczka zawodów w 2001. Startowała w Pucharze Świata w latach 1996−2001 i 2003. Zdobyła trzy medale na mistrzostwach Europy w latach 1997−1999.

</doc>
<doc id="5113812" url="https://pl.wikipedia.org/wiki?curid=5113812" title="Jasper Lefevere">
Jasper Lefevere

Jasper Lefevere (ur. 13 lipca 1988) – belgijski judoka. Olimpijczyk z Rio de Janeiro 2016, gdzie zajął 33. miejsce w wadze półlekkiej.
Brał udział w mistrzostwach świata w 2014. Startował w Pucharze Świata w latach 2010−2017. Uczestnik zawodów międzynarodowych.

</doc>
<doc id="5113813" url="https://pl.wikipedia.org/wiki?curid=5113813" title="Działania zbrojne polskiego podziemia niepodległościowego i antykomunistycznego">
Działania zbrojne polskiego podziemia niepodległościowego i antykomunistycznego



</doc>
<doc id="5113814" url="https://pl.wikipedia.org/wiki?curid=5113814" title="Toma Nikiforov">
Toma Nikiforov

Toma Nikiforov (ur. 25 stycznia 1993) – belgijski judoka. Olimpijczyk z Rio de Janeiro 2016, gdzie zajął dziewiąte miejsce w wadze półciężkiej.
Srebrny medalista mistrzostw świata w 2017 i brązowy w 2015; uczestnik zawodów w 2014. Startował w Pucharze Świata w latach 2013−2015. Zdobył trzy medale na mistrzostwach Europy w latach 2016−2021. Brązowy medalista igrzysk europejskich w 2015 i siódmy w 2019. Wygrał igrzyska wojskowe w 2015. Brązowy medalista młodzieżowych igrzysk olimpijskich z 2010 roku.

</doc>
<doc id="5113816" url="https://pl.wikipedia.org/wiki?curid=5113816" title="Joachim Bottieau">
Joachim Bottieau

Joachim Bottieau (ur. 20 marca 1989) – belgijski judoka. Dwukrotny olimpijczyk. Zajął dziewiąte miejsce w Londynie 2012 i dziewiętnaste w Rio de Janeiro 2016. Walczył w wadze półśredniej.
Siódmy na mistrzostwach świata w 2013; uczestnik zawodów w 2010, 2011, 2014, 2015 i 2017. Startował w Pucharze Świata w latach 2009−2015 i 2017−2019. Brązowy medalista mistrzostw Europy w 2012 i 2013. Trzeci na uniwersjadzie w 2009 roku.

</doc>
<doc id="5113817" url="https://pl.wikipedia.org/wiki?curid=5113817" title="Cédric Taymans">
Cédric Taymans

Cédric Paul René Taymans (ur. 11 kwietnia 1975) – belgijski judoka. Olimpijczyk z Sydney 2000, gdzie odpadł w drugiej rundzie w wadze ekstralekkiej.
Srebrny medalista mistrzostw świata w 2001 i brązowy w 1997; uczestnik zawodów w 1999, 2003 i 2005. Startował w Pucharze Świata w latach 1995−2001 i 2003−2006. Zdobył trzy medale na mistrzostwach Europy w latach 1999−2001.

</doc>
<doc id="5113819" url="https://pl.wikipedia.org/wiki?curid=5113819" title="Philip Laats">
Philip Laats

Philip Laats (ur. 2 lutego 1963) – belgijski judoka. Czterokrotny olimpijczyk. Zajął piąte miejsce w Barcelonie 1992 i Atlancie 1996; siódmy w Seulu 1988 i dziewiąty w Los Angeles 1984. Walczył w wadze półlekkiej.
Piąty na mistrzostwach świata w 1993; uczestnik zawodów w 1983, 1985, 1987, 1989, 1991 i 1995. Startował w Pucharze Świata w latach 1989−1993, 1995 i 1996. Zdobył cztery brązowe medale na mistrzostwach Europy w latach 1988 – 1995. Trzeci na igrzyskach wojskowych w 1995. Zdobył sześć medali na wojskowych MŚ.
Jest bratem Johana Laatsa judoki i trzykrotnego olimpijczyka.

</doc>
<doc id="5113820" url="https://pl.wikipedia.org/wiki?curid=5113820" title="Józef Gach">
Józef Gach

Józef Gach (ur. 17 czerwca 1942 w Mikołowie, zm. 13 grudnia 2009 w Rybniku) – polski piłkarz i trener.

</doc>
<doc id="5113821" url="https://pl.wikipedia.org/wiki?curid=5113821" title="Johan Laats">
Johan Laats

Johan Laats (ur. 10 stycznia 1967) – belgijski judoka. Trzykrotny olimpijczyk. Zajął piąte miejsce w Barcelonie 1992, dziewiąte w Atlancie 1996 i zajął 34. lokatę w Seulu 1988. Walczył w wadze półlekkiej.
Zdobył srebrny medal na mistrzostwach świata w 1991, piąty w 1993; uczestnik zawodów w 1989 i 1997. Startował w Pucharze Świata w latach 1989−1993, 1995−1997. Zdobył siedem medali na mistrzostwach Europy w latach 1988−1997. Trzeci na Igrzyskach dobrej woli w 1994 roku.
Jest bratem Philipa Laatsa judoki i czterokrotnego olimpijczyka.

</doc>
<doc id="5113823" url="https://pl.wikipedia.org/wiki?curid=5113823" title="Jay Litherland">
Jay Litherland

Jay Litherland (ur. 24 sierpnia 1995 w Osace) – amerykański pływak specjalizujący się w stylu zmiennym i dowolnym, wicemistrz świata i finalista igrzysk olimpijskich.
Kariera.
W 2016 roku na igrzyskach olimpijskich w Rio de Janeiro z czasem 4:11,68 min zajął piąte miejsce na dystansie 400 m stylem zmiennym.
Rok później, podczas mistrzostw świata w Budapeszcie płynął w wyścigu eliminacyjnym sztafet 4 × 200 m stylem dowolnym i otrzymał brązowy medal, kiedy Amerykanie uplasowali się w finale na trzeciej pozycji. Na dystansie 400 m stylem zmiennym był piąty (4:12,05). 
Na mistrzostwach świata w Gwangju w 2019 roku zdobył w tej konkurencji srebrny medal, uzyskawszy czas 4:09,22.
Przypisy.
 

</doc>
<doc id="5113828" url="https://pl.wikipedia.org/wiki?curid=5113828" title="Luc Suplis">
Luc Suplis

Luc Suplis (ur. 18 maja 1964) – belgijski judoka. Olimpijczyk z Seulu 1988, gdzie zajął 33. miejsce w wadze średniej.
Uczestnik mistrzostw świata w 1987 i w 1989. Startował w Pucharze Świata w 1989. Piąty na mistrzostwach Europy w 1988 i 1989. Zdobył trzy medale na wojskowych MŚ.

</doc>
<doc id="5113829" url="https://pl.wikipedia.org/wiki?curid=5113829" title="Daniel Guldemont">
Daniel Guldemont

Daniel Guldemont (ur. 27 października 1953) – belgijski judoka. Olimpijczyk z Montrealu 1976, gdzie zajął dziewiętnaste miejsce w wadze średniej.
Brał udział w mistrzostwach świata w 1975. Uczestnik turniejów międzynarodowych.

</doc>
<doc id="5113830" url="https://pl.wikipedia.org/wiki?curid=5113830" title="Kaczka madagaskarska">
Kaczka madagaskarska

Kaczka madagaskarska ("Anas melleri") – gatunek dużego ptaka z rodziny kaczkowatych (Anatidae). Występuje na wschodniej połowie Madagaskaru, rozmieszczenie nie jest jednak dokładnie znane. Od 2000 roku klasyfikowany jest jako zagrożony wyginięciem.
Taksonomia.
Po raz pierwszy gatunek opisał Philip Lutley Sclater w 1865. Holotyp pochodził z Analamazotra (Park Narodowy Andasibe-Mantadia). Autor nadał nowemu gatunkowi nazwę "Anas melleri". Trzy endemiczne dla Madagaskaru gatunki kaczkowatych (Anatidae) były jednymi z czterech ostatnich opisanych w Afryce w ogóle. Kaczkę madagaskarską opisano jako trzecią od końca. Wszystkie te gatunki poznawano w podobny sposób. Holotypem były przesłane przez podróżników okazy z europejskich lub północnoamerykańskich muzeów. Po formalnym opisaniu były odnotowywane sporadycznie pod koniec XIX i XX wieku, zazwyczaj w notatkach podróżników. Ich dokładniejsza analiza czasem wskazuje, że współcześni badacze i tłumacze błędnie oznaczali wspominane w nich gatunki.
Obecnie (2021) Międzynarodowy Komitet Ornitologiczny podtrzymuje tę nazwę. Uznaje kaczkę madagaskarską za gatunek monotypowy, podobnie jak wiele innych autorytetów. Sporna była jednak pozycja gatunku w obrębie rodzaju "Anas". Długo uznawano kaczki madagaskarskie za stosunkowo nową formę, która oddzieliła się od krzyżówek i zasiedliła Madagaskar. Te przekonania miały potwierdzać doniesienia o krzyżowaniu się samic z samcami innych gatunków, o barwniejszym upierzeniu (które wbrew nim w naturze nie zachodzi, ponadto część obserwacji z niewoli dotyczy ptaków utrzymywanych w nietypowych warunkach). Z tego powodu nie przykładano właściwej uwagi do ochrony tego taksonu, który w latach 90. XX wieku uchodził jeszcze za niezagrożony. Był słabo poznany, nielicznie reprezentowany zarówno w muzeach – w 1991 w Muzeum Historii Naturalnej w Londynie przechowywano 13 okazów – jak i w hodowli.
W nazwie naukowej kaczki madagaskarskiej upamiętniony został jej odkrywca – (1836–1869), brytyjski botanik. Podczas podróży do Afryki towarzyszył mu David Livingstone. W 1862 Meller pozyskał pierwsze dwa okazy, które początkowo rozpoznał jako rożeńce czerwonodziobe ("Dafila erythrorhyncha"="Anas erythrorhyncha").
Filogeneza.
Do końca lat 90. XX wieku powszechnie uważano kaczkę madagaskarską za izolowaną populację krzyżówki ("A. platyrhynchos"), szeroko rozpowszechnionej i pospolitej. Pod koniec tej dekady ukazały się wyniki badań z wykorzystaniem analizy sekwencji mitochondrialnych genów cytochromu b i ND2. Kaczka madagaskarska okazała się być odrębna od krzyżówki oraz najbliższego pod względem geograficznym gatunku "Anas", kaczki żółtodziobej ("A. undulata"). Jej przodkiem mogła być moręgówka ("A. sparsa"), u której dymorfizm płciowy w upierzeniu nie występuje. Uproszczony kladogram dla grupy najbliższych krzyżówce gatunków (ang. "mallards"; tworzą kompleks gatunków obejmujący ich od 11 do 13) według Johnson &amp; Sorenson (1999):
Wyniki przedstawione w późniejszych pracach prezentują niekiedy inną kolejność wyodrębnienia się poszczególnych gatunków (choć na przykład u Mitchel "et al". [2017] również "A. melleri" oddzieliła się jako trzecia, po "A. sparsa" i "A. undulata"). Niektóre sugerowały, że przed madagaskarskimi wyodrębniły się najpierw kaczki pacyficzne ("A. superciliosa") i żółtodziobe lub pacyficzne i filipińskie ("A. luzonica"). Według Mitchel "et al". (2014) kaczki madagaskarskie w omawianym kladzie oddzieliły się jako drugie. Mimo różnic pozycji "A. melleri", ta jednak nadal jest częścią kladu bazalnego.
Lavretsky "et al". (2014) dokonali rekonstrukcji filogenezy kaczkowatych kilkoma różnymi metodami, zarówno dla mtDNA (pętli D) i nDNA (20 loci), jak i w oparciu o cechy morfometryczne. Topologia drzew filogenetycznych była ogólnie podobna przy wykorzystaniu cech morfometrycznych i sekwencji nDNA, ale czasem przeczyła im ta ustalona na podstawie mtDNA. Choć ich pozycja względem siebie jest zmienna, to niezależnie od sposobu analizy filogenetycznej tworzą klad bazalny jako jedna z czterech wyróżnionych grup (kladów) – afrykańskiej, australazjatyckiej, Starego Świata i Nowego Świata. Dwa starsze ewolucyjnie od kaczki madagaskarskiej gatunki występują w Afryce Subsaharyjskiej. Rodzaj "Anas" obejmuje kaczki, cyraneczki i rożeńce. Johnson &amp; Sorenson (1999) ustalili, że z Afryki wywodzą się kaczki i rożeńce, być może również i cyraneczki, a tym samym w Afryce występował ostatni wspólny przodek wszystkich taksonów w rodzaju. Afrykańskie pochodzenie kaczek "Anas" wykazali też Lavretsky "et al." (2014).
Moment oddzielenia się linii rozwojowych kaczek madagaskarskich jest podawany jako 0,68 mln, 0,80 mln i 1,43 mln lat temu.
Morfologia.
Długość ciała wynosi 63–68 cm. Kaczki madagaskarskie przypominają samice krzyżówek ("A. platyrhynchos"). Są jednak większe i o bardziej wydłużonej sylwetce, z dłuższą głową i dziobem. Lusterko zielone z wąskim białym obrzeżeniem. W upierzeniu nie występuje wyraźny dymorfizm płciowy, samice są jednak nieco mniejsze i z bardziej matowym upierzeniem. Różnice między samcami i samicami są jasno zaznaczone, jednak słabo widoczne. U młodych jest ono bardziej czerwonawe.
W poniższej tabeli zawarto masę ciała oraz wymiary szczegółowe zebrane przez Younga (1991) i Keara (2005). Część pomiarów zebrano od 11 dzikich ptaków, ale ich pochodzenie nie jest wyszczególnione i wymiary od nich włączono do ogólniejszych kategorii.
W upierzeniu kaczek madagaskarskich przeważa ciemny brąz. Na pozór przypomina te u samic krzyżówek. Nie ma jednak zaznaczonej brwi innej barwy, która występuje u większości pozostałych kaczek rodzaju "Anas" – również samic krzyżówek – poza kaczką żółtodziobą i kaczką filipińską. Lusterko jest zielone, podobnie jak u kilku innych kaczek bez wyraźnego dymorfizmu płciowego w upierzeniu. Wyróżnia się białymi krawędziami, które charakteryzują też lusterka krzyżówek. Nie występuje podział na szatę godową i spoczynkową, typowo dla kaczek zamieszkujących półkulę południową. Płeć kaczek madagaskarskich można ustalić przez uważne obejrzenie sterówek, przy odpowiednim doświadczeniu także w terenie. Środkowe sterówki samca mają wydłużone końcówki, niekiedy wystające nieco za pozostałe sterówki. Są czarne i kontrastują z czerwonobrązowymi krawędziami reszty sterówek. U samic krawędzie wszystkich sterówek są brązowe.
Zasięg występowania.
Kaczki madagaskarskie występują na Płaskowyżu Centralnym i Wschodnim Wybrzeżu Madagaskaru. We wschodniej części kraju zamieszkują obszary położone od Bealanana i Andapa na północy po te wysunięte daleko na południowy wschód.
Różnice w rozmieszczeniu kaczek madagaskarskich w poszczególnych okresach nie są dobrze poznane. Większość aktywności lęgowej lub jej możliwych przejawów obserwowano w zadrzewionych obszarach leżących na wschodniej krawędzi Płaskowyżu Centralnego. Są to: okolice Vondrozo i Ivohibe, rzeka Ivondro, Anjozorobe, jezioro Alaotra, mokradła Torotorofotsy, okolice Fianarantsoa, Park Narodowy Zahamena i Park Narodowy Ranomafana.
Poza sezonem lęgowym kaczki madagaskarskie rozpraszają się również i poza granice swojego typowego zasięgu, również na jeziora na wylesionych terenach, a stwierdzane są na większym obszarze. Okazjonalnie pojawiają się na mokradłach wokół Antananarywy i u wybrzeża na Canal des Pangalanes. Częściej odwiedzają jednak większe jeziora w pobliżu lasów, w tym Alaotra.
W połowie XIX wieku kaczki madagaskarskie introdukowano na Mauritius. Współcześnie były tam gatunkiem bardzo nielicznym. Pod koniec XX wieku na Mauritiusie gniazdowało najwyżej 30 par. Być może populacja utrzymywała się jedynie dzięki wypuszczaniu osobników z hodowli. Na początku 2. dekady XXI wieku prawdopodobnie już wymarła.
Ekologia i zachowanie.
Środowiskiem życia kaczek madagaskarskich są położone w interiorze wyspy słodkowodne jeziora i inne zbiorniki oraz mokradła na bagiennych lesistych terenach. Pojawiają się też na rzekach i strumieniach, również tych szybko płynących. Często są widywane na polach ryżowych. Preferowanym środowiskiem do gniazdowania mogą być wąskie terasy zalewowe tworzące się przy strumieniach i niewielkich rzekach przecinających wyżynne lasy. W nienaruszonych przez działalność człowieka obszarach otacza je gęsta roślinność. Na niektórych mokradłach występują rozległe połacie ciborowatych (często cibor, "Cyperus") lub trzcin ("Phragmites").
Kaczki madagaskarskie odnotowywano najwyżej do 2050 m n.p.m., w Parku Narodowym Andrigitra i rezerwacie specjalnym Kalambatritra. Większość stwierdzeń ma jednak miejsce między 800 a 1500 m n.p.m.
Skład pożywienia jest słabo poznany. Obejmuje roślinność wodną i bezkręgowce, zwłaszcza mięczaki. W niewoli kaczki madagaskarskie zjadają różnorodny pokarm, w tym ryby, ochotkowate, glony i trawy. Regularnie są aktywne nocą. Osobniki niebiorące udziału w lęgach często zbierają się na otwartych wodach lub na mokradłach, czasem w dużych grupach podczas żerowania – obserwowano między innymi zgrupowania złożone z blisko 260 kaczek i z około 160 kaczek oraz ibisów kasztanowatych ("Plegadis falcinellus").
Lęgi.
Okres gniazdowania jest stosunkowo długi. Lęgi odnotowywano od lipca do kwietnia. Prawdopodobnie ich pora jest związana z występowaniem opadów.
Kaczki madagaskarskie gniazdują samotnie lub w luźnych grupach. Gniazdo ma formę zwalistej struktury z trawy, suchych liści i innej materii roślinnej. Umieszczone jest na ziemi, między kępami roślinności. Wyściółkę stanowi pierze i delikatne części roślin. Przynajmniej do 2. dekady XX wieku odnaleziono bardzo niewiele gniazd w naturze. Zwykle znajdują się w pobliżu źródła wody, czasem w gęstej roślinności. Materiał na gniazdo pochodzi z jego okolicy; składają się na niego zarówno rośliny lądowe, jak i wodne i podwodne.
Zniesienia składają się z 5–11 jaj. Są to dane dla ptaków niewoli, co najmniej do 2013 wielkość zniesienia u dzikich ptaków pozostawała nieznana. W hodowli przeciętnie w lęgu znajduje się 7,6 jaja ("n"=69). Mają wymiary 45,9–64,4 na 30,5–49,8 mm (średnio 57,0 na 40,6 mm; "n"=1282). Ważą 40,0–66,9 g (średnio 52,86 g; "n"=253). Skorupka jest gładka, bez wzorów, kremowa i połyskliwa, typowa dla kaczek rodzaju "Anas". 
W niewoli wysiadywanie trwa 28–29 dni, samica wysiaduje sama. Pisklęta z wierzchu pokrywa szarawy oliwkowobrązowy puch, na przodzie głowy i spodzie ciała – jasnokasztanowy. Na grzbiecie obecne żółtawe plamy. Młode są w pełni opierzone w wieku około 9 tygodni.
Status i zagrożenia.
IUCN uznaje kaczkę madagaskarską za gatunek zagrożony wyginięciem (EN, "Endangered") nieprzerwanie od 2000 (stan w 2021). Wcześniej w 1994 i 1988 była umieszczona w kategorii „niższego ryzyka” ("Lower Risk") ze statusem gatunku bliskiego zagrożenia wyginięciem (NT, "Near Threatened"; 1994) i gatunku najmniejszej troski (LC, "Least Concern"; 1988). BirdLife International uznaje trend liczebności populacji za prawdopodobnie spadkowy.
Pod koniec lat 90. XX wieku liczebność populacji kaczek madagaskarskich szacowano na 2–5 tysięcy osobników, co odpowiada około 1,3–3,3 tysiącom osobników dorosłych.
Kaczki madagaskarskie są jednymi z największych przedstawicieli dzikiego ptactwa wodnego na Madagaskarze. Co najmniej do początku XXI wieku były powszechnie odławiane, również z użyciem pułapek. Rzadko polowano na nie dla rekreacji, zazwyczaj dla pozyskania jedzenia. Według szacunków z 2001 roku opartych o rozmowy z myśliwymi z okolicy jeziora Alaotra rocznie mogło być tam odławiane blisko 18% ze znanej populacji.
W drugiej dekadzie XXI wieku większość dogodnych siedlisk na wschodniej krawędzi Płaskowyżu Centralnego była już utracona wskutek wylesiania, osuszania lub przekształcania w tereny rolnicze. Kaczki madagaskarskie występują na wschodnich obrzeżach Płaskowyżu wskutek „zepchnięcia” tu ptaków przez wylesianie. Jego skutkiem jest między innymi erozja gleb, która powoduje obniżenie jakości wód w rzekach i strumieniach. Na terenach dawnych mokradeł są zakładane pola ryżowe. Wszystkie te czynniki mogły się przyczynić do zmniejszenia liczebności populacji "A. melleri".
Potencjalne zagrożenie mogą stanowić introdukowane na Madagaskar drapieżne ryby, szczególnie bass wielkogębowy ("Micropterus salmoides") – choć jego populacja mogła już wymrzeć – i żmijogłowy "Channa". Jeśli niepokoją one pisklęta, to gniazdująca para może opuścić dany teren. Kaczki madagaskarskie wykazują silny terytorializm i łatwo się płoszą, co prowadzi do opuszczania miejsc gniazdowania po wkroczeniu do nich ludzi.

</doc>
<doc id="5113831" url="https://pl.wikipedia.org/wiki?curid=5113831" title="Pierre Smets">
Pierre Smets

Pierre Smets (ur. 19 marca 1950) – belgijski judoka. Olimpijczyk z Monachium 1972, gdzie zajął dziewiętnaste miejsce w kategorii open.
Siódmy na mistrzostwach świata w 1975. Zdobył trzy medale na akademickich MŚ i dwa na wojskowych MŚ.

</doc>
<doc id="5113832" url="https://pl.wikipedia.org/wiki?curid=5113832" title="Leslie MacPhail">
Leslie MacPhail

Leslie MacPhail (ur. 4 czerwca 1952; zm. 3 kwietnia 2008) – belgijski judoka. Olimpijczyk z Monachium 1972, gdzie zajął jedenaste miejsce w wadze ciężkiej.
Uczestnik mistrzostw świata w 1971. Mistrz Europy juniorów w 1972 roku.

</doc>
<doc id="5113833" url="https://pl.wikipedia.org/wiki?curid=5113833" title="Stadion Kadrioru">
Stadion Kadrioru



</doc>
<doc id="5113836" url="https://pl.wikipedia.org/wiki?curid=5113836" title="Robert Van De Wever">
Robert Van De Wever

Robert Van De Wever (ur. 9 listopada 1945) – belgijski judoka. Olimpijczyk z Monachium 1972, gdzie zajął osiemnaste miejsce w wadze półśredniej.
Brał udział w mistrzostwach świata w 1971 roku. Uczestnik zawodów krajowych.

</doc>
<doc id="5113838" url="https://pl.wikipedia.org/wiki?curid=5113838" title="Gustaaf Lauwereins">
Gustaaf Lauwereins

Gustaaf Lauwereins (ur. 21 czerwca 1941) – belgijski judoka. Olimpijczyk z Monachium 1972, gdzie zajął trzynaste miejsce w wadze lekkiej.
Piąty na mistrzostwach świata w 1969; uczestnik zawodów w 1971. Srebrny medalista mistrzostw Europy w 1967 roku.

</doc>
<doc id="5113845" url="https://pl.wikipedia.org/wiki?curid=5113845" title="Adam-ondi-Ahman">
Adam-ondi-Ahman

Adam-ondi-Ahman – w wierzeniach ruchu świętych w dniach ostatnich (mormonów) miejsce, do którego mieli się udać Adam i Ewa po opuszczeniu ogrodu Eden.
Osadzone jest w objawieniach, które miał otrzymać Joseph Smith, pierwszy prezydent Kościoła Jezusa Chrystusa Świętych w Dniach Ostatnich. Zapisane one zostały w Naukach i Przymierzach, jednym z mormońskich pism świętych. Wskazują one, że ogród Eden znajdował się w hrabstwie Jackson w stanie Missouri oraz że Adam na trzy lata przed swą śmiercią zgromadził swoich prawych potomków w Adam-ondi-Ahman, udzielając im swego błogosławieństwa. Również w zgodzie ze wspominanymi objawieniami będzie to miejsce spotkania między Adamem a świętymi w dniach ostatnich przepowiedzianego w starotestamentalnej Księdze Daniela.
Jego dokładna lokalizacja na gruncie rozważań podejmowanych przez mormońskich teologów jest nieznana. Nieznane jest również dokładne, objawione tłumaczenie jego nazwy, mającej pochodzić z języka adamowego, uniwersalnego języka przewijającego się na marginesie wierzeń świętych w dniach ostatnich. Przyjęte interpretacje znaczenia pochodzą od współpracowników Smitha i mówią o "miejscu bądź ziemi Bożej, którą zamieszkiwał Adam". Bruce R. McConkie, członek Kworum Dwunastu Apostołów oraz specjalista w zakresie mormońskiej doktryny, zauważył, że Adam-ondi-Ahman musiało być obszarem o znacznym rozmiarze, zapis w Naukach i Przymierzach wspomina bowiem odpowiednio o ziemi, dolinie i górach doń należących. Podwaliny pod Adam-ondi-Ahman miał położyć sam Chrystus.
Umiejscowienie tego konceptu teologicznego w geografii Stanów Zjednoczonych pochodzi od Josepha Smitha, ponownie za pośrednictwem objawienia, które miał otrzymać. Pierwszy mormoński przywódca nadał tę nazwę miejscu znanemu uprzednio jako Spring Hill w hrabstwie Daviess. Wkrótce zaczęto mianem tym określać założoną w tym miejscu mormońską osadę. Wspominany już Bruce McConkie, wychodząc z przesłanek ściśle teologicznych, postulował uznanie Far West, osady w hrabstwie Caldwell, za również leżącą w obrębie Adam-ondi-Ahman.
Niezależnie od dokładnego przypisania ram geograficznych temu miejscu odegrało ono istotną rolę w burzliwej i krótkiej historii mormońskiego osadnictwa w Missouri. Po usunięciu świętych w dniach z ostatnich z Missouri na wiosnę 1839 obszary znane jako Adam-ondi-Ahman przeszły w ręce antymormońskich osadników. John Cravens nabył ich centralną część oraz utworzył na niej miasto Cravensville. Przez około 3 dekady było ono dosyć ludne, rywalizowało nawet z Gallatin o miano stolicy hrabstwa Daviess. Po 1871 opustoszało, a jego tereny ponownie zaczęto używać jako ziemie rolne i pastwiska.
Adam-ondi-Ahman ponownie przeszło w mormońskie ręce w 1944. Wilford C. Wood zakupił wówczas 38 akrów terenu w imieniu Kościoła. Ostatecznie posiadłości Kościoła Jezusa Chrystusa Świętych w Dniach Ostatnich na tym obszarze powiększyły się do około 3000 akrów. Przeprowadzono również badania archiwalne i archeologiczne mające na celu ustalenie rozmiaru oraz zbadania historii tej dawnej mormońskiej osady.
Adam-ondi-Ahman zajmuje poczesne miejsce w mormońskiej eschatologii. Wspomniane wyżej ponowne spotkanie Adama ze świętymi w dniach ostatnich, przeprowadzone właśnie w Adam-ondi-Ahman, ma stanowić w niej wstęp do wielkiego i strasznego dnia Pana. Na tym też spotkaniu wszyscy dzierżący klucze upoważnienia zdadzą je na ręce Adama. Adam przekaże je przybyłemu ponownie Jezusowi Chrystusowi, ten zaś z kolei podejmie ostateczne kroki przygotowawcze do swego osobistego królowania nad ziemią.
Miejsce to doczekało się utrwalenia już we wczesnej mormońskiej kulturze. Opowiada o nim hymn pióra W.W. Phelpsa oraz pokrewny w formie i treści hymn autorstwa Elizabeth Ann Smith Whitney.

</doc>
<doc id="5113852" url="https://pl.wikipedia.org/wiki?curid=5113852" title="Powiat raciborski (1818–1945)">
Powiat raciborski (1818–1945)



</doc>
<doc id="5113855" url="https://pl.wikipedia.org/wiki?curid=5113855" title="Powiat zabrski">
Powiat zabrski



</doc>
<doc id="5113856" url="https://pl.wikipedia.org/wiki?curid=5113856" title="Powiat Zabrze">
Powiat Zabrze



</doc>
<doc id="5113860" url="https://pl.wikipedia.org/wiki?curid=5113860" title="Powiat Hoyerswerda">
Powiat Hoyerswerda

Powiat Hoyerswerda (niem. "Landkreis Hoyerswerda", pol. alt. "powiat wojerecki") – prusko-niemiecka jednostka podziału administracyjnego, istniejąca w latach 1825–1952, wchodząca w skład prowincji śląskiej (do 1919 r.), następnie prowincji dolnośląskiej, wreszcie 1945-1952 w Niemieckiej Republice Demokratycznej.
Historia.
Landkreis Hoyerswerda z siedzibą w Hoyerswerdzie (Wojercach) powstał 1 sierpnia 1825 r. z części brandenburskiego powiatu Spremberg na Łużycach. Wchodził w skład rejencji wrocławskiej.
Po wojnie, jako jedyny powiat śląski pozostał w całości w granicach Niemiec. Zniesiony w DDR podczas reformy administracyjnej w 1952, podzielony między dwoma nowymi dystryktami – Senftenberg i Hoyerswerda.
Podział administracyjny.
W 1939 roku powiat dzielił się na:

</doc>
<doc id="5113863" url="https://pl.wikipedia.org/wiki?curid=5113863" title="Murek nad Jaskinią">
Murek nad Jaskinią



</doc>
<doc id="5113866" url="https://pl.wikipedia.org/wiki?curid=5113866" title="Rektorat UMCS">
Rektorat UMCS

Rektorat Uniwersytetu Marii Curie-Skłodowskiej w Lublinie – wieżowiec znajdujący się przy placu Marii Curie-Skłodowskiej 5, pełniący funkcję rektoratu uczelni. Obiekt znajduje się w tzw. miasteczku akademickim w dzielnicy Śródmieście. Posiada 17 kondygnacji naziemnych i stanowi integralną część 4-kondygnacyjnego budynku uczelni.
Informacje.
Historia.
Budynek powstał w sierpniu 1979 roku i od początku do dziś jest wykorzystywany zgodnie z przeznaczeniem. Był to pierwszy budynek niesakralny o wysokości powyżej 55 metrów w Lublinie. W 2019 roku budynek przeszedł gruntowny remont. Dobudowano wtedy też boczne wejście.
Dane techniczne.
Budynek posiada 17 kondygnacji naziemnych, na dachu zamontowana została antena, która jednak zgodnie z prawem architektonicznym nie włącza się do jego wysokości całkowitej. Tak więc budynek wznosi się na wysokość 62 metrów i jest drugim najwyższym po Metropolitan Parku budynkiem niepełniącym funkcji sakralnej w Lublinie. W budynku zamontowana jest winda.
Otoczenie.
Budynek stanowi część kompleksu miasteczka akademickiego. Niedaleko też znajdują się obiekty takie jak:

</doc>
<doc id="5113867" url="https://pl.wikipedia.org/wiki?curid=5113867" title="Zofia Topińska">
Zofia Topińska

Zofia Topińska domo Bielicka (ur. 15 stycznia 1910 r. w Krakowie, zm. 4 grudnia 2000 w Warszawie) – polska doktor nauk społecznych, przedszkolanka i Sprawiedliwa wśród Narodów Świata.
Życiorys.
Dzieciństwo i młodość.
Urodzona w Krakowie jako córka Józefa Bielickiego i Stefanii z domu Dunin. Na przełomie lat 20. i 30. Zofia Topińska była studentką psychologii Uniwersytetu Jagiellońskiego działającą w Związku Niezależnej Młodzieży Socjalistycznej. Tamże poznała Jana Topińskiego, z którym wzięła ślub w 1933 r. W 1937 małżeństwo przeprowadziło się z Krakowa na warszawski Żoliborz. Tamże Zofia pracowała jako wychowawczyni w przedszkolu Robotniczego Towarzystwa Przyjaciół Dzieci.
Pomoc Żydom podczas II wojny światowej.
Podczas okupacji niemieckiej Topińska osobiście tworzyła fałszywe dokumenty dla Żydów. Jesienią 1941 r. Topińska zaopiekowała się ośmioosobową żydowską rodziną Hasklerów ze Lwowa, umieszczając ich w willi przy ul. Święcickiego 16. Po najeździe szmalcowników Topińscy przenieśli ósemkę do wynajętego mieszkania przy ulicy Tamka 24 na Powiślu. Również podczas okupacji niemieckiej Topińska ukrywała zagrożonych prześladowaniem rodzinę Baumann. Zorganizowała dla nich mieszkanie na Grochowie przy ulicy Grochowskiej 69. Jedyną z rodziny Baumanów Jadwigę ocalałą z niemieckiej obławy, Topińscy przetransportowali do nowej kryjówki w Broniszach pod Warszawą, gdzie ocalała doczekała wyzwolenia przez Armię Czerwoną. Kolejną osobą ocaloną przez Topińską był Wiktor Jassem. Topińska przewoziła także żydowskie niemowlęta płci męskiej ze Lwowa i zaopatrywała je w sfabrykowane przez siebie dokumenty. Podczas powstania warszawskiego Zofia przebywała na Żoliborzu wspólnie z mężem i synem.
Losy powojenne.
Po przejściu przez obóz w Pruszkowie rodzina dotarła do Krakowa, po czym w 1946 r. wróciła do Warszawy. Wówczas Topińska wróciła do pracy w przedszkolu i zajęła się szkoleniem przedszkolanek. W latach 60. XX wieku uzyskała doktorat na Uniwersytecie Jagiellońskim. W 1968 wspólnie z M. Kwiatowską wydała "Metodykę wychowania przedszkolnego". Była autorką wielu specjalistycznych prac z zakresu wychowania przedszkolnego. Była redaktorką miesięcznika "„Wychowanie Przedszkolne”""."
27 listopada 2007 r. Zofia Topińska została odznaczona tytułem Sprawiedliwa wśród Narodów Świata. Wspólnie z nią uhonorowano jej małżonka, Jana Topińskiego.
Miała trzech synów: Piotra (ur. luty 1943 r.), Andrzeja (ur. sierpień 1945 r.) i Wojciecha (ur. marzec 1948 r.). Zofia Topińska zmarła 4 grudnia 2000 r"." Została pochowana na Cmentarzu Wojskowym na Powązkach (B2 tuje 14).

</doc>
<doc id="5113886" url="https://pl.wikipedia.org/wiki?curid=5113886" title="II liga polska w piłce siatkowej mężczyzn (2021/2022)">
II liga polska w piłce siatkowej mężczyzn (2021/2022)

II liga polska w piłce siatkowej mężczyzn 2021/2022 – 32. edycja ligowych rozgrywek siatkarskich trzeciego szczebla, organizowanych przez Polski Związek Piłki Siatkowej pod nazwą II liga.
System rozgrywek.
O końcowej klasyfikacji decyduje kolejno: 
Najwyżej sklasyfikowane dwie drużyny każdej z grup po rundzie zasadniczej awansują do turniejów półfinałowych. Najsłabsze dwa zespoły każdej z grup spadają do III ligi. 
Faza zasadnicza.
Grupa II.
Objaśnienie:
Klub IŁ CAPITAL VC Stare Babice decyzją PZPS został ukarany odjęciem 3 pkt.
Grupa III.
Objaśnienie:
Klub KS Volley Miasteczko Śląskie wycofał się po 9. kolejce z rozgrywek. Wszystkie wyniki zespołu zostały anulowane, unieważnione zostały także wszystkie punkty zdobyte przez inne drużyny w meczach z tym zespołem. Drużyna zostanie sklasyfikowana na ostatnim miejscu w grupie, co oznaczało będzie spadek z ligi. 
Grupa IV.
źródło: sedziowie.pzps.pl/system, statystyki.pzps.pl, https://siatka.org

</doc>
<doc id="5113903" url="https://pl.wikipedia.org/wiki?curid=5113903" title="Bujanka średnia">
Bujanka średnia

Bujanka średnia ("Bombylius medius") – gatunek muchówki z rodziny bujankowatych i podrodziny Bombyliinae. Zamieszkuje krainę palearktyczną od Półwyspu Iberyjskiego po Syberię i Azję Środkową.
Taksonomia.
Gatunek ten opisany został po raz pierwszy w 1758 roku przez Karola Linneusza na łamach dziesiątego wydania "Systema Naturae". Jako miejsce typowe autor wskazał Europę.
Morfologia.
Muchówka ta osiąga od 9,5 do 14 mm długości ciała o zwartej budowie. W całości porośnięta jest puszystym i długim owłosieniem. Głowa jest dość mała, znacznie węższa od tułowia, w widoku bocznym mniej więcej trójkątna, matowoczarna z szarożółtym nalotem, na potylicy i większej części twarzy owłosiona żółto, na bokach twarzy owłosiona czarno. Szczecinki zaoczne na potylicy samca są czarne. Oczy złożone u samic są szeroko rozstawione, u samców zaś stykają się ze sobą lub są silnie zbliżone. Czułki są wąsko rozstawione i mniej więcej tak długie jak głowa, ubarwione czarno, a ich trzeci człon jest wysklepiony po stronie grzbietowej i niemal dwukrotnie dłuższy niż dwa wcześniejsze razem wzięte. Aparat gębowy ma długi, smukły, sterczący ku przodowi ryjek i dość krótkie głaszczki.
Tułów jest krótki i szeroki, z owłosieniem brunatnym w kępce na przedzie śródplecza i w pasach od guzków barkowych do nasad skrzydeł, gdzie indziej zaś owłosiony jest głównie żółto, na tarczce czarno-żółto. Kolor przezmianek jest ciemnobrunatny. Skrzydła mają w części przedniej brunatną plamę o klinowatym zarysie, a ponadto liczne, drobne, izolowane, brunatne plamki na żyłkach poprzecznych i łączeniach żyłek, z których część styka się z plamą klinowatą. Odnóża są czerwonobrunatne z czarnymi nasadami ud.
Odwłok jest krótki i szeroki, szerszy od tułowia, jednorodnie i równomiernie żółto owłosiony, co odróżnia go od tego u bujanki plamoskrzydłej. 
Ekologia i występowanie.
Owad ciepłolubny. Osobniki dorosłe aktywne są od kwietnia do maja. Odwiedzają kwiaty celem żerowania na nektarze. Latają nisko, lotem zygzakowatym. Chętnie przysiadają na nasłonecznionej powierzchni gleby. Larwy są parazytoidami pszczół.
Gatunek palearktyczny. W Europie znany jest z Portugalii, Hiszpanii, Francji, Belgii, Holandii, Niemiec, Szwajcarii, Austrii, Włoch, Malty, Szwecji, Estonii, Łotwy, Litwy, Polski, Czech, Słowacji, Węgier, Białorusi, Ukrainy, Rumunii, Mołdawii, Bułgarii, Słowenii, Chorwacji, Bośni i Hercegowiny, Serbii, Albanii, Macedonii Północnej, Grecji oraz europejskiej części Rosji. W Afryce Północnej zamieszkuje Maroko, Algierię, Tunezję, Libię i Egipt. W Azji znany jest z zachodniej Syberii, Cypru, Turcji, Gruzji, Armenii, Azerbejdżanu, Syrii, Libanu, Izraela, Kazachstanu, Uzbekistanu, Turkmenistanu, Tadżykistanu, Kirgistanu, Iraku, Iranu i Afganistanu.

</doc>
<doc id="5113904" url="https://pl.wikipedia.org/wiki?curid=5113904" title="Bombylius medius">
Bombylius medius



</doc>
<doc id="5113905" url="https://pl.wikipedia.org/wiki?curid=5113905" title="Bujanka większa">
Bujanka większa

Bujanka większa ("Bombylius major") – gatunek muchówki z rodziny bujankowatych i podrodziny Bombyliinae. Szeroko rozprzestrzeniony w Nearktyce i Palearktyce, osiągający także północne skraje krainy orientalnej.
Taksonomia.
Gatunek ten opisany został po raz pierwszy w 1758 roku przez Karola Linneusza na łamach dziesiątego wydania "Systema Naturae". Jako miejsce typowe wskazano Europę.
Morfologia.
Muchówka ta osiąga od 8 do 14 mm długości ciała o zwartej budowie. Oskórek ma matowoczarny i w całości porośnięta jest puszystym i długim owłosieniem, głównie barwy brunatnożółtej, rzadziej białej. Głowa jest dość mała, znacznie węższa od tułowia, w widoku bocznym mniej więcej trójkątna. Owłosienie głowy jest czarne z wyjątkiem środka twarzy i potylicy, gdzie ma barwę żółtą. Oczy złożone u samic są szeroko rozstawione, u samców zaś stykają się ze sobą na odcinku trochę dłuższym od długości wzgórka przyoczkowego. Czułki są wąsko rozstawione i mniej więcej tak długie jak głowa. Aparat gębowy ma długi, smukły, sterczący ku przodowi ryjek i dość krótkie głaszczki.
Tułów jest krótki i szeroki, obficie owłosiony. Kolor przezmianek jest ciemnobrunatny. Na skrzydle począwszy od przedniego brzegu rozciąga się brunatne zaciemnienie, które obejmuje całość pierwszej komórki radialnej, brak natomiast na skrzydle drobnych, izolowanych plamek. Odnóża są żółte z czarnymi nasadami ud i przyciemnionymi wierzchołkami stóp.
Odwłok jest krótki i szeroki, szerszy od tułowia, obficie porośnięty włoskami białawymi do żółtobrunatnych, tylko tylne krawędzie tergitów od drugiego do siódmego zaopatrzone są w pojedyncze włoski czarne.
Ekologia i występowanie.
Owad ten zasiedla pobrzeża lasów, polany leśne, parki i ogrody. Osobniki dorosłe aktywne są od marca do lipca, głównie w kwietniu i maju. Odwiedzają kwiaty celem żerowania na nektarze. Latają nisko, lotem zygzakowatym. Chętnie przysiadają na nasłonecznionej powierzchni gleby. Larwy są parazytoidami gniazdujących w glebie pszczół samotnic, zwłaszcza z rodzajów pszczolinka i lepiarka.
Gatunek szeroko rozprzestrzeniony w Nearktyce i Palearktyce, osiągający także północne skraje krainy orientalnej. W Europie znany jest z Portugalii, Hiszpanii, Irlandii, Wielkiej Brytanii, Francji, Belgii, Luksemburga, Holandii, Niemiec, Szwajcarii, Austrii, Włoch, Malty, Danii, Szwecji, Norwegii, Finlandii, Estonii, Łotwy, Litwy, Polski, Czech, Słowacji, Węgier, Białorusi, Ukrainy, Mołdawii, Rumunii, Bułgarii, Słowenii, Chorwacji, Bośni i Hercegowiny, Serbii, Albanii, Macedonii Północnej, Grecji oraz europejskiej części Rosji. W Afryce Północnej zamieszkuje Maroko, Algierię, Tunezję, Libię i Egipt. W Azji znany jest z Syberii, Cypru, Turcji, Gruzji, Armenii, Azerbejdżanu, Iranu, Kazachstanu, Uzbekistanu, Turkmenistanu, Tadżykistanu, Kirgistanu, Mongolii, chińskiego Jiangxi, Rosyjskiego Dalekiego Wschodu, Korei, Japonii, Pakistanu, Nepalu, indyjskich stanów Himachal Pradesh, Karnataka i Asam, Bangladeszu oraz Tajlandii.
W Kanadzie występuje od Terytoriów Północno-Zachodnich po Kolumbię Brytyjską, Albertę, Saskatchewan, Manitobę, Ontario i Quebec. Podawany jest z następujących stanów Stanów Zjednoczonych: Arizona, Arkansas, Connecticut, Dakota Północna, Dakota Południowa, Delaware, Dystrykt Kolumbii, Floryda, Georgia, Idaho, Illinois, Indiana, Iowa, Kalifornia, Kansas, Karolina Północna, Karolina Południowa, Kentucky, Kolorado, Maine, Maryland, Massachusetts, Michigan, Minnesota, Missouri, Montana, Nebraska, Nevada, New Hampshire, New Jersey, Nowy Meksyk, Nowy Jork, Ohio, Oklahoma, Oregon, Pensylwania, Tennessee, Teksas, Utah, Vermont, Wirginia, Wirginia Zachodnia, Waszyngton, Wisconsin i Wyoming. Ponadto występuje w Meksyku, w stanie Kalifornia Dolna.

</doc>
<doc id="5113906" url="https://pl.wikipedia.org/wiki?curid=5113906" title="Bombylius major">
Bombylius major



</doc>
<doc id="5113907" url="https://pl.wikipedia.org/wiki?curid=5113907" title="Bujanka kruczowłosa">
Bujanka kruczowłosa

Bujanka kruczowłosa ("Bombylius ambustus") – gatunek muchówki z rodziny bujankowatych i podrodziny Bombyliinae. Zamieszkuje krainę palearktyczną od Półwyspu Iberyjskiego po Syberię i Chiny.
Taksonomia.
Gatunek ten opisany został po raz pierwszy w 1818 roku przez Petera Simona Pallasa i Christiana Rudolpha Wilhelma Wiedemanna w publikacji autorstwa tego drugiego. Lokalizacja typowa, jak ustalił Adrian Charles Pont, znajduje się w Kazachstanie.
Morfologia.
Muchówka ta osiąga od 8 do 12 mm długości ciała o zwartej budowie. W całości porośnięta jest puszystym i długim owłosieniem. Głowa jest dość mała, znacznie węższa od tułowia, w widoku bocznym mniej więcej trójkątna. Wyposażona jest w długi, smukły, sterczący ku przodowi ryjek i dość krótkie głaszczki. Oczy złożone u samic są szeroko rozstawione, u samców zaś stykają się lub są silnie zbliżone do siebie. Czułki są wąsko rozstawione i mniej więcej tak długie jak głowa, ich ostatni człon jest nieco dłuższy niż poprzednie. Owłosienie głowy u samicy jest w całości śnieżnobiałe, u samca zaś czarne z dodatkiem nielicznych włosków białych. Tułów jest krótki i szeroki, u samicy w całości owłosiony bladożółto, u samca natomiast przód śródplecza owłosiony jest jaskrawożółto, okolice tarczki białawo, zaś boki tułowia czarno z domieszką włosków jaśniejszych. Skrzydła są przejrzyste z przyciemnionymi nasadami, zaś przezmianki mają kolor czarnobrunatny. Stosunkowo smukłe odnóża ubarwione są całkiem czarno. Odwłok jest krótki i szeroki, szerszy od tułowia. U samca owłosiony jest czarno z białymi włoskami tylko przy tylnym brzegu pierwszego tergitu. U samicy spód nasady odwłoka oraz plamy na tergitach od drugiego do szóstego owłosione są biało.
Ekologia i występowanie.
Owad ciepłolubny. Osobniki dorosłe aktywne są od czerwca do sierpnia. Odwiedzają kwiaty celem żerowania na nektarze. Latają nisko, lotem zygzakowatym. Chętnie przysiadają na nasłonecznionej powierzchni gleby. Larwy są parazytoidami pszczół.
Gatunek palearktyczny. W Europie znany jest z Hiszpanii, Francji, Niemiec, Szwajcarii, Austrii, Włoch, Estonii, Łotwy, Litwy, Polski, Czech, Słowacji, Węgier, Białorusi, Ukrainy, Mołdawii, Rumunii, Bułgarii, Chorwacji, Albanii, Grecji oraz europejskiej części Rosji. Z Azji podawany jest z Syberii, Turcji, Gruzji, Armenii, Azerbejdżanu, Kazachstanu, Uzbekistanu, Turkmenistanu, Tadżykistanu, Kirgistanu, Mongolii oraz Chin.

</doc>
<doc id="5113908" url="https://pl.wikipedia.org/wiki?curid=5113908" title="Murówka stepowa">
Murówka stepowa

Murówka stepowa ("Conophorus rossicus") – gatunek muchówki z rodziny bujankowatych i podrodziny Bombyliinae. 
Gatunek ten opisany został po raz pierwszy w 1929 roku przez Siergieja Paramonowa. Lokalizacja typowa znajduje się w Armenii.
Muchówka ta osiąga od 5 do 6 mm długości ciała. Głowa jest prawie kulista. Na potylicy, przy dolnym kącie oka u obu płci występuje pęczek włosków wyłącznie czarnych, co odróżnia ją od murówki zieleniejącej. Czułki mają człon pierwszy silnie powiększony i jajowato zgrubiały, drugi znacznie węższy i niewiele dłuższy niż szeroki, zaś trzeci silnie zredukowany, nieco wrzecionowaty, zwieńczony drobną aristą o kolcowatym zakończeniu. W owłosieniu czułków występują wyłącznie włoski czarne. Zagłębienie perystomu sięga nasad czułków. Aparat gębowy ma ryjek tak długi jak głowa i smukłe, mocno owłosione głaszczki. Tułów jest krótki i szeroki. Odwłok jest spłaszczony i szeroki, znacznie szerszy od tułowia, owalny w zarysie.
Owad ciepłolubny, zamieszkujący stepy. Gatunek palearktyczny, znany z Włoch, Polski, Ukrainy, Czech, Słowacji, Węgier, Rumunii, Mołdawii, europejskiej części Rosji, Turcji, Gruzji, Armenii, Azerbejdżanu oraz Iranu.

</doc>
<doc id="5113909" url="https://pl.wikipedia.org/wiki?curid=5113909" title="Conophorus rossicus">
Conophorus rossicus



</doc>
<doc id="5113910" url="https://pl.wikipedia.org/wiki?curid=5113910" title="Jana Šubrová">
Jana Šubrová

Jana Šubrová (ur. w 27 marca 1959 w Brnie) – czeska bibliotekarka.
Życiorys.
Ukończyła liceum bibliotekarskie w Brnie (Středna knihovnicka škola v Brně). Pracę zawodową rozpoczęła w administracji fabryki ciągników Zetor w Brnie. Od 1981 roku pracuje w brneńskiej Bibliotece im. Jiříego Mahena, w której została kierownikiem oddziału głównego. Jednym z jej zadań było prowadzenie klubu seniora oraz edukacja seniorów w zakresie nowych mediów.
W latach 70. XX wieku nawiązała kontakty z teatrem szkolnym Łejery w Poznaniu, dzięki czemu zaangażowała się w promocję Poznania i Wielkopolski w Brnie, organizując liczne wydarzenia prezentujące polskie dokonania kulturalne i podejmując polsko-czeskie przedsięwzięcia edukacyjne oraz wymiany międzypaństwowe w zakresie kultury i oświaty. Dzięki jej inicjatywie Biblioteka im. Jiříego Mahena nawiązała stałą współpracę z Biblioteką Raczyńskich w Poznaniu, której wynikiem jest współpraca naukowa oraz działalność popularyzatorska i służąca wymianie doświadczeń. Podobne działania zainicjowała między Szkołą Podstawową nr 83 im. Emilii Waśniowskiej w Poznaniu oraz Szkołą Podstawową przy ul. Husa w Brnie.
Była pomysłodawcą organizacji Dni Kultury Czeskiej w Poznaniu oraz Dni Kultury Polskiej w Brnie, pomagała w organizacji tłumaczeń oraz adaptacji tekstów piosenek. 
Przygotowywała coroczne ekspozycje Brna w ramach Poznańskich Spotkań Targowych – Książka dla Dzieci i Młodzieży.
Życie prywatne.
Mężatka, ma córkę i czworo wnucząt. 

</doc>
<doc id="5113921" url="https://pl.wikipedia.org/wiki?curid=5113921" title="Ignace Van der Brempt">
Ignace Van der Brempt

Ignace Van der Brempt (ur. 1 kwietnia 2002 w Antwerpii) – belgijski piłkarz występujący na pozycji prawego obrońcy w belgijskim klubie Club Brugge oraz w reprezentacji Belgii U-21.
Kariera klubowa.
Club Brugge.
W 2017 roku dołączył do akademii Club Brugge. W 2019 roku został przesunięty do pierwszego zespołu. 30 kwietnia 2019 podpisał pierwszy profesjonalny kontrakt. Zadebiutował 14 września 2019 w meczu Eerste klasse A przeciwko Cercle Brugge. W sezonie 2019/20 jego drużyna zajęła pierwsze miejsce w tabeli i zdobyła mistrzostwo Belgii. 8 grudnia 2020 zadebiutował w fazie grupowej Ligi Mistrzów UEFA w meczu przeciwko S.S. Lazio (2:2). Pierwszą bramkę zdobył 22 lutego 2021 w meczu ligowym przeciwko Oud-Heverlee Leuven (3:0). W sezonie 2020/21 jego zespół ponownie zajął pierwsze miejsce w tabeli zdobywając mistrzostwo Belgii.
Kariera reprezentacyjna.
Belgia U-19.
W 2019 roku otrzymał powołanie do reprezentacji Belgii U-19. Zadebiutował 7 września 2019 w meczu towarzyskim przeciwko reprezentacji Portugalii U-19 (1:2). Pierwszą bramkę zdobył 16 listopada 2019 w meczu eliminacji do Mistrzostw Europy U-19 2020 przeciwko reprezentacji Albanii U-19 (2:1).
Belgia U-21.
W 2021 roku otrzymał powołanie do reprezentacji Belgii U-21. Zadebiutował 4 czerwca 2021 w meczu eliminacji do Mistrzostw Europy U-21 2023 przeciwko reprezentacji Kazachstanu U-21 (1:3).

</doc>
<doc id="5113923" url="https://pl.wikipedia.org/wiki?curid=5113923" title="Przedszkole (skała)">
Przedszkole (skała)



</doc>
<doc id="5113924" url="https://pl.wikipedia.org/wiki?curid=5113924" title="Berestiweć">
Berestiweć

Berestiweć () – wieś na Ukrainie, w obwodzie czerkaskim, w rejonie humańskim. W 2001 roku liczyła 820 mieszkańców. Miejscowość powstała w drugiej połowie XVIII wieku i do 2008 nazywała się Berestoweć ().

</doc>
<doc id="5113926" url="https://pl.wikipedia.org/wiki?curid=5113926" title="Przedszkole (Januszkowa Góra)">
Przedszkole (Januszkowa Góra)

Przedszkole – grupa skał na Januszkowej Górze we wsi Podlesie, w województwie małopolskim, w powiecie olkuskim, w gminie Olkusz. Znajduje się na północno-zachodnim krańcu Płaskowyżu Ojcowskiego na Wyżynie Olkuskiej, na rozległym szczycie Januszkowej Góry w odległości 100 m od Turnia Drwali. Przedszkole to grupa zbudowanych z twardych wapieni skalistych skał o wysokości do 12 m oddzielonych pęknięciami i kominami.
Na ścianach Przedszkola jest 7 dróg wspinaczkowych o trudności od III do VI.1+ w skali Kurtyki. Sześć z nich to drogi łatwe, stąd nazwa skały. Brak jednak stałych punktów asekuracyjnych, więc możliwa jest tylko wspinaczka tradycyjna. Skała znajduje się wśród drzew zapewniających cień, jedno z drzew rośnie bezpośrednio w szczelinie skalnej. Wśród wspinaczy skalnych skała ma niewielką popularność.

</doc>
<doc id="5113927" url="https://pl.wikipedia.org/wiki?curid=5113927" title="Przedszkole (ujednoznacznienie)">
Przedszkole (ujednoznacznienie)



</doc>
<doc id="5113938" url="https://pl.wikipedia.org/wiki?curid=5113938" title="Dmitrij Aleksiejew">
Dmitrij Aleksiejew



</doc>
<doc id="5113943" url="https://pl.wikipedia.org/wiki?curid=5113943" title="Pałac Franciszka Fischera w Łodzi">
Pałac Franciszka Fischera w Łodzi

Pałac Franciszka Fischera – pałac z 1889 roku znajdujący się w Łodzi przy ul. prez. Gabriela Narutowicza 1. Budynek został wpisany do rejestru zabytków nieruchomych województwa łódzkiego 26 października 1993 roku pod numerem A/340.
Historia.
Budynek został wybudowany w 1889 roku i był kolejną inwestycją właściciela, zaraz po sąsiedniej kamienicy Franciszka Fischera przy ul. Piotrkowskiej 54. Powstał według projektu Edwarda Kreutzburga. Po 1945 roku budynek zajmowały biura, sklepy, magazyny kostiumów oraz restauracja „Delfin” otwarta w 1951 roku przez Centralę Rybną, w związku z czym budynek w 1963 roku udekorowano neonem w formie koła z dwiema rybami. Pałac wraz z sąsiednią kamienicą Fischera to jedyne budynki w południowej pierzei ul. Narutowicza, których nie wyburzono w okresie PRL-u. Przez pewien okres w budynku miała się mieścić łódzka giełda.
Pałac miał zostać wyremontowany w ramach programu Mia100Kamienic, tak jak sąsiednia kamienica F. Fischera, lecz Urząd Miasta Łodzi postanowił obiekt sprzedać celem ratowania budynku. Pałac nie został wyremontowany.
Architektura.
Obiekt jest murowany i otynkowany. Wykonano go w stylistyce neorenesansowej. Charakteryzuje się szeroką, 14-osiową elewacją. Jego cechą charakterystyczną są bogato zdobione loggie w skrajnej części fasady, posiadające arkady i tralkową balustradę. Ryzalit z lewej strony jest udekorowany puttami na trójkątnych naczółkach wieńczących okna. Putta są rozdzielone wazonami oraz dzierżą girlandy. Budynek ma również zdobione gzyms, płyciny z fasetami, pilastry oraz półkolumny między oknami, ponadto wśród dekoracji wyróżniają się głowy kobiet na wspornikach.
Wnętrza.
Sień jest ozdobiona w stylu neobarokowym. W budynku zachowała się trójbiegowa klatka schodowa, posiadająca okna u balustrady oraz prowadząca na podwórze. Budynek ma też oryginalne, drewniane wystawy sklepowe, a także drzwi do westybulu i do mieszkań. Na klatce schodowej znajdują się bogate polichromie, a w pomieszczeniach zachowały się sztukaterie oraz jeden piec kaflowy.

</doc>
<doc id="5113944" url="https://pl.wikipedia.org/wiki?curid=5113944" title="Aleksiej Nasiedkin">
Aleksiej Nasiedkin



</doc>
<doc id="5113945" url="https://pl.wikipedia.org/wiki?curid=5113945" title="Wrotki Belgii">
Wrotki Belgii

Wrotki Belgii – ogół taksonów wrotków (Rotifera), których występowanie stwierdzono na terytorium Belgii.
Gromada: Eurotatoria.
Rząd: Bdelloidea.
Rodzina: Adinetidae.
W Belgii stwierdzono:
Rodzina: Habrotrochidae.
W Belgii stwierdzono:
Rodzina: Philodinidae.
W Belgii stwierdzono:
Rząd: Gnesiotrocha.
Rodzina: Atrochidae.
W Belgii stwierdzono:
Rodzina: Conochilidae.
W Belgii stwierdzono:
Rodzina: Flosculariidae.
W Belgii stwierdzono:
Rodzina: Hexarthridae.
W Belgii stwierdzono:
Rodzina: Testudinellidae.
W Belgii stwierdzono:
Rodzina: Trochosphaeridae.
W Belgii stwierdzono:
Rząd: Ploima.
Rodzina: Asciaporrectidae.
W Belgii stwierdzono:
Rodzina: Brachionidae.
W Belgii stwierdzono:
Rodzina: Cotylegaleatidae.
W Belgii stwierdzono:
Rodzina: Epiphanidae.
W Belgii stwierdzono:
Rodzina: Euchlanidae.
W Belgii stwierdzono:
Rodzina: Gastropodidae.
W Belgii stwierdzono:
Rodzina: Lepadellidae.
W Belgii stwierdzono:
Rodzina: Lindiidae.
W Belgii stwierdzono:
Rodzina: Mytilinidae.
W Belgii stwierdzono:
Rodzina: Notommatidae.
W Belgii stwierdzono:
Rodzina: Proalidae.
W Belgii stwierdzono:
Rodzina: Scaridiidae.
W Belgii stwierdzono:
Rodzina: Synchaetidae.
W Belgii stwierdzono:
Rodzina: Trichocercidae.
W Belgii stwierdzono:
Rodzina: Trichotriidae.
W Belgii stwierdzono:

</doc>
<doc id="5113950" url="https://pl.wikipedia.org/wiki?curid=5113950" title="Stijn Vandenbergh">
Stijn Vandenbergh

Stijn Vandenbergh (ur. 25 kwietnia 1984 w Oudenaarde) – belgijski kolarz szosowy. Olimpijczyk (2012).
Osiągnięcia.
Opracowano na podstawie:

</doc>
<doc id="5113951" url="https://pl.wikipedia.org/wiki?curid=5113951" title="Bertem">
Bertem

Bertem – miasto i gmina w Brabancji Flamandzkiej, w Belgii. Według danych na rok 2021 miasto zamieszkiwało 10 190 osób, a gęstość zaludnienia wyniosła 343,1 os./km2.
Demografia.
Ludność historyczna:
Ludność według grup wiekowych:
Klimat.
Klimat jest przybrzeżny. Średnia temperatura wynosi 10 °C. Najcieplejszym miesiącem jest lipiec (19 °C), a najzimniejszym miesiącem jest styczeń (0 °C).

</doc>
<doc id="5113953" url="https://pl.wikipedia.org/wiki?curid=5113953" title="Scharnhorst (okręty)">
Scharnhorst (okręty)



</doc>
<doc id="5113956" url="https://pl.wikipedia.org/wiki?curid=5113956" title="Amaury Capiot">
Amaury Capiot

Amaury Capiot (ur. 25 czerwca 1993 w Tongeren) – belgijski kolarz szosowy.
Osiągnięcia.
Opracowano na podstawie:

</doc>
<doc id="5113972" url="https://pl.wikipedia.org/wiki?curid=5113972" title="Konstancja Marianna Szczukowa">
Konstancja Marianna Szczukowa

Konstancja Marianna z Potockich Szczukowa (zm. 1733) – patronka, starościanka jabłonowska, podkanclerzyna pochodząca z kalwińskiej linii Potockich, wychowanka dworu królowej Marii Kazimiery Sobieskiej, żona Stanisława Antoniego Szczuka, córka Bogusława Potockiego i Heleny Teofili z Kurozwęk Męcińskiej. 
Stanisław Szczuka żył w dobrych stosunkach z Janem III, co wpłynęło pozytywnie na późniejszą działalność patronacką jego żony, lecz przez spór z Augustem II ich dobra były grabione przez wojska saskie i moskiewskie. Dzięki znajomość z Kanclerzem Wielkim Litewskim Karolem Radziwiłłem mieli wpływ na obsadzanie urzędów przychylnymi im ludźmi. Konstancja Marianna początkowo działała wraz z mężem, kierując sprawami sądowymi, sprawami sąsiedzkimi i klienckimi, czy prowadząc dworskie intrygi, dzięki czemu była przygotowania do kierowania majątkiem i przejęcia większości klientów męża. Aby zadbać o tak bogate włości, potrzebni byli zaufani pracownicy, którymi jeszcze za życia męża skrzętnie się otoczyła, a co owocowało po jego śmierci. Utrzymywała kapelę muzyczną, liczną grupę kucharzy i piekarzy, służby i doradców. Tuż po śmierci męża wdowie w sprawach formalnych wdowie pomagał Stanisław Sobolewski. 
Mimo śmierci męża, który był wpływową postacią w polityce, Konstancji Szczukowej udało się znacznie rozbudować kontakty klienckie rodziny, utrzymać wysoką pozycję majątkową, a poprzez dobre wykształcenie, przygotować dwóch synów, Jana Kantego i Marcina Leopolda, do przejęcia jej spadku. Po ich śmierci w młodym wieku liczyła na córkę Wiktorię, lecz po śmierci jej męża Jana Stanisława Kątskiego i ich pierworodnego syna nie miała już rodowitych spadkobierców. Była jedną z nielicznych patronek kobiecych, gdyż w owych czasach nie było miejsca na samodzielne kariery kobiece. 
Konstancja Marianna Szczukowa pozostawiła liczne fundację na rzecz Jasnej Góry, jak i finansowanie budowy świątyń. Wspierała finansowo konwenty zakonne, robiła zapisy na rzecz kościoła radzyńskiego oraz zakonników i duchownych. Wpływ patronki na jedną z jej wychowanek, Mariannę Grużewską, był na tyle duży, iż ta, biorąc sobie za wzór Szczukową, zdecydowała się zmienić wyznanie.

</doc>
<doc id="5113973" url="https://pl.wikipedia.org/wiki?curid=5113973" title="Maria Maślanka-Soro">
Maria Maślanka-Soro

Maria Maślanka-Soro – polska italianistka, profesor nauk humanistycznych, pracownik Uniwersytetu Jagiellońskiego. Jest autorką licznych opracowań dotyczących literatury włoskiej, m.in. dramatu antycznego, tradycji antycznej w literaturze włoskiej (zwłaszcza epoki średniowiecza i renesansu). Wieloaspektowo omawiała twórczość Dantego. 
Członkini polskich i europejskich towarzystw naukowych, m.in. Polskiego Towarzystwa Filologicznego, Associazione Internazionale dei Professori d’Italiano, Société Internationale pour l’Étude du Théâtre Médiéval, Società Dantesca Italiana, Komisji Filologii Klasycznej PAU i Komisji Neofilologicznej PAU. Jest też członkiem komitetów naukowych międzynarodowych czasopism: "Studi sul Settecento e l'Ottocento", "Dante e l'Arte" oraz "Revue des Études Dantesques". 
Za popularyzację kultury włoskiej otrzymała Order Kawalera Gwiazdy Włoch. 

</doc>
<doc id="5113976" url="https://pl.wikipedia.org/wiki?curid=5113976" title="Stefan Michalski">
Stefan Michalski



</doc>
<doc id="5113981" url="https://pl.wikipedia.org/wiki?curid=5113981" title="Fauna Belgii">
Fauna Belgii

Fauna Belgii – ogół taksonów zwierząt, których występowanie stwierdzono na terytorium Belgii.
Stwierdzono występowanie na terenie Belgii ponad 36 tysięcy gatunków organizmów, z których około ⅔ stanowią zwierzęta. Większość wykazanych z Belgii gatunków stanowią owady – stwierdzono ich tam ponad 17 tysięcy, w tym po około 4500 chrząszczy i muchówek. Szacuje się, że spośród gatunków rodzimych około ⅓ jest rzadkich, zagrożonych wymarciem lub już regionalnie wymarłych.
Gąbki (Porifera).
Gąbki wapienne (Calcarea).
Clathrinida.
W Belgii stwierdzono:
rodzina: Clathrinidae
Leucosolenida.
W Belgii stwierdzono:
rodzina: Grantiidae
rodzina: Leucosoleniidae
rodzina: Sycettidae
Gąbki pospolite (Desmospongiae).
Dictyoceratida.
W Belgii stwierdzono:
rodzina: Dysideidae
Hadromerida.
W Belgii stwierdzono:
rodzina: Clionaidae
rodzina: Polymastiidae
rodzina: Suberitidae
rodzina: Tethyidae
rodzina: Timeidae
Halichondrida.
W Belgii stwierdzono:
rodzina: Dictyonellidae
rodzina: powłócznicowate (Halichondriidae)
Halisarcida.
W Belgii stwierdzono:
rodzina: Halisarcidae
Haplosclerida.
W Belgii stwierdzono:
rodzina: Chalinidae
Poecilosclerida.
W Belgii stwierdzono:
rodzina: Esperiopsidae
rodzina: Hymedesmiidae
rodzina: Microcionidae
rodzina: Mycalidae
rodzina: Myxillidae
rodzina: Raspailiidae
Parzydełkowce (Cnidaria).
Koralowce (Anthozoa).
Ukwiały (Actiniaria).
W Belgii stwierdzono:
rodzina: Actiniidae
rodzina: Actinostolidae
rodzina: Diadumenidae
rodzina: Edwardsiidae
rodzina: Hormathiidae
rodzina: Metridiidae
rodzina: Sagartiidae
Alcyonacea.
W Belgii stwierdzono:
rodzina: Alcyoniidae
Ceriantharia.
W Belgii stwierdzono:
rodzina: Cerianthidae
Korale mandreporowe (Scleractinia).
W Belgii stwierdzono:
rodzina: Dendrophylliidae
Stułbiopławy (Hydrozoa).
Anthoathecata.
W Belgii stwierdzono:
rodzina: Bougainvilliidae
rodzina: Corynidae
rodzina: Margelopsidae
rodzina: Porpitidae
rodzina: Rathkeidae
rodzina: Tubulariidae
rodzina: Zancleidae
Leptothecata.
W Belgii stwierdzono:
rodzina: Aequoreidae
rodzina: Aglaopheniidae
rodzina: Campanulariidae
rodzina: Eirenidae
rodzina: Lovenellidae
rodzina: Melicertidae
rodzina: Sertulariidae
Krążkopławy (Scyphozoa).
Rhizostomeae.
W Belgii stwierdzono jeden gatunek:
rodzina: Rhizostomatidae
Semaeostomeae.
W Belgii stwierdzono:
rodzina: Cyaneidae
rodzina: Pelagiidae
rodzina: Ulmaridae
Nemertodermatida.
W Belgii stwierdzono:
rodzina: Ascopariidae
rodzina: Nemertodermatidae
Brzuchorzęski (Gastrotricha).
W Belgii stwierdzono co najmniej 20 rodzajów z 8 rodzin.
Płazińce (Platyhelminthes).
Przywry monogeniczne (Monogenea).
Monopisthocotylea.
W Belgii stwierdzono:
rodzina: Gyrodactylidae
Przywry właściwe (Trematoda).
Plagiorchiida.
W Belgii stwierdzono m.in.:
rodzina: Hemiuridae
rodzina: Monorchiidae
Nicienie (Nematoda).
W Belgii stwierdzono przedstawicieli co najmniej 49 rodzin z 10 rzędów.
Niesporczaki (Tardigrada).
W Belgii stwierdzono:
Stawonogi (Arthropoda).
Szczękoczułkopodobne (Cheliceromorpha).
Kikutnice (Pycnogonida).
W Belgii stwierdzono:
rodzina: Ammotheidae
rodzina: Callipallenidae
rodzina: Endeidae
rodzina: Nymphonidae
rodzina: Phoxichilidiidae
rodzina: Pycnogonidae
Pajęczaki (Arachnida).
W Belgii stwierdzono setki gatunków.
Wije (Myriapoda).
W Belgii stwierdzono przedstawicieli trzech gromad.
Skorupiaki (Crustacea).
W Belgii stwierdzono setki gatunków.
Skrzelonogi.
W Belgii stwierdzono co najmniej trzy gatunki z rzędu Diplostraca:
Widłonogi (Copepoda).
W Belgii stwierdzono co najmniej dwie setki gatunków.
Sześcionogi (Hexapoda).
Widłogonki (Diplura).
W Belgii stwierdzono m.in.:
rodzina: Campodeidae
Owady (Insecta).
W Belgii stwierdzono ponad 17 tysięcy gatunków
Kielichowate (Entoprocta).
Coloniales.
W Belgii stwierdzono jeden gatunek:
rodzina: Barentsiidae
Wstężnice (Nemertina).
Anopla.
W Belgii stwierdzono:
rodzina: Cerebratulidae
rodzina: Lineidae
rodzina: Oerstediidae
rodzina: Tubulanidae
rodzina: Valenciniidae
Pierścienice (Annelida).
Wieloszczety (Polychaeta).
W Belgii stwierdzono przedstawicieli co najmniej 41 rodzin.
Skąposzczety (Oligochaeta).
Enchytraeida.
W Belgii stwierdzono:
rodzina: Enchytraeidae
Haplotaxida.
W Belgii stwierdzono:
rodzina: Tubificidae
Pijawki (Hirundinea).
Arhynchobdellida.
W Belgii stwierdzono:
rodzina: Erpobdellidae
rodzina: pijawkowate (Hirudinidae)
Rhynchobdellida.
W Belgii stwierdzono m.in.:
rodzina: Glossiphoniidae
rodzina: Piscicolidae
Sikwiaki (Sipuncula).
Sipunculidea.
Golfingiida.
W Belgii stwierdzono:
Mięczaki (Mollusca).
Chitony (Polyplacophora).
Lepidopleurida.
W Belgii stwierdzono:
rodzina: Leptochitonidae
Ślimaki (Gastropoda).
W Belgii stwierdzono przedstawicieli co najmniej 11 rzędów.
Małże (Bivalvia).
W Belgii stwierdzono przedstawicieli co najmniej 11 rzędów.
Głowonogi (Cephalopoda).
Ośmiornice (Octopoda).
W Belgii stwierdzono:
rodzina: ośmiornicowate (Octopodidae)
Sepiida.
W Belgii stwierdzono:
rodzina: mątwowate (Sepiidae)
Sepioidea.
W Belgii stwierdzono:
rodzina: Sepiolidae
Teuthida.
W Belgii stwierdzono:
rodzina: kalmarowate (Loliginidae)
rodzina: strzalikowate (Ommastrephidae)
Mszywioły (Bryozoa).
W Belgii stwierdzono przedstawicieli 55 rodzin z 3 rzędów.
Kryzelnice (Phoronida).
W Belgii stwierdzono jeden gatunek:
Szczecioszczękie (Chaetognatha).
Sagittoidea.
Aphragmophora.
W Belgii stwierdzono jeden gatunek:
rodzina: Sagittidae
Szkarłupnie (Echinodermata).
Rozgwiazdy (Asteroidea).
Forcipulatida.
W Belgii stwierdzono:
rodzina: Asteriidae
Paxillosida.
W Belgii stwierdzono:
rodzina: Astropectinidae
Valvatida.
W Belgii stwierdzono:
rodzina: Pseudarchasteridae
Velatida.
W Belgii stwierdzono:
rodzina: Solasteridae
Jeżowce (Echinoidea).
Clypeasteroida.
W Belgii stwierdzono:
rodzina: Fibulariidae
Echinoida.
W Belgii stwierdzono:
rodzina: Echinidae
Spatangoida.
W Belgii stwierdzono:
rodzina: Loveniidae
rodzina: Spatangidae
Strzykwy (Holothuroidea).
Apodida.
W Belgii stwierdzono:
rodzina: Synaptidae
Dendrochirotida.
W Belgii stwierdzono:
rodzina: Cucumariidae
rodzina: Phyllophoridae
Wężowidła (Ophiuroidea).
Ophiurida.
W Belgii stwierdzono:
rodzina: Amphiuridae
rodzina: Ophiotrichidae
rodzina: Ophiuridae
Strunowce (Chordata).
Bezczaszkowce (Cephalochordata).
Amphioxiformes.
W Belgii stwierdzono jeden gatunek:
rodzina: Branchiostomidae
Osłonice (Tunicata).
Żachwy (Ascidiacea).
W Belgii stwierdzono:
rodzina: Ascidiidae
rodzina: Cionidae
rodzina: Clavelinidae
rodzina: Didemnidae 
rodzina: Molgulidae 
rodzina: Polyclinidae
rodzina: Styelidae
Kręgowce (Vertebrata).
W Belgii stwierdzono 449 gatunków.
Gady (Reptilia).
W Belgii stwierdzono:

</doc>
<doc id="5113982" url="https://pl.wikipedia.org/wiki?curid=5113982" title="Jatrań-UDPU-Bazys Humań">
Jatrań-UDPU-Bazys Humań



</doc>
<doc id="5113986" url="https://pl.wikipedia.org/wiki?curid=5113986" title="Biblioteka Babel">
Biblioteka Babel

Biblioteka Babel (hiszp. "La biblioteca de Babel)" – opowiadanie argentyńskiego pisarza Jorge Luisa Borgesa z 1941 r., opisujące wszechświat jako ogromną bibliotekę.
Utwór wydano pierwotnie jako część zbioru opowiadań Borgesa "Ogród o rozwidlających się ścieżkach" ("El jardín de senderos que se bifurcan)" z 1941 r. Po polsku po raz pierwszy wydano je na łamach „Przekroju” w 1957 r. (tłumaczenie anonima pod tytułem "Biblioteka"), a w formie książkowej – w 1972 r. tomie "Fikcje" (tłumaczenie Andrzeja Sobol-Jurczykowskiego).
Tytuł.
Biblioteka Babel jest nawiązaniem do motywu biblijnej wieży Babel, której budowa zakończyła się – według Księgi Rodzaju – pomieszaniem ludzkich języków.
Fabuła.
Narrator opowiadania opisuje zamieszkany przez niego wszechświat jako ogromną przestrzeń, składającą się z sąsiadujących ze sobą pokoi na planie sześciokąta. W każdym pokoju znajdują się półki, zawierające książki. Każda z tych książek ma 410 ustandaryzowanych stron, wypełnionych wszystkimi możliwymi kombinacjami 25 znaków (22 litery, przecinek, kropka i spacja). Tomy tworzą bibliotekę, gdzie nie istnieją dwie identyczne książki i gdzie można znaleźć
wszystko, co tylko można wyrazić i to we wszystkich możliwych językach. Wszystko: dokładną historię przyszłości, autobiografię archaniołów, prawdziwy katalog Biblioteki, tysiące i tysiące katalogów fałszywych, dowód fałszywości tych katalogów, dowód fałszywości prawdziwego katalogu, ewangelię gnostyczną Bazylidesa, komentarz tej ewangelii, prawdziwą opowieść o twojej śmierci, przekłady wszystkich książek na wszystkie języki, interpelację każdej książki we wszystkie inne.
Ogrom informacji, z których duża część jest bełkotem, skłania wiele postaci opisanych w opowiadaniu do mniej lub bardziej racjonalnych zachowań, takich jak poszukiwanie Usprawiedliwień (tomów opisujących przyszłe losy poszczególnych ludzi), Szkarłatnego Sześcioboku ("książek małego formatu, ilustrowanych, magicznych i wszechpotężnych") czy Człowieka Książki (bibliotekarza, którzy przeczytał księgę zawierającą wyciąg z wszystkich innych książek i stał się podobny bogu).
Tematyka.
Historia nawiązuje do motywu biblioteki totalnej, poruszonego wcześniej przez Borgesa w jego eseju z 1939 r. "La Biblioteca Total". Pisarz opisuje tam wizję księgozbioru, powstającego przez losową kombinację znaków pisarskich i zawierającego sumę ludzkiej wiedzy, tonącego jednak w oceanie pozbawionych znaczenia kakofonii. W kontekście powstania takiego zbioru drogą losową przywołane zostaje twierdzenie o nieskończonej liczbie małp.
Opowiadanie nawiązuje także do obecnej w twórczości Borgesa figury labiryntu. Mieszkańcy biblioteki są w niej uwięzieni, daremnie poszukując zarówno wyjścia, jak i zrozumienia jego znaczenia.
Borges wskazał, że bezpośrednią inspiracją do napisania "Biblioteki Babel" było opowiadanie niemieckiego pisarza Kurda Lasswitza z 1901 r. pt. "Die Universalbibliothek" (ze zbioru "Traumkristalle").

</doc>
<doc id="5113988" url="https://pl.wikipedia.org/wiki?curid=5113988" title="Charles De Ketelaere">
Charles De Ketelaere

Charles De Ketelaere (ur. 10 marca 2001 w Brugii) – belgijski piłkarz występujący na pozycji ofensywnego pomocnika w włoskim klubie A.C. Milan oraz w reprezentacji Belgii.
Kariera klubowa.
Club Brugge.
W 2008 roku dołączył do akademii Club Brugge. 17 czerwca 2019 został przesunięty do pierwszego zespołu i podpisał swój pierwszy profesjonalny kontrakt. Zadebiutował 25 września 2019 w meczu Pucharu Belgii przeciwko Francs Borains (0:3). 22 października 2019 zadebiutował w fazie grupowej Ligi Mistrzów UEFA przeciwko Paris Saint-Germain (0:5). W Eerste klasse A zadebiutował 22 listopada 2019 w meczu przeciwko KV Oostende (2:0). Pierwszą bramkę zdobył 5 lutego 2020 w meczu półfinału Pucharu Belgii przeciwko SV Zulte Waregem (1:2). Pierwszą bramkę w lidze zdobył 1 marca 2020 w meczu przeciwko KRC Genk (1:2). W sezonie 2019/20 jego drużyna zajęła pierwsze miejsce w tabeli i zdobyła mistrzostwo Belgii. 20 października 2020 zdobył pierwszą bramkę w Lidze Mistrzów UEFA w meczu fazy grupowej przeciwko Zenitowi Petersburg (1:2). W sezonie 2020/21 jego zespół ponownie zajął pierwsze miejsce w tabeli zdobywając mistrzostwo Belgii.
Kariera reprezentacyjna.
Belgia U-21.
W 2020 roku otrzymał powołanie do reprezentacji Belgii U-21. Zadebiutował 8 września 2020 w meczu eliminacji do Mistrzostw Europy U-21 2021 przeciwko reprezentacji Niemiec U-21 (4:1), w którym zdobył swoją pierwszą bramkę.
Belgia.
W 2020 roku otrzymał powołanie do reprezentacji Belgii. Zadebiutował 11 listopada 2020 w meczu towarzyskim przeciwko reprezentacji Szwajcarii (2:1).

</doc>
<doc id="5113990" url="https://pl.wikipedia.org/wiki?curid=5113990" title="Aspergillus repens">
Aspergillus repens

Aspergillus repens (Corda) Sacc. – gatunek grzybów z rodziny kropidlakowatych ("Aspergillaceae"). Występuje powszechnie na różnego rodzaju produktach spożywczych i jest jednym z głównych grzybów strzępkowych biorących udział w psuciu się żywności.
Charakterystyka.
"Aspergillus repens" należy do organizmów umiarkowanie kserofilnych, czyli odpornych na wysokie temperatury. Jest zdolny do wzrostu w warunkach obniżonej ilości wody na podłożach, które zostały wysuszone lub zagęszczone, przy tym może rozwijać się w obecności dużej ilości rozpuszczalnych substancji stałych, takich jak sole lub cukry. Jego askospory w pewnych warunkach mogą przetrwać ogrzewanie w temperaturze 70–75 °C przez kilka minut. "A. repens" powoduje psucie się przechowywanych towarów (ziarna zbóż, nasiona oleiste, orzechy, przyprawy), wypieków mącznych (chleb, ciasta owocowe), karmy dla zwierząt domowych, suszonych i fermentowanych produktów mięsnych i rybnych, serów oraz produktów o wysokiej zawartości cukru, takich jak jako wyroby cukiernicze, suszone owoce, dżemy i przetwory.
Systematyka i nazewnictwo.
Pozycja w klasyfikacji według Index Fungorum: "Aspergillus, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Takson ten po raz pierwszy opisał August Corda w 1842 r. jako odmianę "Aspergillus glaucus" ("Aspergillus glaucus" var. "repens"). Pier Andrea Saccardo w 1882 r. podniósł go do rangi odrębnego gatunku. Teleomorfa znana była jako "Eurotium repens".
Synonimy:

</doc>
<doc id="5113998" url="https://pl.wikipedia.org/wiki?curid=5113998" title="Lotnisko użytku publicznego">
Lotnisko użytku publicznego

Lotnisko użytku publicznego – lotnisko otwarte dla wszystkich statków powietrznych w terminach i godzinach ustalonych przez zarządzającego tym lotniskiem i podanych do publicznej wiadomości.
Obowiązek użyteczności publicznej polega na zobowiązaniu zarządzającego lotniskiem do zapewnienia funkcjonowania lotniska, z zachowaniem określonych wymagań, których zarządzający lotniskiem nie spełniłby, kierując się jedynie interesem handlowym lub statutowym.
Zarządzający lotniskiem użytku publicznego może odmówić przyjęcia statku powietrznego wyłącznie ze względu na ważne okoliczności związane z funkcjonowaniem lotniska, uniemożliwiające bezpieczne jego lądowanie.
Zarządzający lotniskiem nie może odmówić zezwolenia na lądowanie przymusowe statku powietrznego znajdującego się w niebezpieczeństwie lub statku powietrznego wykonującego lot w celu ochrony życia lub zdrowia ludzi, poszukiwania lub ratownictwa, w celu zapobiegania skutkom klęsk żywiołowych lub ich usunięcia, a także lot w ramach działań bezpośrednio związanych z zapewnieniem bezpieczeństwa publicznego i z obronnością państwa.

</doc>
<doc id="5114002" url="https://pl.wikipedia.org/wiki?curid=5114002" title="Single numer jeden w roku 2020 (Belgia)">
Single numer jeden w roku 2020 (Belgia)

Notowania Ultratop 50 Singles dla Flandrii i Walonii, publikowane przez Ultratop w oparciu o cotygodniową sprzedaż singli w tych terytoriach. Poniżej znajdują się tabele prezentujące najpopularniejsze single w danych tygodniach w roku 2020.

</doc>
<doc id="5114013" url="https://pl.wikipedia.org/wiki?curid=5114013" title="Wije Belgii">
Wije Belgii

Wije Belgii – ogół taksonów stawonogów z podtypu wijów (Myriapoda), których występowanie stwierdzono na terytorium Belgii.
Pareczniki (Chilopoda).
Rząd: drewniakokształtne (Lithobiomorpha).
Rodzina: Henicopidae.
W Belgii stwierdzono:
Rodzina: drewniakowate (Lithobiidae).
W Belgii stwierdzono:
Rząd: przetarcznikokształtne (Scutigeromorpha).
W Belgii stwierdzono tylko jeden gatunek z rodziny Scutigeridae:
Rząd: skolopendrokształtne (Scolopendromorpha).
W Belgii stwierdzono trzy gatunki z rodziny Cryptopidae:
Rząd: zieminkokształtne (Geophilomorpha).
Rodzina: Dignathodontidae.
W Belgii stwierdzono tylko jeden gatunek:
Rodzina: Himantariidae.
W Belgii stwierdzono:
Rodzina: Linotaeniidae.
W Belgii stwierdzono:
Rodzina: Mecistocephalidae.
W Belgii stwierdzono:
Rodzina: Schendylidae.
W Belgii stwierdzono:
Rodzina: zieminkowate (Geophilidae).
W Belgii stwierdzono:
Dwuparce (Diplopoda).
Rząd: strzępnice (Polyxenida).
Rodzina: strzępnicowate (Polyxenidae).
W Belgii stwierdzono tylko jeden gatunek:
Rząd: skulice (Glomerida).
Rodzina: skulicowate (Glomeridae).
W Belgii stwierdzono:
Rząd: krocionogi właściwe (Julida).
Rodzina: Blaniulidae.
W Belgii stwierdzono:
Rodzina: Krocionogowate (Julidae).
W Belgii stwierdzono:
Rodzina: Nemasomatidae.
W Belgii stwierdzono:
Rząd: Spirobolida.
Rodzina: Spirobolellidae.
W Belgii stwierdzono:
Rząd: Chordeumatida.
Rodzina: Brachychaeteumatidae.
W Belgii stwierdzono:
Rodzina: Chordeumatidae.
W Belgii stwierdzono:
Rodzina: Craspedosomatidae.
W Belgii stwierdzono:
Rodzina: Opisthocheiridae.
W Belgii stwierdzono:
Rząd: węzławce (Polydesmida).
Rodzina: Haplodesmidae.
W Belgii stwierdzono:
Rodzina: Macrosternodesmidae.
W Belgii stwierdzono:
Rodzina: Oniscodesmidae.
W Belgii stwierdzono:
Rodzina: Paradoxosomatidae.
W Belgii stwierdzono:
Rodzina: Polydesmidae.
W Belgii stwierdzono:
Rodzina: Pyrgodesmidae.
W Belgii stwierdzono:
Skąponogi (Pauropoda).
Rząd: Tetamerocerata.
Rodzina: Pauropodidae.
W Belgii stwierdzono:

</doc>
<doc id="5114015" url="https://pl.wikipedia.org/wiki?curid=5114015" title="Dagblad Suriname">
Dagblad Suriname

Dagblad Suriname – jeden z wiodących dzienników w Surinamie. Jest publikowana w języku niderlandzkim w stolicy Surinamu Paramaribo. Dagblad Suriname została po raz pierwszy opublikowana w roku 2002 i jest częścią Fa FaFam Publishing N.V. Gazeta jest opisywana jako centrowo-lewicowa.
Linki zewnętrzne.
http://www.dbsuriname.com/

</doc>
<doc id="5114016" url="https://pl.wikipedia.org/wiki?curid=5114016" title="Międzynarodowy dzień edukacji">
Międzynarodowy dzień edukacji



</doc>
<doc id="5114021" url="https://pl.wikipedia.org/wiki?curid=5114021" title="Single numer jeden w roku 2021 (Belgia)">
Single numer jeden w roku 2021 (Belgia)

Notowania Ultratop 50 Singles dla Flandrii i Walonii, publikowane przez Ultratop w oparciu o cotygodniową sprzedaż singli w tych terytoriach. Poniżej znajdują się tabele prezentujące najpopularniejsze single w danych tygodniach w roku 2021.

</doc>
<doc id="5114026" url="https://pl.wikipedia.org/wiki?curid=5114026" title="Luis Bernardino Núñez Villacís">
Luis Bernardino Núñez Villacís

Luis Bernardino Núñez Villacís (ur. 27 maja 1963 w Ambato) – ekwadorski duchowny katolicki, mianowany biskupem Tulcán, zrezygnował z przyjęcia sakry biskupiej.
Życiorys.
Święcenia kapłańskie otrzymał 29 czerwca 1990.
Episkopat.
5 lipca 2021 papież Franciszek mianował go biskupem ordynariuszem diecezji Tulcán.
6 sierpnia 2021 zrezygnował z przyjęcia święceń biskupich, a jego dymisja została przyjęta przez papieża.

</doc>
<doc id="5114032" url="https://pl.wikipedia.org/wiki?curid=5114032" title="Aspergillus stellatus">
Aspergillus stellatus

Aspergillus stellatus Curzi – gatunek grzybów z rodziny kropidlakowatych ("Aspergillaceae"). Saprotrof żyjący w glebie.
Własności chorobotwórcze.
Istnieją doniesienia, że jest dla ludzi chorobotwórczy. Wytwarza mykotoksyny: aflatoksyna B1, ajamksanton, shamiksanton, tadżiksanton, wodzian tadżiksantonu, metanonian tadżiksantonu, 19-O-metylo-22-metoksypreszamiksanton, preshamiksanton, 15-acetylotajiksanton B, andibenina C, andibeninya A, andelezyna A, andelezyna B, anditomina, arugozyna A, arugozyna B, arugozyna D, aspertecyna, astellatol, asteltoksyna, desferrytriacetylofuzygen, dihydroterreina, emerwaridion, warioksirandiol, epiizoszamiksanton, ofiobolin H, 2-wariobolin C, ophiobolin C, ophiobolin Kwas furanowy, islandicyna, izoemerycelina, kwas kojowy, alkohol 2-metoksy-6-(3,4-dihydroksy-hepta-1,5-dienylo)benzylowy, najamksanton, radiksanton, shahenksanton, penicylina G, shimalakton A, syderyna, kwas stellatowy, stellatyna, stromemycyna, terreina, variecoacetal A, variecoacetal B, variecolakton, variekolin, varioxirane, varixantone, varitriol i varioxranol AG. 
Systematyka i nazewnictwo.
Pozycja w klasyfikacji według Index Fungorum: "Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Takson ten po raz pierwszy opisał Mario Curzi w 1934 r.. Synonimy:

</doc>
<doc id="5114035" url="https://pl.wikipedia.org/wiki?curid=5114035" title="Medal 40-lecia ZPAF">
Medal 40-lecia ZPAF

Medal 40-lecia ZPAF – polskie wyróżnienie niepaństwowe, uchwalone decyzją Zarządu Głównego Związku Polskich Artystów Fotografików w Warszawie, w 1987 roku.
Historia.
Medal 40-lecia ZPAF (1947–1987) został uchwalony przez Zarząd Główny Związku Polskich Artystów Fotografików w 1987 roku, w odniesieniu do obchodów 40-lecia powstania stowarzyszenia. Realizację projektu medalu powierzono Okręgowi Świętokrzyskiemu ZPAF. Medal był wyróżnieniem przyznawanym przez Zarząd Główny Związku Polskich Artystów Fotografików, stanowiącym gratyfikację dla osób, które swoją pracą na rzecz fotografii oraz fotograficzną twórczością artystyczną – przyczyniły się do rozwoju fotografii w Polsce.
Opis.
Awers medalu przedstawia logo Związku Polskich Artystów Fotografików. W dolnej (prawej) części awersu umieszczono daty 1947–1987. W lewej części awersu zaprojektowano pionowy napis ZWIĄZEK POLSKICH ARTYSTÓW FOTOGRAFIKÓW. Rewers medalu przedstawia linie poziome oraz pionowe tworzące nieregularne kształty, przypominające sylwetkę fotografa z aparatem fotograficznym – umieszczonym w centralnej części rewersu. Medal wykonano w kształcie kwadratu – sporządzony z metalu w kolorze brązowym.

</doc>
<doc id="5114040" url="https://pl.wikipedia.org/wiki?curid=5114040" title="Owady Belgii">
Owady Belgii

Owady Belgii, entomofauna Belgii – ogół taksonów stawonogów z gromady owadów (Insecta), których występowanie stwierdzono na terytorium Belgii. Liczba gatunków owadów wykazanych z tego kraju wynosi około 18,5 tysiąca.
Błonkoskrzydłe (Hymenoptera).
W Belgii stwierdzono ponad 5 tysięcy gatunków.
Chruściki (Trichoptera).
W Belgii stwierdzono 191 gatunków.
Chrząszcze (Coleoptera).
W Belgii stwierdzono około 4,5 tysiąca gatunków.
Jętki (Ephemeroptera).
W Belgii stwierdzono 65 gatunków.
Karaczany (Blattodea).
W Belgii stwierdzono 9 gatunków:
Motyle (Lepidoptera).
W Belgii stwierdzono około 2,4 tysiąca gatunków.
Muchówki (Diptera).
W Belgii stwierdzono ponad 5,1 tysiąca gatunków.
Nogoprządki (Embioptera).
W Belgii stwierdzono tylko jeden gatunek z rodziny Teratembiidae:
Pchły (Siphonaptera).
W Belgii stwierdzono 50 gatunków.
Pluskwiaki (Hemiptera).
W Belgii stwierdzono ponad 1,1 tysiąca gatunków.
Prostoskrzydłe (Orthoptera).
W Belgii stwierdzono 61 gatunków.
Prostoskrzydłe długoczułkowe (Ensifera).
Mrowiszczakowate (Myrmecophilidae).
W Belgii tylko 1 gatunek:
Pasikonikowate (Tettigoniidae).
W Belgii stwierdzono 19 gatunków:
Śpieszkowate (Rhaphidophoridae).
W Belgii tylko 1 gatunek:
Świerszczowate (Gryllidae).
W Belgii stwierdzono 7 gatunków:
Turkuciowate (Gryllotalpidae).
W Belgii tylko 1 gatunek:
Prostoskrzydłe krótkoczułkowe (Caelifera).
Szarańczowate (Acrididae).
W Belgii stwierdzono 27 gatunków:
Skakunowate (Tetrigidae).
W Belgii stwierdzono 5 gatunków:
Przerzutki (Archeognatha).
W Belgii stwierdzono 5 gatunków:
Rybiki (Zygentoma).
W Belgii stwierdzono 5 gatunków:
Sieciarki (Neuroptera).
W Belgii stwierdzono 59 gatunków.
Skorki (Dermaptera).
W Belgii stwierdzono 6 gatunków:
Wachlarzoskrzydłe (Strepsiptera).
W Belgii stwierdzono 7 gatunków:
Ważki (Odonata).
W Belgii stwierdzono 75 gatunków.
Wciornastki (Thysanoptera).
W Belgii stwierdzono 280 gatunków.
Widelnice (Plecoptera).
W Belgii stwierdzono 31 gatunków, w tym:
Wielbłądki (Raphidioptera).
W Belgii stwierdzono 6 gatunków:
Wielkoskrzydłe (Megaloptera).
W Belgii stwierdzono 3 gatunki, wszystkie z rodziny żylenicowatych (Sialidae):
Wojsiłki (Mecoptera).
W Belgii stwierdzono 6 gatunków:

</doc>
<doc id="5114046" url="https://pl.wikipedia.org/wiki?curid=5114046" title="Parafia Najświętszego Serca Jezusowego w Starogardzie">
Parafia Najświętszego Serca Jezusowego w Starogardzie



</doc>
<doc id="5114048" url="https://pl.wikipedia.org/wiki?curid=5114048" title="Eric Adams">
Eric Adams

Eric Leroy Adams (ur. 1 września 1960 w Nowym Jorku) – amerykański polityk, policjant i samorządowiec. Członek stanowego senatu (2007–2013), w latach 2014–2021 burmistrz Brooklynu, od 2022 burmistrz Nowego Jorku.
Życiorys.
Młodość i edukacja.
Urodził się w Brownsville, a wychował się w dzielnicach Bushwick i South Jamaica, jako czwarte dziecko sprzątaczki i rzeźnika. Ukończył Bayside High School w dzielnicy Queens w 1978. Uzyskał stopień Associate of Arts na New York City College of Technology, bakalaureat na John Jay College of Criminal Justice i Master of Public Administration na Marist College.
W wieku 15 lat został wraz z bratem aresztowany za podejrzenie popełnienia przestępstwa nielegalnego wtargnięcia. Był bity przez funkcjonariuszy New York City Police Department, dopóki nie interweniował czarnoskóry policjant. Następnie cierpiał na zespół stresu pourazowego.
Praca w policji.
Adams od 1984 do 2006 służył jako funkcjonariusz nowojorskiej policji. W 1984 ukończył New York City Police Academy. Rozpoczął pracę w New York City Transit Police, po połączeniu tej instytucji w 1995 roku z New York City Police Department, kontynuował pracę w NYPD. W 1995 roku założył 100 Blacks in Law Enforcement Who Care, grupę interesu czarnoskórych funkcjonariuszy policji, dążącą do reformy wymiaru sprawiedliwości.
Kariera polityczna.
W 1994 roku ogłosił swoją kandydaturę w prawyborach Partii Demokratycznej w 11. okręgu wyborczym stanu Nowy Jork, jednak nie zebrał wymaganej liczby podpisów. W latach 1997–2001 był zarejestrowanym członkiem Partii Republikańskiej.
W 2006 roku skutecznie kandydował na stanowisko członka stanowego senatu Nowego Jorku z 20. okręgu wyborczego, obejmującego część dzielnicy Brooklyn. Uzyskiwał reelekcję w 2008, 2010 i 2012 roku. 5 listopada 2013 został wybrany burmistrzem Brooklynu, zdobywając 246 547 (90,8%) głosów. Uzyskał reelekcję w 2017 roku – zdobył 265 858 (83%) głosów.
18 listopada 2020 ogłosił swoją kandydaturę na stanowisko burmistrza Nowego Jorku. Jego kampania wyborcza opierała się na poprawie bezpieczeństwa publicznego i walce z przestępczością w mieście, reformie policji, zdrowiu publicznym i gospodarce. W trakcie kampanii wyborczej był określany mianem umiarkowanego demokraty. Zwyciężył w prawyborach Partii Demokratycznej, zdobywając 403 333 (50,5%) głosów, a także w przeprowadzonych 2 listopada 2021 wyborach na burmistrza Nowego Jorku, zdobywając 676 481 (67,0%) głosów. Objął funkcję burmistrza Nowego Jorku 1 stycznia 2022.

</doc>
<doc id="5114053" url="https://pl.wikipedia.org/wiki?curid=5114053" title="South Padre Island (wyspa)">
South Padre Island (wyspa)

South Padre Island – wyspa barierowa leżąca na terenie hrabstw Cameron i Willacy w USA w stanie Teksas. Wyspa powstała w wyniku utworzenia kanału Port Mansfield Channel (), który podzielił wyspę Padre. Na wyspie znajduje się ośrodek wypoczynkowy South Padre Island.
Przed przybyciem europejskich osadników do Ameryki Północnej wyspa była zamieszkana przez plemiona rdzennych Amerykanów. Prawdopodobnie pierwsza osada cywilizacji zachodniej została założona przez ojca José Nicolása Ballíego, pierwszego misjonarza w hrabstwie Cameron, który założył ranczo dla bydła na początku XIX wieku.
Do 1962 roku większość wyspy została zamknięta i objęta ochroną przez biuro National Park Service, na pozostałych terenach nieobjętych ochroną zezwolono na osiedlanie się. Przybywający zaczęli rozwijać gospodarkę na wyspie i w sąsiadującym z nią mieście Port Isabel. Do 1978 roku populacja wyspy wynosiła 314, dekadę później wzrosła do 1012 i powstało na niej 111 firm. Głównym źródłem dochodów wyspy jest turystyka. Ciepłe wody Zatoki Meksykańskiej przyciągają turystów, a obfitość ryb wędkarzy. Wyspa jest popularnym miejscem wakacyjnego i weekendowego wypoczynku. Na wyspie znajduje się kilka parków i miejsc rekreacji, w tym kilka parków z dostępem do plaży, m.in. najbardziej wysunięty na południe Isla Blanca Park.

</doc>
<doc id="5114054" url="https://pl.wikipedia.org/wiki?curid=5114054" title="Alex Edmondson">
Alex Edmondson



</doc>
<doc id="5114058" url="https://pl.wikipedia.org/wiki?curid=5114058" title="AWB">
AWB



</doc>
<doc id="5114060" url="https://pl.wikipedia.org/wiki?curid=5114060" title="Strzelectwo na Letnich Igrzyskach Olimpijskich 1932 – karabin małokalibrowy leżąc, 50 m">
Strzelectwo na Letnich Igrzyskach Olimpijskich 1932 – karabin małokalibrowy leżąc, 50 m

Karabin małokalibrowy leżąc 50 m to konkurencja rozegrana w dniu 13 sierpnia 1932 r. Zawody odbyły się w Los Angeles Police Pistol Range w Elysian Park. Wystartowało 26 zawodników z 9 krajów.
Wyniki.
Każdy z zawodników oddał po 30 strzałów.

</doc>
<doc id="5114063" url="https://pl.wikipedia.org/wiki?curid=5114063" title="Strzelectwo na Letnich Igrzyskach Olimpijskich 1932 – pistolet szybkostrzelny, 25 m">
Strzelectwo na Letnich Igrzyskach Olimpijskich 1932 – pistolet szybkostrzelny, 25 m

Pistolet szybkostrzelny 25 m to konkurencja rozegrana w dniu 12 sierpnia 1932 r. Zawody odbyły się w Los Angeles Police Pistol Range w Elysian Park. Wystartowało 18 zawodników z 7 krajów.
Wyniki.
Rywalizowano w sześciostrzałowych seriach. Pierwsze trzy serie były 8 sekundowe, kolejna seria była 6 sekundowa, piąta seria była 4 sekundowa, szósta seria była 3 sekundowa, a kolejne serie aż do wyłonienia zwycięzcy były 2 sekundowe.

</doc>
<doc id="5114067" url="https://pl.wikipedia.org/wiki?curid=5114067" title="Droga krajowa B255 (Niemcy)">
Droga krajowa B255 (Niemcy)

Droga krajowa 255 () – niemiecka droga krajowa przebiegająca z północnego wschodu na południowy zachód, przez kraje związkowe: Hesję oraz Nadrenię-Palatynat. Prowadzi od Marburga w powiecie Marburg-Biedenkopf, przez Herborn (powiat Lahn-Dill) do Montabaur w powiecie Westerwald. Jej długość wynosi ok. 97 km. 
W latach 1817-1825 w Wielkim Księstwie Hesji zbudowano pierwszy trakt łączący Biedenkopf z Zollbuche. Obecnie odcinek ten stanowi część niemieckiej drogi krajowej B255. 

</doc>
<doc id="5114068" url="https://pl.wikipedia.org/wiki?curid=5114068" title="Timmy i przyjaciele">
Timmy i przyjaciele



</doc>
<doc id="5114075" url="https://pl.wikipedia.org/wiki?curid=5114075" title="Konrad de la Fuente">
Konrad de la Fuente

Konrad de la Fuente (ur. 16 lipca 2001 w Miami) – amerykański piłkarz pochodzenia haitańskiego i dominikańskiego, występujący na pozycji napastnika w greckim klubie Olympiakos SFP, do którego jest wypożyczony z Olympique Marsylia oraz w reprezentacji Stanów Zjednoczonych. Wychowanek FC Barcelony. Posiada również obywatelstwo hiszpańskie.

</doc>
<doc id="5114076" url="https://pl.wikipedia.org/wiki?curid=5114076" title="Kościół św. Wawrzyńca (Karlewo)">
Kościół św. Wawrzyńca (Karlewo)

Kościół pw. św. Wawrzyńca – kościół filialny rzymskokatolickiej parafii w Szczutowie, znajdujący się na terenie wsi Karlewo.
Drewniana budowla została wzniesiona w 1720 r. przez kasztelana raciąskiego, Mikołaja Kępskiego.
Na terenie kościoła znajdują się między innymi:
W 1979 r. kościół wpisano do rejestru zabytków pod numerem rejestrowym 241.

</doc>
<doc id="5114079" url="https://pl.wikipedia.org/wiki?curid=5114079" title="Villa claripennis">
Villa claripennis

Villa claripennis – gatunek muchówki z rodziny bujankowatych i podrodziny Exoprosopinae. Zamieszkuje zachodnią Palearktykę.
Taksonomia.
Gatunek ten opisany został po raz pierwszy w 1868 roku przez Ferdinanda Kowarza pod nazwą "Anthrax claripennis". Miejsce typowe znajduje się na Słowacji.
Morfologia.
Muchówka o ciele długości od 10 do 11,5 mm. Niemal kulista głowa ma między łuskami na twarzy żółte owłosienie. Tułów jest krótki, lekko wypukły na przedzie i wyraźnie spłaszczony z tyłu. Ubarwienie przezmianek jest żółte, znacznie jaśniejsze niż odnóża. Skrzydło ma żółtą część nasadową oraz przejrzyste lub przyżółcone komórki kostalną i subkostalną. Samiec ma srebrzystobiałe tegule. Odwłok jest krótki i szeroki, ciemny w przepaski z jasnych łusek, które w przypadku tergitów od drugiego do czwartego nie zajmują całych długości ich boków. Trzeci tergit ma na przedniej krawędzi przepaskę znacznie węższą niż tergit czwarty. Na bokach i na środku piątego i szóstego tergitu wyrastają kępki czarnych włosków. Wierzchołek odwłoka u samicy ma wieniec długich, zakrzywionych szczecinek.
Ekologia i występowanie.
Owady dorosłe latają w pełnym słońcu i chętnie odwiedzają kwiaty, celem żerowania na nektarze. Jaja składane są do gleby. Larwy są pasożytami gąsienic motyli nocnych.
Gatunek palearktyczny. W Europie znany jest z Hiszpanii, Francji, Austrii, Włoch, Polski, Czech, Słowacji, Węgier, Ukrainy, Mołdawii, Rumunii, Chorwacji, Bośni i Hercegowiny, Grecji oraz europejskiej części Rosji. W Azji zamieszkuje Gruzję, Armenię, Azerbejdżan i Kazachstan.

</doc>
<doc id="5114080" url="https://pl.wikipedia.org/wiki?curid=5114080" title="Villa halteralis">
Villa halteralis

Villa halteralis – gatunek muchówki z rodziny bujankowatych i podrodziny Exoprosopinae. Zamieszkuje zachodnią Palearktykę.
Taksonomia.
Gatunek ten opisany został po raz pierwszy w 1883 roku przez Ferdinanda Kowarza pod nazwą "Anthrax halteralis". Jako miejsce typowe wskazano Czechy.
Morfologia.
Muchówka o ciele długości od 8,5 do 12 mm. Niemal kulista głowa ma między łuskami na twarzy żółte owłosienie. Tułów jest krótki, lekko wypukły na przedzie i wyraźnie spłaszczony z tyłu. Ubarwienie przezmianek jest czarne, nie jaśniejsze niż odnóża, a przed przezmiankami rosną pęczki białych włosków. Biała łuseczka skrzydłowa ma na krawędziach żółte orzęsienie. Barwa plumuli jest biała. Odwłok jest krótki i szeroki, ciemny w przepaski z jasnych łusek. Trzeci tergit ma na przedniej krawędzi przepaskę znacznie węższą niż tergit czwarty. Na bokach piątego i szóstego tergitu wyrastają kępki czarny włosków. Wierzchołek odwłoka u samicy ma wieniec długich, zakrzywionych szczecinek.
Ekologia i występowanie.
Owady dorosłe latają w pełnym słońcu i chętnie odwiedzają kwiaty, celem żerowania na nektarze. Jaja składane są do gleby. Larwy są pasożytami gąsienic motyli nocnych.
Gatunek palearktyczny. W Europie znany jest z Hiszpanii, Francji, Niemiec, Szwajcarii, Austrii, Włoch, Szwecji, Finlandii, Polski, Czech, Słowacji, Węgier, Ukrainy, Mołdawii, Rumunii, Bułgarii, Grecji oraz europejskiej części Rosji. Poza Europą wykazywany był z Armenii i Wysp Kanaryjskich.

</doc>
<doc id="5114084" url="https://pl.wikipedia.org/wiki?curid=5114084" title="Droga krajowa B256 (Niemcy)">
Droga krajowa B256 (Niemcy)

Droga krajowa 256 () – niemiecka droga krajowa przebiegająca z północy na południe, przez kraje związkowe: Nadrenię Północną-Westfalię oraz Nadrenię-Palatynat. Łączy region Bergisches Land z pasmem górskim Eifel. Rozpoczyna się w Ohl jako kontynuacja drogi krajowej B237 i kończy w Mayen, a jej kontynuację stanowi droga krajowa B262. Jej długość wynosi ok. 148 km. 

</doc>
<doc id="5114085" url="https://pl.wikipedia.org/wiki?curid=5114085" title="SKIF Lwów (piłka nożna kobiet)">
SKIF Lwów (piłka nożna kobiet)

SKIF Lwów (ukr. СК «СКІФ» Львів) – ukraiński klub piłki nożnej mężczyzn i kobiet, mający siedzibę w mieście Lwów na zachodzie kraju, grający w 2000 w rozgrywkach ukraińskiej Wyższej ligi piłki nożnej.
Historia.
Chronologia nazw:
Klub piłkarski SK SKIF został założony we Lwowie w 1957 roku i reprezentował Lwowski Państwowy Instytut Kultury Fizycznej, w skrócie LDIFK. W 1992 Instytut został przekształcony w Lwowski Państwowy Uniwersytet Kultury Fizycznej, w skrócie LDUFK. W 2000 żeński zespół zgłosił się do rozgrywek Wyższej ligi. W debiutowym sezonie drużyna zajęła ostatnie 4.miejsce w grupie drugiej. Jednak po zakończeniu sezonu zrezygnowała z dalszych występów na dużym boisku.
Barwy klubowe, strój, herb, hymn.
Klub ma barwy niebiesko-żółte. Piłkarki swoje domowe spotkania zazwyczaj grają w żółtych koszulkach, niebieskich spodenkach oraz żółtych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Struktura klubu.
Stadion.
Klub rozgrywa swoje mecze domowe na stadionie Skif we Lwowie o pojemności 3742 widzów.
Inne sekcje.
Klub oprócz głównej drużyny prowadzi drużynę młodzieżowe oraz dla dzieci, grające w turniejach miejskich.

</doc>
<doc id="5114086" url="https://pl.wikipedia.org/wiki?curid=5114086" title="Cistus albidus">
Cistus albidus



</doc>
<doc id="5114090" url="https://pl.wikipedia.org/wiki?curid=5114090" title="Bitwa pod Kamieniem">
Bitwa pod Kamieniem

 
Bitwa pod Kamieniem – walki oddziałów 1 Dywizji Litewsko-Białoruskiej z oddziałami sowieckimi w czasie wojny polsko-bolszewickiej.
Geneza.
W maju 1920, po zajęciu Kijowa i zdobyciu przyczółków mostowych po wschodniej stronie Dniepru, wojska polskie przeszły do obrony. Wódz Naczelny Józef Piłsudski zdawał sobie sprawę z tego, że nie udało mu się rozbić większych sił nieprzyjaciela, a jedynie zmusił je do wycofania się dalej na wschód. Stąd też planował nowe uderzenie, tym razem na północnym odcinku frontu wschodniego. W tym czasie dowódca Frontu Zachodniego Michaił Tuchaczewski grupował wojska na wschodnim brzegu Berezyny i także przygotowywał je do ofensywy.
Wchodząca w skład polskiej 1 Armii gen. Stefana Majewskiego 1 Dywizja Litewsko-Białoruska gen. Jana Rządkowskiego broniła odcinka frontu od jeziora do jeziora Woroń. Rejon Lepla obsadzały oddziały II Brygady Litewsko-Białoruskiej.
Walki pod Kamieniem.
W pierwszej dekadzie maja 1920 dowództwo polskiej 1 Armii zarządziło dokonanie wypadu na Kamień siłami 1 Dywizji Litewsko-Białoruskiej. Jego celem było rozpoznanie sił przeciwnika koncentrujących się pod Leplem. Dowódca dywizji gen. Jan Rządkowski powierzył to zadanie wileńskiemu pułkowi strzelców, wzmocnionemu kawalerią dywizyjną.
Nocą 8 maja I batalion pułku ruszył na Kamień przez Stare Sioło, II batalion przez Studzienną – Pligówkę i dalej wzdłuż traktu Lepel – Kamień. Szwadron 3 pułku strzelców konnych miał obejść Kamień od południowego wschodu i uderzyć na tyły przeciwnika. Strzelcy konni zostali jednak zatrzymani przez piechotę sowiecką pod Borem i pod Kamień nie dotarli. O świcie II batalion uderzył na miasteczko od południowego zachodu, a I batalion od północnego wschodu i około 6.30 polska piechota opanowała Kamień. Sowiecka załoga broniła się jeszcze koło cerkwi i na cmentarzu żydowskim. Około 7.00 od strony Korniłówki, Kabaka i folwarku Ostrowno na pozycje polskie uderzyły sowieckie odwody. Wspierane ogniem trzech baterii artylerii i ogniem broni maszynowej tyraliery czerwonoarmistów atakowały „na bagnety”. Poszczególne kompanie polskie musiały przebijać się w walce wręcz na pozycje wyjściowe. Około 14.00 bataliony przybyły do Lepla.
Bilans walk.
Wypad zakończył się połowicznym sukcesem. Przyprowadzono kilku jeńców, których zeznania potwierdziły informacje o koncentracji dużych sił przeciwnika. Straty batalionu to 39 poległych, rannych i zaginionych.

</doc>
<doc id="5114091" url="https://pl.wikipedia.org/wiki?curid=5114091" title="Systoechus">
Systoechus

Systoechus – rodzaj muchówek z rodziny bujankowatych i podrodziny Bombyliinae. Obejmuje około 120 opisanych gatunków. Występuje w krainach: etiopskiej, palearktycznej, nearktycznej i orientalnej.
Morfologia.
Muchówki o ciele długości od 6 do 17 mm. Oskórek mają opalizująco czarny, opylony i porośnięty długim, białym do żółtobrunatnego owłosieniem. 
Głowa jest wyraźnie węższa od tułowia, w widoku bocznym prawie trójkątna, o wydatnej potylicy. Oczy złożone są półkuliste, o całobrzegich tylnych krawędziach; u samców leżą bliżej siebie niż u samic, będąc rozstawionymi na odległość równą tej między tylnymi przyoczkami. Przyoczka umieszczone są na małym wzgórku przyoczkowym, przednie z nich jest znacznie szersze od tylnych. Czoło jest węższe od twarzy, która to jest wystająca. Policzki są bardzo wąskie. Czułki są krótsze od głowy, drugi człon mają koralikowaty, trzeci zaś tak długi jak dwa poprzednie razem wzięte, wyposażony w dwuczłonową aristę oraz dołek czuciowy. Aparat gębowy ma sterczący ku przodowi ryjek.
Tułów jest krótki, szeroki, na przedzie wysklepiony. Skrzydła są duże, przejrzyste lub u nasady nieco przyciemnione. Mają dwie komórki submarginalne. Komórki podstawowe radialna i medialna są takiej samej długości. Komórka analna jest szeroko otwarta. Płatek skrzydłowy jest duży, a żyłka otokowa w pełni wykształcona. Odnóża są długie i smukłe, zwykle żółte z ciemniejszymi stopami. Długie, spłaszczone, przylegające łuski występują na udach, a w mniejszym rozmiarze na goleniach. Stopy wieńczą smukłe przylgi oraz długie i ostre pazurki.
Odwłok jest podługowato-owalny.
Ekologia i występowanie.
Owady ciepłolubne. Larwy są parazytoidami prostoskrzydłych.
Rodzaj ten najliczniej reprezentowany jest w krainach etiopskiej i palearktycznej. Występuje także w nearktycznej Ameryce Północnej i krainie orientalnej. Z terenu Polski podawano dwa jego gatunki: bujankę śmigłówkę i "Systoechus gradatus".
Taksonomia.
Rodzaj ten wprowadzony został w 1855 roku przez Hermanna Loewa. W 1910 roku Daniel William Coquillett wyznaczył jego gatunkiem typowym opisanego w 1796 roku przez Johanna Christiana Mikana "Bombylius sulphureus", później zsynonimizowanego z "Bombylius ctenopterus".
Do rodzaju tego należy około 120 opisanych gatunków:

</doc>
<doc id="5114095" url="https://pl.wikipedia.org/wiki?curid=5114095" title="Pozaszkolna oświata rolnicza">
Pozaszkolna oświata rolnicza

Pozaszkolna oświata rolnicza – ogół form, metod i sposobów postępowania przez organizacje i instytucje rolnicze, zmierzające do podniesienia wiedzy i kwalifikacji rolników indywidualnych.
Pozaszkolna oświata rolnicza stanowi system społeczno-zawodowego kształcenia rolników oraz kobiet i młodzieży wiejskiej w systemie pozaszkolnym. Jest odpowiedzialna za całokształt poczynań oświatowych związanych z przygotowaniem do zawodu rolnika wraz z procesem dokształcania i doskonalenia zawodowego.
Znaczenie pozaszkolnej oświaty rolniczej wynika z właściwości rolnictwa i gospodarstw rolnych. Zbiorowość rolników cechuje się niższym poziomem wykształcenia ogólnego, znacznym rozproszeniem terytorialnym, niższą siecią szkolnictwa i placówek oświatowych. Użytki rolne zajmują ponad 60% powierzchni kraju, zaś ludność rolnicza stanowi 15,9% populacji kraju. Liczba gospodarstw indywidualnych, które korzystają z dopłat bezpośrednich wynosiła 1,3 mln.
Pozaszkolna oświata rolnicza w okresie międzywojennym.
Niski poziom przygotowania ogólnego i zawodowego rolników, a nawet analfabetyzm, był przyczyną podejmowania różnych form pozaszkolnych, które pozwalały na doskonalenie zawodowe rolników bez odrywania ich od prac w gospodarstwie rolnym. Podstawową rolę w szerzeniu oświaty odgrywały towarzystwa rolnicze, związki kółek rolniczych, koła gospodyń wiejskich i izby rolnicze oraz służby instruktorskie tam zatrudnione. Do akcji społeczno-oświatowej włączali się nauczyciele szkół ogólnych i rolniczych, organizatorzy przysposobienia rolniczego, działacze oświatowi i kół młodzieżowych oraz księża kościoła katolickiego i prawosławnego.
Kształtowanie pozaszkolnej oświaty rolniczej po 1956 r..
Od 1956/57 pozaszkolna oświata rolnicza zyskała organizacyjne umocowanie poprzez przywrócenia funkcjonowania kółek rolniczych, kół gospodyń wiejskich i rolniczych zrzeszeń branżowych, oraz administracyjne wsparcie poprzez powołania gromadzkiej służby rolnej.
W celu sfinansowania zadań w zakresie oświaty rolniczej, postępu rolniczego i instruktażu fachowego utworzono Centralny Fundusz Postępu Rolniczego. Fundusz tworzony był z opłat plantatorskich pobieranych w ramach umów kontraktacyjnych, oraz z wpłat instytucji kontraktacyjnych i skupiających produkty roślinne i pochodzenia zwierzęcego, przeznaczonych dotychczas na fundusz agrotechniczny i zootechniczny.
Wśród stosowanych form pozaszkolnego kształcenia rolniczego można wymienić: szkolenia jesienno-zimowe rolników, kursy kwalifikowane w zawodach rolniczych, pokazy i demonstracje, poradnictwo indywidualne, gospodarstwa przykładowe, wycieczki, zespoły przysposobienia rolniczego młodzieży wiejskiej.
Tematyka szkoleń realizowana w ramach pozaszkolnej oświacie rolniczej.
Kierunki kształcenia wyznaczone były przez czynniki polityczne i władze rządowe szczebla centralnego. W 1963 r. ukazała się uchwała Rady Ministrów w sprawie agrominimum, która zalecała wprowadzenie we wszystkich gospodarstwach rolnych określonych zabiegów agrotechnicznych i zootechnicznych. W pakiecie agrominimum znalazły się zadania związane z koniecznością zagospodarowania wszystkich użytków rolnych, dokonywania wymiany materiału siewnego, prawidłowego stosowania nawozów mineralnych czy utrzymania zwierząt gospodarskich w należytych warunkach higienicznych. Upowszechnianie agrominimum stało się tematem masowych szkoleń rolniczych, adresowanych do wszystkich rolników.
Tematyka szkoleń uległa zmianie w świetle ustawy z 1967 r. o obowiązku stosowania nawozów mineralnych oraz zarządzenia wykonawczego Ministra Rolnictwa z 1968 r. sprawie objęcia upraw zbóż i ziemniaków obowiązkiem planowego odnawiania materiału siewnego.
Tematyka szkoleń rolniczych podejmowanych po 1976 r. dotyczyła głównie tworzenia zespołów rolników indywidualnych, kooperacji i specjalizacji w rolnictwie.
W organizacji szkoleń główną rolę odgrywali agronom i zootechnik gromadzki, którzy odpowiedzialni byli za tematykę szkoleń, zapewnienie lektora i frekwencji rolników, wynajem miejsca szkoleń i pomocy dydaktycznych. Podobną rolę spełniali instruktorzy zatrudnieni w gromadzkiej służbie rolnej i gminnej służbie rolnej.
Współczesny kształt pozaszkolnej oświaty rolniczej.
Wstąpienie Polski do Unii Europejskiej (2004), oraz przyjęcie zasad Wspólnej polityki rolnej zmieniło charakter tematów podejmowanych w pozaszkolnej oświacie rolniczej. W pierwszym okresie funkcjonowania Polski w UE do rolników skierowano cały pakiet tematów związanych ze sposobami korzystania z dopłat bezpośrednich i z funduszy określonych w Programie Rozwoju Obszarów Wiejskich.
W myśl ustawy o wojewódzkich ośrodkach doradztwa rolniczego z 2004 r. ośrodki prowadzą szkolenia dla rolników i innych mieszkańców obszarów wiejskich, w szczególności w zakresie:
Do zadań ośrodków należy organizowanie kursów przygotowujących do uzyskania tytułów kwalifikacyjnych w zawodach przydatnych do prowadzenia działalności rolniczej oraz organizacji targów, wystaw, pokazów, konferencji i innych przedsięwzięć upowszechniających wiedzę rolniczą, nowe technologie produkcji i promujących produkty i wyroby przetwórstwa rolno-spożywczego.

</doc>
<doc id="5114106" url="https://pl.wikipedia.org/wiki?curid=5114106" title="Droga krajowa B258 (Niemcy)">
Droga krajowa B258 (Niemcy)

Droga krajowa 258 () – niemiecka droga krajowa w zachodniej części Niemiec, przebiegająca ze wschodu na zachód, przez kraje związkowe: Nadrenię Północną-Westfalię oraz Nadrenię-Palatynat. Niewielka jej część przebiega przez terytorium Belgii. Rozpoczyna się w Mayen jako dalszy ciąg drogi krajowej B262 i kończy w Akwizgranie na Kaiserplatz. 

</doc>
<doc id="5114109" url="https://pl.wikipedia.org/wiki?curid=5114109" title="I Ciebie też, bardzo">
I Ciebie też, bardzo

I Ciebie też, bardzo – singel supergrupy Męskie Granie Orkiestra 2021, w skład której weszli Daria Zawiałow, Dawid Podsiadło i Vito Bambino. Singel został wydany 30 czerwca 2021 jako hymn festiwalu Męskie Granie 2021.
Piosenka była nominowana do nagrody polskiego przemysłu fonograficznego Fryderyka w kategorii „teledysk roku” i została laureatem w kategorii „utwór roku”.
Kompozycja znalazła się na 1. miejscu listy AirPlay – Top, najczęściej odtwarzanych utworów w polskich rozgłośniach radiowych. Nagranie otrzymało w Polsce status diamentowego singla, przekraczając liczbę 250 tysięcy sprzedanych kopii.
Geneza utworu i historia wydania.
Utwór napisali i skomponowali Daria Zawiałow, Dawid Podsiadło, Mateusz Dopieralski, Bartosz Dziedzic i Aleksander Krzyżanowski.
Singel ukazał się w formacie digital download 30 czerwca 2021 w Polsce za pośrednictwem wytwórni płytowej Sony Music w dystrybucji Def Jam Recordings. Piosenka została umieszczona na albumie studyjnym Męskiego Grania Orkiestry – "Męskie Granie 2021".
Piosenka znalazła się w grupie dziewięciu polskich propozycji, spośród których polski oddział stowarzyszenia OGAE wyłaniał reprezentanta kraju na potrzeby plebiscytu OGAE Song Contest 2021. Kompozycja wygrała polskie selekcje i reprezentowała kraj w plebiscycie międzynarodowym.
W marcu 2022 singel uzyskał nominację do nagrody polskiego przemysłu fonograficznego Fryderyka w kategoriach: „utwór roku” i „teledysk roku”. Ostatecznie piosenka wygrała w pierwszej kategorii.
7 sierpnia 2021 singel został zaprezentowany w krakowskim Parku Lotników podczas festiwalu " Męskie Granie".
„I Ciebie też, bardzo” w stacjach radiowych.
Nagranie było notowane na 1. miejscu w zestawieniu AirPlay – Top, najczęściej odtwarzanych utworów w polskich rozgłośniach radiowych.
Teledysk.
Do utworu powstał teledysk zrealizowany przez MYK Collective, który został nakręcony w Nowym Centrum Łodzi, obejmując okolice dworca Łódź Fabryczna, tunelu w ciągu ul. Wojciecha Jerzego Hasa, oraz EC1 Łódź – Miasto Kultury. Materiał wideo udostępniono w dniu premiery singla za pośrednictwem serwisu YouTube. Jest to pierwszy na świecie wideoklip w pełni zrealizowany z pokładu drona FPV oraz kamery RED Komodo.

</doc>
<doc id="5114112" url="https://pl.wikipedia.org/wiki?curid=5114112" title="Droga krajowa B260 (Niemcy)">
Droga krajowa B260 (Niemcy)

Droga krajowa 260 () – niemiecka droga krajowa w zachodniej części Niemiec, przebiegająca ze wschodu na zachód, przez kraje związkowe: Nadrenię Palatynat oraz Hesję. Rozpoczyna się w nadreńskim Lahnstein przy skrzyżowaniu z drogą krajową B42 a kończy w heskim Niederwalluf także skrzyżowaniem z drogą krajową B42. Stanowi alternatywną trasę dla części niemieckiej drogi krajowej B42. Jej długość wynosi ok. 64 km. 

</doc>
<doc id="5114115" url="https://pl.wikipedia.org/wiki?curid=5114115" title="Wimbledon 2021 (gra pojedyncza mężczyzn na wózkach)">
Wimbledon 2021 (gra pojedyncza mężczyzn na wózkach)

Wimbledon 2021 – gra pojedyncza mężczyzn na wózkach – zawody singlowe mężczyzn na wózkach, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce w dniach 8–11 lipca na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5114116" url="https://pl.wikipedia.org/wiki?curid=5114116" title="Systoechus candidulus">
Systoechus candidulus

Systoechus candidulus – gatunek muchówki z rodziny bujankowatych i podrodziny Bombyliinae.
Muchówka ta osiąga od 7 do 9 mm długości ciała. Oskórek ma porośnięty długim, białym owłosieniem, jednak twarz w całości porośnięta jest czarno. Głowa jest wyraźnie węższa od tułowia, w widoku bocznym prawie trójkątna. Aparat gębowy ma sterczący ku przodowi ryjek. Tułów jest krótki, szeroki, na przedzie wysklepiony. Skrzydła są duże. Komórki podstawowe radialna i medialna są takiej samej długości. Odnóża są długie i smukłe. Stopy wieńczą smukłe przylgi oraz długie i ostre pazurki. Odwłok jest podługowato-owalny.
Owady dorosłe odżywiają się nektarem. Latają od czerwca do sierpnia. Larwy żerują na jajach prostoskrzydłych.
Owad nearktyczny. W Kanadzie zamieszkuje południowe Ontario, w Stanach Zjednoczonych zaś stany: Alabama, Arizona, Arkansas, Dakota Południowa, Dakota Północna, Idaho, Indiana, Iowa, Kansas, Kolorado, Michigan, Minnesota, Montana, Nebraska, Oregon, Teksas, Utah i Wisconsin.

</doc>
<doc id="5114118" url="https://pl.wikipedia.org/wiki?curid=5114118" title="Wimbledon 2021 (gra pojedyncza kobiet na wózkach)">
Wimbledon 2021 (gra pojedyncza kobiet na wózkach)

Wimbledon 2021 – gra pojedyncza kobiet na wózkach – zawody singlowe kobiet na wózkach, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce w dniach 8–11 lipca na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5114122" url="https://pl.wikipedia.org/wiki?curid=5114122" title="Systoechus vulgaris">
Systoechus vulgaris

Systoechus vulgaris – gatunek muchówki z rodziny bujankowatych i podrodziny Bombyliinae.
Muchówka ta osiąga od 5 do 10 mm długości ciała. Oskórek ma opylony i porośnięty długim, żółtym owłosieniem, jednak twarz w całości porośnięta jest włoskami czarnymi i żółtymi. Głowa jest wyraźnie węższa od tułowia, w widoku bocznym prawie trójkątna. Aparat gębowy ma sterczący ku przodowi ryjek. Tułów jest krótki, szeroki, na przedzie wysklepiony. Skrzydła są duże. Komórki podstawowe radialna i medialna są takiej samej długości. Odnóża są długie i smukłe. Stopy wieńczą smukłe przylgi oraz długie i ostre pazurki. Odwłok jest podługowato-owalny.
Owady dorosłe odżywiają się nektarem. Latają od czerwca do sierpnia. Larwy żerują na jajach prostoskrzydłych.
Owad nearktyczny. W Kanadzie zamieszkuje Albertę, Manitobę, Saskatchewan i południowe Ontario, w Stanach Zjednoczonych zaś stany: Alabama, Arizona, Arkansas, Dakota Południowa, Dakota Północna, Dystrykt Kolumbii, Idaho, Illinois, Indiana, Iowa, Kalifornia, Kansas, Kolorado, Massachusetts, Michigan, Minnesota, Missisipi, Montana, Nebraska, New Jersey, Nowy Meksyk, Ohio, Oklahoma, Oregon, Tennessee, Teksas, Utah i Wisconsin.

</doc>
<doc id="5114123" url="https://pl.wikipedia.org/wiki?curid=5114123" title="Linia kolejowa Brześć Południowy – Włodawa">
Linia kolejowa Brześć Południowy – Włodawa

Linia kolejowa Brześć Południowy – Włodawa – linia kolejowa na Białorusi łącząca stację Brześć Południowy ze ślepą stacją Włodawa.
Linia położona jest w obwodzie brzeskim: w Brześciu i w rejonie brzeskim.
Linia na całej długości jest niezelektryfikowana i jednotorowa.
Historia.
Linia powstała w 1887 jako część linii Brześć - Chełm i do końca I wojny światowej leżała w Rosji. W latach 1918 - 1945 położona była w Polsce, następnie w Związku Sowieckim (1945 - 1991). Od 1991 leży na Białorusi.
3 września 1939 Niemcy zbombardowali most na Bugu, który nigdy nie został odbudowany. W 1945 korytem Bugu przebiegła polsko-sowiecka granica państwowa. Zniszczenie mostu oraz przesunięcie granicy spowodowało, że linia pozostała ślepa. 

</doc>
<doc id="5114124" url="https://pl.wikipedia.org/wiki?curid=5114124" title="Wimbledon 2021 (gra podwójna kobiet na wózkach)">
Wimbledon 2021 (gra podwójna kobiet na wózkach)

Wimbledon 2021 – gra podwójna kobiet na wózkach – zawody deblowe kobiet na wózkach, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce w dniach 9–10 lipca na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5114126" url="https://pl.wikipedia.org/wiki?curid=5114126" title="CCC Team">
CCC Team



</doc>
<doc id="5114128" url="https://pl.wikipedia.org/wiki?curid=5114128" title="Wimbledon 2021 (gra podwójna mężczyzn na wózkach)">
Wimbledon 2021 (gra podwójna mężczyzn na wózkach)

Wimbledon 2021 – gra podwójna mężczyzn na wózkach – zawody deblowe mężczyzn na wózkach, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce w dniach 9–10 lipca na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5114130" url="https://pl.wikipedia.org/wiki?curid=5114130" title="Aspergillus sydowii">
Aspergillus sydowii

Aspergillus sydowii (Bainier &amp; Sartory) Thom &amp; Church – gatunek grzybów z rodziny kropidlakowatych ("Aspergillaceae"). 
Mikroskopijny grzyb chorobotwórczy.
Systematyka i nazewnictwo.
Pozycja w klasyfikacji według Index Fungorum: "Aspergillus, Trichocomaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Takson ten po raz pierwszy opisali w 1913 r. Georges Bainier i Auguste Theodore Sartory) nadając mu nazwę "Sterigmatocystis sydowii". Do rodzaju "Aspergillus" przenieśli go Charles Thom i Margaret Church w 1934 r.. 
Synonimy:
Siedlisko, morfologia i fizjologia.
Aspergillus sydowii to saprotrof występujący w glebie. Może zanieczyszczać żywność. Jest dominującym grzybem na pszenicy Qu, najszerzej stosowanym źródle surowych mikroorganizmów i surowych enzymów do warzenia chińskiego wina ryżowego.
W hodowli na podłożu agarowym "A. sydowii" tworzy niebiesko-zielone kolonie z czerwonawo-brązowymi odcieniami. Główki konidialne są rozpostarte, a konidiofory bezbarwne, przezroczyste, gładkie o długości do 500 μm. Spęcherzyki konidioforów są kuliste lub prawie kuliste, a komórki konidiogenne są dwurzędowe – na główce wyrastają metule, a na metulach fialidy. Konidia są kolczaste, kuliste i mają średnicę 2,5-4,0 μm. 
Chorobotwórczość.
"A. sydowii" bierze udział w powstawaniu kilku chorób człowieka, w tym aspergilozy, grzybicy paznokci i keratomykozy.
Jest chorobotwórczy również dla morskich koralowców z grupy gorgoni. W latach 90. XX wieku spowodował epizootyczną epidemię "Gorgonia ventalina" na Karaibach, powodując śmierć lub obrażenia wielu gorgoni. Duże osobniki były bardziej dotknięte niż małe, a reprodukcja była zmniejszona u zakażonych okazów. Koralowce broniły się zwiększoną produkcją melaniny i innych wtórnych metabolitów, w tym chitynazy i peroksydazy, oraz agregacją amebocytów w miejscu infekcji. 

</doc>
<doc id="5114131" url="https://pl.wikipedia.org/wiki?curid=5114131" title="Wimbledon 2021 (gra podwójna na quadach)">
Wimbledon 2021 (gra podwójna na quadach)

Wimbledon 2021 – gra podwójna na quadach – zawody deblowe na quadach, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce dnia 9 lipca na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5114134" url="https://pl.wikipedia.org/wiki?curid=5114134" title="Wimbledon 2021 (gra pojedyncza na quadach)">
Wimbledon 2021 (gra pojedyncza na quadach)

Wimbledon 2021 – gra pojedyncza na quadach – zawody singlowe na quadach, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce w dniach 8–10 lipca na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5114139" url="https://pl.wikipedia.org/wiki?curid=5114139" title="Asteriks u Belgów">
Asteriks u Belgów

Asteriks u Belgów (fr. "Astérix chez les Belges") – dwudziesty czwarty tom przygód Asteriksa (ostatni stworzony z udziałem zmarłego w 1977 roku René Goscinnego).
Komiks ukazał się w 1979 r. Pierwsze wydanie polskie pochodzi z 1995 r.
Fabuła.
Mieszkańcy wioski Asteriksa obserwują zmianę nastroju wśród legionistów, stacjonujących w pobliskich obozach. Pobyt wśród niezwyciężonych Galów traktują jako odpoczynek, za najtrudniejszych przeciwników uważając plemiona Galii Belgijskiej. Podobnie Juliusz Cezar miał uznać Belgów za najodważniejszych i najniebezpieczniejszych wrogów Rzymu.
Sytuacja ta jest nie do przyjęcia dla Asparanoiksa, wodza wioski, który w towarzystwie Asteriksa i Obeliksa rusza do Belgii. Chce, by Galowie i Belgowie stanęli do zawodów, które rozstrzygną, który z ludów jest największym przeciwnikiem Rzymian.

</doc>
<doc id="5114140" url="https://pl.wikipedia.org/wiki?curid=5114140" title="Czornomoroczka Odessa">
Czornomoroczka Odessa

Czornomoroczka Odessa (ukr. ЖФК «Чорноморочка» Одеса) – ukraiński klub piłki nożnej kobiet, mający siedzibę w mieście Odessa w południowo-zachodniej części kraju, grający w latach 1992–1996, 2006, 2008 i 2010 w rozgrywkach ukraińskiej Wyższej ligi piłki nożnej.
Historia.
Chronologia nazw:
Klub piłkarski Prymoreć został założony w Odessie 5 marca 1985 roku, a pierwszym trenerem został Anatolij Nosow. W 1986 roku drużyna wygrała ogólnokrajowy turniej o Puchar Miasta Bohaterów Odessy, a także turniej futsalu w Izmaile. Następnie klub zmienił nazwę na Prymoroczka, a w 1989 roku otrzymał nazwę Czornomoroczka. W 1990 zespół debiutował w Wtoroj Lidze ZSRR, w której zajął trzecie miejsce w 4 grupie, a potem był drugim w finale play-off. W następnym sezonie 1991 zajął czwarte miejsce w 1 grupie w Pierwoj Lidze ZSRR. Po rozpadzie ZSRR i uzyskaniu przez Ukrainę niepodległości startował w 1992 roku w rozgrywkach Wyższej ligi, zajmując 10.miejsce. W następnym roku spadł na 12.pozycję. W 1996 roku osiągnął swój największy sukces, czwarte miejsce, ale potem z przyczyn finansowych klub zrezygnował z dalszych występów na dużym boisku.
W 2006 klub wrócił do rozgrywek w Wyższej lidze. W sezonie 2007 nie przystąpił do rozgrywek, a w 2008 znów startował w Wyższej lidze, zajmując jak i dwa lata wcześniej 9.pozycję. W 2009 zrezygnował ponownie z rozgrywek piłkarskich, ale drużyna futsalu wygrała mistrzostwo Pierwszej ligi (D2). W 2010 po raz kolejny wrócił do gry na dużym boisku, zajmując końcowe ósme miejsce w Wyższej lidze.
Po trzech latach przerwy w występach klub w 2013 został zakwalifikowany do Pierwszej ligi (D2). W pierwszych dwóch sezonach zespół zajmował trzecie miejsce w swojej grupie. W 2015 i 2016 został sklasyfikowany na czwartej pozycji w grupie 2. Po zakończeniu sezonu 2016 klub znów zrezygnował z dalszych występów.
Barwy klubowe, strój, herb, hymn.
Klub ma barwy żółto-czarne. Piłkarki swoje domowe spotkania zazwyczaj grają w żółtych koszulkach, żółtych spodenkach oraz żółtych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Struktura klubu.
Stadion.
Klub rozgrywa swoje mecze domowe na stadionie SKA w Odessie o pojemności 15 tys. widzów.
Inne sekcje.
Klub oprócz głównej drużyny prowadzi drużynę młodzieżowe oraz dla dzieci, grające w turniejach miejskich.

</doc>
<doc id="5114141" url="https://pl.wikipedia.org/wiki?curid=5114141" title="II liga ukraińska w futsalu kobiet">
II liga ukraińska w futsalu kobiet



</doc>
<doc id="5114142" url="https://pl.wikipedia.org/wiki?curid=5114142" title="Léon De Coster">
Léon De Coster

Léon Louis De Coster (ur. 26 kwietnia 1893, zm. ?) – belgijski strzelec, olimpijczyk.
Wystartował w Letnich Igrzyskach Olimpijskich 1920. Zajął 7. miejsce w drużynowym strzelaniu z pistoletu wojskowego z 30 m.

</doc>
<doc id="5114149" url="https://pl.wikipedia.org/wiki?curid=5114149" title="Conrad Adriaenssens">
Conrad Adriaenssens

Conrad Adriaenssens (ur. 20 lutego 1871, zm. ?) – belgijski strzelec, olimpijczyk.
Dwukrotny uczestnik igrzysk olimpijskich (IO 1920, IO 1924). Podczas igrzysk w Antwerpii wystąpił w przynajmniej 6 konkurencjach drużynowych, zajmując m.in. 5. miejsce w pistolecie dowolnym z 50 m. W Paryżu osiągnął m.in. 11. pozycję w karabinie dowolnym drużynowo i 30. lokatę w karabinie małokalibrowym z 50 m.

</doc>
<doc id="5114151" url="https://pl.wikipedia.org/wiki?curid=5114151" title="Arthur Balbaert">
Arthur Balbaert

Arthur Balbaert (ur. 27 maja 1879 w Roubaix, zm. 14 października 1938 w Hoevenen) – belgijski strzelec, olimpijczyk.
Dwukrotny uczestnik igrzysk olimpijskich (IO 1920, IO 1924). Podczas igrzysk w Antwerpii wystąpił w przynajmniej 4 konkurencjach drużynowych, zajmując m.in. 5. miejsce w pistolecie dowolnym z 50 m. W Paryżu osiągnął m.in. 11. pozycję w karabinie dowolnym drużynowo i 14. lokatę w karabinie dowolnym leżąc z 600 m.

</doc>
<doc id="5114152" url="https://pl.wikipedia.org/wiki?curid=5114152" title="Państwa Europy">
Państwa Europy



</doc>
<doc id="5114155" url="https://pl.wikipedia.org/wiki?curid=5114155" title="Piotr Zajdek">
Piotr Zajdek

Piotr Zajdek pseud. Zajdziu (zm. 6 lipca 2021) – polski gitarzysta, członek m.in. zespołu 100 TVarzy Grzybiarzy.
Życiorys.
Pracował w Młodzieżowym Ośrodku Pracy Twórczej, jako realizator nagrań i operator sprzętu audiowizualnego. Występował w takich zespołach i projektach muzycznych jak Pieniądze, Paździerze i Kosmetyka Mózgu oraz Teatr Jednego Wina. Najbardziej znany był jednak jako gitarzysta i wokalista grupy punk rockowej 100 TVarzy Grzybiarzy, z którą w 2006 wydał album "PoTVarzalność". Był również organizatorem Festiwalu „Fingerstyle i okolice” w Dąbrowie Górniczej.
W 2015 roku Piotr Zajdek otrzymał w Dąbrowie Górniczej miejską nagrodę za osiągnięcia w dziedzinie twórczości artystycznej, upowszechniania i ochrony kultury za całokształt twórczości. W tym samym roku został zwycięzcą edycji Warsaw Fingerstyle Festiwal. 
W marcu 2021 roku u Piotra Zajdka zdiagnozowano guza mózgu. Po operacji okazało się, że jest to glejak wielopostaciowy. Zmarł 6 lipca 2021.

</doc>
<doc id="5114158" url="https://pl.wikipedia.org/wiki?curid=5114158" title="Lom Ali Eskijew">
Lom Ali Eskijew



</doc>
<doc id="5114162" url="https://pl.wikipedia.org/wiki?curid=5114162" title="Joseph Haesaerts">
Joseph Haesaerts

Joseph Haesaerts – belgijski strzelec, olimpijczyk.
Wystartował w Letnich Igrzyskach Olimpijskich 1920, gdzie wystąpił w przynajmniej 4 konkurencjach drużynowych. Zajął m.in. 5. miejsce w pistolecie dowolnym z 50 m.
W latach 1902–1906 osoba o tym imieniu i nazwisku była dyrektorem jednego z salonów fotograficznych w Antwerpii.

</doc>
<doc id="5114163" url="https://pl.wikipedia.org/wiki?curid=5114163" title="Farma wiatrowa Te Apiti">
Farma wiatrowa Te Apiti

Farma wiatrowaTe Apiti – elektrownia wiatrowa, której właścicielem i operatorem jest Meridian Energy. Znajduje się na północ od wąwozu Manawatu na Wyspie Północnej w Nowej Zelandii.
Historia.
Budowę farmy rozpoczęto w listopadzie 2003 roku od wybudowania 21 kilometrów dróg i wykonania fundamentów pod turbiny. Drogi miały do 10 metrów szerokości, aby mógł po nich przejechać 400-tonowy dźwig, który został użyty do zainstalowania turbin. Po zbudowaniu turbin zmniejszono szerokość dróg do 5 metrów. Te Apiti zaczęła wytwarzać energię elektryczną w sierpniu 2004 roku, chociaż instalowanie wszystkich turbin zakończono dopiero w październiku 2004 roku. Oficjalne otwarcie farmy miało miejsce 9 grudnia 2004 roku z udziałem premier Helen Clark.
Na farmie zamontowano 55 turbin o mocy 1,65 MW każda, co daje łączną moc 90,75 MW. Każda turbina znajduje się na szczycie 70 metrowej wieży. Ma 3 łopaty, o długości 35 metrów. Te Apiti była pierwszą farmą wiatrową w Nowej Zelandii, która została bezpośrednio połączona z krajową siecią Transpower. Wcześniej budowane farmy, w tym Hau Nui i Tararua zostały podłączone do krajowej sieci za pośrednictwem lokalnych linii dystrybucyjnych i przesyłowych. Obecnie (2021) moc 17 działających w Nowej Zelandii elektrowni wiatrowych osiągnęła 690 MW. Dostarczają one rocznie 6% potrzebnej energii.
Lokalizacja.
Farma został ulokowana na północ od wąwozu Manawatu,10 kilometrów od Palmerston North. Zajmuje powierzchnię 1150 ha należących nie tylko do Meridian Energy. Wąwóz Manawatu działa jak lejek, tworząc korzystne warunki dla farm wiatrowych. W południowej części wąwozu została zbudowana kolejna farma wiatrowa Tararua firmy TrustPower.

</doc>
<doc id="5114164" url="https://pl.wikipedia.org/wiki?curid=5114164" title="Brendan Schoonbaert">
Brendan Schoonbaert

Brendan Schoonbaert (ur. 9 maja 2000 w Gisenyi) – belgijski piłkarz grający na pozycji środkowego obrońcy. W sezonie 2021/2022 występuje w klubie Waasland-Beveren.
Kariera juniorska.
Schoonbaert grał jako junior dla Eendracht Aalter, SV Zulte Waregem oraz dla Club Brugge.
Kariera seniorska.
Lommel SK.
Schoonbaerta wypożyczono do Lommel SK 2 września 2019 roku. Debiut dla tego zespołu zaliczył on 26 września 2019 roku w przegranym 2:1 spotkaniu przeciwko Standardowi Liège. Ostatecznie dla Lommel SK Belg rozegrał 2 mecze, nie strzelając żadnego gola. 
KMSK Deinze.
Schoonbaert został wypożyczony do KMSK Deinze 17 stycznia 2017 roku. W barwach tej drużyny zawodnik ten nie wystąpił w żadnym spotkaniu.
Waasland-Beveren.
Schoonbaert przeszedł do Waasland-Beveren 21 lipca 2020 roku. Zadebiutował on dla tego klubu 9 sierpnia 2020 roku w meczu z KV Kortrijk (wyg. 1:3). Do 7 lipca 2021 roku w barwach Waasland-Beveren Belg wystąpił 29 razy, nie zdobywając żadnej bramki.
Sukcesy.
Sukcesy w karierze klubowej:

</doc>
<doc id="5114165" url="https://pl.wikipedia.org/wiki?curid=5114165" title="François Heyens">
François Heyens

François Heyens – belgijski strzelec, olimpijczyk.
Wystartował w Letnich Igrzyskach Olimpijskich 1920, gdzie wystąpił w przynajmniej 2 konkurencjach drużynowych. Zajął 5. miejsce w pistolecie dowolnym z 50 m i 12. pozycję w karabinie dowolnym w trzech postawach z 300 m.

</doc>
<doc id="5114169" url="https://pl.wikipedia.org/wiki?curid=5114169" title="Louis Ryskens">
Louis Ryskens

Louis Ryskens – belgijski strzelec, olimpijczyk.
Wystartował w Letnich Igrzyskach Olimpijskich 1920, gdzie wystąpił w przynajmniej 2 konkurencjach drużynowych. Zajął 12. miejsce w karabinie wojskowym stojąc z 300 m, a także 14. pozycję w karabinie wojskowym leżąc z 300 m.

</doc>
<doc id="5114170" url="https://pl.wikipedia.org/wiki?curid=5114170" title="Obrzędy świątynne">
Obrzędy świątynne

Obrzędy świątynne – w tradycji ruchu świętych w dniach ostatnich (mormonów) praktyki religijne zarezerwowane dla świątyń.
Kościół Jezusa Chrystusa Świętych w Dniach Ostatnich, największa denominacja mormońska, do obrzędów świątynnych zalicza chrzty za zmarłych, obmycia i namaszczenia, obdarowania oraz pieczętowania (w tym też małżeństwa na wieczność). Przywilej dostępu do świątyń oraz udział w wymienionych obrzędach stanowią kulminację życia religijnego świętych w dniach ostatnich. Mają one dostarczyć wiernym zrytualizowany przegląd życia upodabniającego do Jezusa Chrystusa, służyć jako narzędzie do zwiększenia osobistego oddania oraz instrument duchowej odnowy. David O. McKay, jeden z prezydentów Kościoła, mówiąc o nich stwierdził, że stanowią one "wznoszenie się, krok po kroku, ku wieczystej obecności". Dzięki nim i tylko dzięki nim moce Boże są darowane śmiertelnikom. Obrzędy świątynne potwierdzają dojrzałość wierzącego, stanowią sedno jego pobożności, umożliwiają też i uszlachetniają miłość, którą jednostka odczuwa względem Boga. Wyróżnia się zbawcze obrzędy świątynne (chrzest za zmarłych) oraz obrzędy związane z wywyższeniem (wszystkie pozostałe).
Wszystkie osoby uczestniczące w obrzędach świątynnych muszą być ochrzczonymi i konfirmowanymi członkami Kościoła. Obowiązkowe jest również posiadanie ważnej rekomendacji świątynnej. Wyjątkiem są dzieci poniżej ósmego roku życia, które mogą wziąć udział w zapieczętowaniach swej własnej rodziny, zanim same zostaną ochrzczone. Osoby powyżej dwunastego roku życia mogą także brać udział w chrztach za zmarłych, w charakterze osób zastępujących nieżyjącego przodka. Uznani za godnych dorośli mogą brać udział w ceremoniach obdarowania. Wszyscy dorośli mężczyźni muszą być wyświęceni w kapłaństwie Melchizedeka. Obrzędy świątynne odprawiane są w określonym porządku.
Bruce R. McConkie, członek Kworum Dwunastu Apostołów oraz specjalista w zakresie mormońskiej doktryny, zauważył, że podstawowe elementy wszystkich obrzędów świątynnych były takie same we wszystkich dyspensacjach Ewangelii. Na gruncie rozważań teologicznych przyjmuje się, iż dla obecnej dyspensacji otrzymał je poprzez objawienie Joseph Smith pierwszy prezydent Kościoła. 
Wszystkie ze wspomnianych obrzędów mogą być odprawiane zarówno dla żywych oraz za zmarłych. W przeszłości niektóre obrzędy świątynne były odprawiane w poświęconych miejscach i budynkach nazywanych domami obdarowania. Najlepiej znaną budowlą tego typu był Dom Obdarowania w Salt Lake City, zburzony ostatecznie w 1889.

</doc>
<doc id="5114173" url="https://pl.wikipedia.org/wiki?curid=5114173" title="Artur Ligęska">
Artur Ligęska

Artur Łukasz Ligęska (ur. 29 października 1980 w Dębicy, zm. 26 maja 2021 w Amsterdamie) – polski trener personalny, menedżer i instruktor fitness.
Życiorys.
Pochodził z Lubziny. Założyciel spółki Twój Fitness. Właściciel salonów kosmetyczno-fryzjerskich SOHO Beauty, kortów do squasha SOHO Squash oraz sklepów z suplementami oraz obuwiem sportowym Fit Shop. Absolwent Business of Fitness w National Fitness Business Alliance, a także twórca własnych konceptów fitness w klubach SOHO Body Spirit, które zakładał między innymi w Stalowej Woli, Radomiu, Lesznie, Rzeszowie czy Wrocławiu. Jeden z nich został w 2013 uznany przez środowisko fitness za najlepszą inwestycję do 1000 m². Wydał dwie płyty z muzyką: "SOHO Lounge" oraz "SOHO House".
Według magazynu „Home&amp;Market” w 2015 był jednym z najlepszych menedżerów branży fitness w Polsce.
Od maja 2016 współpracował z Kliniką Wellness oraz American Warsaw Clinic przy warszawskim Szpitalu Medicover jako trener motywacji sportowej. W 2017 wydał pozycję książkową "Zmień swoje ciało z najsprawniejszą parą świata", stanowiącą polską wersję książki, którą napisali mistrzowie świata par fitness – Matt Thom oraz Monica Wright.
Od października 2017 przebywał w Dubaju, w którym pod koniec kwietnia 2018 został aresztowany pod zarzutem posiadania narkotyków. Jak sam tłumaczył, do więzienia trafił przez syna szejka, z którym współpracował i który nie był zadowolony z jego zamiaru wyjazdu ze Zjednoczonych Emiratów Arabskich. Więzienie, w którym spędził trzynaście miesięcy i przeszedł liczne tortury, opuścił w maju 2019. W uwolnienie mężczyzny zaangażowani byli między innymi europosłanka Elżbieta Łukacijewska, ówczesny minister spraw zagranicznych Jacek Czaputowicz oraz następca tronu emiratu Abu Zabi.
Po wyjściu z więzienia wydał dwie książki opisujące jego pobyt w więzieniu: "Inna miłość szejka" oraz "Pamiętnik więzienny".
Zmagał się z przewlekłą chorobą. Zmarł w maju 2021, jego ciało odnaleziono w jednym z mieszkań w Amsterdamie.
W czerwcu 2022 podczas 62. Krakowskiego Festiwalu Filmowego wystawiono premierowo nakręcony przez Manu Luksch film "Śpiewaj i płacz, płacz i śpiewaj" poświęcony jego życiu.

</doc>
<doc id="5114174" url="https://pl.wikipedia.org/wiki?curid=5114174" title="Vincent Libert">
Vincent Libert

Vincent Libert – belgijski strzelec, olimpijczyk.
Wystartował w Letnich Igrzyskach Olimpijskich 1920, gdzie wystąpił w przynajmniej 2 konkurencjach drużynowych. Zajął 12. miejsce w karabinie wojskowym stojąc z 300 m, a także 14. pozycję w karabinie wojskowym leżąc z 300 m.

</doc>
<doc id="5114175" url="https://pl.wikipedia.org/wiki?curid=5114175" title="CH-148 Cyclone">
CH-148 Cyclone



</doc>
<doc id="5114176" url="https://pl.wikipedia.org/wiki?curid=5114176" title="Gimnastiorka">
Gimnastiorka

Gimnastiorka (, ) – tradycyjna rosyjska bluza mundurowa w formie smocku z rzędem guzików sięgającym od szyi do okolic pasa. W zależności od wersji mogła być zakończona stójką i zapięciem na dwa dodatkowe guziki lub rozłożonymi kołnierzykami; posiadać jedną, dwie lub brak górnych kieszeni na piersi, a także oznaczenia stopnia w formie patek lub pagonów. Wersja carska posiadała stójkę, podczas gdy wersja radziecka M35 miała kołnierzyki, które zostały z powrotem zastąpione stójką w wersji M43. W okresie carskim istniała także wersja dwurzędowa ("kitiel") dla oficerów wszystkich stopni.
Czasy carskie.
Gimnastiorka została wprowadzona do Armii Imperium Rosyjskiego około 1870 roku do noszenia przez pułki stacjonujące w Turkiestanie podczas gorących miesięcy letnich. Przybrała formę luźnej, białej, lnianej tuniki i zawierała kolorowe naramienniki, które z czasem zaczęto przeszywać na ciemnozieloną tunikę noszoną przez resztę roku. Gimnastiorka została wprowadzona do wszystkich oddziałów armii rosyjskiej w czasie wojny rosyjsko-tureckiej w latach 1877–1878. Pierwotnie przeznaczona jako strój roboczy do noszenia w czasach pokoju i wzorowana na tradycyjnej rosyjskiej bluzie chłopskiej, została następnie przystosowana do warunków polowych i stroju służbowego. Jej odpowiednikiem dla oficerów była biała dwurzędowa tunika lub "kitiel". Podczas wojny rosyjsko-japońskiej w latach 1904–1905 biała gimnastiorka z czerwonymi lub niebieskimi naramiennikami okazała się zbyt rzucająca się w oczy na XX-wiecznym polu bitwy z użyciem nowoczesnej broni, co doprowadziło do ciężkich strat w rosyjskich szeregach, dlatego żołnierze często farbowali je na różne odcienie zieleni. Elegancja i wygoda białej gimnastiorki umożliwiły jednak jej przetrwanie jeszcze przez kilka lat jako noszonej w czasach pokoju, dopóki w latach 1907–1909 nie przyjęto oficjalnie wersji w kolorze jasny khaki, którą noszono podczas I wojny światowej.
Po rewolucji.
Po rewolucji październikowej w 1917 roku siłom bolszewickim została wydana nowa wersja gimnastiorki z podwójnym kołnierzykiem i z trzema poprzecznymi pasami wszytymi na klatce piersiowej w kolorze rodzaju broni. Podczas rosyjskiej wojny domowej zarówno kontrrewolucyjna Biała Armia, jak i bolszewicka Armia Czerwona nosiły gimnastiorki. Oddziały Białej Armii otrzymały nowe, czarne gimnastiorki według oryginalnego imperialnego wzoru, niektóre z nich nosiły nadal stare mundury w kolorze khaki lub białe, ale wszystkie z nich miały naramienniki. Armia Czerwona nosiła zarówno stare, carskie gimnastiorki, jak i te nowego typu, z kolorowymi pasami lub bez nie, przy czym zawsze bez naramienników, których noszenie odrzucała ideologia bolszewicka. Szeroka gama mundurów noszonych przez obie strony podczas wojny domowej wynikała z trudności w dostawach i produkcji w chaotycznych warunkach tamtych czasów.
W 1924 roku zniesiono poprzeczne pasy, a w 1935 roku gimnastiorkę zmodyfikowano w celu dostosowania do ponownego wprowadzenia stopni wojskowych w Armii Czerwonej. Wersja M35 została nieznacznie zmodyfikowana 1 sierpnia 1941 roku po doświadczeniach wyniesionych z wojny zimowej, zastępując jaskrawe patki przy kołnierzu ciemniejszymi i bardziej stonowanymi kolorami. W 1943 roku na fali euforii po zwycięstwie pod Stalingradem przywrócono tradycyjną carską wersję ze stójką i naramiennikami, zastępując gimnastiorkę M35. M43 pozostawała w służbie jako strój roboczy aż do ostatecznego wycofania gimnastiorek z Armii Radzieckiej w 1969 roku.
Carska policja również nosiła białą gimnastiorkę jako mundur letni do 1917 roku. Ich następca, sowiecka milicja, nadal nosiła tę tradycyjną odzież do lat pięćdziesiątych.

</doc>
<doc id="5114180" url="https://pl.wikipedia.org/wiki?curid=5114180" title="Joseph Janssens">
Joseph Janssens

Joseph Janssens – belgijski strzelec, olimpijczyk.
Wystartował w Letnich Igrzyskach Olimpijskich 1920, gdzie wystąpił w przynajmniej 2 konkurencjach drużynowych i 1 indywidualnej. Zajął m.in. 12. miejsce w karabinie wojskowym stojąc z 300 m drużynowo. W zawodach indywidualnych uplasował się na 5. miejscu – w dogrywce o brązowy medal pokonali go Lawrence Nuesslein i Erik Sætter-Lassen (Belg zdobył 47 punktów, podczas gdy Amerykanin i Duńczyk odpowiednio 56 i 51 punktów).

</doc>
<doc id="5114187" url="https://pl.wikipedia.org/wiki?curid=5114187" title="Okręgowe rozgrywki w piłce nożnej województwa świętokrzyskiego (2018/2019)">
Okręgowe rozgrywki w piłce nożnej województwa świętokrzyskiego (2018/2019)

Okręgowe rozgrywki w piłce nożnej w województwie świętokrzyskim w sezonie 2018/2019 organizowane były przez Świętokrzyski Związek Piłki Nożnej. Rozgrywki regionalne w województwie prowadzone były na 4 szczeblach rozgrywkowych - IV lidze, Klasie Okręgowej, Klasie A (3 grupy) oraz Klasie B (3 grupy).
Drużyny z województwa świętokrzyskiego występujące w centralnych i makroregionalnych poziomach rozgrywkowych:

</doc>
<doc id="5114188" url="https://pl.wikipedia.org/wiki?curid=5114188" title="LUK Apartamentowiec w Lublinie">
LUK Apartamentowiec w Lublinie

 Północna 37 – apartamentowiec w Lublinie funkcjonujący także pod nazwą "LUK Apartamentowiec" znajdujący się w dzielnicy Czechów Południowy, de iure przy ulicy Północnej 37, de facto stoi frontem do al. Kompozytorów Polskich. Budynek posiada 15 kondygnacji naziemnych i wysokość ok. 55 m.
Informacje.
Historia.
Budowa rozpoczęła się w 2016 roku, a dobiegła końca w IV kwartale 2018 r. Inwestorem jest lubelski deweloper LUK Jacek Wysokiński.
Budynek.
W obiekcie znajduje się 122 lokale mieszkalne o metrażu od 39 do 149 m2. Do każdego z mieszkań doprowadzono światłowód. Cały obiekt objęty jest monitoringiem, a recepcja otwarta jest przez całą dobę. Budynek posiada własną minielektrownię fotowoltaiczną o mocy do 10 kW. Znajdują się w nim 2 szybkie (1,6 m/s) windy osobowe, a także winda towarowa. Na zewnątrz dostępna jest stacja do ładowania pojazdów elektrycznych. W części sportowo-rekreacyjnej znajdują się: squash, tenis, siłownia, sauna oraz park dla mieszkańców.
Otoczenie.
Budynek stoi frontem do al. Kompozytorów Polskich, ale dojazd do niego możliwy jest też od ul. Północnej.
W odległości 118 metrów znajduje się Hotel Hampton by Hilton, kilkaset metrów dalej znajduje się też Centrum Czechowska, a także Nord Park. 
Budynek obsługuje komunikacja miejska.

</doc>
<doc id="5114189" url="https://pl.wikipedia.org/wiki?curid=5114189" title="François Ceulemans">
François Ceulemans

François Ceulemans – belgijski strzelec, olimpijczyk.
Wystartował w Letnich Igrzyskach Olimpijskich 1920, gdzie wystąpił w przynajmniej 2 konkurencjach drużynowych. Zajął 10. pozycję w karabinie wojskowym leżąc z 600 m, a także 14. miejsce w karabinie wojskowym leżąc z 300 i 600 m.

</doc>
<doc id="5114191" url="https://pl.wikipedia.org/wiki?curid=5114191" title="Jamno (obwód brzeski)">
Jamno (obwód brzeski)

Jamno (, "Jamna"; ) – wieś na Białorusi, w obwodzie brzeskim, w rejonie brzeskim, w sielsowiecie Telmy, nad Muchawcem. Od zachodu i północy graniczy z Brześciem.
Miejscowość wzmiankowana w związku z dokonanym w 1733 roku napadem Tyszkowicza z żołnierzami na dwór w Jamnie, który subarendował Brzozowski, subkontrahent leśnictwa białowieskiego. 
W XIX w. wieś, osada i majątek ziemski. W dwudziestoleciu międzywojennym leżało w Polsce, w województwie poleskim, w powiecie brzeskim, w gminie Kosicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5114197" url="https://pl.wikipedia.org/wiki?curid=5114197" title="Albert Bosquet">
Albert Bosquet

Albert Bosquet (ur. 1882, zm. ?) – belgijski strzelec, medalista olimpijski.
Kariera.
Specjalizował się w strzelaniu do rzutków. Dwukrotny uczestnik igrzysk olimpijskich (IO 1920, IO 1924). Podczas igrzysk w Antwerpii zajął indywidualnie 9. miejsce w trapie, zaś w drużynie zdobył srebrny medal, uzyskując najlepszy rezultat zespołu (skład reprezentacji: Albert Bosquet, Joseph Cogels, Émile Dupont, Henri Quersin, Louis Van Tilt, Edouard Feisinger). W Paryżu nie ukończył zawodów indywidualnych, zaś z drużyną osiągnął 4. miejsce.

</doc>
<doc id="5114199" url="https://pl.wikipedia.org/wiki?curid=5114199" title="Émile Dupont">
Émile Dupont

Émile Leon Jacques Dupont (ur. 8 czerwca 1887 w Liège, zm. 18 marca 1959 tamże) – belgijski strzelec, medalista olimpijski.
Kariera.
Specjalizował się w strzelaniu do rzutków. Dwukrotny uczestnik igrzysk olimpijskich (IO 1920, IO 1924). Podczas igrzysk w Antwerpii zajął indywidualnie 9. miejsce w trapie, zaś w drużynie zdobył srebrny medal (skład reprezentacji: Albert Bosquet, Joseph Cogels, Émile Dupont, Henri Quersin, Louis Van Tilt, Edouard Feisinger). W Paryżu nie ukończył zawodów indywidualnych, zaś z drużyną osiągnął 4. miejsce.
W 1911 roku poślubił belgijską tenisistkę Marthe Dupont.

</doc>
<doc id="5114200" url="https://pl.wikipedia.org/wiki?curid=5114200" title="AGO-Aqua Service">
AGO-Aqua Service



</doc>
<doc id="5114203" url="https://pl.wikipedia.org/wiki?curid=5114203" title="Joseph Cogels">
Joseph Cogels

Joseph Hubert Cogels (ur. 14 stycznia 1894 w Deurne, zm. 26 lipca 1978 w Antwerpii) – belgijski strzelec, medalista olimpijski.
Uczestnik Letnich Igrzysk Olimpijskich 1920. Wystartował w trapie drużynowym, w którym zdobył srebrny medal (skład reprezentacji: Albert Bosquet, Joseph Cogels, Émile Dupont, Henri Quersin, Louis Van Tilt, Edouard Feisinger).

</doc>
<doc id="5114204" url="https://pl.wikipedia.org/wiki?curid=5114204" title="João Manuel Ferreira">
João Manuel Ferreira



</doc>
<doc id="5114205" url="https://pl.wikipedia.org/wiki?curid=5114205" title="Henri Quersin">
Henri Quersin

Henri Louis Rémi Alexandre Théophile Quersin (ur. 26 czerwca 1863 w Esnes, zm. 24 października 1944 w Brukseli) – belgijski strzelec, medalista olimpijski.
Kariera.
Specjalizował się w strzelaniu do rzutków. Dwukrotny uczestnik igrzysk olimpijskich (IO 1920, IO 1924). Podczas igrzysk w Antwerpii zajął indywidualnie 7. miejsce w trapie, zaś w drużynie zdobył srebrny medal (skład reprezentacji: Albert Bosquet, Joseph Cogels, Émile Dupont, Henri Quersin, Louis Van Tilt, Edouard Feisinger). W Paryżu osiągnął 4. miejsce w zawodach drużynowych. Jego rezultat był najsłabszym wynikiem w zespole, przez co nie był liczony do punktacji drużyny. Prawdopodobnie był najstarszym uczestnikiem tych igrzysk (miał wówczas ukończone 61 lat).
Z zawodu prawnik. Był redaktorem czasopisma "Chasse et Peche".

</doc>
<doc id="5114207" url="https://pl.wikipedia.org/wiki?curid=5114207" title="Louis Van Tilt">
Louis Van Tilt

Louis Pierre Paul Van Tilt (ur. 28 marca 1875, zm. ?) – belgijski strzelec, medalista olimpijski.
Kariera.
Specjalizował się w strzelaniu do rzutków. Dwukrotny uczestnik igrzysk olimpijskich (IO 1920, IO 1924). Podczas igrzysk w Antwerpii zdobył srebrny medal w trapie drużynowym (skład reprezentacji: Albert Bosquet, Joseph Cogels, Émile Dupont, Henri Quersin, Louis Van Tilt, Edouard Feisinger). W Paryżu nie ukończył zawodów indywidualnych, zaś z drużyną osiągnął 4. miejsce. Jego rezultat był przedostatnim wynikiem w zespole, przez co nie był liczony do punktacji drużyny.

</doc>
<doc id="5114208" url="https://pl.wikipedia.org/wiki?curid=5114208" title="Edouard Feisinger">
Edouard Feisinger

Edouard Feisinger – belgijski strzelec, medalista olimpijski.
Uczestnik Letnich Igrzysk Olimpijskich 1920. Wystartował w trapie drużynowym, w którym zdobył srebrny medal (skład reprezentacji: Albert Bosquet, Joseph Cogels, Émile Dupont, Henri Quersin, Louis Van Tilt, Edouard Feisinger).

</doc>
<doc id="5114210" url="https://pl.wikipedia.org/wiki?curid=5114210" title="Ernest Ista">
Ernest Ista

Ernest Noël Hubert Ista (ur. 23 lutego 1877 w Liège, zm. ?) – belgijski strzelec, olimpijczyk.
Uczestnik Letnich Igrzysk Olimpijskich 1908, na których wystartował w 2 konkurencjach. Indywidualnie osiągnął 35. miejsce w karabinie dowolnym w trzech postawach z 300 m, zaś w zawodach drużynowych zajął 5. pozycję (osiągnął 3. rezultat w zespole).

</doc>
<doc id="5114211" url="https://pl.wikipedia.org/wiki?curid=5114211" title="Fernand Rey">
Fernand Rey

Fernand Robert Rey – belgijski strzelec, olimpijczyk.
Uczestnik Letnich Igrzysk Olimpijskich 1908, na których wystartował w 1 konkurencji. Osiągnął 36. miejsce w karabinie dowolnym w trzech postawach z 300 m.

</doc>
<doc id="5114213" url="https://pl.wikipedia.org/wiki?curid=5114213" title="François Rysheuvels">
François Rysheuvels

François Rysheuvels – belgijski strzelec, mistrz świata.
Był porucznikiem i majorem straży obywatelskiej w Antwerpii.
Podczas swojej kariery Rysheuvels zdobył 2 medale na mistrzostwach świata. Został indywidualnym mistrzem świata w karabinie dowolnym leżąc z 300 m w 1904 roku. Ponadto osiągnął drużynowe wicemistrzostwo w karabinie dowolnym w trzech postawach z 300 m w pistolecie dowolnym z 50 m drużynowo (1905).
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5114217" url="https://pl.wikipedia.org/wiki?curid=5114217" title="Julien Van Asbroeck">
Julien Van Asbroeck

Julien Van Asbroeck – belgijski strzelec, mistrz świata. Brat strzelca Paula Van Asbroecka.
Był związany z Brukselą. Podczas swojej kariery Van Asbroeck zdobył 5 medali na mistrzostwach świata. Został indywidualnym mistrzem w pistolecie dowolnym z 50 m podczas turnieju w 1905 roku. 3 razy zdobył złoto mistrzostw świata w zawodach drużynowych (1905, 1906, 1907), ponadto osiągnął srebro w 1908 roku. Wszystkie medale w zawodach drużynowych wywalczył wraz z bratem Paulem.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5114220" url="https://pl.wikipedia.org/wiki?curid=5114220" title="Norbert De Ribaucourt">
Norbert De Ribaucourt

Norbert De Ribaucourt – belgijski hrabia i strzelec, medalista mistrzostw świata.
Podczas swojej kariery De Ribaucourt zdobył 3 medale na mistrzostwach świata, stając za każdym razem na podium w drużynowym strzelaniu z karabinu dowolnego w trzech postawach z 300 m. Wicemistrz świata z 1907 roku, gdzie uzyskał przedostatni rezultat w zespole. Został także brązowym medalistą w 1906 (3. wynik drużyny) i 1909 roku. Na mistrzostwach w 1908 roku zajął z drużyną 5. miejsce, osiągając najgorszy wynik w reprezentacji.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5114221" url="https://pl.wikipedia.org/wiki?curid=5114221" title="Clytus Gottwald">
Clytus Gottwald

Clytus Gottwald (ur. 20 listopada 1925 w Szczawnie-Zdroju, zm. 18 stycznia 2023) – niemiecki muzykolog, dyrygent chóralny i kompozytor.
Życiorys.
Uczył się śpiewu, dyrygentury chóralnej i muzykologii na Uniwersytecie w Tybindze. Studia kontynuował u Helmutha Osthoffa na Uniwersytecie we Frankfurcie nad Menem, w 1961 roku uzyskując tytuł doktora na podstawie dysertacji "Johannes Ghiselen – Johannes Verbonnet: Stilkritische Untersuchung zum Problem ihrer Identität" (wyd. Wiesbaden 1962). W 1960 roku założył w Stuttgarcie zespół wokalny Schola Cantorum, specjalizujący się w wykonawstwie muzyki XV i XVI wieku, a później także muzyki współczesnej. Dla zespołu tego utwory pisali tacy kompozytorzy jak Friedrich Cerha, Roman Haubenstock-Ramati, György Ligeti, Mauricio Kagel i Pierre Boulez. Wraz ze Schola Cantorum Gottwald występował na licznych festiwalach nowej muzyki, m.in. na festiwalu w Edynburgu (1966), Międzynarodowych Letnich Kursach Nowej Muzyki w Darmstadcie (1968) i Warszawskiej Jesieni (1973). 
W latach 1969–1989 był kierownikiem działu nowej muzyki w rozgłośni Südwestrundfunk w Stuttgarcie. Był autorem licznych artykułów poświęconych zarówno muzyce dawnej, jak i muzyce współczesnej. Przygotował edycję dzieł zebranych Johannesa Ghiselina (wyd. Corpus Mensurabilis Musicae, XXIII/l-4, 1961–1968). Skomponował m.in. "Sieben Spruchmotetten" na chór (1956), "Missa super „Anastesos himera”" na chór i organy (1957), "De profundis" na chór i taśmę (1962).
Odznaczony został Krzyżem Zasługi Republiki Federalnej Niemiec na Wstędze (2014).

</doc>
<doc id="5114224" url="https://pl.wikipedia.org/wiki?curid=5114224" title="Mulczer (leśnictwo)">
Mulczer (leśnictwo)

Mulczer – maszyna służąca do usuwania krzewów, mniejszych drzew i gałęzi przez ich rozdrobnienie.
W odróżnieniu od rębaków, mulczery nie wymagają wcześniejszego ścinania drzew i krzewów ani wstępnego cięcia gałęzi. Zrębki mogą być zebrane lub pozostać na oczyszczanym terenie jako mulcz.
Elementem roboczym może być obrotowa tarcza (frez) z twardymi zębami lub cylinder o poziomej osi obrotu z zębami albo bijakami rozdrabniającymi drewno.
Mulczery wykorzystuje się do pielęgnacji obszarów leśnych, czyszczenia obszarów po wyrębie lub zniszczonych przez wiatr, oczyszczania poboczy dróg i kolejowych, pasów przeciwpożarowych, terenów pod liniami energetycznymi, wokół rurociągów, przygotowaniu terenów pod uprawy leśne lub rolnicze, oczyszczania dróg w lasach i parkach.
Mulczery mogą być samojezdne (na podwoziu kołowym lub gąsienicowym) albo zawieszone na ciągnikach, koparkach lub innych pojazdach. Mulczery zawieszone mogą być napędzane przez wał odbioru mocy lub hydraulicznie, mogą też mieć własny silnik (spalinowy lub elektryczny).
Mulczery mogą też obalać drzewa. Te przeznaczone do obalania większych drzew mają nad wałem roboczym odpowiednie bariery, powodujące upadek drzewa przed maszynę.
Niektóre typu mulczerów mogą rozdrabniać tylko materię na powierzchni, inne mogą usuwać korzenie i pniaki do głębokości kilkudziesięciu centymetrów.

</doc>
<doc id="5114225" url="https://pl.wikipedia.org/wiki?curid=5114225" title="Zeugma (ujednoznacznienie)">
Zeugma (ujednoznacznienie)



</doc>
<doc id="5114230" url="https://pl.wikipedia.org/wiki?curid=5114230" title="Johannes Ghiselin">
Johannes Ghiselin

Johannes Ghiselin, Ghiselinus, Ghisellus, Gysling, znany też pod nazwiskiem Verbonnet – flamandzki kompozytor aktywny na przełomie XV i XVI wieku.
Życiorys.
Przypuszczalnie był uczniem Johannesa Ockeghema. W 1491 roku przebywał na dworze księcia Herkulesa I d’Este w Ferrarze, skąd na polecenie Izabeli d’Este udał się do Francji w celu sprowadzenia młodych śpiewaków do kapeli dworskiej. W latach 1492–1493 był śpiewakiem w baptysterium św. Jana we Florencji. W 1501 roku odnotowany jest jako śpiewak na dworze króla Francji. W 1503 roku jako towarzysz Josquina des Prés wrócił do Florencji, skąd jednak po wybuchu zarazy w 1505 roku wyjechał do Niderlandów. Ostatnia znana informacja na jego temat pochodzi z 1507 roku, przebywał wówczas w Bergen op Zoom.
Z jego twórczości zachowało się 13 mszy 4-głosowych, 13 motetów 2-, 3- i 4-głosowych, 15 chansons do tekstów francuskich i 4 pieśni 3- i 4-głosowych do tekstów w flamandzkim. Większość jego mszy należy do gatunku missa parodia. Dzieła zebrane Ghiselina wydał Clytus Gottwald (Corpus Mensurabilis Musicae, XXIII/l-4, 1961–1968).

</doc>
<doc id="5114232" url="https://pl.wikipedia.org/wiki?curid=5114232" title="Jan Sønksen">
Jan Sønksen

Jan Sønksen (ur. 10 kwietnia 1973 w Odense) – duński piłkarz, występujący na pozycji obrońcy.
Życiorys.
Od 1987 roku występował w Odense Boldklub. W 1991 roku zadebiutował w seniorskim zespole. W dalszym etapie swojej kariery występował również w Nørre Aaby IK, Ikast FS, Silkeborg IF, Vejle BK i ponownie Odense BK. Ogółem w Superligaen rozegrał 206 meczów. W 2005 roku zakończył karierę.

</doc>
<doc id="5114238" url="https://pl.wikipedia.org/wiki?curid=5114238" title="Aalders Lang Brook">
Aalders Lang Brook

Aalders Lang Brook – strumień ("brook") w kanadyjskiej prowincji Nowa Szkocja, w hrabstwie Hants, płynący w kierunku północno-wschodnim i uchodzący do Mint River; nazwa urzędowo zatwierdzona 25 września 1975.

</doc>
<doc id="5114240" url="https://pl.wikipedia.org/wiki?curid=5114240" title="Kościół Zwiastowania w Rabacie">
Kościół Zwiastowania w Rabacie

Kościół Zwiastowania (, ) – jest to niewielki rzymskokatolicki kościół na terenie znanym jako "Tal-Lunżjata", w granicach Rabatu na Malcie.
Kościół wraz z klasztorem karmelitów znajduje się około 50 metrów od zbocza doliny Liemu (malt. "Wied Liemu"), w pobliżu średniowiecznego kościoła św. Leonarda.
Historia.
Kościół, wraz z przylegającym doń niewielkim klasztorem karmelitów, jest jednym z najstarszych budynków w okolicy. Kościół istniał już na tym miejscu przed XIV wiekiem, wiadomo to z testamentu szlachcianki hiszpańskiego pochodzenia Margarity d'Aragona de Peregrino (lub Pellegrino), spisanego 5 czerwca 1418, mocą którego zostawiła ona kościół do użytku przez każdy zakon, z zobowiązaniem jego członków do codziennego odmawiania oficjum w kościele.
Najwcześniejszy dokument, w którym wzmiankowana jest obecność karmelitów w tym miejscu, pochodzi z 24 stycznia 1441 (kolejny, powołujący się na ten poprzedni datowany jest 26 marca 1446); cytowane są w nim imiona karmelitów żyjących przy kościele Zwiastowania: o. Periconus z zakonu karmelitów, oraz o. Guillelmus Cassar "Prior Conventus Sancte Mariae Nuntiate". W tamtych latach przepisy zakonu karmelitów zakazywały mieć przeora wspólnotom dopiero ustanowionym. Opiekuna klasztoru nazywano „prokuratorem”, a dopiero po kilku latach zaczęto go nazywać „pirjol” (przeor). Świadczy to o tym, że w 1441 wspólnota braci karmelitów, którzy tam mieszkali, ustanowiła się już jako samodzielna wspólnota.
Kościół i klasztor we wczesnych latach.
Wraz z kościołem Margarita d'Aragona pozostawiła wiele cennych ruchomości, a także wszystkie posiadane przez siebie nieruchomości na terenie "San Leonardo" w Rabacie, nieruchomości na Gozo, a także dom, który posiadała w Mdinie, aby z ich dochodów kościół był utrzymywany i zaopatrywany w niezbędne akcesoria i ozdoby, wśród których wymieniła księgi, kielichy, szaty liturgiczne, obrazy, krzyże, marmur ołtarzowy i inne niezbędne rzeczy. Z detalicznego opisu sąsiednich nieruchomości można określić położenie domu w Mdinie: 3, St. Peter Street.
Jednym z powodów, dla których Margarita d'Aragona ustanowiła wszystkie te nadania, było to, że jak sama wspomniała w testamencie, odbudowała ten kościół. Oznacza to, że był on już zbudowany przed 1418. Architekci uważają, że poprzedni kościół został zbudowany około XI wieku, ponieważ niektóre kamienie nadal tkwiące w budynkach wydają się pochodzić z tego stulecia.
Z inwentarza z 1613 wiadomo, że budynek był mocny i miał podłogę wyłożoną płytami w kształcie strzał. Kilka lat wcześniej powstał tytularny obraz do ołtarza głównego, przedstawiający posłanie do Maryi. W ołtarzu głównym znajdowało się również tabernakulum. W 1591 w kościele było pięć bocznych ołtarzy, zaś w 1613 siedem, każdy z obrazem. Świadczy to o tym, że kościół ten został powiększony, aby można było dodać ołtarze. Najprawdopodobniej te ostatnie były ufundowane przez zamożne rodziny, gdyż namalowano na nich herby. Wiadomo, że jeden z tych nowych ołtarzy był poświęcony św. Rochowi. Mnisi nadal odmawiali w kościele "oficjum", zgodnie z wolą donny Margarity. Wydaje się również, że zakonnicy byli odpowiedzialni za odprawianie w każdą niedzielę nabożeństw w kaplicy Buskett.
Chociaż w testamencie Donny Margarity nie ma wzmianki o żadnym klasztorze, jako o budynku, przy kościele musiały znajdować się jakieś pomieszczenia, w których zakonnicy mający pełnić służbę w kościele mogli zamieszkać. Starożytne pisma podają, że karmelici zbudowali klasztor w 1517. W protokole z kapituły z 1546 znajduje się informacja, że zakonnicy musieli zbudować lepszy klasztor niż mieli, gdyż nie zawierał on ani refektarza, ani cel. Wydaje się, że po raz pierwszy wspomniano o istnieniu właściwego klasztoru, w którym znajdował się refektarz, a każdy kapłan miał swoją celę, w 1612. Klasztor wydaje się być w pełni ukończony w 1646, zaledwie kilkanaście lat przed jego opuszczeniem w 1659, kiedy zakonnicy przenieśli się do nowego klasztoru w Mdinie.
Przebudowy i remonty.
Wiadomo, że przez pewien czas kościół był większy niż jest dzisiaj – w rzeczywistości sięgał do końca placu, który dziś znajduje się przed nim. Świadczą o tym łuki na ścianach oskrzydlających, które kiedyś znajdowały się wewnątrz kościoła i zawierały nisze z ołtarzami. Wiadomo też, że łuki wokół ołtarzy powstały już po wybudowaniu kościoła, ponieważ za nimi nadal znajdują się malowidła.
Oznacza to, że były co najmniej trzy momenty, w których kościół przechodził zmiany konstrukcyjne: najpierw, gdy został zbudowany z gładkimi ścianami, potem, gdy wykonano łuki wokół ołtarzy, które już istniały, a w końcu „skurczył się” od frontu (a dwa łuki pozostały na zewnątrz) i od tyłu (wydzielona została zakrystia), a ściany ponownie wygładzono.
Chociaż w 1659 kościół wraz z klasztorem został opuszczony, ponieważ zakonnicy wybudowali nowy klasztor w Mdinie, to jednak od czasu do czasu w razie potrzeby kontynuowano prace remontowe. Pierwsza wzmianka o tym pochodzi z 1672, kiedy wybudowano mur po prawej stronie kościoła, ponieważ zapadał się dach. Na początku XVIII wieku mnisi wykonali trzy napisy ostrzegające, że każdy, kto wyrzuci śmieci do opuszczonego kościoła, zostanie ukarany grzywną. W 1713 kościół był tak zniszczony, że niemal trzeba go było odbudować. Od tego czasu kościół posiadał tylko jeden ołtarz poświęcony Zwiastowaniu Maryi. W tym czasie powrócił na miejsce tytularny obraz Zwiastowania.
W 1844 ponownie dokonano generalnego remontu. Daty 1714 i 1844 są nadal wyryte na wewnętrznej stronie dachu kościoła, upamiętniając dwie główne renowacje przeprowadzone na tym budynku.
Pierwotnie około 1570 kościół posiadał także pośrodku dachu dzwonnicę, na której były co najmniej cztery dzwony. Została ona rozebrana w lutym 1693, wkrótce po silnym trzęsieniu ziemi, które wstrząsnęło całą Maltą i spowodowało nieodwracalne szkody m.in. w kościele katedralnym w Mdinie i katedrze na Gozo.
W 1662 część klasztoru uległa zniszczeniu, więc zakonnicy zatrudnili mistrza Girgora Gerinaldo do jego rozbiórki. Znaczna część kamienia, który wciąż nadawał się do użytku, została wykorzystana do budowy nowego klasztoru w Mdinie. W 1747 to, co pozostało ze starego klasztoru, zostało całkowicie zburzone i zastąpione innym, znacznie mniejszym klasztorem. W latach 1844–1852 przeprowadzono gruntowną renowację budynku.
W 2018 przeprowadzony został gruntowny remont kościoła. W jego ramach usunięte zostały wszystkie zabytkowe obrazy i ruchomości, przeniesiono je bądź do klasztoru karmelitanek w Mdinie, bądź do kościoła karmelitów w Valletcie. Dokonano tego z różnych powodów, m.in. ze względu na dużą wilgotność miejsca, która je uszkadzała, a także aby zapobiec pozostawianiu zabytkowych dzieł sztuki w miejscu tak odległym od siedlisk ludzkich.
Architektura.
Kościół jest stosunkowo duży i może pomieścić około 50 osób. Dziś ma duży "zuntier" – plac przed fasadą, który jest o połowę mniejszy od samego kościoła. Po każdej bocznej stronie placu znajduje się jeden cały i połowa drugiego łuku wbudowanego w ściany, które dawniej, gdy kościół był większy, znajdowały się wewnątrz i służyły jako apsydy dla ołtarzy bocznych. Plac znajduje się na poziomie ulicy, ale do kościoła wchodzi się z niego po dwóch stopniach.
Wygląd zewnętrzny.
Fasada kościoła jest prostokątna, zakończona delikatnym gzymsem. Główne drzwi są kwadratowe, ale tuż nad nimi znajduje się półokrągłe nadświetle zabezpieczone żelazną kratą. Drzwi i nadświetle otacza prosta kamienna rama, zaś całość wieńczy proste belkowanie. Po obu stronach drzwi, jak w wielu podobnych kościołach, znajdują się spore kwadratowe okna, zakratowane, z drewnianymi okiennicami od wewnątrz. Służą one wiernym, chcącym nawiedzić Najświętszy Sakrament, kiedy kościół jest zamknięty. Pod każdym oknem duży kamień do klęczenia. Po prawej stronie drzwi znajduje się prosta marmurowa płytka, na której znajduje się zwięzła informacja, że kościół nie jest już miejscem schronienia dla tych, którzy uciekają przed sprawiedliwością ("Non gode l'immunità ecclesiastica"). Po prawej stronie, w pobliżu płytki, znajduje się kamień z wyrytymi na nim słowami i datami, w tym rok 1895 i data 2/4/86 (przypuszczalnie z XIX wieku). Są też słowa "PUB. A." oraz części imienia i nazwiska, które ze względu na zniszczenie kamienia przez pogodę nie są czytelne. Nie wiadomo, co oznaczają te nazwiska i daty. Mogą to być jakieś "ex-voto" lub po prostu akty wandalizmu dokonane w przeszłości.
Nad drzwiami, pod szczytem fasady znajduje się duże okrągłe okno otoczone kamienną ramą, zaś nad nim prosta mała dzwonnica typu "bell-cot", wykonana w 1846. Mieści jeden dzwon podarowany przez karmelitów z Fleur-de-Lys.
Wnętrze.
Wewnątrz kościół ma plan prostokąta. Nakryty jest sklepieniem kolebkowym wspartym na sześciu żebrach. W dolnej części sklepienia znajdują się dwa okna, po jednym z każdej strony, które służą do doświetlania wnętrza. Na dwóch żebrach są wyryte daty, 1714 oraz 1844, które przypominają, kiedy w kościele dokonano znacznej renowacji.
Pomiędzy ścianami kościoła a sklepieniem znajduje się prosty gzyms, który biegnie wokół całego wnętrza. Ściany są całkowicie gładkie i nie ma śladów, gdzie znajdowały się wnęki ołtarzy bocznych przed zmniejszeniem się kościoła. Dostrzec można tylko przebłysk tego, jak kościół mógł wyglądać, z dwóch całych i zaznaczonych dwóch połówek, które wciąż są widoczne na zewnątrz w starych ścianach kościoła otaczających "zuntier", które nie zostały zniszczone. Podłoga kościoła jest wyłożona nowymi płytkami z wapienia i bardzo pasuje do reszty kościoła. Z tyłu, na bocznych ścianach znajdują się dwie małe kropielnice. Nie są one dopasowane i nie zostały wykonane razem, ponieważ ich stan zachowania jest bardzo różny.
Kościół ma dwa ołtarze, oba kamienne. Oryginalny, umieszczony przy ścianie naprzeciw wejścia, jest prostym ołtarzem w stylu przedsoborowym, drugi, tuż przed nim, również kamienny, jest zbudowany w stylu „ołtarza stołowego”. Oba ołtarze są umieszczone na kamiennym stopniu, a jego część pod nowym ołtarzem została dobudowana. Przy ścianach, po bokach ołtarzy znajdują się kamienne ławki. Po obu stronach ołtarzy są małe drzwi prowadzące do zakrystii na tyłach kościoła.
Kościół pozbawiony jest wszelkich dekoracji poza, co od razu zwraca uwagę, niedawno namalowanym obrazem tytularnym. Nawet oświetlenie kościoła kryje się na gzymsie. Na tyłach kościoła znajduje się niegdysiejsza zakrystia, w której niegdyś znajdowało się wiele dzieł sztuki. Dziś zostały usunięte, aby pomieszczenie mogło służyć jako sala konferencyjna. Zwraca uwagę płyta nagrobna w podłodze, a także marmurowy nagrobek na ścianie w miejscu, gdzie w 1556 pochowane zostało serce wielkiego mistrza Fra Claude’a de la Sengle, a także płyta upamiętniająca renowację w 1844.
Obraz tytularny.
Obraz tytularny, który znajduje się w kościele, powstał w 2018 i przedstawia Matkę Bożą podczas wizyty anioła Gabriela. Jest namalowany olejem na płótnie i ma 200 cm wysokości i 220 cm szerokości. Autorem pracy jest Antonio Mifsud z "AM Art Studio" w Siġġiewi. Obraz ma formę dyptyku, czyli podzielony jest na dwie części umieszczone obok siebie w jednej kompozycji. Obraz po lewej przedstawia anioła Gabriela, ten po prawej Maryję.
Świątynia dzisiaj.
W kościele odprawiana jest jedna msza święta o godz. 16:00 w pierwszą i trzecią niedzielę miesiąca, poza okresem lipiec - wrzesień.
Ochrona dziedzictwa kulturowego.
Budynek kościoła umieszczony jest na liście National Inventory of the Cultural Property of the Maltese Islands pod nr. 2433.

</doc>
<doc id="5114244" url="https://pl.wikipedia.org/wiki?curid=5114244" title="Premiany">
Premiany

Premiany (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Dawniej używana nazwa – Przemiany.
Historia.
W czasach zaborów ówczesny folwark prywatny w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia, następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 133 osoby, 57 były wyznania rzymskokatolickiego, 24 prawosławnego a 52 staroobrzędowego. Jednocześnie 34 mieszkańców zadeklarowało polską a 99 białoruską przynależność narodową. Było tu 21 budynków mieszkalnych. W 1931 w 23 domach zamieszkiwało 136 osób.
Wierni należeli do parafii rzymskokatolickiej w Hermanowiczach i prawosławnej w Ihumenowie. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5114252" url="https://pl.wikipedia.org/wiki?curid=5114252" title="Puzany">
Puzany



</doc>
<doc id="5114278" url="https://pl.wikipedia.org/wiki?curid=5114278" title="Aalders Lang Meadow">
Aalders Lang Meadow

Aalders Lang Meadow – łąka ("meadow") w kanadyjskiej prowincji Nowa Szkocja, w hrabstwie Hants, na południowy zachód od miejscowości Windsor; nazwa urzędowo zatwierdzona 25 września 1975. Nazwa łąki pochodzi od nazwiska Aalders, które nosił Peter Aalders i jego męscy potomkowie.

</doc>
<doc id="5114344" url="https://pl.wikipedia.org/wiki?curid=5114344" title="Bluwenicze">
Bluwenicze

Bluwenicze (; ) – wieś na Białorusi, w obwodzie brzeskim, w rejonie brzeskim, w sielsowiecie Czernawczyce.
W XIX w. wieś i majątek ziemski. W dwudziestoleciu międzywojennym leżały w Polsce, w województwie poleskim, w powiecie brzeskim, w gminie Turna. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5114364" url="https://pl.wikipedia.org/wiki?curid=5114364" title="Puzany (rejon szarkowszczyński)">
Puzany (rejon szarkowszczyński)

Puzany – dawny zaścianek. Tereny na których leżała znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów ówczesny folwark szlachecki leżał w powiecie dzisieńskim, w guberni wileńskiej Imperium Rosyjskiego. Pod koniec XIX wieku był własnością Bolesława Szyryna.
W latach 1921–1945 folwark a następnie zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 19 osób, 5 było wyznania rzymskokatolickiego a 15 prawosławnego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 w 1 domu zamieszkiwało 9 osób.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5114386" url="https://pl.wikipedia.org/wiki?curid=5114386" title="Wólka (rejon brzeski)">
Wólka (rejon brzeski)

Wólka (, "Wulka"; ) – wieś na Białorusi, w obwodzie brzeskim, w rejonie brzeskim, w sielsowiecie Czernawczyce.
W dwudziestoleciu międzywojennym leżała w Polsce, w województwie poleskim, w powiecie brzeskim, w gminie Motykały. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5114413" url="https://pl.wikipedia.org/wiki?curid=5114413" title="Rabizianka">
Rabizianka

Rabizianka – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 1 domu zamieszkiwało 8 osób.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5114414" url="https://pl.wikipedia.org/wiki?curid=5114414" title="Kai Huckenbeck">
Kai Huckenbeck

Kai Huckenbeck (ur. 23 lutego 1993 w Wuppertalu) – niemiecki żużlowiec.
Jest sześciokrotnym medalistą indywidualnych mistrzostw Niemiec na żużlu: w latach 2013 i 2014 zdobył medale złote, natomiast w 2011, 2017, 2018 i 2021 – medale srebrne. Dwukrotnie stawał na podium indywidualnych mistrzostw Niemiec juniorów na żużlu (2011 – I miejsce, 2013 – II miejsce). Czterokrotnydrużynowy mistrz Niemiec (2014, 2015, 2019, 2021). 
Finalista indywidualnych mistrzostw Europy juniorów na żużlu (2011 – IX miejsce). Dwukrotny finalista drużynowych mistrzostw Europy juniorów na żużlu (2012 – IV miejsce, 2014 – IV miejsce). Finalista mistrzostw Europy par na żużlu (2015 – IV miejsce). Czterokrotny finalista indywidualnych mistrzostw Europy na żużlu (2018 – IX miejsce, 2019 – X miejsce, 2020 – XIII miejsce, 2021 – IX miejsce). Czterokrotny uczestnik cyklu Grand Prix na żużlu (2017 – XXVI miejsce, 2018 – XXV miejsce, 2019 – XXVII miejsce, 2022 – XXII miejsce).
W lidze brytyjskiej startował w barwach klubu King’s Lynn Stars (2016, 2017), natomiast w lidze polskiej reprezentował kluby: Kolejarz Opole (2014), Polonia Bydgoszcz (2016, 2020), GKM Grudziądz (2017-2018), Orzeł Łódź (2019) i Trans MF Landshut Devils (od 2021).

</doc>
<doc id="5114417" url="https://pl.wikipedia.org/wiki?curid=5114417" title="Parafia św. Antoniego w Kobylance">
Parafia św. Antoniego w Kobylance



</doc>
<doc id="5114418" url="https://pl.wikipedia.org/wiki?curid=5114418" title="St. Andrews Lake">
St. Andrews Lake

St. Andrews Lake (pierwotnie "„A” Lake", "A Lake") – jezioro w kanadyjskiej prowincji Nowa Szkocja, w hrabstwie Halifax, na południowy zachód od jeziora Shubenacadie Grand Lake.

</doc>
<doc id="5114420" url="https://pl.wikipedia.org/wiki?curid=5114420" title="A Lake">
A Lake



</doc>
<doc id="5114421" url="https://pl.wikipedia.org/wiki?curid=5114421" title="III bitwa Pod Tapae">
III bitwa Pod Tapae



</doc>
<doc id="5114427" url="https://pl.wikipedia.org/wiki?curid=5114427" title="Zamek Roquebrune-Cap-Martin">
Zamek Roquebrune-Cap-Martin

Zamek Roquebrune-Cap-Martin – średniowieczny zamek położony w regionie Prowansja-Alpy-Lazurowe Wybrzeże, w departamencie Alpy Nadmorskie w południowej Francji. Pierwszy zamek zbudowany w X wieku i następnie przebudowany w XIII wieku.

</doc>
<doc id="5114428" url="https://pl.wikipedia.org/wiki?curid=5114428" title="Adnan Abu Hassan">
Adnan Abu Hassan

Adnan Abu Hassan (ur. 6 stycznia 1959 w Alor Setar, zm. 18 marca 2016 w Selayang) – malezyjski kompozytor.
Okres jego największej sławy przypadł na lata 80., 90. i początek XXI wieku. Był odpowiedzialny za wypromowanie szeregu artystów malezyjskiej sceny muzycznej. Stworzył m.in. utwór „Jerat Percintaan”, spopularyzowany przez Siti Nurhalizę, oraz piosenkę „Di Persimpangan Dilema”, którą pierwotnie wykonała Nora Ariffin. Współpracował także z wokalistkami takimi jak Fauziah Latiff, Sheila Majid i Anita Sarawak.
W 2010 r. otrzymał nagrodę AIM (Anugerah Industri Muzik) za całokształt dorobku artystycznego.

</doc>
<doc id="5114429" url="https://pl.wikipedia.org/wiki?curid=5114429" title="Nora Ariffin">
Nora Ariffin

Nora Ariffin lub Nora J, właśc. Wan Norafizah Ariffin (ur. 26 lipca 1973 w Kota Bharu) – malezyjska piosenkarka.
W 1991 r. wygrała konkurs Bintang HMI. Debiutowała w 1994 r. albumem pt. "Sandiwara". Jej utwór „Di Persimpangan Dilema” (skomponowany przez Adnana Abu Hassana) stał się lokalnym przebojem, a w przeciągu wielu lat był nagrywany i popularyzowany przez różnych artystów. Popularność zyskał również w sąsiedniej Indonezji, gdzie został wykonany przez piosenkarki Krisdayanti i Terry Shahab.
W 2001 r. otrzymała nagrodę AIM (Anugerah Industri Muzik) za album "Kirana" (w kategorii najlepszy album popowy).
Jej mężem był kompozytor Johan Nawawi (zm. 2017).

</doc>
<doc id="5114431" url="https://pl.wikipedia.org/wiki?curid=5114431" title="Trasa koncertowa">
Trasa koncertowa

Trasa koncertowa, także tournée – seria koncertów danego artysty lub zespołu muzycznego odgrywających się kolejno w różnych miastach. Wśród największych i najbardziej dochodowych tras znajdują się obecnie: trasa Eda Sheerana, U2, Guns N’ Roses, The Rolling Stones oraz Coldplay.

</doc>
<doc id="5114432" url="https://pl.wikipedia.org/wiki?curid=5114432" title="Nora J">
Nora J



</doc>
<doc id="5114433" url="https://pl.wikipedia.org/wiki?curid=5114433" title="Chrząszcze drapieżne Belgii">
Chrząszcze drapieżne Belgii

Chrząszcze drapieżne Belgii – ogół taksonów chrząszczy (Coleoptera) z podrzędu chrząszczy drapieżnych (Adephaga), których występowanie stwierdzono na terenie Belgii.
Geadephaga.
Biegaczowate (Carabidae).
W Belgii stwierdzono występowanie około 400 gatunków, w tym:
Hydradephaga.
Flisakowate (Haliplidae).
W Belgii stwierdzono:
Krętakowate (Gyrinidae).
W Belgii stwierdzono tylko jeden gatunek:
Mokrzelicowate (Hygrobiidae).
W Belgii stwierdzono tylko jeden gatunek:
Pływakowate (Dytiscidae).
W Belgii stwierdzono:

</doc>
<doc id="5114434" url="https://pl.wikipedia.org/wiki?curid=5114434" title="Załogowe loty kosmiczne (1961–1970)">
Załogowe loty kosmiczne (1961–1970)



</doc>
<doc id="5114437" url="https://pl.wikipedia.org/wiki?curid=5114437" title="Załogowe loty kosmiczne (1971–1980)">
Załogowe loty kosmiczne (1971–1980)



</doc>
<doc id="5114439" url="https://pl.wikipedia.org/wiki?curid=5114439" title="Załogowe loty kosmiczne (1981–1990)">
Załogowe loty kosmiczne (1981–1990)



</doc>
<doc id="5114441" url="https://pl.wikipedia.org/wiki?curid=5114441" title="Załogowe loty kosmiczne (1991–2000)">
Załogowe loty kosmiczne (1991–2000)



</doc>
<doc id="5114443" url="https://pl.wikipedia.org/wiki?curid=5114443" title="Załogowe loty kosmiczne (2001–2010)">
Załogowe loty kosmiczne (2001–2010)



</doc>
<doc id="5114444" url="https://pl.wikipedia.org/wiki?curid=5114444" title="Załogowe loty kosmiczne (2011–2020)">
Załogowe loty kosmiczne (2011–2020)



</doc>
<doc id="5114446" url="https://pl.wikipedia.org/wiki?curid=5114446" title="Załogowe loty kosmiczne (2021)">
Załogowe loty kosmiczne (2021)



</doc>
<doc id="5114450" url="https://pl.wikipedia.org/wiki?curid=5114450" title="Bitwa pod Buskiem (IX 1920)">
Bitwa pod Buskiem (IX 1920)



</doc>
<doc id="5114456" url="https://pl.wikipedia.org/wiki?curid=5114456" title="Puchar Sześciu Narodów Kobiet 2020">
Puchar Sześciu Narodów Kobiet 2020

Puchar Sześciu Narodów Kobiet 2020 – dziewiętnasta edycja Pucharu Sześciu Narodów Kobiet, międzynarodowych rozgrywek w rugby union dla żeńskich reprezentacji narodowych. Turniej zaplanowany do rozegrania pomiędzy 1 lutego a 15 marca 2020 roku ostatecznie zakończył się 1 listopada 2020 roku, a zwyciężyła w nich reprezentacja Anglii, która pokonała wszystkich rywali i tym samym zdobyła dodatkowo Wielkiego Szlema.
Wliczając turnieje w poprzedniej formie, od czasów Home Internal Championship i Pucharu Pięciu Narodów, była to dwudziesta piąta edycja tych zawodów.
Harmonogram rozgrywek opublikowano w połowie września 2019 roku, a sędziowie spotkań zostali wyznaczeni na początku grudnia tegoż roku. Mecz Szkocja-Anglia z drugiej kolejki odbył się dzień później z uwagi na niesprzyjające warunki pogodowe, a następnie z powodu pandemii COVID-19 przełożono jedno spotkanie trzeciej rundy, dwa z rundy czwartej oraz całą piątą kolejkę gier na późniejszy termin. W drugiej połowie lipca World Rugby zaproponowała nowe okienko rozgrywania meczów międzynarodowych, zatem na początku sierpnia ogłoszono ramowy harmonogram dokończenia rozgrywek z pięcioma meczami zaplanowanymi na przełom października i listopada oraz jednym na początek grudnia, szczegółowy zaś ukazał się pod koniec września tegoż roku. Sędziowie przełożonych spotkań pochodzili jedynie z Europy i zostali ogłoszeni pod koniec września. Z sześciu zaplanowanych spotkań rozegrano połowę – z powodu zakażeń przełożone zostały dwa mecze z 1 listopada, a ostatecznie wraz z grudniowym zostały odwołane. Jako jedyna komplet meczów rozegrała Anglia, pokonała też wszystkich rywali i co za tym idzie zdobyła Wielkiego Szlema.
Po raz pierwszy wybrano najlepszą zawodniczkę turnieju, została nią uznana Angielka Emily Scarratt.

</doc>
<doc id="5114458" url="https://pl.wikipedia.org/wiki?curid=5114458" title="Abbiecombec Lake">
Abbiecombec Lake

Abbiecombec Lake – jezioro ("lake") w kanadyjskiej prowincji Nowa Szkocja, w hrabstwie Halifax, na południe od jeziora Lake Charlotte; nazwa urzędowo zatwierdzona 12 grudnia 1939.

</doc>
<doc id="5114463" url="https://pl.wikipedia.org/wiki?curid=5114463" title="Zingela pooleyorum">
Zingela pooleyorum

Zingela pooleyorum – gatunek rośliny z monotypowego rodzaju Zingela z rodziny szparagowatych. Występuje endemicznie w dwóch lokalizacjach w KwaZulu-Natal w Południowej Afryce. 
Nazwa rodzaju nawiązuje do miejscowości Zingela w gminie Umtshezi w prowincji KwaZulu-Natal, gdzie autorzy po raz pierwszy napotkali kwitnące osobniki tej rośliny. Epitet gatunkowy został nadany na cześć przyrodników Elsy i Tony'ego Pooley, badaczy bioty rezerwatu fauny Ndumo, pierwotnych odkrywców tego gatunku.

</doc>
<doc id="5114465" url="https://pl.wikipedia.org/wiki?curid=5114465" title="Playtime Is Over (mixtape)">
Playtime Is Over (mixtape)

Playtime Is Over - debiutancki mixtape trynidadzko-amerykańskiej raperki Nicki Minaj. Został on wydany 5 lipca 2007 roku za pośrednictwem Dirty Money Records. Mixtape zawiera piosenki z udziałem Lil Wayne'a, Hell Red, Red Café, Murda Hook, Angel De-Mar, Gravy, Ru Spits i Ransoma.
Przed wydaniem.
Po opuszczeniu kwartetu The Hoodstars Minaj zaczęła produkować muzykę niezależnie. Upubliczniała ją na serwisie Myspace. Właśnie przez wcześniejsze wydawanie muzyki zdobyła auwagę rapera Fendi, lidera wydawnictwa Dirty Money Records i potem dołączyła do niego. Jej wystąpienie na piosence "The Come Up" przykuło uwagę rapera Lil Wayne'a.
Wydanie i promocja.
Mixtape został wydany 5 lipca 2007. Został on wydany na krążkach CD-R i potem można było go pobrać w internecie za darmo. Promocja ograniczała się tak naprawdę do udostępniania mixtape'u przez grupkę fanów Minaj, których to zdobyła jeszcze przed wydaniem mixtape'u.
Publiczna opinia i przyjęcie przez krytyków.
Ogólna reakcja publiki była pozytywna. Mixtape został ciepło przyjęty przez krytyków, przy tym otrzymując pozytywne recenzje od artystów takich jak Gucci Mane czy Robin Thicke. W 2008 Minaj dostała nagrodę najlepszego kobiecego underground-owego artysty i była nominowana do Teen Choice Awards.
Alter-Ego.
Mixtape dał życie dwóm alter-ego, które zdefiniowały "mixtape-ową" Nicki Minaj. Pierwsze to Nicki Lewinsky nazywane przez fanów "Mixtape Nicki" i jest kojarzone tylko z mixtape'ami, jako że po wydaniu albumu "Pink Friday" Minaj zaprzestała używania tego aliasu. Jednak nawet po zaprzestaniu używania tego aliasu budował on swój status, pojawiając się w piosenkach dedykowanych do niego.
Drugie to Nicki The Boss, które miało znacznie mniejszy udział w początkach raperki niż to wcześniej wymienione.
Całkowita Długość: 44:10

</doc>
<doc id="5114466" url="https://pl.wikipedia.org/wiki?curid=5114466" title="Wagony SGP nr 601–612 (tramwaje w Grazu)">
Wagony SGP nr 601–612 (tramwaje w Grazu)

Wagony SGP nr 601–612 – seria silnikowych, przegubowych wagonów tramwajowych, wyprodukowanych w latach 80. XX w. w zakładach Simmering-Graz-Pauker dla systemu tramwajowego w Grazu. Pierwotnie były to dwuczłonowe wagony wysokopodłogowe. W 1999 r. w oparciu o części z zakładów Bombardier tramwaje przeszły modernizację polegającą na wstawieniu nowego, środkowego członu niskopodłogowego.
Historia.
W 1986 r. odbyła się publiczna prezentacja pierwszego z 12 zakupionych tramwajów serii 601–612. Wyposażenie elektryczne dla tramwajów dostarczył Siemens. Eksploatację liniową rozpoczęto 13 grudnia 1986 r. ekspediując pierwszy tramwaj tego typu na linię nr 6.
W trakcie eksploatacji okazało się, że pojemność wagonów jest zbyt mała. W związku z tym w 1999 r. w zakładach Bombardier zamówiono człony niskopodłogowe. Ich wstawienia do każdego z 12 tramwajów dokonano w oddziale Bombardiera w Wiedniu. Przy okazji wymieniono stare kasety na numer linii na wyświetlacze ciekłokrystaliczne.
W 2019 r. tramwaje przeszły kolejną modernizację. Wyświetlacze ciekłokrystaliczne zastąpiono wyświetlaczami LED. Poza tym zmodernizowano układ sterowania.
Wraz z zamówieniem nowych wagonów tramwajowych, co powinno nastąpić w 2027 r., planowane jest zakończenie eksploatacji tramwajów nr 601–612. 

</doc>
<doc id="5114474" url="https://pl.wikipedia.org/wiki?curid=5114474" title="Rynek w Nowym Targu">
Rynek w Nowym Targu

Rynek w Nowym Targu – rynek miejski znajdujący się w nowotarskim śródmieściu. Wytyczony został po raz pierwszy w 1346, przy lokacji miasta. Do Rynku prowadzi 8 ulic – po dwie w każdym narożniku: do południowo-wschodniego narożnika ulica Szaflarska i Harcerska, do północno-wschodniego Jana III Sobieskiego i Tadeusza Kościuszki, do północno-zachodniego św. Katarzyny i Szkolna, a do narożnika południowo-zachodniego Kolejowa i Kazimierza Wielkiego. Ma kształt prostokąta o wymiarach 138 na 110 m, co daje powierzchnię 1,5 ha.
Zabudowa Rynku.
Ratusz.
Budynek ratusza w Nowym Targu pochodzi z połowy XIX wieku i jest budynkiem dwukondygnacyjnym o pseudoklasycystycznej formie. Front ratusza stanowi wieża zegarowa z przeszkloną latarnią, nakryta hełmem z iglicą.
Ratusz stoi na miejscu wcześniejszego budynku pełniącego tę samą funkcję. Opis poprzedniego ratusza zawarty jest w lustracji z 1767. Ratusz był wówczas budynkiem drewnianym, niedawno ukończonym. Nakryty był dachem gontowym i otoczony podcieniami, wspartymi na słupach. Posiadał też wieżę. Oprócz siedziby władz miejskich znajdowało się w nim także więzienie. Fundamenty dawnego ratusza zostały odnalezione podczas rewitalizacji w 2012.
Kamienice.
Do końca XVIII wieku Rynek posiadał drewnianą zabudowę. Strawił ją pożar w 1784. Ze względu na przyszłe bezpieczeństwo postanowiono wybudować murowane kamienice. Jedną z pierwszych postawiła pod koniec XVIII stulecia rodzina Strzałkowskich.
W połowie XIX wieku zabudowa Rynku była już w przeważającej większości murowana. Z tego okresu zachowały się zabytkowe kamieniczki, które usytuowane są w większości po północnej stronie Rynku. Wśród nich przeważa typ kamienicy dwukondygnacyjnej, z trójosiową elewacją.
Pierzeja północna.
Na pierzei północnej Rynku uwagę zwraca kamienica nr 9, należąca pierwotnie do rodziny Herzów. Elewacja tego domu ozdobiona została rzędem boniowanych pilastrów. Podobnie prezentuje się kamienica nr 10, a w sąsiednim domu uwagę przyciąga kuty balkon. Kamieniczki te powstały II połowie XIX wieku.
Pierzeja południowa.
Pierzeja południowa jest dużo gorzej zachowana niż pierzeja północna. Wyróżnia się na niej secesyjny budynek ozdobiony półokrągłą ścianą attykową, pochodzący z początku XX wieku.
Pierzeje wschodnia i zachodnia.
Ściany wschodnia i zachodnia zostały w przeważającej części zastąpione współczesnymi domami. Ich architektura jest określana jako niezbyt udana.
Kapliczka św. Jana Kantego.
Kapliczkę postawiono po wielkim pożarze Nowego Targu w 1784. Na planie katastralnym, który wykonano po odbudowie miasta w 1846, w zachodniej części Rynku zaznaczona jest kapliczka w otoczeniu czterech drzew.
Umieszczona w kapliczce rzeźba św. Jana Kantego powstała w 1904 z inicjatywy radnego Ignacego Moczydłowskiego. Rzeźba powtarza ogólny schemat kompozycyjny poprzedniej, drewnianej rzeźby. Przedstawia ona legendę o tym, jak profesor Akademii Krakowskiej skleił w cudowny sposób gliniany dzbanek rozbity przez dziewczynę z Łobzowa. Rzeźba wykonana jest z wapienia pińczowskiego i polichromowana, umieszczona na wysokim cokole i przykryta miedzianym daszkiem.
Historia.
Nowy Targ został założony jako miasto handlowe, przez co Rynek jest obszerny. Wieki temu, raz do roku odbywał się na nim jarmark, na który tłumnie zjeżdżali kupcy oraz ludność całego Podhala. Potem władcy dodawali kolejne jarmarki, aż ostatecznie w 1920 było ich 26. W 1925 burmistrz Józef Rajski zdecydował, że jarmark będzie odbywał się raz w tygodniu. Z czasem jarmark przeniesiono z Rynku na osiedle Bereki, a obecnie odbywa się on na nowej targowicy na brzegu Dunajca.
Po pożarze w 1784 starosta sądecki Austriak Tischirsch von Siegstetten zainicjował przebudowę miasta. Nadał miastu nowy plan siatki ulic, nie pokrywający się z dawnym układem budynków. Został wówczas powiększony Rynek.
Po 1884 powstał nowy murowany ratusz, o kształcie takim jak obecnie.
W latach 1950-2012 na Rynku stał pomnik Władysława Orkana. Pierwotnie pomnik stanął w 1934 na Małym Rynku (dzisiejszym placu Juliusza Słowackiego). Po wybuchu II wojny światowej Niemcy zamierzali zniszczyć pomnik. Nowotarżanie, którym zostało to zlecone, zniszczyli jedynie postument, a sam posąg zakopali na terenie miejskiej elektrowni. Po 10 latach, w 1950 posąg odkopano. Ponieważ na placu Słowackiego stał już pomnik wdzięczności Armii Czerwonej, Orkan stanął na Rynku. W 2012, przy okazji rewitalizacji Rynku, pomnik Orkana przeniesiono w pierwotne, przedwojenne miejsce, na plac Słowackiego.
W latach 2011-2012 Rynek przebudowano. W ramach projektu przebudowano nawierzchnię w obrębie płyty Rynku na powierzchnię z płyt granitowych i usunięto 80 drzew i krzewów. Dokonano iluminacji budynku Ratusza i kapliczki św. Jana Kantego. W miejscu kamiennego basenu dawnej fontanny (służącego jako gazon) powstała nowa. Nowa fontanna nie jest otoczona murkiem, jak wcześniej, ale zaaranżowana w poziomie powierzchni płyty i iluminowana. Ograniczono ilość miejsc parkingowych. Ze środku rynku usunięto parkingi, w zamian przy północnej i południowej pierzei powstały zatoki parkingowe. Na płycie Rynku pojawiły się elementy małej gastronomii - ogródki letnie. Ruch kołowy wokół Rynku pozostał bez zmian.
W 2020 średniowieczny układ urbanistyczny miasta Nowy Targ, łącznie z Rynkiem, został wpisany przez Małopolskiego Wojewódzkiego Konserwatora Zabytków do rejestru zabytków nieruchomych województwa małopolskiego.
Imprezy i wydarzenia.
Nowotarski rynek aspiruje do miana kulturalnego i towarzyskiego centrum Nowego Targu. W 2013 władze miasta ogłosiły program wydarzeń na Rynku:

</doc>
<doc id="5114475" url="https://pl.wikipedia.org/wiki?curid=5114475" title="Henriette Lake">
Henriette Lake

Henriette Lake (nazwa oboczna "Aarons Lake") – jezioro w kanadyjskiej prowincji Nowa Szkocja, w hrabstwie Digby, na południowy zachód od Weymouth.

</doc>
<doc id="5114476" url="https://pl.wikipedia.org/wiki?curid=5114476" title="Kamienica Pinkusa Brzezińskiego">
Kamienica Pinkusa Brzezińskiego

Kamienica Pinkusa Brzezińskiego (także: Kamienica czynszowa Eliznera Wolfa i Majera) – kamienica z 1894 roku znajdująca się w Łodzi przy ul. Jana Kilińskiego 49.
Historia.
Kamienica wraz z dwiema oficynami powstała w 1894 roku wg projektu Ignacego Markiewicza na zlecenie Pinkusa Brzezińskiego. Trzecią oficynę dobudowano w 1895 roku. Na każdym piętrze frontowego budynku pierwotnie były luksusowe mieszkania, po dwa na kondygnację. W oficynach znajdowały się zaś pomieszczenia kuchenne, łazienki oraz toalety. Kamienica w kolejnych latach kilkukrotnie zmieniała właścicieli z powodu zaciągniętej przez pierwszego właściciela pożyczki na jej budowę w Towarzystwie Kredytowym Miejskim – kolejni właściciele po Pinkusie Brzezińskim mieli problemy z jej spłaceniem. Do 1908 właścicielem budynku był m.in. Elizner Wolf, następnie po pożarze w 1908 kamienica została sprzedana na licytacji. Nowym nabywcą został Nesanel Radzyner, który podjął się spłacania długów poprzednich właścicieli. Po jego śmierci w 1920 roku budynek został przekazany w spadku jego dzieciom: Dawidowi, Aronowi, Abramowi i Majlechowi Radzynerom oraz Chanie Fastag. 
Od 1920 roku w parterze kamienicy znajdowały się sklepy, w parterach oficyn zaś – piekarnia, rozlewnia win owocowych oraz przychodnia dla gruźlików. Wyższe kondygnacje nadal pełniły funkcje mieszkalne. W roku 1928 inspekcja budowlana ze względu na stopień zniszczenia budynku wezwała Abrama Radzynera do jego naprawy – urzędnicy wskazali na konieczność naprawy balkonów, remontu elewacji oraz oficyn. Rodzeństwo zarządzało budynkiem do 1939 roku.
Po 1945.
W 1946 po gruntownym remoncie w kamienicy Pinkusa Brzezińskiego otworzono żydowską szkołę im. Icchaka Lejba Pereca. Naukę w niej podejmowały dzieci, które przeżyły II wojnę światową i nierzadko doświadczyły przeżycia gett i obozów zagłady. Jednym z uczniów szkoły był Henryk Grynberg. Z czasem placówka została przeniesiona do kamienicy przy ulicy Więckowskiego 13. W 2013 kamienicę wpisano do rejestru zabytków nieruchomych województwa łódzkiego. Pod koniec 2019 roku kamienicę przejęło miasto Łódź. W kwietniu 2021 wyprowadził się ostatni mieszkaniec posesji przy ul. Kilińskiego 49.
Degradacja i burzenie budynku.
Na terenie posesji, przez lata, woda była w sposób niewłaściwy odprowadzana do studzienki, skutkując wypłukaniem piasku z fundamentów oraz osunięciem się części budynku o około 10 cm. W 2018 kamienicę ujęto w gminnym programie rewitalizacji. Remontu jednak nie dokonano w związku z przedłużającym się przejęciem kamienicy, do którego doszło pod koniec 2019 roku. 20 maja 2021 roku doszło do katastrofy budowlanej – zawaliły się stropy w kamienicy. Powiatowy Inspektorat Nadzoru Budowlanego w Łodzi nakazał częściową rozbiórkę budynku do wysokości drugiego piętra, w związku z czym 22 maja 2021 wszczęto częściową rozbiórkę obiektu, jednocześnie zatrzymując ruch na ul. Kilińskiego. Po katastrofie Urząd Miasta Łodzi zlecił dwie inwentaryzacje budynku – techniczną – mającą na celu ocenę stanu technicznego po pracach rozbiórkowych oraz drugą – konserwatorską – mającą na celu ocenę wartościowych elementów budynku i wskazanie, które wymagają zachowania. 23 czerwca 2021 roku Wojewódzki Urząd Ochrony Zabytków w Łodzi nie wyraził zgody na usunięcie budynku z rejestru zabytków i tym samym na umożliwienie jego całkowitego wyburzenia, wskazując, że możliwość usunięcia budynku z rejestru ma minister właściwy do spraw kultury i ochrony dziedzictwa narodowego. Wydał również decyzję zobowiązującą właściciela kamienicy do zabezpieczenia budynku przed zawaleniem oraz zawalonego dachu, a także zabezpieczenia sztukaterii, stolarki i balustrad, przechowując je w odpowiednich warunkach. W momencie ogłoszenia komunikatu ruch na ul. Kilińskiego, w sąsiedztwie kamienicy Pinkusa Brzezińskiego, był wstrzymany od miesiąca. 30 czerwca 2021 Krzysztof Piątkowski wystosował interpelację nr 25064 skierowaną do Ministra Kultury, Dziedzictwa Narodowego i Sportu Piotra Glińskiego w sprawie zgody na rozbiórkę i następczą odbudowę zabytkowych kamienic na przykładzie kamienicy Pinkusa Brzezińskiego w Łodzi. Generalny Konserwator Zabytków (GKZ) – Magdalena Gawin, z upoważnienia ministra kultury uchyliła decyzję łódzkiej wojewódzkiej konserwator zabytków i zleciła ponowne rozpatrzenie sprawy, ze szczególnym uwzględnieniem stanu technicznego budynku, opisanie szczegółowo niezbędnych do przeprowadzenia prac, a także dogłębne uzasadnienie podjętej decyzji. Łódzki Wojewódzki Konserwator Zabytków rozpatrzył sprawę ponownie, wnosząc do GKZ o wykreślenie kamienicy z rejestru Zabytków, jednocześnie zawiadamiając o możliwości popełnienia przestępstwa przez prezydent Łodzi Hannę Zdanowską - wg konserwatora miała ona być winną zniszczeniu kamienicy, jednocześnie WKZ powołał się na art. 110 ust. 1 ustawy o ochronie zabytków i opiece nad zabytkami: "kto będąc właścicielem lub posiadaczem zabytku nie zabezpieczy go w należyty sposób przed uszkodzeniem, zniszczeniem podlega karze aresztu, ograniczenia wolności albo grzywny". 29 września 2021 roku GKZ podjął decyzję o wykreśleniu kamienicy z rejestru zabytków, jednocześnie umożliwiając jej rozbiórkę. Od decyzji odwołał się społeczny opiekun zabytków, artysta i konserwator zabytków - Wojciech Bednarek. Wniósł skargę na początku października 2021 roku do Wojewódzkiego Sądu Administracyjnego w Warszawie, uznając, iż sprawa decyzji o wykreśleniu budynku z rejestru zabytków została niewłaściwie rozpatrzona.
7 marca 2023 Zarząd Dróg i Transportu w Łodzi podpisał umowę na wyburzenie kamienicy. Wyburzanie ma rozpocząć się 16 marca 2023.
Architektura.
Kamienica została wykonana w stylu neorenesansowym. Budynek miał pierwotnie balkony, wsparte na półkolumnach, przylegających do fasady pierwszej kondygnacji. Elementy te nie zachowały się. Pomimo znacznego stopnia degradacji oraz częściowego zniszczenia, kamienica ma wyraźnie zachowane detale architektoniczne, takie jak gzymsy, pilastry, półkolumny usytuowane pomiędzy drugą a trzecią kondygnacją, a także pseudoryzality posiadające boniowane narożniki. Kamienica ma trzy oficyny. Razem wszystkie budynki tworzą dziedziniec w kształcie studni. Na ścianie szczytowej kamienicy znajduje się mural z 1979 roku, utworzony przez Andrzeja Szumigaja, reklamujący Wojewódzkie Przedsiębiorstwo Handlu Wewnętrznego.

</doc>
<doc id="5114477" url="https://pl.wikipedia.org/wiki?curid=5114477" title="Aarons Lake">
Aarons Lake



</doc>
<doc id="5114478" url="https://pl.wikipedia.org/wiki?curid=5114478" title="Junior Boy’s Own">
Junior Boy’s Own

Junior Boy’s Own – niezależna brytyjska wytwórnia płytowa, założona w 1990 roku w Londynie przez Terry’ego Farleya, Andrew Weatheralla, Cymona Eckela i Stevena Halla. Specjalizuje się w elektronicznej muzyce tanecznej. Wydała nagrania takich wykonawców jak The Chemical Brothers i Underworld.
Historia.
Rewolucja spod znaku acid house końca lat 80. XX wieku zmieniła sposób imprezowania, tworzenia muzyki, ubierania się i walki z prawem. Od 1988 roku na czele ruchy znaleźli się Boys Own. Organizowali oni żywiołowe imprezy przy dźwiękach DJ-ów Terry’ego Farleya i Andrew Weatheralla, jednocześnie wydając własny, prześmiewczy magazyn dla fanów, który następnie utorował drogę wytwórni Boy’s Own, której współzałożycielami byli, obok nich, Pete Heller i Cymon Eckel.
W wywiadzie udzielonym Clive’owi Martinowi z magazynu Vice Terry Farley stwierdził, iż założeniu wytwórni nie towarzyszył żaden plan:
Z Boy’s Own (zwanej również Boy’s Own Productions), wyodrębniły się z czasem dwa wydawnictwa: Junior Boy’s Own oraz Boy’s Own Recordings. Przez pewien czas równolegle ukazywały się wydawnictwa Boy’s Own (seria BOIX/BOX), Collect Boy’s Own (seria COLLECT) oraz Junior Boy’s Own.
Od momentu powstania w 1990 roku wytwórnia Junior Boy’s Own stała się, dzięki wydaniu takich singli jak: „Where Were You?” (Black Science Orchestra), „Moving On” (Roach Motel), „Muzik X-Press” (X-Press 2), „In Your Bones” (Fire Island) i „Big Mouth” Lemon Interrupt, jedną z najbardziej cenionych w dziedzinie muzyki klubowej.
Pod koniec 1997 roku Junior Boy’s Own nawiązała współpracę z V2 Records. Według szefa Junior Boy’s Own, Steve’a Halla umowa z dużą firmą miała pomóc jego wydawnictwu w zachowaniu niezależności i kontroli artystycznej. Pierwszym wspólnym przedsięwzięciem obu wytwórni był album "Beaucoup Fish" zespołu Underworld, a następnie debiutancki longplay duetu Sycamore.
Artyści.
Lista według Discogs:

</doc>
<doc id="5114479" url="https://pl.wikipedia.org/wiki?curid=5114479" title="Kościół św. Huberta w Rzeszowie">
Kościół św. Huberta w Rzeszowie

Kościół św. Huberta w Rzeszowie – rzymskokatolicki obiekt sakralny w Rzeszowie, pełniący funkcję kościoła parafialnego dla parafii św. Huberta w Rzeszowie.
Historia.
Kościół ten został wzniesiony w rekordowym czasie 140 dni i z tego względu jest ewenementem w skali diecezji. Kościół stanowi dar złożony Bogu z okazji Roku Wielkiego Jubileuszu 2000. Wmurowanie kamienia węgielnego połączonego z poświęceniem kościoła dokonał 15 września 2000 ówczesny ordynariusz rzeszowski, bp Kazimierz Górny, który to 30 maja 2009 roku dokonał konsekracji tejże świątyni.
Centralne miejsce głównego ołtarza zajmuje krzyż oraz krucyfiks z wieńcem św. Huberta, a także płaskorzeźby św. Franciszka i św. Huberta.

</doc>
<doc id="5114481" url="https://pl.wikipedia.org/wiki?curid=5114481" title="Polskie rody książęce">
Polskie rody książęce



</doc>
<doc id="5114487" url="https://pl.wikipedia.org/wiki?curid=5114487" title="III liga polska w piłce nożnej (2021/2022)/Grupa I">
III liga polska w piłce nożnej (2021/2022)/Grupa I

III liga polska w piłce nożnej (2021/2022)/Grupa I – 6. edycja rozgrywek czwartego poziomu ligowego piłki nożnej mężczyzn w Polsce po reformie przeprowadzonej w 2016 roku, która zredukowała liczbę grup z 8 do 4.
Brało w niej udział 19 drużyn z województw: łódzkiego, mazowieckiego, podlaskiego i warmińsko-mazurskiego. 
Zasady rozgrywek.
W III lidze sezonu 2020/2021 bierze udział drużyny, które zostały podzielone na zasadzie terytorialnej na 4 grupy:
Mistrz grupy uzyskał automatyczny awans na poziom centralny – do II ligi. 6 ostatnich drużyn spadły na poziom wojewódzki – do odpowiedniej terytorialnie grupy IV ligi. 
Drużyny, które wycofałyby się z rozgrywek po rozegraniu mniej niż 50% spotkań, mogły zostać relegowane o dwa szczeble ligowe niżej (do klasy okręgowej) i przesunięte na koniec tabeli, a osiągnięte przez nie rezultaty byłyby anulowane. Drużyny, które wycofałyby się z rozgrywek po rozegraniu 50% lub więcej spotkań, również mogły zostać relegowane o dwa szczeble ligowe niżej i przesunięte na koniec tabeli, ale za nierozegrane mecze przyznawane byłyby walkowery 3:0 dla zespołów przeciwnych. Wykluczenie z rozgrywek groziło także za nieprzystąpienie z własnej winy do trzech meczów.
Drużyny.
Objaśnienia:
Miejsca po danych kolejkach.
UWAGA:
Lider kolejka po kolejce.
Objaśnienia:
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecz po meczu – zwycięstwa, remisy, porażki.
Uwaga: 

</doc>
<doc id="5114512" url="https://pl.wikipedia.org/wiki?curid=5114512" title="Błogosławieństwa ojcowskie">
Błogosławieństwa ojcowskie

Błogosławieństwa ojcowskie – w tradycji ruchu świętych w dniach ostatnich (mormonów) praktyka religijna zarezerwowana dla domu rodzinnego.
Wzorowana jest na błogosławieństwach udzielanych potomstwu przez patriarchów i proroków, zarówno tych biblijnych jak i wywiedzionych z Księgi Mormona. W kontekście jej pierwowzorów znalezionych na kartach mormońskich pism świętych wymienia się Adama, Noego, Abrahama, Izaaka, Lehiego, Mosjasza czy Mormona. Wspominana jest również w rozdziale 107. Nauk i Przymierzy. Mowa jest tam o błogosławieństwie udzielonym przez Adama swoim, zgromadzonym w Adam-ondi-Ahman, prawym potomkom. Obrzęd ten miał na tyle duże znaczenie, że zebranym ukazał się z tej okazji sam Bóg.
Zgodnie z mormońską doktryną, by takowe błogosławieństwo było ważne, ojciec musi być ochrzczonym członkiem Kościoła, który otrzymał również Ducha Świętego. Musi być jednocześnie posiadaczem kapłaństwa Melchizedeka, wyższego z dwóch typów kapłaństwa powszechnie występujących w tej wspólnocie religijnej. Spełnienie tych wymogów umożliwia ojcu zwrócenie się do niebios o przewodnictwo i uprawomocnienie jego słów wypowiedzianych w akcie błogosławieństwa. By dokonać samego obrzędu ojciec, kładzie ręce na głowie dziecka i zapewnia je, zarówno werbalnie jak i mocą Ducha Świętego, że błogosławieństwo kochającego rodzica pochodzi z Bożego natchnienia i posiada Bożą aprobatę.
Ojciec może udzielić błogosławieństwa z własnej inicjatywy, na prośbę swych dzieci lub na prośbę swej żony. Nie powinien błogosławieństwa w żaden sposób narzucać, to bowiem naruszałoby bardzo silnie akcentowaną wśród świętych w dniach ostatnich wolną wolę. Nie ma idealnej bądź sugerowanej częstotliwości, z którą błogosławieństwa powinny być udzielane. Zwraca się uwagę, że powinna ona odpowiadać tak indywidualnym potrzebom, jak i pozostawać w harmonii z podszeptami Ducha Świętego. Ojciec brać będzie w tym obrzędzie z większą łatwością w sytuacji, w której jego relacje z dziećmi opierają się na wzajemnej miłości i dobroci. Zalecane jest unikanie sięgania po ów obrzęd przed uprzednim rozwiązaniem czy załagodzeniem sytuacji konfliktowej.
Błogosławieństwo ojcowskie jest zarówno obrzędem dokonywanym na mocy upoważnienia kapłańskiego jak i czynnością zbliżającą do siebie ojca oraz dziecko. Upewnia też matkę w tym, że jej małżonek jest w stanie posługiwać na rzecz rozwoju duchowego dzieci bądź dziecka. Jest symbolicznym przejawem czystej miłości.

</doc>
<doc id="5114513" url="https://pl.wikipedia.org/wiki?curid=5114513" title="Ning Baizura">
Ning Baizura

Ning Baizura, właśc. Ning Baizura Sheikh Hamzah (ur. 28 czerwca 1975 w Kajang) – malezyjska piosenkarka i aktorka.
Swój pierwszy album pt. "Dekat Padamu" wydała w 1993 roku. Śpiewa w kilku językach, m.in. po angielsku i malajsku.
Dyskografia.
Na podstawie źródła:

</doc>
<doc id="5114514" url="https://pl.wikipedia.org/wiki?curid=5114514" title="Fauziah Latiff">
Fauziah Latiff

Fauziah Latiff lub Jee, właśc. Siti Fauziah Sheikh Abdul Latiff (ur. 5 grudnia 1970 w Teluk Intan) – malezyjska piosenkarka i aktorka.
Swój pierwszy album pt. "Digamit Memori" wydała w 1998 roku. W 1993 roku otrzymała nagrodę AJL (Anugerah Juara Lagu).
Zasiadała w jury programu telewizyjnego Malaysian Idol.
Dyskografia.
Na podstawie źródła:

</doc>
<doc id="5114527" url="https://pl.wikipedia.org/wiki?curid=5114527" title="Kafr Rabi">
Kafr Rabi

Kafr Rabi () – miejscowość w Egipcie, w muhafazie Al-Minufijja, w dystrykcie Tala. W 2006 roku liczyła 11 211 mieszkańców.

</doc>
<doc id="5114529" url="https://pl.wikipedia.org/wiki?curid=5114529" title="Zawijat Bimam">
Zawijat Bimam

Zawijat Bimam – miejscowość w Egipcie, w muhafazie Al-Minufijja, w dystrykcie Tala. W 2006 roku liczyła 8757 mieszkańców.

</doc>
<doc id="5114530" url="https://pl.wikipedia.org/wiki?curid=5114530" title="Al-Bindarijja">
Al-Bindarijja

Al-Bindarijja – miejscowość w Egipcie, w muhafazie Al-Minufijja, w dystrykcie Tala. W 2006 roku liczyła 8038 mieszkańców.

</doc>
<doc id="5114531" url="https://pl.wikipedia.org/wiki?curid=5114531" title="Kafr asz-Szajch Szihata">
Kafr asz-Szajch Szihata

Kafr asz-Szajch Szihata – miejscowość w Egipcie, w muhafazie Al-Minufijja, w dystrykcie Tala. W 2006 roku liczyła 9999 mieszkańców.

</doc>
<doc id="5114532" url="https://pl.wikipedia.org/wiki?curid=5114532" title="Kafr Sanadid">
Kafr Sanadid

Kafr Sanadid – miejscowość w Egipcie, w muhafazie Al-Minufijja, w dystrykcie Tala. W 2006 roku liczyła 4029 mieszkańców.

</doc>
<doc id="5114534" url="https://pl.wikipedia.org/wiki?curid=5114534" title="Babil (Egipt)">
Babil (Egipt)

Babil – miejscowość w Egipcie, w muhafazie Al-Minufijja, w dystrykcie Tala. W 2006 roku liczyła 10 946 mieszkańców.

</doc>
<doc id="5114535" url="https://pl.wikipedia.org/wiki?curid=5114535" title="Jerry Cronin">
Jerry Cronin

Jeremiah (Jerry) Cronin (irl. "Diarmaid Ó Cróinín"; ur. 15 września 1925 w Currabeha koło Fermoy, zm. 19 października 1990) – irlandzki polityk, Teachta Dála, od 1970 do 1973 minister obrony, poseł do Parlamentu Europejskiego I kadencji.
Życiorys.
Syn Alice i Seana Croninów. Jego wuj Arthur Mulcahy należał do IRA i zginął w walce z brytyjskimi żołnierzami w 1922. Zajmował się prowadzeniem działalności gospodarczej w branży przemysłowej, a także działalnością sportową. Był też m.in. właścicielem pubu w Doneraile. Zaangażował się w działalność polityczną w ramach Fianna Fáil, zasiadał m.in. w radzie hrabstwa Cork. W latach 1965–1981 sprawował mandat posła do Dáil Éireann czterech kadencji. Od 1969 do 1970 był parlamentarnym sekretarzem w resorcie rolnictwa i rybołówstwa, następnie od 9 maja 1970 do 14 marca 1973 pozostawał ministrem obrony w gabinecie Jacka Lyncha. W 1979 wybrano go posłem do Parlamentu Europejskiego, przystąpił do Europejskich Progresywnych Demokratów. Zrezygnował z mandatu tuż przed końcem kadencji 23 maja 1984.
Był żonaty, miał sześcioro dzieci. Zmarł po kilkuletniej walce z chorobą Parkinsona.

</doc>
<doc id="5114536" url="https://pl.wikipedia.org/wiki?curid=5114536" title="Kaum asz-Szajch Ubajd">
Kaum asz-Szajch Ubajd

Kaum asz-Szajch Ubajd – miejscowość w Egipcie, w muhafazie Al-Minufijja, w dystrykcie Tala. W 2006 roku liczyła 1464 mieszkańców.

</doc>
<doc id="5114537" url="https://pl.wikipedia.org/wiki?curid=5114537" title="Kathleen Dawson">
Kathleen Dawson

Kathleen Dawson (ur. 3 października 1997 w Kirkcaldy) – szkocka pływaczka specjalizująca się w stylu grzbietowym, mistrzyni olimpijska, mistrzyni i rekordzistka Europy na dystansie 100 m stylem grzbietowym.
Kariera.
W 2016 roku na mistrzostwach Europy w Londynie zdobyła złoty medal w sztafecie 4 × 100 m stylem zmiennym. W konkurencji 100 m stylem grzbietowym była trzecia z czasem 59,68.
Rok później podczas mistrzostw świata w Budapeszcie na dystansie 100 m stylem grzbietowym zajęła ósme miejsce (59,90). W konkurencji 50 m stylem grzbietowym z czasem 28,42 uplasowała się na 19. pozycji.
Na mistrzostwach Europy w Glasgow w 2018 roku płynęła w wyścigu eliminacyjnym sztafet 4 × 100 m stylem zmiennym i otrzymała brązowy medal, kiedy Brytyjki w finale zajęły trzecie miejsce.
Trzy lata później, podczas mistrzostw Europy w Budapeszcie zwyciężyła w konkurencji 100 m stylem grzbietowym, uzyskawszy czas 58,49. Na dystansie dwukrotnie krótszym zajęła drugie miejsce (27,46). Dawson zdobyła również złoty medal w sztafecie kobiecej 4 × 100 m stylem zmiennym i na jej pierwszej zmianie ustanowiła nowy rekord Europy na 100 m stylem grzbietowym (58,08). Wraz z Adamem Peatym, Jamesem Guyem i Anną Hopkin zwyciężyła także w wyścigu mieszanych sztafet zmiennych. Brytyjczycy czasem 3:38,82 pobili rekordy Europy i mistrzostw.

</doc>
<doc id="5114538" url="https://pl.wikipedia.org/wiki?curid=5114538" title="Samalidż">
Samalidż

Samalidż – miejscowość w Egipcie, w muhafazie Al-Minufijja, w dystrykcie Tala. W 2006 roku liczyła 2050 mieszkańców.

</doc>
<doc id="5114543" url="https://pl.wikipedia.org/wiki?curid=5114543" title="Nur Ali (Syria)">
Nur Ali (Syria)

Nur Ali (arab. نور علي) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 251 mieszkańców.

</doc>
<doc id="5114544" url="https://pl.wikipedia.org/wiki?curid=5114544" title="Szakif">
Szakif

Szakif (arab. شكيف) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 186 mieszkańców.

</doc>
<doc id="5114545" url="https://pl.wikipedia.org/wiki?curid=5114545" title="Masrab">
Masrab

Masrab (arab. مسرب) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 84 mieszkańców.

</doc>
<doc id="5114546" url="https://pl.wikipedia.org/wiki?curid=5114546" title="Andriej Minakow">
Andriej Minakow

Andriej Dmitrijewicz Minakow (; ur. 17 marca 2002 w Tammisaari) – rosyjski pływak specjalizujący się w stylu motylkowym i dowolnym, dwukrotny wicemistrz świata i mistrz Europy.
Kariera.
Na mistrzostwach świata w Gwangju w 2019 roku zdobył srebrny na dystansie 100 m stylem motylkowym i czasem 50,83 poprawił rekord Rosji. Płynął także w wyścigu eliminacyjnym sztafet 4 × 100 m stylem dowolnym i otrzymał srebrny medal, gdy Rosjanie zajęli w finale drugie miejsce. Minakow zdobył również brąz, płynąc w sztafecie 4 × 100 m stylem zmiennym. 
Dwa lata później, podczas mistrzostw Europy w Budapeszcie wywalczył trzy medale. Płynął w zwycięskiej sztafecie 4 × 100 m stylem dowolnym, a w sztafecie 4 × 100 m stylem zmiennym zdobył srebro. Na dystansie 100 m stylem dowolnym był trzeci, uzyskawszy czas 47,74.

</doc>
<doc id="5114548" url="https://pl.wikipedia.org/wiki?curid=5114548" title="Bir Dalla">
Bir Dalla

Bir Dalla (arab. بئر دلة) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 873 mieszkańców.

</doc>
<doc id="5114553" url="https://pl.wikipedia.org/wiki?curid=5114553" title="Al-Dżurat">
Al-Dżurat

Al-Dżurat (arab. الجورات) – miejscowość w Syrii, w muhafazie Aleppo. W 2004 roku liczyła 303 mieszkańców.

</doc>
<doc id="5114554" url="https://pl.wikipedia.org/wiki?curid=5114554" title="Darb at-Tacht">
Darb at-Tacht

Darb at-Tacht (arab. درب التخت) – miejscowość w Syrii, w muhafazie Aleppo. W 2004 roku liczyła 1050 mieszkańców.

</doc>
<doc id="5114558" url="https://pl.wikipedia.org/wiki?curid=5114558" title="Zbrodniarz komunistyczny">
Zbrodniarz komunistyczny



</doc>
<doc id="5114575" url="https://pl.wikipedia.org/wiki?curid=5114575" title="Władysław Krzemiński">
Władysław Krzemiński

Władysław Krzemiński właśc. Władysław Wetzstein (ur. 19 marca 1907 w Krakowie, zm. 6 października 1966 w Warszawie) – polski reżyser i aktor teatralny, dyrektor teatrów, literat, tłumacz oraz wykładowca akademicki.
Życiorys.
Ukończył Gimnazjum im. Augusta Witkowskiego w Krakowie i przez dwa semestry studiował architekturę w Brnie. W latach 1926-1928 uczył się w krakowskiej Miejskiej Szkole Dramatycznej, a w 1929 roku uczęszczał do Oddziału Dramatycznego przy Konserwatorium Muzycznym w Warszawie (używając już wówczas nazwiska Krzemiński). W 1930 roku przebywał w Berlinie, gdzie praktykował u Maxa Reinhardta. Po powrocie do Krakowa zainicjował powstanie Studia Młodych Aktorów, któremu nadano nazwę Studio 30 - Pierwsza Grupa Niezależnych. Grupie nie udało się wystawić żadnego przedstawienia, ponieważ została zamknięta przez władze ze względów politycznych. 
W latach 1930-1935 Krzemiński był aktorem oraz asystentem reżysera w Teatrze im. Juliusza Słowackiego w Krakowie. Brał również udział w przedstawieniach satyrycznych oraz dla dzieci. W 1933 roku na krakowskich Błoniach wystawiono sztukę jego autorstwa pt. "Jan III pod Wiedniem". Po strajku w Sempericie w marcu 1936 roku, wraz z grupą lewicowych pisarzy, podpisał list protestacyjny przeciw działaniom prasy, wskutek czego znalazł się na "czarnej liście". W latach 1936-1939 pozostawał bez stałego angażu i utrzymywał się głównie z pracy literackiej. Zajmował się tłumaczeniem dramatów, tworzył słuchowiska radiowe praz adaptacje dla scen dramatycznych i muzycznych, pisał także teksty estradowe oraz piosenki, m.in. dla kabaretów warszawskich. Współpracował także z teatrami TUR oraz grupą teatralną Cricot.
W latach II wojny światowej znalazł się w Rumunii, gdzie przebywał w obozach dla uchodźców w Bacău, Ocnele Mari, Băile Govora i Slatina-Olt. W Băile Govora był współzałożyciele polskiego gimnazjum, gdzie uczył literatury polskiej. Po likwidacji szkoły uczył języka angielskiego w ramach tajnych kompletów oraz pracował jako szewc. Natomiast podczas pobytu w Slatinie, w styczniu 1943 roku wystawił w tamtejszym Domu Polskim "Szopkę krakowską" własnego autorstwa.
Po zakończeniu wojny, we wrześniu 1945 roku powrócił do Polski. W latach 1945-1947 pracował jako aktor i reżyser w Teatrze Śląskim w Katowicach. Następnie przeniósł się do Krakowa, gdzie objął stanowisko reżysera w tamtejszych Teatrach Dramatycznych. W 1948 roku w Łodzi zdał egzamin reżyserski.
W 1954 roku przyczynił się do wyodrębnienia z Teatrów Dramatycznych samodzielnego zespołu Starego Teatru im. Heleny Modrzejewskiej (od kwietnia do września 1954 roku był jego dyrektorem i kierownikiem artystycznym). W kolejnych latach pozostał w Starym Teatrze jako reżyser, a w latach 1957-1963 - ponownie jako dyrektor i kierownik artystyczny. Po odwołaniu ze stanowiska, do końca życia pracował jako reżyser w Teatrze im. Juliusza Słowackiego. Gościnnie współpracował z Operą Krakowską oraz z warszawskimi Teatrami: Polskim i Dramatycznym. Zajmował się reżyserią radiową i telewizyjną (Teatr Telewizji) oraz tworzył adaptacje teatralne (m.in. operetki, musicale i wodewile).
Od 1949 roku zajmował się działalnością pedagogiczną, wykładając w Państwowej Wyższej Szkole Teatralnej w Krakowie grę aktorską, a następnie inscenizację i reżyserię. W 1956 otrzymał tytuł docenta, a w 1964 - profesora nadzwyczajnego uczelni. W latach 1957-1962 pełnił funkcję dziekana Wydziału Reżyserii PWST.
Był mężem aktorki Zofii Niwińskiej. Został pochowany na Cmentarzu Salwatorskim w Krakowie (sektor SC11-13-4).

</doc>
<doc id="5114577" url="https://pl.wikipedia.org/wiki?curid=5114577" title="Piłka siatkowa na Letnich Igrzyskach Olimpijskich 2020 – turniej halowy mężczyzn (składy)">
Piłka siatkowa na Letnich Igrzyskach Olimpijskich 2020 – turniej halowy mężczyzn (składy)

Artykuł grupuje składy wszystkich reprezentacji narodowych w piłce siatkowej, które wystąpią w Igrzyskach Olimpijskich 2020.
Argentyna.
Trener: Marcelo MéndezAsystent: Eduardo Horácio Dileo
Brazylia.
Trener: Renan Dal ZottoAsystent: Carlos Schwanke 
Francja.
Trener: Laurent TillieAsystent: Arnaud Josserand
Iran.
Trener: Władimir AleknoAsystent: Tomaso Totolo
Japonia.
Trener: Yuichi Nakagaichi
Asystent: Philippe Blain 
Kanada.
Trener: Glenn HoagAsystent: Dan Lewis 
Polska.
Trener: Vital HeynenAsystent: Sebastian Pawlik
Rosja.
Trener: Tuomas SammelvuoAsystent: Igor Szulepow
Stany Zjednoczone.
Trener: John SperawAsystent: Brian Thornton
Tunezja.
Trener: Antonio GiacobbeAsystent: Marouane Fehri
Wenezuela.
Trener: Ronald SartiAsystent: Humberto Montes de Oca

</doc>
<doc id="5114580" url="https://pl.wikipedia.org/wiki?curid=5114580" title="Petrit Ruka">
Petrit Ruka

Petrit Nevruz Ruka (ur. 21 sierpnia 1954 w Tepelenë, zm. 6 lipca 2021 w Tiranie) – albański reżyser, scenarzysta i poeta, brat Et'hema.
Życiorys.
Ukończył studia z zakresu języka i literatury albańskiej na Uniwersytecie Tirańskim, a następnie w 1986 studia podyplomowe z zakresu dramaturgii filmowej w Akademii Sztuk w Tiranie. 
Początkowo pracował jako nauczyciel w szkołach średnich. W 1986 rozpoczął pracę w Studiu Filmowym Nowa Albania (Kinostudio “Shqipёria e Re”) początkowo jako scenarzysta, a od lat 90. także jako reżyser. Wyreżyserował kilkanaście filmów dokumentalnych i dwa fabularne. W 2000 kierował Teatrem Dziecięcym w Tiranie. W latach 2005-2005 i 2007-2008 kierował Narodowym Centrum Kinematografii. Prowadził także wykłady dla studentów Uniwersytetu Sztuk w Tiranie z zakresu reżyserii filmowej.
Od lat 70. zajmował się poezją, wydał osiem tomików poetyckich. W 1990 należał do grona założycieli Demokratycznej Partii Albanii.

</doc>
<doc id="5114585" url="https://pl.wikipedia.org/wiki?curid=5114585" title="Ósmy dzień tygodnia (płyta)">
Ósmy dzień tygodnia (płyta)



</doc>
<doc id="5114590" url="https://pl.wikipedia.org/wiki?curid=5114590" title="Superman i Lois">
Superman i Lois

Superman i Lois (ang. "Superman &amp; Lois") – amerykański serial telewizyjny wyprodukowany przez Berlanti Productions, DC Entertainment oraz Warner Bros. Television Studios, którego twórcami są Todd Helbing i Greg Berlanti. Serial jest emitowany od 23 lutego 2021 roku przez stację The CW.
Serial należy do uniwersum Arrowverse, gdzie wraz z innymi serialami tworzy wspólne kontinuum. 
Produkcja.
2 marca 2021, tydzień po premierze, The CW ogłosiło zamówienie drugiego sezonu serialu.

</doc>
<doc id="5114597" url="https://pl.wikipedia.org/wiki?curid=5114597" title="Sobotište">
Sobotište

Sobotište – wieś (obec) na Słowacji, w kraju trnawskim, w powiecie Senica. Znajduje się w zachodniej części Słowacji.

</doc>
<doc id="5114600" url="https://pl.wikipedia.org/wiki?curid=5114600" title="Šajdíkove Humence">
Šajdíkove Humence

Šajdíkove Humence – wieś (obec) na Słowacji, w kraju trnawskim, w powiecie Senica. Znajduje się w zachodniej części Słowacji.

</doc>
<doc id="5114602" url="https://pl.wikipedia.org/wiki?curid=5114602" title="Štefanov">
Štefanov

Štefanov – wieś (obec) na Słowacji, w kraju trnawskim, w powiecie Senica. Znajduje się w zachodniej części Słowacji.

</doc>
<doc id="5114637" url="https://pl.wikipedia.org/wiki?curid=5114637" title="Nürnberg (okręty)">
Nürnberg (okręty)



</doc>
<doc id="5114668" url="https://pl.wikipedia.org/wiki?curid=5114668" title="Jan Ochocki">
Jan Ochocki

Jan Ochocki herbu Ostoja (zm. po 1705) – bakałarz i magister Akademii Krakowskiej, doktor praw, docent "extraneus" Wydziału Filozoficznego, rektor (senior) szkoły zamkowej na Wawelu.
Życiorys.
Jan Ochocki pochodził z osiadłej w Krakowie szlacheckiej rodziny pieczętującej się herbem Ostoja, wywodzącej się zapewne z Ochocic koło Kamieńska w dawnym województwie sieradzkim. O jego rodzinie wspomniał Kasper Niesiecki w "Herbarzu Polskim". Był synem doktora medycyny, rajcy i burmistrza Krakowa Gabriela Ochockiego i Anny ze Spinków.
Jan Ochocki studiował w Akademii Krakowskiej. Bakałarzem został w roku 1694 a tytuł magistra uzyskał dwa lata później. W latach 1696-1702 był docentem "extraneus" na Wydziale Filozoficznym. W dniu 14 III 1699 uzyskał niższe święcenia duchowne "acolitus". W latach 1701-1702 pełnił obowiązki rektora (seniora) szkoły zamkowej na Wawelu. W dniu 12 X 1702 roku został przez krakowską kapitułę katedralną wysłany jako alumn fundacji Słowikowskiego na dalsze studia do Padwy, gdzie dwukrotnie, w latach 1703-1704, wybierany był na asesora nacji polskiej. W dniu 12 XI 1705 uzyskał tytuł doktora praw na Uniwersytecie „La Sapienza” w Rzymie. 

</doc>
<doc id="5114675" url="https://pl.wikipedia.org/wiki?curid=5114675" title="Podmiot praw autorskich">
Podmiot praw autorskich

Podmiot praw autorskich ― twórca lub twórcy utworu podlegającemu prawu autorskiemu. Według polskiego prawa współtwórcom przysługuje prawo autorskie domyślnie w równych częściach udziału. Współtwórca może określić lub dochodzić na drodze prawnej innej wielkości udziałów na podstawie własnego wkładu pracy twórczej.
W Polsce twórcy przysługują autorskie prawa osobiste oraz autorskie prawa majątkowe. Za twórcę utworu uważa się osobę, która stworzyła utwór. Prawa przysługują twórcy od chwili powstania utworu, także gdy nie ukończył on dzieła. Moment zachowania przez twórcę utworu na nośniku (cyfrowym, papierowym, kamiennym etc.) może wyznaczać rozpoczęcie biegu ochrony prawnej, jeśli zależy ona od utrwalenia utworu.
Twórcą jest osoba, której nazwisko uwidoczniono na egzemplarzach utworu lub autorstwo podano do publicznej wiadomości przy rozpowszechnianiu utworu. 
Podmiotem praw autorskich może być pracownik tworzący utwory nie pozostające w związku z wykonywaną przez niego pracą lub poza zakresem jego obowiązków.

</doc>
<doc id="5114680" url="https://pl.wikipedia.org/wiki?curid=5114680" title="Szukajf">
Szukajf



</doc>
<doc id="5114681" url="https://pl.wikipedia.org/wiki?curid=5114681" title="Bir Dala">
Bir Dala



</doc>
<doc id="5114683" url="https://pl.wikipedia.org/wiki?curid=5114683" title="Haacht">
Haacht

Haacht – miasto i gmina w Brabancji Flamandzkiej, w Belgii. Według danych na rok 2021 miasto zamieszkiwało 15 080 osób, a gęstość zaludnienia wyniosła 492,8 os./km2.
Demografia.
Ludność historyczna:
Ludność według grup wiekowych:
Struktura płci:
Klimat.
Klimat jest przybrzeżny. Średnia temperatura wynosi 10 °C. Najcieplejszym miesiącem jest lipiec (19 °C), a najzimniejszym miesiącem jest styczeń (0 °C).

</doc>
<doc id="5114688" url="https://pl.wikipedia.org/wiki?curid=5114688" title="You Have a Heart">
You Have a Heart

You Have a Heart – singel belgijskich piosenkarzy Olivii (OT) i Regiego wydany 1 grudnia 2017 roku poprzez .
Autorstwo i historia wydania.
Singel został wydany 1 grudnia 2017 roku. W 2018 roku powstała wersja akustyczna utworu, a także kilka remiksów.
Odbiór komercyjny.
Singel stał się przebojem na terenie Belgii. Zdecydowanie większą popularność osiągnął we Flandrii, gdzie dostał się na 3. pozycję notowania Ultratop 50 Singles. Znalazł się również na streamingowej belgijskiej listy Spotify: zdobył tam 19. miejsce w tygodniowym notowaniu oraz 16. w dziennym. Pojawił się również na liście iTunes w tym państwie.
Teledysk.
Do utworu powstał teledysk tekstowy opublikowany w dniu wydania singla. Do lipca 2021 roku został on wyświetlony ponad pół miliona razy.

</doc>
<doc id="5114695" url="https://pl.wikipedia.org/wiki?curid=5114695" title="As-Safwanijja">
As-Safwanijja

As-Safwanijja (arab. الصفوانية) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 509 mieszkańców.

</doc>
<doc id="5114700" url="https://pl.wikipedia.org/wiki?curid=5114700" title="Hamdun">
Hamdun

Hamdun (arab. حمدون) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 498 mieszkańców.

</doc>
<doc id="5114701" url="https://pl.wikipedia.org/wiki?curid=5114701" title="Lista załogowych lotów kosmicznych (2021)">
Lista załogowych lotów kosmicznych (2021)



</doc>
<doc id="5114703" url="https://pl.wikipedia.org/wiki?curid=5114703" title="Paulina Buchwald-Pelcowa">
Paulina Buchwald-Pelcowa

Paulina Buchwald-Pelcowa (ur. 4 kwietnia 1934 w Poznaniu, zm. 6 lipca 2021) – polska historyk literatury i bibliolog specjalizująca się w literaturze staropolskiej i książce dawnej, profesor zwyczajny.
Życiorys.
Absolwentka filologii polskiej Uniwersytetu im. Adama Mickiewicza w Poznaniu. Od 1956 r. pracownik Biblioteki PAN w Kórniku, od 1960 r. kierownik Działu Starych Druków tamże. Od 1964 r. związana z Biblioteką Narodową w Warszawie, od 1974 r. kierownik Zakładu Starych Druków BN. W 1987 r. uzyskała tytułu profesora zwyczajnego i objęła kierownictwo Zakładu Teorii, Historii i Metodyki Bibliografii w Instytucie Bibliotekoznawstwa i Informacji Naukowej na Uniwersytecie Warszawskim. 
Członek czynny Polskiej Akademii Umiejętności, członek zwyczajny Warszawskiego Towarzystwa Naukowego, Polskiego Towarzystwa Bibliologicznego i innych stowarzyszeń naukowych, wieloletni sekretarz Rady Naukowej Biblioteki Narodowej, redaktor naczelny wydawnictwa "Polonia Typographica Saeculi Sedecimi".
Żona Janusza Pelca, historyka literatury polskiej.
Pochowana na cmentarzu Powązkowskim (kwatera 108-6-20).
Dorobek naukowy.
Jej zainteresowania naukowe skupiały się na literaturze staropolskiej XVI i XVII wieku oraz na kulturze książki dawnej. Autorka licznych artykułów naukowych, monografii, edycji utworów pisarzy staropolskich polskich (m.in. Mikołaja Sępa-Szarzyńskiego, Jana Kochanowskiego, Szymona Szymonowica) i innych wydawnictw drukowanych w kraju i za granicą po polsku, angielsku, włosku, rosyjsku.

</doc>
<doc id="5114704" url="https://pl.wikipedia.org/wiki?curid=5114704" title="Sile De Valera">
Sile De Valera



</doc>
<doc id="5114705" url="https://pl.wikipedia.org/wiki?curid=5114705" title="Al-Widjan">
Al-Widjan

Al-Widjan – miejscowość w Syrii, w muhafazie Ar-Rakka, w dystrykcie Ar-Rakka. W 2004 roku liczyła 831 mieszkańców.

</doc>
<doc id="5114706" url="https://pl.wikipedia.org/wiki?curid=5114706" title="Langleys Island">
Langleys Island

Langleys Island (pierwotnie "Abbois Island") – wyspa w kanadyjskiej prowincji Nowa Szkocja, w hrabstwie Richmond, na jeziorze Bras d’Or Lake.

</doc>
<doc id="5114708" url="https://pl.wikipedia.org/wiki?curid=5114708" title="Abbois Island">
Abbois Island



</doc>
<doc id="5114711" url="https://pl.wikipedia.org/wiki?curid=5114711" title="Don Domansky">
Don Domansky

Don Domansky, właśc. Bohdan Domansky (ur. 11 sierpnia 1946 w Ulm) – kanadyjski lekkoatleta, sprinter, medalista igrzysk panamerykańskich i igrzysk Imperium Brytyjskiego i Wspólnoty Brytyjskiej, dwukrotny olimpijczyk.
Zdobył srebrny medal w sztafecie 4 × 440 jardów (która biegła w składzie: Ross MacKenzie, Brian MacLaren, Domansky i Bill Crothers) oraz brązowy medal w biegu na 440 jardów (przegrywając jedynie z reprezentantami Trynidadu i Tobago Wendellem Mottleyem i Kentem Bernardem), a także zajął 5. miejsca w biegu na 220 jardów i w sztafecie 4 × 110 jardów na igrzyskach Imperium Brytyjskiego i Wspólnoty Brytyjskiej w 1966 w Kingston. Na igrzyskach panamerykańskich w 1967 w Winnipeg zdobył brązowy medal w biegu na 400 metrów (za Amerykanami Lee Evansem i Vincentem Matthewsem), a także zakwalifikował się do finału biegu na 200 metrów, w którym nie wystąpił. Odpadł w eliminacjach biegu na 400 metrów na igrzyskach olimpijskich w 1968 w Meksyku, a także w ćwierćfinałach biegu na 100 metrów i biegu na 200 metrów na igrzyskach Brytyjskiej Wspólnoty Narodów w 1970 w Edynburgu.
Zdobył brązowy medal w sztafecie 4 × 400 metrów (w składzie: Glenn Bogue, Randy Jackson, Brian Saunders i Domansky) na igrzyskach panamerykańskich w 1975 w Meksyku. Zajął 4. miejsce w tej konkurencji oraz odpadł w eliminacjach biegu na 400 metrów na igrzyskach olimpijskich w 1976 w Montrealu.
Domansky był mistrzem Kanady w biegu na 200 metrów w 1967 oraz w biegu na 400 metrów w 1967 i 1968, wicemistrzem w biegu na 220 jardów w 1966 oraz brązowym medalistą w biegu na 220 jardów w 1964 i w biegu na 440 jardów w 1966.
Ustanowił rekord Kanady w biegu na 400 metrów czasem 45,80 s uzyskanym 30 lipca 1967 w Winnipeg oraz w sztafecie 4 × 100 metrów czasem 40,4 s, osiągniętym 13 sierpnia 1966 w Kingston. Dwukrotnie poprawiał rekord swego kraju w sztafecie 4 × 400 metrów (do wyniku 3:02,64 uzyskanego 31 lipca 1976 w Montrealu).

</doc>
<doc id="5114714" url="https://pl.wikipedia.org/wiki?curid=5114714" title="Liam Kavanagh">
Liam Kavanagh

Liam Kavanagh (ur. 9 lutego 1935 w Wicklow, zm. 13 grudnia 2021) – irlandzki polityk, wieloletni Teachta Dála i poseł do Parlamentu Europejskiego, od 1981 do 1982 i od 1982 do 1987 minister w różnych resortach.
Życiorys.
Spokrewniony z politykiem i ministrem Jamesem Everettem. Zaangażował się w działalność polityczną w ramach Partii Pracy. W latach 1969–1997 zasiadał w Dáil Éireann dziewięciu kolejnych kadencji. Od 1973 przez osiem lat był posłem do Parlamentu Europejskiego, w 1979 wybrany w wyborach powszechnych. Przystąpił do frakcji socjalistycznej, z PE odszedł w lipcu 1981. Następnie do 1987 należał do gabinetów kierowanych przez Garreta FitzGeralda, będąc kolejno ministrem służb publicznych (1981–1982), pracy (1981–1982, 1982–1983), środowiska (1983–1986) oraz turystyki, rybołówstwa i leśnictwa (1986–1987). Z rządu odszedł w styczniu 1987. Od 1990 do 1997 należał do Brytyjsko-Irlandzkiego Zgromadzenia Parlamentarnego, w 1999 został wybrany do rady miejskiej Wicklow
Jego syn Conal Kavanagh (zm. 2017) także został politykiem Partii Pracy.

</doc>
<doc id="5114717" url="https://pl.wikipedia.org/wiki?curid=5114717" title="Single numer jeden w roku 2019 (Belgia)">
Single numer jeden w roku 2019 (Belgia)

Notowania Ultratop 50 Singles dla Flandrii i Walonii, publikowane przez Ultratop w oparciu o cotygodniową sprzedaż singli w tych terytoriach. Poniżej znajdują się tabele prezentujące najpopularniejsze single w danych tygodniach w roku 2019.

</doc>
<doc id="5114731" url="https://pl.wikipedia.org/wiki?curid=5114731" title="Single numer jeden w roku 2018 (Belgia)">
Single numer jeden w roku 2018 (Belgia)

Notowania Ultratop 50 Singles dla Flandrii i Walonii, publikowane przez Ultratop w oparciu o cotygodniową sprzedaż singli w tych terytoriach. Poniżej znajdują się tabele prezentujące najpopularniejsze single w danych tygodniach w roku 2018.

</doc>
<doc id="5114743" url="https://pl.wikipedia.org/wiki?curid=5114743" title="Single numer jeden w roku 2017 (Belgia)">
Single numer jeden w roku 2017 (Belgia)

Notowania Ultratop 50 Singles dla Flandrii i Walonii, publikowane przez Ultratop w oparciu o cotygodniową sprzedaż singli w tych terytoriach. Poniżej znajdują się tabele prezentujące najpopularniejsze single w danych tygodniach w roku 2017.

</doc>
<doc id="5114750" url="https://pl.wikipedia.org/wiki?curid=5114750" title="Abbiecombec Marshes">
Abbiecombec Marshes

Abbiecombec Marshes – bagno ("marshes") w kanadyjskiej prowincji Nowa Szkocja, w hrabstwie Halifax, na południe od jeziora Lake Charlotte; nazwa urzędowo zatwierdzona 24 września 1975.

</doc>
<doc id="5114756" url="https://pl.wikipedia.org/wiki?curid=5114756" title="Bitwa o Lauban">
Bitwa o Lauban



</doc>
<doc id="5114758" url="https://pl.wikipedia.org/wiki?curid=5114758" title="Eden (mormonizm)">
Eden (mormonizm)

Eden (deseret 𐐀𐐔𐐇𐐤) – rajski ogród, odgrywający istotną rolę w teologii Kościoła Jezusa Chrystusa Świętych w Dniach Ostatnich.
W mormońskiej teologii.
Eden opisywany przez mormońską teologię osadzony jest w relacjach znajdujących się we wszystkich księgach należących do kanonu tej wspólnoty religijnej, zatem w Biblii, Księdze Mormona, Naukach i Przymierzach oraz Perle Wielkiej Wartości. Pod koniec aktu stworzenia Bóg zasadził ogród w Edenie, na wschodzie, oraz umieścił w nim rozmaite gatunki zwierząt i roślin. Miało być to idylliczne miejsce, bez wrogości między zasiedlającymi go stworzeniami oraz bez śmierci. Adam i Ewa zostali umieszczeni w Edenie, wraz z poleceniem, by go uprawiać i strzec. Jednocześnie wszelkie rzeczy utrzymywane były w stanie doskonałej niewinności oraz piękna, bez możliwości rozmnażania się. Także Adam i Ewa w owych rajskich warunkach nie mieli możliwości spłodzenia dzieci oraz założenia rodziny.
Bóg umieścił w Edenie drzewo poznania złego i dobrego. Dał też człowiekowi wolną wolę, tak by ten mógł zdecydować, czy skosztować jego owocu, czy też nie. Niezjedzenie tego owocu zachowałoby człowieka w rajskiej formule istnienia. Ograniczyłoby też jednak jego zdolność do postępu oraz pozbawiło potomków. Spożycie go natomiast, jakkolwiek dało okazję do powstania rodziny i do nauki poprzez doświadczenie bólu, cierpienia oraz śmierci, spowodowało też usunięcie człowieka sprzed obecności Bożej. Usunięty z Edenu Adam udał się do Adam-ondi-Ahman.
Wykroczenie Adama i Ewy przyniosło ze sobą pojawienie się śmierci. Umożliwiło jednak też powstanie ludzkiej rodziny zamieszkującej ziemię. Upadek Adama uczynił jednocześnie koniecznym zadośćuczynienie Jezusa Chrystusa.
Położenie Edenu nie wynika z zapisów biblijnych czy też z jakichkolwiek badań archeologicznych. Mormońska teologia, opierając się na objawieniach, które miał otrzymać Joseph Smith, pierwszy prezydent Kościoła, umiejscawia wspomniane wyżej Adam-ondi-Ahman, obszar, na którym przebywał Adam po opuszczeniu Edenu, w hrabstwie Daviess bądź na terenie większym, obejmującym też Far West, osadę w hrabstwie Caldwell. Szereg wczesnych liderów mormońskich, w tym Brigham Young i Heber C. Kimball, wskazywało, że Smith przekazał im, iż Eden mieścił się w dzisiejszym hrabstwie Jackson w stanie Missouri.
Zgodnie z punktem dziesiątym Artykułów wiary podczas drugiego przyjścia Chrystusa ziemia zostanie odnowiona i otrzyma swoją rajską chwałę, powracając do tożsamego z Edenem stanu istnienia.
W mormońskiej sztuce.
Eden uwieczniony został w mormońskiej sztuce. "Pokój ogrodowy" świątyni w Salt Lake, drugi z czterech pokojów obrzędowych wykorzystywanej w tym centralnym dla mormonizmu obiekcie podczas ceremonii obdarowania, zdobią wyrafinowane malowidła ścienne. Przedstawiają one rozmaite aspekty Edenu: jego rajską naturę, z lwem i jagnięciem spoczywających w pokoju obok siebie, drzewo życia, a także drzewo poznania złego i dobrego.
Motyw Edenu wykorzystano też na malowidłach ściennych zdobiących "pokój ogrodowy" świątyni w Los Angeles. Wykonane przez nienależącego do Kościoła Edwarda Grigware'a, przedstawiają one rajski ogród wypełniony na poły tropikalną roślinnością charakterystyczną dla południowej Kalifornii.
Wieloczęściowa instalacja "In the High Noon of the Heavenly Garden" z 2018 pędzla Samuela Evensena chronologicznie portretująca starotestamentalny zapis przedstawia Eden oraz przebywających w nim Adama i Ewę w serii niewielkich aktów. Eden ma tu wyraźnie rolniczy charakter, natomiast Adam i Ewa dopiero dorastają, w coraz to bardziej złożonym, skomplikowanym i podzielonym otoczeniu rajskiego ogrodu. Praca Evensena była omawiana podczas kursu poświęconemu sztukom wizualnym w Kościele Jezusa Chrystusa Świętych w Dniach Ostatnich zorganizowanego przez The Center for Latter-day Saint Arts.

</doc>
<doc id="5114759" url="https://pl.wikipedia.org/wiki?curid=5114759" title="Landen">
Landen

Landen – miasto i gmina w Brabancji Flamandzkiej, w Belgii. Według danych na rok 2021 miasto zamieszkiwało 16 051 osób, a gęstość zaludnienia wyniosła 296,7 os./km2.
Demografia.
Ludność historyczna:
Ludność według grup wiekowych:
Struktura płci:
Klimat.
Klimat jest przybrzeżny. Średnia temperatura wynosi 10 °C. Najcieplejszym miesiącem jest lipiec (19 °C), a najzimniejszym miesiącem jest styczeń (0 °C).

</doc>
<doc id="5114762" url="https://pl.wikipedia.org/wiki?curid=5114762" title="National Health">
National Health

National Health – brytyjski zespół związany ze sceną Canterbury, grający jazz rock i rock progresywny w latach 1975-1983.
Historia.
Założony w 1975 roku zespół składał się z klawiszowców Dave'a Stewarta (ex-Egg, Khan, Hatfield and the North) i Alana Gowena (ex-Gilgamesh), gitarzystów Phila Millera (ex-Matching Mole, Hatfield and the North) i Phila Lee (ex-Gilgamesh) oraz basisty Monta Campbella (ex-Egg, Gilgamesh) jako pierwotny skład. Nazwa zespołu pochodzi od okularów Dave’a Stewarda (National Health Service). Bill Bruford (ex-Yes, King Crimson) był początkowo perkusistą, ale wkrótce został zastąpiony przez Pipa Pyle'a (ex-Khan, Gong, Hatfield and the North). Natomiast Campbella zastąpił Neil Murray (ex-Gilgamesh, Hanson, Colosseum II), jednak później Murraya zastąpił John Greaves (ex-Henry Cow). Alan Gowen przestał występować z grupą po wydaniu pierwszego albumu, jednak powrócił na ostatnie trasy koncertowe zastępując Dave'a Stewarta, który odszedł po wydaniu drugiego albumu. Jedynym stałym członkiem National Health był gitarzysta Phil Miller.
Zespół, mimo częstego zmieniającego się składu, intensywnie koncertował i wydał swój pierwszy album "National Health" w 1978 roku. Mimo że powstał w okresie rozwoju punk rocka, album charakteryzuje się długimi, w większości instrumentalnymi kompozycjami. Ich druga płyta "Of Queues and Cures," również z 1978 roku, na której pojawili się muzycy grupy Henry Cow, Peter Blegvad (recytacja w utworze "Squarer For Maud") i Georgie Born (wiolonczela), jest uznawana za jedną z "najlepszych płyt w historii" na stronie internetowej Gnosis. Po śmierci Gowena 17 maja 1981 roku (zmarł na białaczkę), Dave Stewart dołączył do pozostałych członków zespołu, aby nagrać album "D.S. Al Coda" (1982), zbiór kompozycji Gowena, w większości wcześniej nienagranych. Oryginalne albumy i dodatkowy materiał archiwalny zostały później wydane na płytach CD.
Intro do utworu "Binoculars" zostało wykorzystane jako sampel w utworze "Black Moon" amerykańskiej grupy rockowej Deftones.

</doc>
<doc id="5114765" url="https://pl.wikipedia.org/wiki?curid=5114765" title="Lubbeek">
Lubbeek

Lubbek – miasto i gmina w Brabancji Flamandzkiej, w Belgii. Według danych na rok 2021 miasto zamieszkiwało 14 728 osób, a gęstość zaludnienia wyniosła 319,5 os./km2.
Demografia.
Ludność historyczna:
Ludność według grup wiekowych:
Struktura płci:
Klimat.
Klimat jest przybrzeżny. Średnia temperatura wynosi 10 °C. Najcieplejszym miesiącem jest lipiec (19 °C), a najzimniejszym miesiącem jest styczeń (0 °C).

</doc>
<doc id="5114769" url="https://pl.wikipedia.org/wiki?curid=5114769" title="Aishah">
Aishah

Aishah, właśc. Wan Aishah Wan Ariffin (ur. 3 stycznia 1965 w Jempol, Negeri Sembilan) – malezyjska piosenkarka i polityk.
Swoją karierę wokalną rozpoczęła w 1983 roku po wygraniu jednego z konkursów talent show.
Była członkinią grupy muzycznej The Fan Club, z którą nagrała dwa albumy.

</doc>
<doc id="5114776" url="https://pl.wikipedia.org/wiki?curid=5114776" title="Aleksander Suchcicki">
Aleksander Suchcicki

Aleksander Suchcicki (ur. 12 grudnia 1903 w Warszawie, zm. 1 czerwca 1970 w Nowym Jorku) – polski aktor teatralny i filmowy, kierownik produkcji.
Życiorys.
Ukończył VII Państwowe Gimnazjum Męskie im. Stanisława Staszica w Warszawie. W 1923 roku występował w objazdowym Teatrze im. Dietricha w Żyrardowie. W 1924 roku ukończył Oddział Dramatyczny przy Konserwatorium Muzycznym w Warszawie, a w sezonie 1924/1925 otrzymał angaż w warszawskim Teatrze Polskim. W 1925 roku najpierw występował w Kaliszu w zespole, określającym się jako "artyści z ZASP-u", a następnie w Warszawie prowadził Sekcję Dramatyczną TUR-Powązki. W kolejnych latach występował w Wilnie (Teatr Polski, 1926), Krakowie (Teatr im. Juliusza Słowackiego, 1926-1928), Bydgoszczy (Teatr Miejski 1928-1929), Toruniu (Teatr Miejski, 1929–1930), Poznaniu (Teatr Rewia, 1930), Łodzi (Teatr Letni, 1931) oraz w Warszawie (Teatr Komedia Muzyczna 1930, Nowy Ananas 1931, Morskie Oko 1931, Wesoły Teatr 1932, Praskie Oko 1933, Wielka Operetka 1934, Teatr Ateneum 1935). W latach 1935–1939 poświęcił się pracy przy produkcji filmów, grając w nich epizodyczne role.
Lata II wojny światowej spędził w stolicy, występując w jawnych zespołach teatralnych (Bohema, Niebieski Motyl, Wesoła Banda). W sezonie 1945/1946 występował w Teatrze Syrena w Łodzi. Następnie do 1949 roku pracował przy produkcji filmowej, m.in. w Przedsiębiorstwie Państwowym Film Polski.
Zmarł w Nowym Jorku. W 1971 roku jego ciało sprowadzono do Polski i pochowano w Poznaniu.

</doc>
<doc id="5114780" url="https://pl.wikipedia.org/wiki?curid=5114780" title="Mistrzostwa Europy w Piłce Nożnej 2020/Finał">
Mistrzostwa Europy w Piłce Nożnej 2020/Finał

Finał Mistrzostw Europy w Piłce Nożnej 2020 (ostatni, 51. mecz) odbył się w niedzielę 11 lipca 2021 roku o godzinie 21:00 na Stadionie Wembley w Londynie w Anglii. Zagrały w nim reprezentacja Włoch z reprezentacją Anglii. Spotkanie poprowadził holenderski sędzia Björn Kuipers. Mistrzem Europy, po raz drugi w historii, została reprezentacja Włoch, która pokonała Anglię 3:2 w serii rzutów karnych (w meczu i po dogrywce padł remis 1:1).
Uczestnicy.
 vs 
Mecz.
MISTRZ EUROPY 2020WŁOCHYDRUGI TYTUŁ

</doc>
<doc id="5114781" url="https://pl.wikipedia.org/wiki?curid=5114781" title="Mistrzostwa Polski w piłce nożnej plażowej mężczyzn 2021">
Mistrzostwa Polski w piłce nożnej plażowej mężczyzn 2021

Mistrzostwa Polski w piłce nożnej plażowej mężczyzn 2021 – 19. sezon mistrzostw Polski w piłce nożnej plażowej (9. sezon w dwufazowym formacie - faza zasadnicza oraz faza play-off) organizowany przez PZPN. Tytułu Mistrza Polski broni Boca Gdańsk.
System rozgrywek.
W związku z sytuacją epidemiologiczną, ligowy format Ekstraklasy i I ligi w 2020 roku został zawieszony. Uznano, że układ drużyn w sezonie 2021 będzie odzworowany z wynikami sezonu 2019. Rozgrywki Mistrzostw Polski obejmują dwie fazy:
Rozgrywki.
Ekstraklasa.
Tabela.
"Tabela po II turniejach Ekstraklasy:"
Legenda do tabeli:
Turniej finałowy.
Uwagi:

</doc>
<doc id="5114783" url="https://pl.wikipedia.org/wiki?curid=5114783" title="Mistrzostwa Belgii w kolarstwie szosowym – wyścig ze startu wspólnego">
Mistrzostwa Belgii w kolarstwie szosowym – wyścig ze startu wspólnego

Mistrzostwa Belgii w kolarstwie szosowym w konkurencji wyścigu ze startu wspólnego rozgrywane są wśród mężczyzn od 1894 roku, wśród kobiet od 1959 roku. Młodzieżowy (do 23 roku życia) męski wyścig o krajowe mistrzostwo odbywa się od 1996 roku.
Organizatorem mistrzostw jest Królewska Belgijska Federacja Kolarska.

</doc>
<doc id="5114789" url="https://pl.wikipedia.org/wiki?curid=5114789" title="Oświata w Gorzowie Wielkopolskim">
Oświata w Gorzowie Wielkopolskim



</doc>
<doc id="5114803" url="https://pl.wikipedia.org/wiki?curid=5114803" title="Abbotts Dyke">
Abbotts Dyke

Abbotts Dyke – rów wodny ("dyke") w kanadyjskiej prowincji Nowa Szkocja, w hrabstwie Yarmouth, płynący w kierunku południowo-wschodnim i uchodzący do Argyle River; nazwa urzędowo zatwierdzona 16 lipca 1974.

</doc>
<doc id="5114807" url="https://pl.wikipedia.org/wiki?curid=5114807" title="Friedrich August Körnicke">
Friedrich August Körnicke

Friedrich August Körnicke (ur. 29 stycznia 1828 w Wittenberdze, zm. 16 stycznia 1908 tamże) – niemiecki agronom.
Życiorys.
Urodził się w Pratau (obecnie jest to część Wittenbergi). Studiował nauki ścisłe na Uniwersytecie Humboldtów w Berlinie, gdzie w 1856 uzyskał doktorat. Jako student brał udział w licznych wycieczkach botanicznych, a na uczelni był pod wpływem wybitnych botaników, m.in. Aleksandra Brauna i Johannesa von Hansteina. Po studiach pracował jako kustosz zielnika w ogrodach botanicznych w Petersburgu. Od 1858 do 1867 prowadził zajęcia w Landwirtschaftliche Akademie Waldau (Akademia Rolnicza Waldau) koło Królewca. W latach 1832–1897 pracował jako profesor botaniki w Akademii Rolniczej Poppelsdorf w Bonn. 
Praca naukowa.
Friedrich Körnicke opublikował ponad 90 artykułów. Był wiodącym autorytetem w dziedzinie zbóż, zwłaszcza pszenicy. W Bonn prowadził ważne badania upraw rolniczych, w tym systematyczne badania nad ulepszonymi odmianami zbóż. Wraz z naukowcem Hugo Wernerem (1839–1912) opublikował przełomowy podręcznik o uprawie zbóż zatytułowany „Handbuch des Getreidebaues”. Oprócz swojej pracy w naukach rolniczych przeprowadził znaczące badania flory występującej w Nadrenii. Był autorem wielu taksonów z rodzin marantowatych i niedotrawowatych, a także niektórych grzybów pasożytniczych. 
W naukowych nazwach utworzonych przez niego taksonów dodawany jest skrót jego nazwiska Körn.
Przypisy.
 

</doc>
<doc id="5114821" url="https://pl.wikipedia.org/wiki?curid=5114821" title="Drużba (obwód brzeski)">
Drużba (obwód brzeski)

Drużba (; ; hist. Skorbicze, , ) – wieś na Białorusi, w obwodzie brzeskim, w rejonie brzeskim, w sielsowiecie Czernawczyce, nad Leśną.
W dwudziestoleciu międzywojennym Skorbicze leżały w Polsce, w województwie poleskim, w powiecie brzeskim, w gminie Kosicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5114822" url="https://pl.wikipedia.org/wiki?curid=5114822" title="Skorbicze">
Skorbicze



</doc>
<doc id="5114828" url="https://pl.wikipedia.org/wiki?curid=5114828" title="Zasmidium">
Zasmidium

Zasmidium Fr. – rodzaj grzybów z rodziny "Mycosphaerellaceae". 
Systematyka i nazewnictwo.
Pozycja w klasyfikacji według Index Fungorum: "Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Takson ten utworzył Elias Fries w 1849 r. Synonimy: "Acrocladium" Petr., "Acrodesmis" Syd., "Biharia" Thirum. &amp; Mishra, "Periconiella" Sacc., "Verrucispora" D.E. Shaw &amp; Alcorn.
Niektóre gatunki.
W piwnicach z winami często spotykana jest tzw. szlachetna pleśń piwniczna "Zasmidium cellare".

</doc>
<doc id="5114836" url="https://pl.wikipedia.org/wiki?curid=5114836" title="Zasmidium cellare">
Zasmidium cellare

Zasmidium cellare (Pers.) Fr. – gatunek grzybów z rodziny "Mycosphaerellaceae". Występuje w różnych środowiskach, m.in. w piwnicach i magazynach na wino, piwo i brandy. Notowany był również w Polsce. 
Systematyka i nazewnictwo.
Pozycja w klasyfikacji według Index Fungorum: "Zasmidium, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Gatunek ten po raz pierwszy opisał w 1794 r. Christiaan Hendrik Persoon nadając mu nazwę "Racodium cellare". Elias Fries w 1849 r. przeniósł go do rodzaju "Zasmidium".
Synonimy:
Budowa i rozwój.
"Zasmidium cellare" tworzy strzępki o długości do 5 mm, szerokości 2–2,2 μm i ściankach o grubości ścianki 0,5–0,6 μm. Strzępki powietrzne są brodawkowate, rzadko inkrustowane, o barwie od blado brązowej do oliwkowobrązowej, rozgałęzione, z cienką przegrodą.
Zarodniki konidialne tworzy rzadko lub wcale. Stan płciowy "Z. cellare" jest trudny do określenia. Rzadko lub nigdy nie występuje w postaci anamorfy. Przez niektórych mykologów jest określany jako amorficzny lub znajdujący się w stanie pośrednim między anamorfą a teleomorfą, inni uważają, że jest sterylny i rozmnaża się tylko przez fragmentację. Oczekiwane są dalsze spostrzeżenia na ten temat, zanim poznamy rozmnażanie tego gatunku. Ten aspekt jego cyklu życiowego sprawia, że "Z. cellare" jest wyjątkowy wśród większości innych workowców. 
W laboratorium "Zasmidium cellare" może być hodowany na różnych podłożach, w tym na agarze MAA, PdA i mące kukurydzianej, na podłożach niskowęglowodanowych (np. 10 g/l glukozy + 10 g/l peptonu) 
"Z. cellare" morfologicznie bardzo podobny jest do "Cladosporium sphaerospermum", który powszechnie występuje na sufitach pryszniców i może żywić się olejem zawartym w farbach. "C. sphaerospermum" bardzo trudno jednak pozbyć się, "Z. cellare" natomiast wymaga bardzo niewiele ingerencji, aby zahamować jego wzrost. Nawet niewielka tylko dbałość o czystość piwnicy może zapobiec jego rozwojowi. Stalowe zbiorniki do starzenia są kolejnym inhibitorem jego wzrostu. Stal jest mniej porowata niż drewno i zapobiega dyfuzji oparów alkoholu do środowiska i już to może wystarczyć do wyginięcia "Z. cellare".
Wpływ na zdrowie człowieka.
Nie zarejestrowano żadnego przypadku patologicznego wpływu "Z. cellare" na zdrowego człowieka. Tradycyjni europejscy winiarze nazywają go szlachetną pleśnią piwniczną i od dawna uważają, że korzystnie wpływa on na zdrowie ludzi. Zaobserwowali, że eliminuje zapach stęchlizny. Używany jest np. przy produkcji niektórych win Tokaj. Jednak dla ludzi osłabionych może być szkodliwy. Dla angielskiego lekarza sir Johna Floyera obecność "Z. cellare" miała szkodliwe konsekwencje. W swoim eseju "A Treatise of the Asthma" (1698) wspomina, że przebywanie w pobliżu piwnicy, która w tym czasie w Wielkiej Brytanii prawdopodobnie była pokryta "Z. cellare", wywołało u niego ataki astmy. Chociaż jest to dowód poszlakowy, wskazuje to, że "Z. cellare" może powodować reakcję immunologiczną u niektórych predysponowanych osób.

</doc>
<doc id="5114837" url="https://pl.wikipedia.org/wiki?curid=5114837" title="Rhinocladiella cellaris">
Rhinocladiella cellaris



</doc>
<doc id="5114839" url="https://pl.wikipedia.org/wiki?curid=5114839" title="Cladosporium cellare">
Cladosporium cellare



</doc>
<doc id="5114843" url="https://pl.wikipedia.org/wiki?curid=5114843" title="Czesław Śnieżyński">
Czesław Śnieżyński

Czesław Śnieżyński, do 1953 Hupa (ur. 15 czerwca 1930 w Rawiczu, zm. 28 lipca 2016 w Hanowerze) – polski lekkoatleta, specjalizujący się w rzucie dyskiem i pchnięciu kulą. Medalista mistrzostw Polski, reprezentant Polski.
Życiorys.
Startował w barwach AZS Poznań (1952–1959) i Olimpii Poznań (1960–1966). W 1958 i 1959 zdobył brązowy medal mistrzostw Polski seniorów w rzucie dyskiem.
Reprezentował Polskę na zawodach Letniej Uniwersjady w Turynie (1959), gdzie zajął 5. miejsce w rzucie dyskiem, z wynikiem 51,22, a w pchnięciu kulą odpadł w eliminacjach, z wynikiem 13,92. W tym samym roku wystąpił jedyny raz w meczu międzypaństwowym: 19 lipca 1959 w meczu z Jugosławią zajął 3. miejsce w rzucie dyskiem.
Z zawodu był lekarzem, w 1975 wyjechał na stałe do Niemiec.
Rekordy życiowe:

</doc>
<doc id="5114850" url="https://pl.wikipedia.org/wiki?curid=5114850" title="Chrząszcze Belgii">
Chrząszcze Belgii

Chrząszcze Belgii – ogół taksonów owadów z rzędu chrząszczy (Coleoptera), których występowanie stwierdzono na terenie Belgii.
Liczba gatunków chrząszczy wykazanych z Belgii wynosi około 4,5 tysiąca.
Myxophaga.
Gałeczkowate (Sphaeriusidae).
W Belgii stwierdzono tylko jeden gatunek:
Chrząszcze drapieżne (Adephaga).
W Belgii stwierdzono ponad 500 gatunków.
Chrząszcze wielożerne (Polyphaga).
Aderidae.
W Belgii stwierdzono co najmniej 3 gatunki:
Agyrtidae.
W Belgii stwierdzono co najmniej 2 gatunki:
Balinkowate (Scydmaenidae).
W Belgii stwierdzono co najmniej 31 gatunków:
Bęblikowate (Malachiidae).
W Belgii stwierdzono co najmniej 17 gatunków:
Biedronkowate (Coccinellidae).
W Belgii stwierdzono co najmniej 62 gatunki:
Biphyllidae.
W Belgii stwierdzono:
Bogatkowate (Buprestidae).
W Belgii stwierdzono co najmniej 23 gatunki:
Bolboceratidae.
W Belgii stwierdzono 1 gatunek:
Bothrideridae.
W Belgii stwierdzono co najmniej 3 gatunki:
Cerophytidae.
W Belgii stwierdzono 1 gatunek:
Cerylonidae.
W Belgii stwierdzono co najmniej 5 gatunków:
Clambidae.
W Belgii stwierdzono co najmniej 5 gatunków:
Corylophidae.
W Belgii stwierdzono co najmniej 10 gatunków:
Czarnuchowate (Tenebrionidae).
W Belgii stwierdzono co najmniej 46 gatunków:
Czerwikowate (Ciidae).
W Belgii stwierdzono co najmniej 19 gatunków:
Dasytidae.
W Belgii stwierdzono co najmniej 11 gatunków:
Derodontidae.
W Belgii stwierdzono co najmniej 1 gatunek:
Drwionkowate (Lymexylidae).
W Belgii stwierdzono co najmniej 2 gatunki:
Dryophthoridae.
W Belgii stwierdzono:
Dzierożnicowate (Dryopidae).
W Belgii stwierdzono co najmniej 10 gatunków:
Erirhinidae.
W Belgii stwierdzono co najmniej 11 gatunków:
Eucinetidae.
W Belgii stwierdzono co najmniej 2 gatunki:
Georissidae.
W Belgii stwierdzono 1 gatunek:
Gnilikowate (Histeridae).
W Belgii stwierdzono co najmniej 62 gatunki.
Gnojarzowate (Geotrupidae).
W Belgii stwierdzono 7 gatunków:
Goleńczykowate (Eucnemidae).
W Belgii stwierdzono co najmniej 7 gatunków:
Grzybinkowate (Leiodidae).
W Belgii stwierdzono kilkadziesiąt gatunków.
Gwozdnikowate (Zopheridae).
W Belgii stwierdzono co najmniej 9 gatunków:
Hydraenidae.
W Belgii stwierdzono co najmniej 33 gatunków:
Hydrochidae.
W Belgii stwierdzono 7 gatunków:
Jelonkowate (Lucanidae).
W Belgii stwierdzono 5 gatunków:
Kałużnicowate (Hydrophilidae).
W Belgii stwierdzono co najmniej 96 gatunków.
Kapturnikowate (Bostrichidae).
W Belgii stwierdzono co najmniej 2 gatunki:
Karmazynkowate (Lycidae).
W Belgii stwierdzono co najmniej 2 gatunki:
Kateretidae.
W Belgii stwierdzono co najmniej 10 gatunków:
Kistnikowate (Byturidae).
W Belgii stwierdzono 2 gatunki:
Kobielatkowate (Anthribidae).
W Belgii stwierdzono co najmniej 13 gatunków:
Kołatkowate (Ptinidae).
W Belgii stwierdzono co najmniej 48 gatunków.
Kózkowate (Cerambycidae).
W Belgii stwierdzono co najmniej 91 gatunków:
Kusakowate (Staphylinidae).
W Belgii stwierdzono ponad 950 gatunków.
Laemophloeidae.
W Belgii stwierdzono co najmniej 11 gatunków:
Limnichidae.
W Belgii stwierdzono 4 gatunki:
Łyszczynkowate (Nitidulidae).
W Belgii stwierdzono co najmniej 92 gatunki.
Megalopodidae.
W Belgii stwierdzono co najmniej 3 gatunki:
Modzelatkowate (Trogidae).
W Polsce stwierdzono 4 gatunki:
Nakwiatkowate (Anthicidae).
W Belgii stwierdzono co najmniej 12 gatunków:
Obumierkowate (Monotomidae).
W Belgii stwierdzono co najmniej 22 gatunki:
Ogniczkowate (Pyrochroidae).
W Belgii stwierdzono 3 gatunki:
Oleicowate (Meloidae).
W Belgii stwierdzono co najmniej 9 gatunków:
Omarlicowate (Silphidae).
W Belgii stwierdzono co najmniej 21 gatunków:
Omomiłkowate (Cantharidae).
W Belgii stwierdzono co najmniej 51 gatunków.
Orsodacnidae.
W Belgii stwierdzono:
Osuszkowate (Elmidae).
W Belgii stwierdzono co najmniej 20 gatunków.
Otrupkowate (Byrrhidae).
W Belgii stwierdzono co najmniej 15 gatunków:
Pawężnikowate (Trogossitidae).
W Belgii stwierdzono:
Pędrusiowate (Apionidae).
W Belgii stwierdzono co najmniej 89 gatunków.
Phloiophilidae.
W Belgii stwierdzono 1 gatunek:
Piórkoskrzydłe (Ptiliidae).
W Belgii stwierdzono co najmniej 45 gatunków.
Pleszakowate (Phalacridae).
W Belgii stwierdzono co najmniej 19 gatunków:
Podryjowate (Attelabidae).
W Belgii stwierdzono 2 gatunki:
Podrywkowate (Throscidae).
W Belgii stwierdzono co najmniej 5 gatunków:
Popielichowate (Dascillidae).
W Belgii stwierdzono 1 gatunek:
Poświętnikowate (Scarabaeidae).
W Belgii stwierdzono co najmniej 87 gatunków:
Przekraskowate (Cleridae).
W Belgii stwierdzono co najmniej 12 gatunków.
Psephenidae.
W Belgii stwierdzono 1 gatunek:
Rozgniotkowate (Omalisidae).
W Belgii stwierdzono 1 gatunek:
Rozmiazgowate (Pythidae).
W Belgii stwierdzono 1 gatunek:
Różnorożkowate (Heteroceridae).
W Belgii stwierdzono co najmniej 10 gatunków:
Ryjkowcowate (Curculionidae).
W Belgii stwierdzono ponad 500 gatunków.
Ryjoszowate (Nemonychidae).
W Belgii stwierdzono 2 gatunki:
Schylikowate (Mordellidae).
W Belgii stwierdzono co najmniej 24 gatunki:
Scraptiidae.
W Belgii stwierdzono co najmniej 15 gatunków:
Skałubnikowate (Nosodendridae).
W Belgii stwierdzono 1 gatunek:
Skórnikowate (Dermestidae).
W Belgii stwierdzono co najmniej 23 gatunki:
Spercheidae.
W Belgii stwierdzono 1 gatunek:
Sprężykowate (Elateridae).
W Belgii stwierdzono co najmniej 73 gatunki.
Sphaeritidae.
W Belgii stwierdzono 1 gatunek:
Sphindidae.
W Belgii stwierdzono 2 gatunki:
Spichrzelowate (Silvanidae).
W Belgii stwierdzono co najmniej 7 gatunków:
Stonkowate (Chrysomelidae).
W Belgii stwierdzono ponad 300 gatunków, w tym:
Ścierowate (Mycetophagidae).
W Belgii stwierdzono co najmniej 9 gatunków:
Ślimacznikowate (Drilidae).
W Belgii stwierdzono 2 gatunki:
Śniadkowate (Melandryidae).
W Belgii stwierdzono co najmniej 12 gatunków:
Świetlikowate (Lampyridae).
W Belgii stwierdzono 3 gatunki:
Tetratomidae.
W Belgii stwierdzono 3 gatunki:
Trąbiki (Salpingidae).
W Belgii stwierdzono:
Tutkarzowate (Rhynchitidae).
W Belgii stwierdzono co najmniej 20 gatunków:
Wachlarzykowate (Ripiphoridae).
W Belgii stwierdzono 2 gatunki:
Wygłodkowate (Endomychidae).
W Belgii stwierdzono co najmniej 9 gatunków:
Wymiecinkowate (Latridiidae).
W Belgii stwierdzono co najmniej 46 gatunków.
Wyślizgowate (Scirtidae).
W Belgii stwierdzono co najmniej 16 gatunków:
Zadrzewkowate (Erotylidae).
W Belgii stwierdzono co najmniej 5 gatunków:
Zalęszczycowate (Oedemeridae).
W Belgii stwierdzono co najmniej 11 gatunków:
Zatęchlakowate (Cryptophagidae).
W Belgii stwierdzono co najmniej 88 gatunków.

</doc>
<doc id="5114852" url="https://pl.wikipedia.org/wiki?curid=5114852" title="Louis-Albert Bourgault-Ducoudray">
Louis-Albert Bourgault-Ducoudray

Louis-Albert Bourgault-Ducoudray (ur. 2 lutego 1840 w Nantes, zm. 4 lipca 1910 w Vernouillet) – francuski kompozytor.
Życiorys.
Studiował w Konserwatorium Paryskim u Ambroise’a Thomasa. W 1862 roku zdobył Prix de Rome za kantatę "Louise de Mézières". W 1869 roku założył w Paryżu amatorskie towarzystwo śpiewacze, zajmujące się propagowaniem muzyki dawnej. Wraz z nim wykonywał dzieła m.in. Jannequina, Palestriny, Lassa, Bacha i Händla. W 1874 roku odbył podróż do Grecji. Opracowywał ludowe melodie greckie, bretońskie i celtyckie, był m.in. autorem zbioru "30 mélodies populaires de Basse-Bretagne" (1885). W latach 1878–1908 był wykładowcą historii muzyki w Konserwatorium Paryskim.
Skomponował m.in. opery "L’Atelier de Prague" (wyst. Nantes 1858), "Thamara" (wyst. Paryż 1891), "Michel Colomb" (wyst. Bruksela 1887), "Anne de Bretagne" (wyst. Nantes 1892) i "Myrdhin" (wyst. Nantes 1912), "Le Carnaval d’Athènes" i "Rapsodie cambodgienne" na orkiestrę, kantatę "François d’Amboise" (1866), "Stabat Mater" (1868).
Był autorem prac "Souvenirs d’une mission musicale en Grèce et en Orient" (Paryż 1876) i "Conférence sur la modalité dans la musique grecque" (Paryż 1876).

</doc>
<doc id="5114859" url="https://pl.wikipedia.org/wiki?curid=5114859" title="Marian Polański">
Marian Polański

Marian Polański, pierwotnie Plewa (ur. 29 listopada 1932 w Lipnicy Dolnej, zm. 22 czerwca 2014) – polski lekkoatleta, specjalizujący się w bieg na 400 metrów przez płotki. Mistrz i reprezentant Polski.
Życiorys.
Startował w barwach Górnika Zabrze (1950–1951), OWKS Kraków (1952–1953), CWKS Warszawa (1953–1954), Kolejarza Kraków (1955–1956) i Olszy Kraków (1956–1958). 
Na mistrzostwach Polski seniorów na otwartym stadionie zdobył pięć medali: złote w biegu na 400 metrów przez płotki i w sztafecie 4 x 400 metrów w 1952, srebrne w biegu na 200 metrów przez płotki i w biegu na 400 metrów przez płotki w 1955 oraz brązowy w biegu na 200 metrów przez płotki w 1954.
Był członkiem sztafety OWKS Kraków, która poprawiała klubowy rekord Polski na dystansie 4 x 400 metrów (3:25,8 - 7.08.1952, 3:23,2 - 27.08.1953) oraz członkiem sztafety CWKS Warszawa, która w tej samej konkurencji poprawiła rekord Polski w 1953 (3:17,1 - 10.10.1953), a także liderem polskich tabel w biegu na 200 metrów przez płotki (1953 - 25,1) i 400 metrów przez płotki (1952 - 55,4). W tabelach światowych na 400 metrów przez płotki dwukrotnie znajdował się w pierwszej "setce": w 1955 na miejscu 55, z wynikiem 53,5, w 1956 na miejscu 56, z wynikiem 53,1 .
Reprezentował Polskę na Międzynarodowych Igrzyskach Młodzieży Szkolnej w 1955, gdzie zajął 6. miejsce w biegu na 400 metrów przez płotki. W latach 1953-1956 sześciokrotnie startował w meczach międzypaństwowych, w biegu na 400 metrów przez płotki (bez zwycięstw indywidualnych. 
Z zawodu był technikiem górnikiem, przez wiele lat pracował w PSS „Społem” w Krakowie.
Jest pochowany na Cmentarzu Salwatorskim.
Rekordy życiowe:

</doc>
<doc id="5114860" url="https://pl.wikipedia.org/wiki?curid=5114860" title="Marian Plewa">
Marian Plewa



</doc>
<doc id="5114863" url="https://pl.wikipedia.org/wiki?curid=5114863" title="Obywatel GC">
Obywatel GC



</doc>
<doc id="5114867" url="https://pl.wikipedia.org/wiki?curid=5114867" title="Abbotts Harbour">
Abbotts Harbour

Abbotts Harbour (do 18 listopada 1974 "Abbot Harbour") – zatoka ("harbour") zatoki Lobster Bay w kanadyjskiej prowincji Nowa Szkocja, w hrabstwie Yarmouth, na zachód od zatoki Pubnico Harbour; nazwa "Abbot Harbour" urzędowo zatwierdzona 4 stycznia 1934.

</doc>
<doc id="5114870" url="https://pl.wikipedia.org/wiki?curid=5114870" title="Abbotts Harbour Island">
Abbotts Harbour Island

Abbotts Harbour Island (do 18 listopada 1974 "Abbot Island") – wyspa ("island") w zatoce Lobster Bay w kanadyjskiej prowincji Nowa Szkocja, w hrabstwie Yarmouth, na zachód od zatoki Pubnico Harbour; nazwa urzędowo zatwierdzona 4 stycznia 1934.

</doc>
<doc id="5114871" url="https://pl.wikipedia.org/wiki?curid=5114871" title="Abbot Island">
Abbot Island



</doc>
<doc id="5114875" url="https://pl.wikipedia.org/wiki?curid=5114875" title="Wilhelm Wilczek">
Wilhelm Wilczek

Wilhelm Wilczek (ur. 24 marca 1929 w Knurowie, zm. 22 stycznia 2017) – polski lekkoatleta, specjalizujący się w bieg na 110 metrów przez płotki. Mistrz i reprezentant Polski.
Życiorys.
Był zawodnikiem Unii Krywałd (1949–1958).
Na mistrzostwach Polski seniorów na otwartym stadionie zdobył cztery medale: złoty w biegu na 110 metrów przez płotki w 1953, srebrny w sztafecie 4 x 100 metrów w 1949, brązowe w biegu na 110 metrów przez płotki w 1949 i 1950. Podczas zimowych mistrzostw Polski seniorów w 1951 zajął 2. miejsce w biegu na 80 metrów przez płotki.
W 1950 wystąpił jeden raz w meczu międzypaństwowym: 1 lipca 1950 zajął 4. miejsce w biegu na 110 metrów przez płotki w spotkaniu z Czechosłowacją.
Był absolwentem Politechniki Śląskiej, pracował jako nadsztygar w kopalni w Siemianowicach Śląskich.
Rekordy życiowe:

</doc>
<doc id="5114876" url="https://pl.wikipedia.org/wiki?curid=5114876" title="Abbot Harbour">
Abbot Harbour



</doc>
<doc id="5114892" url="https://pl.wikipedia.org/wiki?curid=5114892" title="Tom O’Donnell">
Tom O’Donnell

Tom O’Donnell, właśc. Thomas G. O’Donnell, "Tomás Ó Domhnaill" (ur. 30 sierpnia 1926 w Charleville lub Limerick, zm. 8 października 2020 w Ballysheedy West w hrabstwie Limerick) – irlandzki polityk, nauczyciel i działacz społeczny, wieloletni Teachta Dála, poseł do Parlamentu Europejskiego I i II kadencji, od 1973 do 1977 minister ds. Gaeltacht.
Życiorys.
Pochodził z rodziny o tradycjach politycznych, w działalność Fine Gael oraz Irlandzkiej Armii Republikańskiej zaangażowani byli jego krewni. Przez rok kształcił się w szkole rolniczej, następnie przez cztery lata w seminarium duchownym, z którego zrezygnował. Następnie studiował matematykę i anglistykę na University College Dublin, w 1961 miał podjąć studia doktoranckie z socjologii wsi w Stanach Zjednoczonych. Pracował m.in. jako nauczyciel i dziennikarz gazety „Landmark”.
Zaangażował się w działalność polityczną w ramach Fine Gael, od 1955 działał we wspierającej rozwój wsi organizacji Muintir na Tire. W latach 1961–1987 zasiadał w Dáil Éireann ośmiu kolejnych kadencji, był m.in. członkiem gabinetu cieni tej partii ds. transportu, energii i turystyki. Od 1973 do 1977 pozostawał ministrem ds. Gaeltacht w rządzie Liama Cosgrave’a. W 1979 i 1984 wybierano go posłem do Parlamentu Europejskiego. Przystąpił do Europejskiej Partii Ludowej, został jej rzecznikiem ds. regionalnych. Po odejściu z polityki aktywny w trzecim sektorze, kierował Irish Peace Institute oraz należał do organizacji zajmujących się rozwojem lokalnym.
Życie prywatne.
Od 1984 był żonaty z Helen O’Connor (także polityk Fine Gael), miał syna Thomasa. Cierpiał na głuchotę.

</doc>
<doc id="5114893" url="https://pl.wikipedia.org/wiki?curid=5114893" title="Tom G. O’Donnell">
Tom G. O’Donnell



</doc>
<doc id="5114899" url="https://pl.wikipedia.org/wiki?curid=5114899" title="Paweł Grabkowski z Minostowa">
Paweł Grabkowski z Minostowa

Paweł Grabkowski z Minostowa herbu Prus – sędzia sandomierski w latach 1590-1610, podsędek sandomierski w latach 1580-1587.
Poseł na sejm elekcyjny 1587 roku, sejm 1589 roku, sejm 1593 roku, sejm 1595 roku, sejm 1601 roku z województwa sandomierskiego.

</doc>
<doc id="5114900" url="https://pl.wikipedia.org/wiki?curid=5114900" title="Ewa (mormonizm)">
Ewa (mormonizm)

Ewa (deseret 𐐀𐐚) – pierwsza kobieta, odgrywa istotną rolę w teologii Kościoła Jezusa Chrystusa Świętych w Dniach Ostatnich.
Ewa w mormońskiej teologii.
Opisywana przez mormońską teologię Ewa osadzona jest w relacjach znajdujących się we wszystkich księgach należących do kanonu tej wspólnoty religijnej, zatem w Biblii, Księdze Mormona, Naukach i Przymierzach oraz Perle Wielkiej Wartości. Święci w dniach ostatnich uznają ją za matkę i protoplastkę całej ludzkości, jedną z najistotniejszych, najbardziej prawych i bohaterskich postaci rodziny ludzkiej. Możliwość życia na ziemi jest, w mormońskiej perspektywie, wynikiem wyboru dokonanego przez Ewę oraz jej decyzji o staniu się śmiertelniczką.
Ewa, Adam czy Abraham znajdowali się pośród wielkich i szlachetnych inteligencji zaangażowanych w proces tworzenia ziemi. Ewa została wyznaczona w wieczności przez Boga oraz nazwana przezeń "matką wszystkich żyjących". Miano to powtórzył później Adam, nadając jej imię Ewa, zgodnie z zapisem przechowanym w wersecie dwudziestym szóstym czwartego rozdziału Księgi Mojżesza.
Została stworzona tak duchowo jak i fizyczne w ten sam sposób co Adam. Bóg stworzył ją "na obraz Swego własnego ciała". Identyczność sposobu stworzenia Ewy została dodatkowo podkreślona przez fragment mówiący, że Bóg po ukończeniu stworzenia nazwał "ich" Adamem. Wspomniane fragmenty znajdują się w wersecie dziewiątym szóstego rozdziału wspominanej już powyżej Księgi Mojżesza.
Przebywając w ogrodzie Eden Adam i Ewa nie byli w stanie wypełnić podstawowego Bożego przykazania. Zgodnie bowiem z mormońską teologią w warunkach rajskich nie mogli płodzić dzieci, a co za tym idzie, nie mogli również założyć rodziny. Otrzymali zakaz spożywania owoców z drzewa poznania dobrego i złego, z wyraźnym wszakże zastrzeżeniem, że zakaz ten nie ogranicza w niczym ich wolnej woli. Stanie się śmiertelnikiem zostało jasno wymienione jako konsekwencja złamania tego zakazu.
Szatan kusił Adama i Ewę w sposób podobny, w jaki następnie próbował ograniczyć wykorzystanie inherentnego boskiego potencjału oraz wypełnienie niebiańskiej misji przez innych ludzi. Zgodnie z doktryną Kościoła Ewa stanęła przed wyborem między samolubną łatwością rajskiego życia a niesamolubnym stawieniem czoła trudnościom uciskowi i śmierci ziemskiej egzystencji. Zgodnie ze swym powołaniem oraz swym wcześniejszym ustanowieniem doszła do przekonania, że nie ma dla niej innej drogi jak świadomie wybrać śmiertelność. W ten sposób przyczyniła się do zrealizowania zamiarów Bożych oraz umożliwiła człowiekowi rozmnażanie się.
Kościół Jezusa Chrystusa Świętych w Dniach Ostatnich wyraźnie podkreśla, że spożywając owoc z drzewa poznania dobrego i złego Adam i Ewa zadowolili Boga i przyczynili się do realizacji przygotowanego przez Niego planu. Opinie zgodne z tym kluczowym elementem doktryny wyrażali liczni mormońscy przywódcy. Brigham Young, drugi prezydent Kościoła, podkreślał, że "nigdy nie powinniśmy obwiniać Matki Ewy". John A. Widtsoe, członek Kworum Dwunastu Apostołów, stwierdził z kolei, że Adam i Ewa "wybrali mądrze, zgodnie z niebiańskim prawem miłości do innych". Już po wykroczeniu oraz upadku Ewa przypomniała o planie zbawienia, ciesząc się z uzyskanej właśnie możliwości posiadania potomstwa, poznania dobra i zła oraz radości odkupienia i życia wiecznego, zgodnie z zapisem w jedenastym wersecie piątego rozdziału Księgi Mojżesza. Po opuszczeniu Edenu wraz z małżonkiem udała się do Adam-ondi-Ahman.
Zgodnie z mormońską doktryną niebiescy rodzice przygotowali Adama i Ewę do ról, które ci mieli wypełniać w życiu śmiertelnym. Po upadku Bóg dał im prawo ofiary, w ten sposób umożliwiając im uzyskanie wybaczenia za popełnione grzechy. Wprowadził wrogość między potomstwem Ewy a szatanem i tymi za szatanem podążającymi. Dał Ewie moc macierzyństwa, ujawniając trudy wiążące się z ciążą i porodem.
Adam i Ewa, mąż i żona, wciąż podczas pobytu w Edenie, zostali zapieczętowani przez Boga w małżeństwie na wieczność. Biblijne stwierdzenie o tym, że Adam będzie "panował" nad Ewą, przechowane w szesnastym wersecie trzeciego rozdziału Księgi Rodzaju, zostało zinterpretowane przez Spencera W. Kimballa raczej jako wezwanie do "przewodniczenia" żonie. Tak rozumiane przewodnictwo powinno być zawsze dokonywane "w prawości".
Odzienie dla Adama i Ewy miał uczynić sam Bóg ze skór. Ewa urodziła Adamowi zarówno synów jak i córki. Dzieliła z nim trudy pracy. Wspólnie z mężem modliła się do Boga, słysząc również Jego głos. Wspólnie z małżonkiem "wyjawiła wszystkie sprawy swoim synom i córkom", zgodnie z przekazem dwunastego wersetu piątego rozdziału Księgi Mojżesza. Nauczyła też swoje dzieci, znowu wspólnie z małżonkiem, czytania i pisania oraz prowadzenia księgi pamięci.
Mormońska teologia postrzega Ewę jako współuczestniczkę w całej posłudze Adama. Dodaje też, że wspólnie z Adamem odziedziczy wszystkie błogosławieństwa przynależne do jego wywyższenia. Prezydent Joseph F. Smith miał ujrzeć ją w wizji z 1918, zapisanej obecnie w ostatnim, sto trzydziestym ósmym rozdziale Nauk i Przymierzy. W owej wizji Ewa opisywana jest jako "nasza pełna chwały Matka Ewa".
Ewa w mormońskim kulcie świątynnym.
Ewa jest nierozerwalnie związana z kultem świątynnym. Obdarowanie, jeden z mormońskich obrzędów świątynnych, obejmuje przedstawienie początków tak Ewy jak i Adama, ich znalezienia się w ogrodzie Eden, następnie zaś opuszczenia go. Obrzęd ten ukazuje również jak Ewa z małżonkiem miała żyć już w świecie oraz to jak otrzymała wiodący do powrotu do obecności Bożej plan zbawienia.
Ewa w mormońskiej sztuce.
Ma swoje miejsce w mormońskiej sztuce. Znalazła się wśród postaci ujętych na płaskorzeźbach zdobiących świątynię mormońską w hawajskim Lāʻie. Płaskorzeźby te, dzieło J. Leo Fairbanksa, Avarda Fairbanksa oraz Torliefa Knaphusa, przedstawiają kolejno dyspensacje ewangelii wyróżniane w mormońskiej teologii. Ewa stanowi tutaj część "dyspensacji Starego Testamentu", w której też to została uwieczniona w pobliżu ołtarza ofiarnego.
Przedstawiający Ewę obraz "Eve and the Fruit of the Tree of Knowledge" z 2015 pędzla J. Kirka Richardsa spotkał się z dużym zainteresowaniem, w tym z żarliwą krytyką komentatorów, zarówno tych lewicowych jak i tych sytuujących się na prawicy politycznego spektrum. Dzieło to portretuje Ewę nagą oraz czarnoskórą. Spotkało się z zarzutem zawłaszczania historii i tradycji Afrykańczyków przez białego artystę. Było jednocześnie wskazywane jako przykład skutecznego zapełnienia istotnej luki w zdominowanym przez białych mormońskim pejzażu kulturalnym. Z kolei wieloczęściowa instalacja "In the High Noon of the Heavenly Garden" z 2018 pędzla Samuela Evensena chronologicznie portretująca starotestamentalny zapis przedstawia Ewę w serii niewielkich aktów. Eden ma tu wyraźnie rolniczy charakter, natomiast Ewa dopiero dorasta, w coraz to bardziej złożonym, skomplikowanym i podzielonym otoczeniu rajskiego ogrodu. Praca Evensena była omawiana podczas kursu poświęconemu sztukom wizualnym w Kościele Jezusa Chrystusa Świętych w Dniach Ostatnich zorganizowanego przez The Center for Latter-day Saint Arts.

</doc>
<doc id="5114902" url="https://pl.wikipedia.org/wiki?curid=5114902" title="Maison Guiette">
Maison Guiette

Maison Guiette, znany także jako Les Peupliers – budynek w Antwerpii zaprojektowany w 1926 przez Le Corbusiera. W 2016 roku został wpisany na Listę światowego dziedzictwa UNESCO. 
Budynek ma trzy poziomy. Na parterze znajduje się kuchnia, gabinet i salon z którego można wyjść do ogrodu. Na pierwszym piętrze znajdują się sypialnie, a na ostatnim pracownia z dużym oknem widocznym od frontu. Na dachu jest taras. Klatka schodowa z oknami w czarnej ramie została umieszczona z boku domu. Wnętrza zostały pomalowane zgodnie z zaleceniami Le Corbusiera, który w maju 1927 roku w tym celu przyjechał do Antwerpii. Ponieważ przepisy budowlane wymagały użycia naturalnych materiałów, zamiast tynków cementowych użyto "granilis""," czyli tynku dekoracyjnego złożonego z cementu i rozdrobnionego granitu. Ze względu na problemy z wilgocią po II wojnie światowej zastąpiono ją łupkiem. Podczas renowacji w 1987 roku dom pokryto białą izolacyjną warstwą tynku.
Historia.
Projekt domu, którego właścicielem był malarz i krytyk sztuk René Guiette przygotował Le Cobusier w 1926 roku. Było to jego pierwsze zagraniczne zlecenie. Właściciel chciał, aby był on wzorowany na Pavilion de l'Esprit Nouveau, który powstał w 1925 roku. Jednak projekt musiał być dostosowany do lokalnych warunków. Działka była długa i wąska, a właściciel chciał zamieszkać na parterze i mieć dostęp do ogrodu. Budynek powstał w 1927 roku,a budowę nadzorował flamandzki architekt modernistyczny Paul Smekens. Od 1978 roku jest wpisany na listę zabytków po kampanii w obronie budynku, który miał być wyburzony w związku z budową autostrady. Przez lata dom miał wielu właścicieli. Jest to jedyny zachowany budynek Le Corbursiera na terenie Belgii. Należał do fotografa Patricka Robyna i stylistki Ann Demeulemeester. Ann Demeulemeester kupiła dom w 1983 roku, a remont w 1987 roku przeprowadził architekt George Baines. Obecnie (2021) mieszka w nim syn Ann. W lipcu 2016 roku dom, razem z innymi dziełami Le Corbusiera, został wpisany na listę światowego dziedzictwa UNESCO.
W 2021 roku rząd Flandrii przyznał dotację w wysokości 95 000 euro na pokrycie połowy kosztów remontu budynku. W pierwszym etapie ma być wyremontowany dach, taras na dachu i balkon od strony ulicy. W kolejnym etapie przewidziano renowację stolarki i elewacji, tak aby przywrócić budynkowi wygląd z czasów Le Corbusiera.

</doc>
<doc id="5114904" url="https://pl.wikipedia.org/wiki?curid=5114904" title="Abbotts Point">
Abbotts Point

Abbotts Point – przylądek ("point") w kanadyjskiej prowincji Nowa Szkocja, w hrabstwie Shelburne, na wschodnim wybrzeżu wyspy Cape Negro Island (43°30′50″N, 65°20′32″W); nazwa urzędowo zatwierdzona 27 sierpnia 1975.

</doc>
<doc id="5114911" url="https://pl.wikipedia.org/wiki?curid=5114911" title="Maurice Emmanuel">
Maurice Emmanuel

Marie François Maurice Emmanuel (ur. 2 maja 1862 w Bar-sur-Aube, zm. 14 grudnia 1938 w Paryżu) – francuski kompozytor i muzykolog.
Życiorys.
Podstawy edukacji muzycznej odebrał w Dijon, następnie był członkiem chóru kościelnego w Beaune. W latach 1880–1887 uczył się w Konserwatorium Paryskim u Théodore’a Dubois (harmonia), Léo Delibesa (kompozycja) i Louisa-Alberta Bourgault-Ducoudraya (historia muzyki). Z powodu krytycznego stanowiska Delibesa wobec jego twórczości nie mógł ubiegać się o Prix de Rome. Później studiował historię muzyki starożytnej u François Auguste’a Gevaerta w Brukseli oraz na Uniwersytecie Paryskim, gdzie w 1895 roku obronił doktorat na podstawie dysertacji "L’orchestique grecque" (wyd. Paryż 1895). W latach 1898–1905 uczył historii sztuki w Lycée Racine i Lycée Lamartine. Od 1904 do 1907 roku był kapelmistrzem bazyliki św. Klotyldy w Paryżu. W latach 1907–1936 był wykładowcą historii muzyki w Konserwatorium Paryskim.
Był autorem prac "Histoire de la langue musicale" (2 tomy, Paryż 1911, nowe wydanie 1928), "Traité de l’accompagnement modal des psaumes" (Lyon 1912), "La polyphonie sacrée" (razem z René Moissenetem, Dijon 1923), "Pelléas et Mélisande de Claude Debussy" (Paryż 1926, 2. wydanie 1950), "César Franck" (Paryż 1930) i "Anton Reicha" (Paryż 1936). Skomponował m.in. opery "Prométhée enchaîné" (1916–1918), "Salamine" (1921–1923 i 1927–1929, wyst. Paryż 1929) i "Amphitryon" (1936, wyst. Paryż 1937), 2 symfonie (1919, 1931), "Suite française" na orkiestrę (1934–1935), poemat symfoniczny "Le poème du Rhône" (1938), 2 kwartety smyczkowe, 6 sonatin fortepianowych. Z jego dorobku kompozytorskiego zachowało się tylko 30 kompozycji, pozostałe utwory kompozytor sam zniszczył.

</doc>
<doc id="5114915" url="https://pl.wikipedia.org/wiki?curid=5114915" title="Noel Davern">
Noel Davern

Michael Christopher Noel Davern (; ur. 24 grudnia 1945 w Cashel, zm. 27 października 2013 w Waterford) – irlandzki polityk, wieloletni poseł do Dáil Éireann, poseł do Parlamentu Europejskiego I kadencji, od 1991 do 1992 minister edukacji.
Życiorys.
Kształcił się m.in. w koledżu franciszkańskim w Gormanston. W młodości pracował jako grabarz i sprzedawca, prowadził także gospodarstwo rolne. Zaangażował się w działalność polityczną w ramach Fianna Fáil. W 1969 po raz pierwszy wybrany do Dáil Éireann w okręgu Tipperary South, który wcześniej reprezentowali jego ojciec Michael i zmarły w 1968 brat Don. Mandat sprawował przez trzy kadencje do 1981. W 1979 wybrano go do Parlamentu Europejskiego, w którym zasiadał do 1984, działając w Europejskich Postępowych Demokratach. W 1987 powrócił do niższej izby parlamentu, której członkiem był przez pięć kolejnych kadencji do 2007. Od listopada 1991 do lutego 1992 pełnił funkcję ministra edukacji w rządzie Charlesa Haugheya. Od lipca 1997 do czerwca 2002 zajmował niższe stanowisko rządowe ministra stanu w resorcie rolnictwa i żywności. Od 2002 do 2007 zasiadał w Zgromadzeniu Parlamentarnym Rady Europy.
Był żonaty z Anne Marie, miał troje dzieci.

</doc>
<doc id="5114942" url="https://pl.wikipedia.org/wiki?curid=5114942" title="Sha’Carri Richardson">
Sha’Carri Richardson

Sha’Carri Richardson (ur. 25 marca 2000 w Dallas) – amerykańska lekkoatletka, specjalizująca się w biegach sprinterskich.
W 2017 r. zdobyła w Trujillo złoty medal mistrzostw panamerykańskich juniorów w sztafecie 4 × 100 metrów. W 2019 r. zdobyła w Austin złoty medal w akademickich mistrzostwach Stanów Zjednoczonych (w biegu na 100 metrów), natomiast w 2021 r. w Hayward Field – złoty medal mistrzostw Stanów Zjednoczonych (w biegu na 100 metrów).
Podczas zawodów w Austin w 2019 r. zasłynęła pobiciem dwóch rekordów świata juniorek w biegach na 100 metrów oraz 200 metrów. Dokonała tego w zaledwie w odstępie 45 minut .
Przed letnimi igrzyskami olimpijskimi w Tokio (2020) – rozegranymi w lipcu 2021 r. z powodu pandemii COVID-19 – była uważana za jedną z głównych kandydatek do zdobycia medalu, jednak na olimpiadę nie pojechała w wyniku miesięcznego zawieszenia po wykryciu marihuany w jej organizmie.

</doc>
<doc id="5114943" url="https://pl.wikipedia.org/wiki?curid=5114943" title="Aalders">
Aalders



</doc>
<doc id="5114950" url="https://pl.wikipedia.org/wiki?curid=5114950" title="Joakim Göthberg">
Joakim Göthberg

Joakim Göthberg (ur. 11 czerwca 1974) – szwedzki muzyk metalowy. Najbardziej znany jest z występów w takich kapelach Marduk, Dimension Zero, Darkified, Cardinal Sin czy Absolute Bastatds. Można go również usłyszeć w utworach ""Dead Eternity" i "The Inborn Lifeless"" grupy In Flames w wersji demo, która znajdują się na japońskim wydaniu albumu "The Jester Race".
Göthberg rozpoczął karierę muzyczną w 1990 roku grając w blackmetalowym zespole Marduk. Z początku pełnił rolę perkusisty grupy, ale po odejściu Andreasa Axelssona przejął także funkcje wokalisty. Po albumie "Those of the Unlight" funkcję perkusisty grupy przejął Fredrik Andersson, a ostatecznie w 1995 roku Göthberg opuścił grupę. Niedługo potem stał się członkiem grupy Dimension Zero, w której pełnił rolę wokalisty. Opuścił tę grupę w 2016 wraz z basistą Danielem Antonssonem.
Göthberg przez krótki okres był także wokalistą i perkusistą grup Cardinal Sin i Darkified. Grał również na basie w zespole Absolute Bastards. Obecnie jest on członkiem grup Johnny on the Spot i Nifters.

</doc>
<doc id="5114952" url="https://pl.wikipedia.org/wiki?curid=5114952" title="Rabizy">
Rabizy

Rabizy – dawna wieś. Tereny na których leżała znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Historia.
W czasach zaborów wieś w gminie Ihumenowo, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Ihumenowo ks. Puzynów.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwały tu 52 osoby, wszystkie były wyznania prawosławnego i zadeklarowały białoruską przynależność narodową. Było tu 9 budynków mieszkalnych. W 1931 w 12 domach zamieszkiwało 69 osób.
Wierni należeli do parafii prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5114955" url="https://pl.wikipedia.org/wiki?curid=5114955" title="Redźki (rejon szarkowszczyński)">
Redźki (rejon szarkowszczyński)

Redźki – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów wieś w gminie Stefanpol, w powiecie dzisieńskim, w guberni wileńskiej Imperium Rosyjskiego. Pod Koniec XIX wieku wieś wchodziła w skład dóbr Janowo, własność Tarkowskich.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 76 osób, 36 było wyznania rzymskokatolickiego a 40 prawosławnego. Jednocześnie 4 mieszkańców zadeklarowało polską a 72 białoruską przynależność narodową. Było tu 16 budynków mieszkalnych. W 1931 w 18 domach zamieszkiwało 100 osób.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5114956" url="https://pl.wikipedia.org/wiki?curid=5114956" title="Redźki">
Redźki



</doc>
<doc id="5114960" url="https://pl.wikipedia.org/wiki?curid=5114960" title="Skywell">
Skywell

Skywell – chiński producent samochodów dostawczych i autobusów z siedzibą w Nankinie działający od 2000 roku. Marka należy do chińskiego koncernu Nanjing Golden Dragon Bus.
Historia.
Przedsiębiorstwo Nanjing Golden Dragon Bus powstało w 2000 roku, obierając za cel rozwój samochodów dostawczych, a także miejskich autobusów. Pięć lat później, w 2005, przedsiębiorstwo przeszło restrukturyzację, stając się w 60% własnością chińskiego King Long oraz w 40% zaczęło podlegać Nanjing Dongyu Auto Group. Dopiero w 2011 roku w zaawansowaną fazę rozwoju wkroczyły prace nad pierwszymi autobusami, pozyskując niezbędne patenty, a w 2015 roku przedstawiono pierwszy model w postaci w pełni elektrycznego autobusu.
Rok przed debiutem pierwszego autobusu, Nanjing Golden Dragon Bus zakończył budowę zakładów produkcyjnych o powierzchni 270 tysięcy metrów kwadratowych na przedmieściach chińskiego Nankinu.
W roku Skywell rozpoczął również rozbudowę swojej oferty w dziedzinie samochodów dostawczych, wprowadzając do sprzedaży modele Skywell D07, D11 oraz D12. W 2017 roku z kolei gama została poszerzona o bliźniaczą konstrukcję wobec modelu bratniej marki King Long, dużego vana D10.
Skywell New Energy.
W 2017 roku Nanjing Golden Dragon Bus założyło podlegający mu departament Skywell New Energy, którego celem zgodnie z nazwą został rozwój samochodów elektrycznych. W tym samym roku rozpoczęto prace rozwojowe nad pierwszym samochodem elektrycznym marki Skywell, którego gotowy prototyp został ukończony dwa lata później. 
W październiku 2020 roku oddział Skywella do rozwoju samochodów elektrycznych przedstawił pierwszy seryjny pojazd pod postacią SUV-a Skywell ET5. W 2021 roku dokonano zmiany nazwy departamentu na Skyworth Auto, zachowując początkowo markę produkowanego przez niego pojazdu, Skywell. W lipcu 2021 ostatecznie również i on zyskał nową nazwę, Skyworth EV6. W tym samym roku rozpoczęto eksport pojazdu do Niemiec przez lokalne przedsiębiorstwo Elaris oraz do Stanów Zjednoczonych przez firmę Imperium Motors.

</doc>
<doc id="5114970" url="https://pl.wikipedia.org/wiki?curid=5114970" title="Réginald Storms">
Réginald Storms

Réginald Frédéric Beaufoy Storms (ur. 13 września 1880 w Oorbeek, zm. 24 lutego 1948 w Brukseli) – belgijski strzelec, dwukrotny medalista olimpijski i mistrz świata. Mąż tenisistki Marie Storms.
Kariera.
Uczestniczył w Letnich Igrzyskach Olimpijskich 1908, na których wystąpił w 2 konkurencjach. W pistolecie dowolnym z 50 jardów zdobył srebrny medal, przegrywając wyłącznie ze swoim rodakiem Paulem Van Asbroeckiem. Został także wicemistrzem olimpijskim w drużynowym strzelaniu z pistoletu dowolnego z 50 jardów, osiągając 2. rezultat w drużynie (skład zespołu: René Englebert, Charles Paumier du Vergier, Réginald Storms, Paul Van Asbroeck).
Storms zdobył dwa medale na mistrzostwach świata. W 1907 roku został drużynowym złotym medalistą w pistolecie dowolnym z 50 m, osiągając 3. wynik w zespole. Podczas kolejnych mistrzostw został zespołowym wicemistrzem, uzyskując 2. rezultat wśród Belgów (skład drużyny na obu turniejach: Charles Paumier du Vergier, Victor Robert, Réginald Storms, Julien Van Asbroeck, Paul Van Asbroeck).

</doc>
<doc id="5114972" url="https://pl.wikipedia.org/wiki?curid=5114972" title="Édouard Poty">
Édouard Poty

Édouard Poty – belgijski strzelec, olimpijczyk, medalista mistrzostw świata.
Kariera.
Uczestnik Letnich Igrzysk Olimpijskich 1908, na których wystartował w 1 konkurencji. Zajął 5. miejsce w drużynowym strzelaniu w karabinie dowolnym w trzech postawach z 300 m, osiągając ostatni wynik w zespole. 
Poty został brązowym medalistą mistrzostw świata w 1906 roku, ponownie osiągając ostatni rezultat w reprezentacji (skład Belgii: Norbert De Ribaucourt, Edouard Myin, Charles Paumier du Vergier, Édouard Poty, Paul Van Asbroeck).
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5114974" url="https://pl.wikipedia.org/wiki?curid=5114974" title="Rajd Nadwiślański 2021">
Rajd Nadwiślański 2021

Rajd Nadwiślański 2021 – 8 edycja Rajdu Nadwiślańskiego. To rajd samochodowy, który był rozgrywany od 16 do 17 lipca 2021 roku. Bazą rajdu było miasto Puławy. Była to trzecia runda rajdowych samochodowych mistrzostw Polski w roku 2021. W sezonie 2021 był to rajd drugiej kategorii (tzw. jednoetapowy), gdzie punktacja była następująca: od 25 punktów za zwycięstwo i oddzielne punkty za odcinek Power Stage.
Rajd wygrał Mikołaj Marczyk, jadący Škodą Fabią Rally2 evo, który wyprzedził o ponad dwadzieścia sekund Tomasza Kasperczyka i o ponad trzydzieści jeden sekund Wojciecha Chuchałę. Rajdu nie ukończył, zwycięzca dwóch pierwszych odcinków specjalnych Grzegorz Grzyb, który przebił oponę, uszkodził amortyzator i po trzecim OS-ie wycofał się z rajdu.
Lista startowa.
Poniższa lista spośród 55 zgłoszonych zawodników obejmuje tylko zawodników startujących w najwyższej klasie 2, samochodami grupy R5 i wybranych zawodników startujących w klasie 2.
Wyniki końcowe rajdu.
W klasyfikacji RSMP dodatkowe punkty przyznawane są za odcinek Power Stage.
Klasyfikacja kierowców RSMP 2021 po 3 rundach.
Punkty otrzymuje 15 pierwszych zawodników, którzy ukończą rajd według klucza:
Dodatkowe punkty zawodnicy zdobywają za ostatni odcinek specjalny zwany Power Stage, punktowany: za zwycięstwo – 5, drugie miejsce – 4, trzecie – 3, czwarte – 2 i piąte – 1 punkt.
Dodatkowo w rajdach pierwszej kategorii (tzw. rajdach dwuetapowych) – wyróżnionych kursywą, pierwsza piątka w klasyfikacji generalnej każdego etapu zdobywa punkty w takim samym stosunku jak w przypadku punktacji Power Stage. W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono liczbę punktów uzyskanych na ostatnim, dodatkowo punktowanym odcinku specjalnym tzw. Power Stage oraz dodatkowe punkty za wygranie etapów rajdu.

</doc>
<doc id="5114978" url="https://pl.wikipedia.org/wiki?curid=5114978" title="Targ Węglowy">
Targ Węglowy



</doc>
<doc id="5114981" url="https://pl.wikipedia.org/wiki?curid=5114981" title="Szlachetna pleśń piwniczna">
Szlachetna pleśń piwniczna



</doc>
<doc id="5114983" url="https://pl.wikipedia.org/wiki?curid=5114983" title="Joseph Geens">
Joseph Geens

Joseph Geens – belgijski strzelec, olimpijczyk, medalista mistrzostw świata.
Kariera.
Uczestnik Letnich Igrzysk Olimpijskich 1908, na których wystartował w 1 konkurencji. Zajął 5. miejsce w drużynowym strzelaniu w karabinie dowolnym w trzech postawach z 300 m, osiągając przedostatni wynik w zespole. 
W tej samej konkurencji Geens był 2 razy drużynowym brązowym medalistą mistrzostw świata – tytuły te zdobył w latach 1909 i 1911.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5114985" url="https://pl.wikipedia.org/wiki?curid=5114985" title="Twierdza Namur">
Twierdza Namur

Twierdza Namur (pierwotnie "Region Fortifiee de Namur", po I w.św. przemianowana na "Position Fortifiee de Namur") – dziewiętnastowieczna twierdza fortowa wokół miasta Namur, zaprojektowana przez gen. Brialmonta, będąca częścią belgijskiej Reduty Narodowej.
Namur, miasto strategicznie położone u zbiegu Mozeli i Sambry, w pobliżu ważnego przejścia przez Ardeny było zawsze istotnym punktem pogranicznym i było obiektem licznych operacji wojskowych. Na wzgórzu nad ujściem Sambry do Mozeli Menno van Coehoorn zbudował cytadelę, przebudowaną następnie przez Vaubana.
Znaczenie Namur – duże ze względu na znajdujące się tam mosty na Mozeli i Sambrze – wzrosło jeszcze wraz z rozwojem sieci kolei, bo miasto stało się węzłem komunikacyjnym, w którym zbiegało się pięć linii kolejowych, prowadzących do Brukseli, Charleroi, Dinant, Givet, Liège, Luksemburga i Tienen.
Budowa rozpoczęła się w 1888 roku, obejmowała stworzenie pierścienia fortów, 40 km dróg fortecznych, 100 km linii kolejowych (łącznie z twierdzą Liège) i instalacji dodatkowych (zbiorników wodnych, linii komunikacyjnych itp.). Budowa fortów lewego brzegu Mozeli wymagała wykonania 820 tys. m³ prac ziemnych i zużycia 328 tys. m³ betonu i 6130 m³ cegieł; forty brzegu prawego pochłonęły odpowiednio 420 tys. m³ prac ziemnych, 145 tys. m³ betonu i 2758 m³ cegieł, nie licząc materiałów na ponad 300 tys. m² powierzchni tynkowych. Prace rozpoczęto w 1888 i zakończono w 1891 roku. Pierwszy rok prac obejmował wyznaczenie i budowę dróg dojazdowych i fortecznych, odlesienie, prace deniwelacyjne i większość dużych prac ziemnych (jak kopanie fos), oraz liczne prace przygotowawcze do samej budowy, jak wznoszenie składów, kładzenie linii kolejowych, budowanie warsztatów naprawy lokomotyw itp.; drugi – wykonanie głównych prac ziemnych do odlewania głównej bryły fortu, przygotowanie i odlanie konstrukcji betonowych; trzeci – prace tynkarskie i wykończeniowe.
Region fortifiée de Namur.
Forty zostały rozmieszczone w promieniu ok. 6 km od miasta, na najwyższych okolicznych wzgórzach, zazwyczaj ok. 4,7 km jeden od drugiego. Strzegły linii komunikacyjnych i podejść do miasta, podzielone na współpracujące sektory.
Forty 1. sektora, w zakolu Mozeli, chroniły odpowiednio: de Dave – południowego odcinka doliny Mozeli, drogi i kolei do Dinant, i kolei do Arlon; d’Andoy – drogi do Jausse i kolei luksemburskiej; de Maizeret – doliny Mozeli na wschód od miasta, mostu Nameche i (kluczowe dla potencjalnie nacierającej od wschodu armii niemieckiej) linii kolejowej i szosy do Liège. Forty sektora 2 położone były na południowy zachód od miasta. Fort de Saint-Héribert osłaniał Rue St Gerard i bronił mniejszych dróg prowadzących na płaskowyż u zbiegu Mozeli i Sambry; od zachodu doliny tej ostatniej bronił fort de Malonne, który krył także linię do Charleroi i drogę do Châtelet. Trzeci sektor obejmował fort de Suarlée, broniący drogi do Gembloux i do Brukseli, oraz linii kolejowej z Brukseli do Namur i fort d’Emines, który oprócz dwóch poprzednich strzegł też kolei do Tienen. Wreszcie forty sektora 4. chroniły kolej tieneńską i drogę do Leuven (fort de Cognelée) i drogę do Hannut (fort de Marchovelette).
Forty budowane były według standaryzowanych planów, łączących określone projekty elementów takich jak poterny, kaponiery rewersowe, koszary szyjowe w obrębie ustalonych, trójkątnych lub trapezoidalnych narysów. Większość urządzeń fortu była zblokowana w jedną całość, odlaną z betonu; był to podówczas nowatorska technologia – wadą materiału był fakt, że beton był niezbrojny – techniki zbrojenia betonu dopiero się rodziły. Większość uzbrojenia znajdowała się w stalowych wieżach pancernych lub kazamatach. Tzw. duże forty miały jedną wieżę z parą armat 150 mm, dwie wieże z dwoma armatami 120 mm, dwie wieże z pojedynczą haubicą 210 mm, 4 wieże z działem 57 mm i 9 takich dział do obrony bliskiej w kaponierach; małe forty miały jedną wieżę z parą armat 150 mm, dwie wieże z pojedynczą armatą 120 mm, jedną wieżę z haubicą 210 mm, 3 wieże z działami 57 mm i 9 tych dział w kaponierach. Obydwa forty były też wyposażone w silny reflektor w wysuwanej, pancernej kopule.
Pierścień fortów składał się z:
W czasie I wojny światowej Namur zostało zdobyte po krótkiej obronie (18–25 sierpnia 1914), w dużej mierze z winy nieodporności niezmodernizowanych fortów na ostrzał ciężkiej niemieckiej artylerii oblężniczej, mającej na stanie m.in. moździerze M-Gerät i Škoda wz. 11.
Position fortifiée de Namur.
W okresie międzywojennym Belgowie wzmocnili i zmodernizowali swoje fortyfikacje, aczkolwiek region namurski uznany za mniej istotny od Liège uległ mniejszym zmianom. Siedem fortów zostało zmodernizowanych, głównie przez wymianę artylerii w wieżach na nowocześniejszą ("de facto" przekształcono je w nowoczesne baterie artyleryjskie, wspierające armie polowe dookoła), zwiększeniu liczby karabinów maszynowych, granatników i reflektorów; rozbudowano też polowe pozycje, zwłaszcza dla artylerii przeciwpancernej wokół fortów; poprawiono komunikację, wentylację i warunki bytowe załóg; odporność na ostrzał poprawiono drążąc nowe schrony głęboko pod pierwotnymi strukturami.
W czasie II w. światowej, podczas kampanii belgijskiej, Namur było częścią pozycji opóźniającej Kanał Alberta-Liège-Namur, oraz być południowym krańcem głównej linii obronnej Antwerpia-Namur. Bronione przez 7 Korpus Armii Belgijskiej (8 Dywizja Piechoty, 2 Dywizja Strzelców Ardeńskich, francuska 12 Dywizja Piechoty) wypełniło swoje zadania (jako jedyne z belgijskich pozycji umocnionych) powstrzymując niemieckie natarcie; oddziały broniące Namur wycofały się dopiero w obliczu zagrożenia okrążeniem ich od południa przez armię niemiecką, która przebiła się przez Ardeny.

</doc>
<doc id="5114991" url="https://pl.wikipedia.org/wiki?curid=5114991" title="Skyworth EV6">
Skyworth EV6

Skyworth EV6 – elektryczny samochód osobowy typu SUV klasy średniej produkowany pod chińską marką Skyworth od 2020 roku.
Historia i opis modelu.
Jesienią 2020 roku oddział Skywell New Energy chińskiego przedsiębiorstwa Skywell przedstawił swój pierwszy model samochodu osobowego w postaci elektrycznego SUV-a ET5. Debiut pojazdu poprzedził trwający 3 lata proces konstrukcyjny, który po rozpoczęciu się w 2017 roku w finalną fazę wkroczył w 2019 roku.
Pod kątem wizualnym Skywell zyskał sylwetkę z agresywnie stylizowanymi reflektorami z pasem diod LED do jazdy dziennej, a także centralnie umieszczonym logo firmy. Tylną część nadwozia przyozdobił z kolei pas świetlny dominujący całą szerokość nadwozia, a także niższy rząd lamp na krawędziach błotników.
Utrzymaną w minimalistycznym wzornictwie kabinę pasażerską zdominował umieszczony centralnie 12,3-calowy wyświetlacz dotykowy pozwalający na sterowanie systemem inforozrywki, a także klimatyzacją, nawigacją czy radiem.
W lipcu 2021 roku zdecydowano się przemianować model Skywell ET6 na wewnętrznym rynku chińskim Skyworth EV6, zyskując przez to inny napis na charakterystycznym pasie świetlnym z tyłu. Zmiana ta była związana z obraniem innej nazwy producenta, który w kwietniu 2021 przemianował siebie ze Skywell New Energy na Skyworth Auto. 
Lifting.
W kwietniu 2022 Skyworth przedstawił model EV6 po restylizacji nadwozia, która przyniosła inny wygląd zderzaka tylnego oraz przedniego, z innym rozmieszczeniem diod LED ze światłami dziennymi. Samochód wyposażono także w większą baterię o pojemności 86 kWh, która pozwoliła zwiększyć zasięg na jednym ładowaniu do 620 kilometrów według cyklu pomiarowego NEDC.
Przy okazji modernizacji zaprezentowana została także spalinowo-elektryczna odmiana hybrydowa typu PHEV o nazwie Skyworth HT-i z charakterystycznym wlotem powietrza w kształcie przerywanych linii. Samochód wyposażony został w układ napędowy zapożyczony od doświadczonej na polu rozwoju takich układów firmy BYD, łączący 1,5 litrowy silnik o mocy 116 KM i 135 Nm maksymalnego momentu obrotowego. W trybie elektrycznym samochód może przejechać ok. 200 kilometrów (tryb NEDC).
Sprzedaż.
Skyworth EV6 trafił do sprzedaży na rynku chińskim w maju 2021 roku, tuż po opublikowaniu oficjalnego cennika na tym rodzimym rynku. W czerwcu tego samego roku niemiecki startup Elaris przedstawił swój wariant, który importuje z myślą rynku wewnętrznym pod nazwą Elaris Beo, z kolei w tym samym miesiącu rozpoczęła się sprzedaż pojazdu na rynku Stanów Zjednoczonych. Zajmuje się nią tam przedsiębiorstwo Imperium Motors pod nazwą Imperium ET5. W grudniu 2021 w Rumunii firma Visual EV, a w kwietniu 2022 polskie Auto-Atut z grupy Polmozbyt Południe rozpoczęły sprzedaż elektrycznego SUV-a na pod nazwą Skywell ET5. Ofertę stworzyły dwa warianty wyposażeniowe, w Polsce - w cenach 199 900 zł oraz 224 900 zł.
Dane techniczne.
Układ napędowy Skywortha EV6 tworzy 204-konny silnik elektryczny rozwijający maksymalny moment obrotowy 320 Nm, przenosząc moc na przednią oś. Podstawowy wariant osiąga maksymalny zasięg na jednym ładowaniu do 420 kilometrów, z kolei topowy - do 500 kilometrów według procedury pomiarowej NEDC.

</doc>
<doc id="5114992" url="https://pl.wikipedia.org/wiki?curid=5114992" title="Elaris Beo">
Elaris Beo



</doc>
<doc id="5114993" url="https://pl.wikipedia.org/wiki?curid=5114993" title="Imperium ET5">
Imperium ET5



</doc>
<doc id="5114997" url="https://pl.wikipedia.org/wiki?curid=5114997" title="Sylvester Barrett">
Sylvester Barrett

Sylvester A. Barrett (ur. 18 maja 1926 w Darragh koło Ennis, zm. 8 maja 2002) – irlandzki polityk, wieloletni Teachta Dála, poseł do Parlamentu Europejskiego II kadencji, między 1977 a 1981 minister środowiska i obrony.
Życiorys.
Jego ojciec Frank był jednym z założycieli Fianna Fáil, po jego wczesnej śmierci od 1930 wychowaniem Sylvestra Barretta zajęło się wujostwo. Podjął nieukończone studia inżynierskie na University College Galway, następnie przez dwa lata był kadetem w wojsku. Pracował m.in. jako licytator na aukcjach, należał też do władz krajowego związku pracowników samorządowych. Wstąpił do Fianna Fáil. W 1968 po raz pierwszy uzyskał mandat w wyborach uzupełniających do Dáil Éireann, odnawiał go jeszcze sześciokrotnie (po raz ostatni w listopadzie 1982). W gabinetach Jacka Lyncha i Charlesa Haugheya zajmował stanowiska ministra środowiska (1977–1980) i obrony (1980–1981), później od marca do grudnia 1982 pozostawał sekretarzem stanu w resorcie finansów. Był przeciwnikiem premiera Haugheya i jako jedyny członek gabinetu w 1982 głosował za jego odwołaniem. W 1984 wybrano go posłem do Parlamentu Europejskiego, gdzie przystąpił do Europejskiego Sojuszu Demokratycznego. Nie kandydował w wyborach krajowych w 1987 ani europejskich w 1989.
Życie prywatne.
Od 1952 był żonaty z Mary Tubridy, mieli czterech synów.

</doc>
<doc id="5114999" url="https://pl.wikipedia.org/wiki?curid=5114999" title="Abercrombie Wildlife Management Area">
Abercrombie Wildlife Management Area

Abercrombie Wildlife Management Area – prowincjonalny obszar ochrony przyrody ("provincial wildlife management area") w kanadyjskiej Nowej Szkocji, w hrabstwie Pictou, w granicach miejscowości Abercrombie, utworzony 15 listopada 1977, o powierzchni 139,8 ha w okolicach przylądka Abercrombie Point i zakładu papierniczo-celulozowego, m.in. dla ochrony kolonii kormoranów rogatych. Większość obszaru chronionego (na którym zabronione są polowania i traperstwo) stanowią grunty prywatne, 93 ha to tereny w przeważającej mierze leśne (z niewielkim udziałem wód i mokradeł), 1,8 ha to tereny obszaru palowania (użytkowanego przez kormorany) w zatoce Pictou Harbour pomiędzy przylądkiem a groblą komunikacyjną do miasta Pictou (droga dalekobieżna Highway 106), reszta to obszary przekształcone antropogenicznie.

</doc>
<doc id="5115000" url="https://pl.wikipedia.org/wiki?curid=5115000" title="Klasa okręgowa (grupa śląska II)">
Klasa okręgowa (grupa śląska II)

Klasa okręgowa (grupa śląska IIː Częstochowa-Lubliniec) – jedna z sześciu na terenie województwa śląskiego klas okręgowych, stanowiąca pośredni szczebel rozgrywkowy między IV ligą, a klasą A. Stanowi tzw. VI ligę w rozgrywkach krajowych. W latach 1976-1996 był to IV poziom rozgrywkowy, a w latach 1996-2008 V poziom.
Zmagania w jej ramach toczą się cyklicznie systemem kołowym. Zwycięzcy grupy uzyskują awans do IV ligi śląskiej, zaś najsłabsze zespoły relegowane są do poszczególnych grup klas A. Zarządzana przez – działający w imieniu Polskiego Związku Piłki Nożnej – Częstochowski Związek Piłki Nożnej. 
W sezonie 2021/2022 w Klasie okręgowej rywalizowało 18 zespołów.
Ostatni zwycięzcy.
Zwycięzcy tej ligi w ostatnich latach (awans do IV ligi):

</doc>
<doc id="5115003" url="https://pl.wikipedia.org/wiki?curid=5115003" title="Jacek Górski (archeolog)">
Jacek Górski (archeolog)

Jacek Górski (ur. 11 marca 1962 w Kazimierzy Wielkiej) – polski archeolog i muzealnik. Doktor habilitowany nauk humanistycznych, od 2004 wykładowca Uniwersytetu Papieskiego Jana Pawła II w Krakowie, od 2011 dyrektor Muzeum Archeologicznego w Krakowie. 
Życiorys.
W 1987 ukończył studia w Instytucie Archeologii na Wydziale Historycznym Uniwersytetu Jagiellońskiego w Krakowie. Rok później rozpoczął pracę staż w Muzeum Archeologicznym w Krakowie, z biegiem lat przechodząc przez kolejne stopnie awansu do kustosza. W latach 2005–2011 pełnił funkcję kierownika Oddziału w Nowej Hucie – Branicach. Od 2003 posiada tytuł naukowy doktora, zaś od 2017 doktora habilitowanego. W 2011 w drodze konkursu objął stanowisko dyrektora Muzeum Archeologicznego w Krakowie.
Jest autorem około 160 artykułów i pięciu książek. Wiceprzewodniczący Rady Ochrony Dziedzictwa Archeologicznego przy Ministrze Kultury i Dziedzictwa Narodowego, Sekretarz Generalny Stowarzyszenia Muzealników Polskich i Prezes Małopolskiego Oddziału Stowarzyszenia, Wiceprzewodniczący Stałej Konferencji Dyrektorów Muzeów Krakowskich.

</doc>
<doc id="5115005" url="https://pl.wikipedia.org/wiki?curid=5115005" title="Birkbeck College">
Birkbeck College



</doc>
<doc id="5115007" url="https://pl.wikipedia.org/wiki?curid=5115007" title="Jarosław Rokicki">
Jarosław Rokicki

Jarosław Rokicki (ur. 16 stycznia 1963 w Warszawie, zm. 8 listopada 2020 w Warszawie) – polski historyk, religioznawca i filozof, doktor nauk humanistycznych.
Życiorys.
Absolwent podyplomowych studiów uniwersyteckich z historii (1988), religioznawstwa (1999), filozofii (2003). 1 marca 2000 r. Rada Wydziału Historycznego UW otworzyła jego przewód doktorski i zatwierdziła temat rozprawy doktorskiej „Społeczne aspekty żydowskiego ruchu sportowego i turystycznego w Polsce w latach 1918-1939”. Promotorem pracy został prof. dr hab. Jerzy Tomaszewski. Obronił swoją rozprawę doktorską 16 listopada 2005 r. w Instytucie Historii Uniwersytetu Warszawskiego. 
W latach 1988-2005 podjął szeroką kwerendę na temat żydowskich stowarzyszeń (młodzieżowych, skautowych, sportowych, turystycznych, szkolnych, szachowych itd.) w archiwach: Litwy, Białorusi, Ukrainy, Polski i Izraela, w prasie codziennej żydowskiej i polskiej. Od 2005 roku zajął się poszukiwaniem dokumentów obywateli Polski międzywojennej, związanych z odzyskiwaniem majątków utraconych w wyniku II wojny światowej oraz rekompensat za tzw. „mienie zabużańskie”. Jednocześnie rozpoczął zbieranie materiałów do pracy habilitacyjnej na temat współżycia mniejszości narodowych w Galicji (do 1939 r.) oraz zajmował się przygotowaniem wystawy fotograficznej, albumu zdjęciowego, folderu na temat sportu, turystyki żydowskiej, organizacji młodzieżowych, skautowych żydowskich (do 1950 r.).
Autor przygotowywanej do wydania "Encyklopedii sportowców żydowskich w Polsce 1918-1939", w której przedstawił ponad 4000 biogramów. Pasjonat historii sportu w latach międzywojennych, analizowania ludzkich losów i tworzenia biogramów zapomnianych osób, wybitny polski specjalista w zakresie dziejów żydowskiej kultury fizycznej.

</doc>
<doc id="5115020" url="https://pl.wikipedia.org/wiki?curid=5115020" title="Safari (film)">
Safari (film)

Safari (oryg. "Safari") – brytyjski film przygodowy z 1956 roku w reż. Terence’a Younga.
Opis fabuły.
Kenia lat 50. XX w. Podczas gdy biały myśliwy Ken Duffield wyrusza na safari, jego farma zostaje napadnięta przez rebeliantów Mau Mau. Pomimo zaciętej obrony (z powodu zdrady jednego ze służących imieniem Jeroge) ginie jego rodzina, w tym ukochany syn Charlie, a dom ulega zniszczeniu. Lokalna policja spodziewając się, że Ken wykorzysta swoje umiejętności łowieckie oraz znajomość ludzi i terenu, cofa mu licencję łowiecką. Jego samego wydala zaś do sąsiedniego Nairobi, dopóki sytuacja się nie ustabilizuje. Ken jednak nie rezygnuje i za swój cel stawia sobie dopaść morderców rodziny za wszelką cenę. Jego celem staje się przede wszystkim zdradziecki Jorge. Nieoczekiwanie okazję do zemsty stwarza mu bogaty arystokrata – sir Brampton – który przybywa do Nairobi na polowanie i najmuje Kena za przewodnika. Dzięki swoim koneksjom przywraca mu licencję i obydwaj wyruszają na polowanie: arystokrata na lwa, a Ken na zbójcę swojej rodziny. Obydwaj, chociaż nie bez przeszkód, osiągają swój cel, z ranami wychodząc z finalnej potyczki z Mau Mau.
Obsada aktorska.
i inni.

</doc>
<doc id="5115023" url="https://pl.wikipedia.org/wiki?curid=5115023" title="Kolegium Jezuitów w Pińsku">
Kolegium Jezuitów w Pińsku

Kolegium jezuitów w Pińsku – placówka jezuicka czynna jako stacja misyjna (1630–1632), rezydencja (1632–1638) i kolegium (1638–1773) w Pińsku, mieście województwa brzeskolitewskiego (pow. piński) w diecezji łuckiej. Pod względem administracji Towarzystwa Jezusowego Pińsk należał do utworzonej w 1608 roku prowincji litewskiej, a od 1759 roku do kasaty zakonu w 1773 roku do prowincji mazowieckiej.
Dzieje kolegium.
Lata 1630–1648.
W roku 1630 stolnik piński Mikołaj Jelski ufundował dla Towarzystwa dom misyjny, do którego zostali sprowadzeni oo. Wojciech Plocensis oraz Stanisław Stępkowski. Fundatorem rezydencji był Albrycht Stanisław Radziwiłł, kanclerz wielki litewski oraz starosta piński. To on wystawił 10 października 1632 roku akt fundacyjny, który został aprobowany na sejmie w roku 1635. Urząd superiora pełnił ojciec Wojciech Plocensis zarówno domu misyjnego, jak i przemianowanej w roku 1632 rezydencji. Już w roku 1633 otwarto szkołę, w której początkowo wykładano tylko gramatykę. W tym samym roku jezuici otworzyli również publiczną kaplicę, blisko swojej rezydencji. W 1634 roku jezuici wybudowali nowy budynek mieszkalny, który zastąpił dom podarowany w roku 1630 przez Mikołaja Jelskiego. Budowę nowego kościoła pod wezwaniem św. Stanisława Biskupa rozpoczęto w 1636 roku, natomiast nie jest znana data jego ukończenia. Konsekracja kościoła odbyła się w 1647 roku, dokonał jej bp sufragan łucki Mikołaj Krasicki. W roku 1638 rezydencja jezuitów została podniesiona do rangi kolegium. Pierwszym jej rektorem został o. Andrzej Wołłowicz, który wprowadził kurs retoryki do programu nauczania kolegium. W roku 1646 rektor Szymon Ugniewski utworzył kurs filozofii.
Lata 1648–1667.
Rozwój kolegium został zatrzymany przez wybuch powstania Chmielnickiego w roku 1648. Stanowiło to bezpośrednie zagrożenie dla Pińska. W wyniku działań wojennych zostało zniszczone prawie całe miasto, w tym kościół oraz kolegium jezuickie. Po ugodzie w Białej Cerkwi w 1651 roku i zaprzestaniu działań wojennych jezuici pińscy mogli skupić się na odbudowie zniszczonych budowli. Albrycht Stanisław Radziwiłł wsparł finansowo odbudowę kolegium i kościoła. W roku 1655 wskutek działań wojennych ponownie zostały zniszczone dobra jezuickie w Pińsku. Dwa lata później w roku 1657 męczeńską śmierć ponieśli jezuici wysłani na misję przez rektora o. Andrzeja Wołłowicza. Ojciec Szymon Maffon został zamordowany w Horodku 15 maja, natomiast św. Andrzej Bobola w Janowie 16 maja. Obydwaj zginęli z rąk Kozaków. W roku 1657 jezuici ponownie rozpoczęli działalność w Pińsku. Przerwała ją ponowna grabież majątku w roku 1660. Rektor Szymon Wdziękoński odesłał współbraci do miejsc bezpieczniejszych, dzięki temu ocalili oni swoje życie. Mimo tego Kozacy spalili kolegium, kościół, szkołę, bursę i szpital. Jezuici powrócili rok później i natychmiast przystąpili do odbudowy, lecz w roku 1663 kolegium znowu spłonęło wskutek ataku wojsk rosyjsko-kozackich. Po rozejmie andruszowskim w roku 1667 sytuacja na wschodnich terenach Rzeczypospolitej się uspokoiła, co pozwoliło jezuitom pełnić swoje obowiązki w Pińsku.
Lata 1667–1700.
W roku 1667 podjęto decyzję o rozpoczęciu budowy nowego budynku kolegium, tym razem nowy budynek miał być murowany. Pracę nad nowym budynkiem utrudniło zawalenie się ostatniego piętra zbudowanej już trzeciej kondygnacji w roku 1671. Budowa murów kolegium została ukończona w roku 1675. W latach 1673–1693 budowano wokół powstającego kolegium mury obronne i bramę od strony rzeki Piny. Budowę kolegium ukończono w kolejnym stuleciu. Równocześnie trwały pracę nad upiększeniem wnętrza kościoła murowanego. Budowano ołtarze, organy i montowano dzwon. Po śmierci Albrychta Stanisława Radziwiłła w roku 1656, jezuici pińscy mogli liczyć na wsparcie innych szlachciców, szczególnie jeśli chodzi o kwestie finansowe. Wsparcia udzielali kasztelan trocki Jan Karol Kopeć, który odsprzedał jezuitom wieś Krzywicze w roku 1673 oraz wspomógł finansowo misję stałą na terenach Polesia zapisem w wysokości 20 000 złotych w roku 1678. W roku 1699 stolnik piński Seweryn Radziewicz ofiarował 20 000 złotych. Wdowa po kniaziu Janie Karolu Dolskim, Anna z Chodorowskich Dolska w roku 1698 przekazała 60 000 złotych dla Towarzystwa. Dzięki tej wpłacie rektor Marcin Godebski mógł otworzyć w 1703 roku czteroletni kurs teologii scholastycznej.
Lata 1700–1721.
Okres III wojny północnej dla jezuitów pińskich był trudny. W 1706 roku wojska króla szwedzkiego Karola XII złupiły i zniszczyły Pińsk, natomiast majątek jezuitów ocalał. Rok później Rosjanie weszli do Pińska. Miasto zostało obrabowane z żywności oraz bydła, jednak nie zostało ono zniszczone przez wojsko. Miejscowy starosta Michał Serwacy Wiśniowiecki, syn Anny z Chodorowskich, po abdykacji Augusta II uznał Stanisława Leszczyńskiego za króla. Piotr I uznał to za zdradę i w związku z tym nakazał zniszczyć dobra jezuitów pińskich. Przez okres III wojny północnej Towarzystwo stale musiało dostarczać wojskom rosyjskim żywność. Został na jezuitów nałożony podatek podymne, który kosztował im 2250 zł od 30 dymów. W roku 1714 kolegium zostało ponownie złupione przez wojsko rosyjskie. Dodatkowo ludność pracująca w folwarkach została zmuszona do pracy na rzecz armii przy budowie mostów. W tym samym roku rozpoczęto prace renowacyjne budynku kolegium. W kolejnych latach wyremontowano podwórze oraz portiernię. W latach 1717–1720 Pińsk nawiedziła zaraza, w wyniku której zginęło kilku współbraci, między innymi rektor Mikołaj Znamirowski. Mimo niesprzyjających okoliczności jezuici w drugiej dekadzie XVIII wieku starali się modernizować istniejące obiekty.
Lata 1720-1773.
Po III wojnie północnej nasiliły starania zarówno jezuitów pińskich, jak i miejscowej szlachty i magnaterii, a nawet samego króla o beatyfikację Andrzeja Boboli. W czasie III wojny północnej był uważany za protektora i poszukiwano już w tym okresie jego trumny w kryptach kościoła. Do rozsławienia męczennika przyczynił się Michał Serwacy, który w 1710 roku dostał się do niewoli rosyjskiej. Dzięki rzekomemu wstawiennictwu Boboli ucieczka magnata miała być uwieńczona sukcesem. Procesy kanonizacyjne odbywały się jeszcze w czasie trwania wojny, w Pińsku w roku 1712 i 1719. Kolejne procesy w Pińsku miały miejsce w 1729 i 1730 roku. Procesy miały miejsce również w Janowie Podlaskim w roku 1727 i Wilnie w 1730 i 1731. Król August II Mocny 1726 wydał votum do grobu o. Andrzeja Boboli. Męczennik miał uratować mu życie zagrożone gangreną cukrzycową. Ostatecznie w roku 1755 Bobola został uznany przez Stolicę Apostolską za męczennika, natomiast nie wystarczyło to do beatyfikacji, która nastąpiła dopiero w 1853 roku. W kościele św. Stanisława istniała bogato zdobiona kaplica św. Andrzeja Boboli.
Budowę gmachu kolegium ukończono w 1731 roku, jednak było zbyt małe by pomieścić 70 członków zgromadzenia. W latach 40. XVIII wieku podjęto się modernizacji kościoła. Spowodowane to było zniszczeniem ołtarzu Zbawiciela oraz pożarem wież spowodowanym uderzeniem pioruna. Nowe wieże wzniesiono w latach 1749–1753. W roku 1758 kościół jezuitów uległ częściowemu spaleniu, do kasaty zakonu nie został on w pełni wyremontowany.
Okres po kasacie.
Po roku 1773 kościół został przejęty przez biskupa unickiego Joachima Korbackiego. Unici zachowali kult o. Andrzeja Boboli. Po zniesieniu unii brzeskiej kościół został zamieniony na cerkiew prawosławną pod wezwaniem Narodzenia Najświętszej Bogurodzicy. W budynku kolegium powstała szkoła zarządzana przez KEN, w której wykładało co najmniej ośmiu byłych jezuitów. Jezuici przejęli ponownie dawne kolegium w 1919 roku. Cały kompleks kolegium wymagał odbudowy, która została zakończona w roku 1923. Wybuch II wojny światowej sprawił, że kolegium zaprzestało działania. W czasach po II wojnie światowej kolegium zostało odremontowane oraz nastąpiła powolna adaptacja budynku na cele muzealne. Kościół natomiast został rozebrany.
Działalność misyjna.
Misja jezuitów na Polesiu miała wzmocnić kontrreformację na ziemiach Polesia, wciąż zdominowanych przez prawosławie, i przeciągać szlachtę na stronę Kościoła Katolickiego. Kolegium posiadało dwa domy misyjne w Łahiszynie i w Turowie. Misja w Łahiszynie została ufundowana przez Mikołaja Rosochackiego w roku 1670. Misja turowska została ufundowana w roku 1631 przez Annę Alojzę z Ostrogskich Chodkiewiczową. Początkowo podlegała pod kolegium w Ostrogu. Oba domy misyjne działały aż do roku 1773. Męczeńska śmierć Andrzeja Boboli oraz Szymona Maffona w roku 1657, jest najbardziej znanym przykładem działalności misyjnej kolegium pińskiego.
Działalność edukacyjna.
Szkoła powstała w roku 1633. Na samym początku działalności była uczęszczana przez około 40 studentów, natomiast pod koniec XVII wieku liczba uczniów wzrosła do 700. Już w roku 1633 uczono w niej gramatyki. W roku 1638 wprowadzono kurs retoryki, a w 1646 roku dwuletni kurs filozofii dla świeckich. Dla scholastyków prowadzono zajęcia z retoryki (seminarium nauczycielskie) w latach 1675–1676, 1677–1693, 1705–1706. Czteroletni kurs teologii scholastycznej prowadzono w latach 1703-1773. Z kolei teologię moralną wykładano w roku szkolnym 1768–69 i 1772–73. Od 1659 do 1664 roku w kolegium odbywała się trzecia probacja księży, przeniesiona z kolegium jezuitów w Nieświeżu. Prowadzono również teatr szkolny. Zachowało się 14 druków programów teatralnych z lat 1689–1764.
Instytucje związane z kolegium.
Szpital prowadzony był przez jezuitów pińskich przynajmniej od roku 1635. Apteka funkcjonowała od roku 1694. W chwili kasaty obejmowała ponad 1300 leków i surowców leczniczych.
Drukarnia funkcjonowała w Pińsku przynajmniej od roku 1727. W roku 1735 wydrukowano in folio Kazania Piotra Skargi. 
Bursa muzyczna w kolegium działała od roku 1645. Działała ona również jako konwikt dla ubogiej szlachty.
Przy kościele działała kongregacja studentów. Innym przykładem stowarzyszenia jest Bractwo Dobrej Śmierci założone w roku 1726.
Na mocy konstytucji sejmowej Immunitatis eclesiasticae, wydanej przez sejm do kolegium należały wsie Duboja, Ohów, Brodnica, Wolesnica, Bałandycze, Chołożyn, Albrychtów i Stoszany w powiecie pińskim, a wsie Śniadyn oraz Machnowicze w powiecie mozyrskim. 
Po kasacie część z tych dóbr została wydzierżawiona w zamian za wpłaty do kasy Komisji Edukacji Narodowej.
Superiorowie i rektorzy.
Marcin Krasnodębski 1632–1633, Wojciech Plocensis 1633–1637.
Andrzej Wołłowicz 1638–1641, 1651–1654, 1658, Paweł Giwoyna 1641–1645, Szymon Ugniewski 1645–1648, Stanisław Tomisławski 1648–1651,Maciej Łążyński(Wicerektor) 1654–1655, Jan Rościszewski 1657, Szymon Wdziękoński 1658–1662, Andrzej Gużewski 1662–1666, Stanisław Tupik 1666–1669, Maciej Starzyński 1669–1672, Jan Odachowski 1672–1675, Michał Telszewski 1675–1678, Marcin Kolakowski 1678–1681, Władysław Drzewiecki 1681–1685, Maciej Lisowski 1685–1688, Stefan Dyżewski 1688–1691, Jan Łukaszewicz 1691–1693, Marcin Przeradowski 1693–1696, Maciej Miłuński 1696–1699, Marcin Godebski 1699–1703, Władysław Narewicz 1703–1707, Aleksander Jeleński 1707–1710, Wojciech Dzieniszewski 1710–1713, Wincenty Szypiłło 1713–1716, Mikołaj Znamirowski 1716–1717, Mikołaj Jeleński 1717–1718, Jan Tomaszewski 1718–1723, Stanisław Sokulski 1723–1724, Mikołaj Czarzasty 1724–1729, Kazimierz Brzozowski 1729–1732, 1735–1739, 1745–1748, Adam Minkiewicz 1732–1735, Ignacy Wilkinowicz 1739–1742, 1750–1756, Jan Porzecki 1742–1745, Franciszek Baczyński 1748–1750, Feliks Wierzbicki 1756–1759, Piotr Zieliński(wicerektor) 1759-1760, Ignacy Petrycy 1760-1763, Aleksander Szukiewicz 1763–1766, Adam Szyrma 1766–1770, Mikołaj Trzebicki 1770–1773, Bogusław Mączka wicerektor 1923–1925, 1925–1929, Telesfor Kowalski 1929–1931, Józef Pachucki 1931–1936, Paulin Zabdyr 1936–1939.

</doc>
<doc id="5115038" url="https://pl.wikipedia.org/wiki?curid=5115038" title="Jan Duklan Ochocki">
Jan Duklan Ochocki

Jan Duklan Modest Ochocki herbu Ostoja (1766/8 - 9 IX 1848) – pamiętnikarz, szambelan króla Stanisław Augusta Poniatowskiego, chorąży żytomierski, podsędek i sędzia żytomierski, palestrant żytomierski, dworzanin Józefa Stempkowskiego, wojewody kijowskiego.
Życiorys.
Jan Duklan Modest Ochocki pochodził ze szlacheckiej rodziny pieczętującej się herbem Ostoja, należącej do rodu heraldycznego Ostojów (Mościców), wywodzącej się zapewne z Ochocic koło Kamieńska w dawnym województwie sieradzkim. O jego rodzinie wspomniał Kasper Niesiecki w "Herbarzu Polskim". Był synem Stanisława Józefa Ochockiego, cześnika mozyrskiego i Eufrozyny z Suszczewiczów.
Jan Duklan Ochocki kształcił się u bazylianów w Żytomierzu. Po odbytej nauce, w roku 1784, rozpoczął karierę w lokalnej palestrze. Z rekomendacji sędziego ziemskiego żytomierskiego Jana Bukara, w roku 1786, został przyjęty na dwór wojewody kijowskiego Józefa Stempkowskiego. Był plenipotentem księcia Michała Radziwiłła, księcia Aleksandra Lubomirskiego i generała Ignacego Działyńskiego. W 1792 roku był asesorem sejmiku województwa kijowskiego w Żytomierzu. Jako zwo­lennik Konstytucji 3 maja, pozos­tawał w kontaktach z przywódcami obozu reform - Hugonem Kołłątajem, Stanisła­wem Potockim i innymi. Pełnił także funkcję komisarza cywilno-wojskowego, dbając o zaopatrzenie wojska. W roku 1793 uczestniczył w antyrosyjskiej działalności konspiracyjnej, za co został aresztowany. Po zwolnieniu kontynuował lokalną karierę jako podsędek, a następnie sędzia żytomierski. Podczas wyborów w 1805 roku został chorążym żytomierskim. Po klęsce Napoleona w 1812 roku zaangażował się w organizację pomocy dla żołnierzy polskich przebywających w niewoli rosyjskiej. Zmarł w Żytomierzu, dnia 9 IX 1848 roku. Zasłynął z "Pamiętników", wydanych po jego śmierci przez Józefa Ignacego Kraszewskiego w 1857 roku, w których opisywał życie i obyczaje szlachty polskiej.

</doc>
<doc id="5115049" url="https://pl.wikipedia.org/wiki?curid=5115049" title="Al-Hidżr (sura)">
Al-Hidżr (sura)

Al-Hidżr, w polskim tłumaczeniu Kamienna lub po prostu Hidżr (arabski: الحجر, "al hidżr") – 15. sura Koranu. Zaliczana do sur mekkańskich. Została objawiona pomiędzy 619, a 621 r. n.e. - w późniejszym okresie głoszenia przesłania Islamu przez Mahometa, kiedy muzułmanie byli prześladowani w Mekce.
Pochodzenie nazwy.
Nazwa sury jest zaczerpnięta z wersetu 80.
W tłumaczeniu Józefa Bielawskiego:
W tłumaczeniu Musy Çaxarxana Czachorowskiego:
Warto podkreślić, że (podobnie jak w przypadków nazw większości sur w Koranie), nazwa Al-Hidżr nie opisuje tematu całej sury. Jest swego rodzaju słowem-kluczem, którego zwyczajowo używano, aby odróżnić tę surę od innych.

</doc>
<doc id="5115072" url="https://pl.wikipedia.org/wiki?curid=5115072" title="Józef Jawornicki (pisarz)">
Józef Jawornicki (pisarz)

Józef Jawornicki z Obic herbu Gozdawa – pisarz grodzki sandomierski i deputat na Trybunał Główny Koronny w 1681 roku, podstarości chęciński i sędzia kapturowy województwa sandomierskiego w 1674 roku, substytut pisarza ziemskiego sandomierskiego w 1673 roku, rotmistrz wojska powiatowego województwa sandomierskiego w 1672 roku.
Żonaty z Katarzyną Łuszczewską, miał synów: Stanisława i Władysława.
Poseł na sejm elekcyjny 1669 roku, sejm 1673 roku, sejm elekcyjny 1674 roku, sejm 1678/1679 roku z województwa sandomierskiego.

</doc>
<doc id="5115077" url="https://pl.wikipedia.org/wiki?curid=5115077" title="Cladosporium sphaerospermum">
Cladosporium sphaerospermum

Cladosporium sphaerospermum Penz. – gatunek grzybów z klasy "Dothideomycetes". Mikroskopijny grzyb chorobotwórczy. powodujący alergie i inne sporadyczne choroby u ludzi. 
Systematyka i nazewnictwo.
Pozycja w klasyfikacji według Index Fungorum: "Cladosporiaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Po raz pierwszy zdiagnozował go w 1882 r. Albert Julius Otto Penzig
Siedlisko.
"Cladosporium sphaerospermum" to rozprzestrzeniony na całym świecie saprotroficzny występujący w różnorodnych siedliskach. Przeważnie rozprzestrzenia się drogą powietrzną, jego zarodniki znajduje się w powietrzu zarówno na zewnątrz, jak i wewnątrz budynków., także na przedmiotach i na ciele ludzi. Jest halofitem tolerującym silne zasolenie, ale może rozmnażać się także na siedliskach o średnim i małym zasoleniu. 
Powszechnie występuje na sufitach pryszniców i łazienek w postaci czarnych plam. Może żywić się olejem zawartym w farbach i jest bardzo trudny do usunięcia.
Morfologia.
Strzępki zbudowane są z dikariotycznych komórek. Po plazmogamii (zlaniu się cytoplazmy dwóch komórek) nie następuje złączenie się ich jąder. Takie dikariotyczne komórki występują głównie w komórkach tworzących worki, pozostała część grzybni jest monokariotyczna.
W temperaturze 30 °C "Cladosporium sphaerospermum" tworzy sproszkowane, ciemnoszaro zielone kolonie o średnicy 1 cm. W powiększeniu widoczne są struktury przypominające drzewa. Złożone są głównie z rozgałęzionych łańcuchów ciemnych, okrągłych konididiów, które uwalniane są przez pory na szczycie komórek konidiotwórczych. Konidia mają średnicę 3–4,5 μm, czasami uwalniane są pojedynczo, ale często tworzą łańcuchy przez pączkowanie. Na szczycie takiego łańcucha znajduje się najmłodsza komórka. Starsze konidia mogą przybierać kształt podłużny lub tarczowy i osiągać 15 μm długości. Podczas pączkowania konidia "C. sphaerospermum" często przechodzą przez przegrody, wskutek czego mogą mieć liczne blizny uciskowe.
Fizjologia.
"C. sphaerospermum" wykorzystuje różne enzymy metaboliczne do przekształcania glukozy, sacharozy i skrobi w dwutlenek węgla i alkohol. Niektóre szczepy wykorzystują różne rodzaje adaptacji metabolicznych, aby wytrzymać ekstremalne warunki. Na przykład szczep o dużej tolerancji na zasolenie, gdy znajdzie się w środowisku o wysokim zasoleniu zwiększa aktywność inwertazy zewnątrzkomórkowej. Posiada też inne enzymy zwiększające aktywność w takich środowiskach, takie jak: aldolaza 1,6-difosforanu fruktozy, liaza izocytrynianowa i dehydrogenaza jabłczanowa cytozolowa. "C. sphaerospermum" ma zdolność do wzrostu na toluenie jako jedynym źródle węgla i energii. Jest pierwszym organizmem eukariotycznym, który katabolizował toluen jako jedyne źródło węgla i energii. "C. sphaerospermum" wytwarza różne metabolity wtórne. Wśród nich są: cytrynina, chinolaktacyna A1 i A2, oksylipiny i melanina. Niektóre szczepy produkujące cytryniny są uznawane za patogeny roślinne, ponieważ cytrynina będąca mykotoksyną powoduje pękanie chromosomów, modyfikację pobierania aminokwasów, hamowanie kiełkowania nasion i poliploidyzm. Chinolaktacyny są znanymi inhibitorami czynnika martwicy nowotworu. Jednak funkcja chinolaktacyn w "C. sphaerospermum" nie jest jasna. Gatunek ten wytwarza także oksylipiny, czyli utlenione kwasy tłuszczowe, które są niezbędne do odżywiania komórek grzyba.
Chorobotwórczość.
Niektóre szczepy mogą powodować u ludzi grupę chorób odgrzybowych zwanych phaeohyphomycosis. Wśród nich wymienić można: grzybice skórne, zapalenie zatok i zapalenie oskrzeli. W 2003 roku opisano przypadek kobiety, u której doszło do zmiany wewnątrzoskrzelowej wywołanej przez "C. sphaerospermum". U zwierząt skóra i płuca są najbardziej wrażliwe na porażenie tym grzybem. Na przykład myszy wystawione na działanie grzyba wykazywały infekcje ogólnoustrojowe i podskórne, a u myszy z obniżoną odpornością następowała śmierć. Grzyb ten może również powodować nieprawidłowe zachowanie u ryby lucjan czerwony po infekcji pęcherza moczowego i nerek. Na zakażenie tym grzybem wrażliwa jest również ośmiornica "Eledone cirrhosa".
Niektóre szczepy grzyba nie są chorobotwórcze dla ludzi i zwierząt; są jednak szkodliwe dla roślin.

</doc>
<doc id="5115079" url="https://pl.wikipedia.org/wiki?curid=5115079" title="Centralny Zintegrowany Szpital Kliniczny Uniwersytetu Medycznego im. Karola Marcinkowskiego w Poznaniu">
Centralny Zintegrowany Szpital Kliniczny Uniwersytetu Medycznego im. Karola Marcinkowskiego w Poznaniu

Centralny Zintegrowany Szpital Kliniczny Uniwersytetu Medycznego im. Karola Marcinkowskiego w Poznaniu (skr. "CZSK") – budowany pomiędzy ulicami Grunwaldzką, Marcelińską i Przybyszewskiego w Poznaniu szpital, który po zakończeniu budowy przejmie funkcje Szpitala Klinicznego im. Heliodora Święcickiego (przy ul. Przybyszewskiego oraz ul. Grunwaldzkiej) i Szpitala Klinicznego Przemienienia Pańskiego (przy ul. Długiej 1/2). W ramach szpitala powstanie Centrum Medycyny Interwencyjnej, w ramach którego funkcjonować będzie pierwszy Szpitalny Oddział Ratunkowy w strukturach Uniwersytetu Medycznego w Poznaniu.
Historia.
Senat UMP 23 czerwca 2021 wyraził zgodę na formalne połączenie obu szpitali, a 27 października 2021 uchwalił statut Szpitala Klinicznego im. Heliodora Święcickiego, na mocy którego budynki SKPP przy ul. Długiej i przy ul. Szamarzewskiego z dniem 1 stycznia 2022 stały się filią szpitala przy ul. Przybyszewskiego. Po ukończeniu budowy Szpital Kliniczny im. Heliodora Święcickiego zostanie przekształcony w Centralny Zintegrowany Szpital Kliniczny.
Rada Ministrów 7 stycznia 2020 uchwaliła program wieloletni, w którym na budowę szpitala przeznaczono ok. 520 mln zł. Środki finansowe pochodzą także z Funduszy Unii Europejskiej oraz z kredytu udzielonego przez Europejski Bank Inwestycyjny. Pierwszy etap inwestycji obejmuje budowę Szpitalnego Oddziału Ratunkowego oraz przeniesienie oddziałów z ul. Długiej i Grunwaldzkiej. Ewentualne kolejne etapy rozbudowy obejmą przeniesienie oddziałów z budynku przy ul. Przybyszewskiego.
Generalnym wykonawcą I etapu budowy została firma Warbud, umowę zawarto 2 marca 2021. Budowa szpitala rozpoczęła się oficjalnie 28 lipca 2021. Otwarcie pierwszego modułu z SORem, oddziałem intensywnej terapii oraz blokiem operacyjnym planowane na lata 2024/2025.
Według wcześniejszych planów do nowo budowanego szpitala miały także przenieść się oddziały z Ortopedyczno-Rehabilitacyjnego Szpitala Klinicznego im. Wiktora Degi, jednak Uniwersytet podjął decyzję o jego dalszej rozbudowie. 
Charakterystyka.
Szpital ma składać się z kilku modułów, z których największym będzie moduł IA (sąsiadujący z Regionalnym Centrum Krwiodawstwa i Krwiolecznictwa przy ul. Marcelińskiej), w którym znajdzie się SOR, OIT, bloki operacyjne oraz lądowisko dla helikopterów. Jako kolejny ma być otwarty moduł IB z oddziałami zabiegowymi (chirurgii ogólnej, urazowo-ortopedycznej, jednego dnia oraz oddział urologiczny). Budynek SOR będzie połączony przejściem podziemnym ze starym budynkiem przy ul. Przybyszewskiego.

</doc>
<doc id="5115089" url="https://pl.wikipedia.org/wiki?curid=5115089" title="Krzysztof Sarnowski">
Krzysztof Sarnowski

Krzysztof Sarnowski herbu Jastrzębiec (zm. w 1663 roku) – chorąży mniejszy łęczycki w latach 1648-1652.
Poseł na sejm koronacyjny 1649 roku z województwa łęczyckiego.

</doc>
<doc id="5115097" url="https://pl.wikipedia.org/wiki?curid=5115097" title="Zygmunt Oborski">
Zygmunt Oborski

Zygmunt Oborski herbu Pierzchała – podstoli czerski w 1654 roku, podkomorzy czerski w 1652 roku, chorąży czerski w 1630 roku, sędzia ziemski czerski w 1603 roku.
Syn Stanisława. Miał córkę Agnieszkę.
Poseł na sejm koronacyjny 1633 roku, sejm zwyczajny 1635 roku, sejm zwyczajny 1637 roku, sejm 1639 roku, sejm 1641 roku.
Poseł na sejm koronacyjny 1649 roku z ziemi czerskiej.
Był elektorem z ziemi czerskiej w 1632 i 1674 roku.

</doc>
<doc id="5115098" url="https://pl.wikipedia.org/wiki?curid=5115098" title="Mark Clinton">
Mark Clinton

Mark Anthony Clinton (ur. 7 lutego 1915 w Kells, zm. 23 grudnia 2001 w Blackrock w Dublinie) – irlandzki polityk i agronom, wieloletni Teachta Dála, poseł do Parlamentu Europejskiego I i II kadencji, od 1973 do 1977 minister rolnictwa.
Życiorys.
Pochodził z rodziny rolniczej. W młodości był zawodnikiem futbolu gaelickiego, należał do drużyny hrabstwa Meath i w 1939 uczestniczył w finale mistrzostw kraju. Kształcił się w Warrenstown Agricultural College i University College Galway, zdobył dyplomy z agronomii i nauk społecznych. Pracował jako dyrektor farmy przy szpitalu Permouth w Newcastle, następnie był członkiem jego władz.
Zaangażował się w działalność polityczną w ramach Fine Gael. W 1955 po raz pierwszy wybrany do rady hrabstwa Dublin, gdzie zasiadał do 1973. W latach 1961–1981 zasiadał w Dáil Éireann pięciu kolejnych kadencji. Od marca 1973 do lipca 1977 był ministrem rolnictwa w rządzie Liama Cosgrave’a, w trakcie kadencji negocjował warunki dołączenia Irlandii do wspólnej polityki rolnej. W 1979 i 1984 wybierano go posłem do Parlamentu Europejskiego, od 1987 do 1989 pozostawał jego wiceprzewodniczącym. Przystąpił do Europejskiej Partii Ludowej, zasiadał w jej prezydium. W 1999 kandydował w wyborach lokalnych w Celbridge.
Życie prywatne.
Od 1952 był żonaty z Dorothy Gleeson, mieli siedmioro dzieci.

</doc>
<doc id="5115109" url="https://pl.wikipedia.org/wiki?curid=5115109" title="Marta Ziółkowska">
Marta Ziółkowska



</doc>
<doc id="5115115" url="https://pl.wikipedia.org/wiki?curid=5115115" title="Fracas">
Fracas

Fracas lub Fracas Top Replicue – piłka futbolowa firmy Adidas, którą rozgrywano fazę pucharową turnieju mistrzostw Europy 2016 we Francji.
Opis.
Słowo "Fracas" wyraża emocje i napięcie związane z meczami fazy pucharowej, w której reprezentacje, które przegrają mecze, kończą udział w turnieju.
Piłka Fracas różni się od piłki Beau Jeu (piłki fazy grupowej mistrzostw Europy 2016) kolorystyką: jest biało-czarno-czerwona (co sprawa widoczność w trudnych warunkach pogodowych), ma bardziej chaotyczny design, a także została wykonana z solidnego TPU. Podobnie jak w piłce Beau Jeu została ulepszona zewnętrzna powłoka, pozwalająca na bardziej precyzyjne panowanie nad nią oraz lepszą jej widoczność w powietrzu.
Zarównia piłka Fracas, jak i piłka Beau Jeu była testowana przez gwiazdy piłki nożnej, takie jak m.in.: Gareth Bale, Iker Casillas.

</doc>
<doc id="5115117" url="https://pl.wikipedia.org/wiki?curid=5115117" title="Brendan Halligan">
Brendan Halligan

Brendan Halligan (ur. 5 lipca 1936 w Rialto koło Dublinu, zm. 9 sierpnia 2020 w Dublinie) – irlandzki polityk i ekonomista, senator i Teachta Dála, od 1983 do 1984 poseł do Parlamentu Europejskiego I kadencji.
Życiorys.
Początkowo studiował w Dublin Institute of Technology i pracował jako analityk w laboratorium przedsiębiorstwa transportowego Córas Iompair Éireann. Następnie podjął studia ekonomiczne i prawnicze na University College Dublin, ukończył pierwsze z nich w 1964. Przez kilka lat zatrudniony jako ekonomista w Irish Sugar Company. Później został wykładowcą integracji europejskiej na University of Limerick, publikował także książki.
Zaangażował się w działalność polityczną w ramach Partii Pracy, w latach 1967–1980 pełnił funkcję jej sekretarza generalnego. Od 1973 był senatorem z nominacji premiera. W 1976 wybrany w wyborach uzupełniających do w Dáil Éireann, później kilkukrotnie jeszcze do niej startował. W 1979 kandydował do Parlamentu Europejskiego, mandat uzyskał 2 marca 1983 w miejsce Franka Cluskeya. Przystąpił do frakcji socjalistycznej. W 1980 założył przedsiębiorstwo konsultingowe Consultants in Public Affairs, którym kierował przez wiele lat. Był także szefem Bord na Móna oraz Sustainable Energy Authority of Ireland, agencji odpowiedzialnych dostęp do energii. Zajmował się lobbingiem na rzecz zrównoważonego rozwoju oraz odnawialnych źródeł energii. W latach 80. szefował irlandzkiemu oddziałowi Ruchu Europejskiego. Został współzałożycielem i przewodniczącym think tanku Institute of European Affairs, a także organizacji współpracy międzynarodowej Ireland China Institute.
W 2016 odznaczony Legią Honorową, otrzymał też doktorat honoris causa z literatury na University College Dublin.

</doc>
<doc id="5115121" url="https://pl.wikipedia.org/wiki?curid=5115121" title="Fracas Top Replicue">
Fracas Top Replicue



</doc>
<doc id="5115125" url="https://pl.wikipedia.org/wiki?curid=5115125" title="The Only (minialbum)">
The Only (minialbum)

The Only – trzeci minialbum południowokoreańskiej grupy The Boyz, wydany 29 listopada 2018 roku przez wytwórnię Cre.ker Entertainment. Płytę promował singel „No Air”. Sprzedał się w nakładzie egzemplarzy w Korei Południowej (stan na maj 2021).

</doc>
<doc id="5115127" url="https://pl.wikipedia.org/wiki?curid=5115127" title="Crowdstaffing">
Crowdstaffing

Crowdstaffing (ang. "crowd" – „tłum”, "sourcing" – „pozyskiwanie, zaopatrywanie się”) – proces, w ramach którego organizacja (firma, instytucja publiczna, organizacja non-profit) przeprowadza outsourcing zadań rekrutacyjnych wykonywanych tradycyjnie przez pracowników, do zwykle bardzo szerokiej grupy ludzi w formie open call – inaczej po prostu to proces rekrutacyjny, opierający się na rozbudowanej sieci mobilnych rekruterów, którzy za pomocą własnych kontaktów i poprzez system rekomendacji docierają do kandydatów o profilu zawodowym adekwatnym do konkretnego stanowiska.
Crowdstaffing jest metodą rekrutacji, która zakłada skorzystanie ze znajomości, koneksji i zasobów wielu osób jednocześnie – celem znalezienia pracownika. Istotnym elementem założenia jest to, że zaangażowani rekruterzy nie pochodzą z bezpośredniego otoczenia pracodawcy czyjego wewnętrznych zasobów, gdyż te źródła przed zleceniem powinny zostać już wyczerpane.
Historia.
W XVIII wieku europejscy władcy zwrócili się do tłumu (ang. "crowd") o pomoc w rozwiązywaniu dokuczliwych wyzwań. Rząd brytyjski publicznie zaoferował nagrodę finansową każdemu, kto wymyśli najlepsze rozwiązanie dotyczące pomiaru długości geograficznej statku. Król Ludwik XVI poszedł w ślady rządu i zaproponował nagrodę dla osoby, która pomoże rozkładać sól morską na alkalia. A dzisiaj tłumy (ang. "crowd") stały się partnerami z wyboru dla organizacji, które starają się odpowiedzieć na kłopotliwe pytania dotyczące innowacji i badań, które umknęły ich wewnętrznym zespołom.
Apple polega na niezależnych programistach przy projektowaniu aplikacji, które napędzają jej rozwój i ulepszają produkty, takie jak iPhone’y i iPady. Linux skonstruował cały system operacyjny w ramach współpracy typu open source. A kiedy zakłopotani biolodzy z University of Washington wyciągnęli rękę do tłumu, odpowiadający autorzy odkryli sposób na mapowanie struktury wirusa związanego z AIDS, który intrygował ekspertów akademickich i medycznych przez ponad 15 lat.
Typy platform crowdstaffingowych.
Platformy odgrywają różną rolę w zależności od potrzeb użytkowników. Inne korzyści mają rekruterzy, a inne organizacje poszukujące kandydatów do pracy.
Platformy crowdstaffingowe możemy podzielić na:

</doc>
<doc id="5115132" url="https://pl.wikipedia.org/wiki?curid=5115132" title="Letnie Grand Prix w kombinacji norweskiej 2021">
Letnie Grand Prix w kombinacji norweskiej 2021

Letnie Grand Prix w kombinacji norweskiej 2021 – dwudziesta czwarta edycja cyklu Letniej Grand Prix w kombinacji norweskiej. Sezon składał się z pięciu konkursów indywidualnych. Rywalizacja rozpoczęła się 27 sierpnia 2021 w Oberhofie, a finałowe zawody odbyły się 5 września 2021 w Villach. W związku z odwołaniem ubiegłorocznego cyklu Grand Prix, żaden zawodnik nie bronił tytułu.
Zwycięzcą Letniego Grand Prix został Fin Ilkka Herola, który w klasyfikacji generalnej wyprzedził Austriaka Mario Seidla oraz Niemca Johannesa Rydzeka. Podobnie jak w poprzednich sezonach zwycięzcą LGP 2021 zgodnie z regulaminem mógł zostać jedynie zawodnik, który wystartował we wszystkich zawodach.

</doc>
<doc id="5115136" url="https://pl.wikipedia.org/wiki?curid=5115136" title="Kołos Połtawa (piłka nożna kobiet)">
Kołos Połtawa (piłka nożna kobiet)

Kołos Połtawa (ukr. ЖФК «Колос» Полтава) – ukraiński klub piłki nożnej kobiet, mający siedzibę w mieście Połtawa w środkowej części kraju, grający w latach 2000–2005 w rozgrywkach ukraińskiej Wyższej ligi piłki nożnej.
Historia.
Chronologia nazw:
Klub piłkarski Junist' został założony w Połtawie w 2000 roku. W sezonie 2000 zespół startował w rozgrywkach Wyższej ligi, zajmując drugie miejsce w grupie 1. W kolejnych dwóch sezonach zajmował trzecią pozycję w grupie 2. W 2003 roku klub zmienił nazwę na Kołos i po zajęciu trzeciej lokaty w grupie 1 zakwalifikował się do turnieju finałowego, w którym był szóstym. W następnym roku awansował na piątą pozycję. W 2005 drużyna rozpoczęła sezon na najwyższym poziomie, ale po zakończeniu rundy wiosennej klub z przyczyn finansowych zrezygnował z dalszych występów i został sklasyfikowany na ostatnim dziewiątym miejscu.
Barwy klubowe, strój, herb, hymn.
Klub ma barwy zielono-białe. Piłkarki swoje domowe spotkania zazwyczaj grają w białych koszulkach, białych spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Struktura klubu.
Stadion.
Klub rozgrywa swoje mecze domowe na stadionie Worskła w Połtawie o pojemności 24 795 widzów.
Inne sekcje.
Klub oprócz głównej drużyny prowadzi drużynę młodzieżowe oraz dla dzieci, grające w turniejach miejskich.

</doc>
<doc id="5115137" url="https://pl.wikipedia.org/wiki?curid=5115137" title="Iskra Zaporoże (piłka nożna kobiet)">
Iskra Zaporoże (piłka nożna kobiet)



</doc>
<doc id="5115141" url="https://pl.wikipedia.org/wiki?curid=5115141" title="Richie Ryan">
Richie Ryan

Richard (Richie) Ryan (ur. 27 lutego 1929 w Sandymount, zm. 17 marca 2019 w Clonskeagh) – irlandzki polityk i prawnik, wieloletni Teachta Dála i poseł do Parlamentu Europejskiego, od 1973 do 1977 minister finansów i służb publicznych, członek Europejskiego Trybunału Obrachunkowego.
Życiorys.
Syn prawnika Jamesa Ryana. Studiował prawo oraz ekonomię na University College Dublin, podczas studiów i po nich zaangażowany w ruch debat oksfordzkich. Uzyskał uprawnienia solicitora, praktykował następnie w kancelariach prawniczych i do 1973 był partnerem w jednej z nich. Zajmował się wieloma sprawami pro bono, dotyczącymi m.in. prawa prywatności oraz prawa wyborczego.
Zaangażował się w działalność polityczną w ramach Fine Gael. W 1959 wybrany w wyborach uzupełniających do Dáil Éireann, zasiadał w nim do 1982 przez siedem kadencji. W ramach swojej partii był rzecznikiem ds. zdrowia i opieki społecznej oraz spraw zagranicznych i Irlandii Północnej. Od marca 1973 do lipca 1977 pozostawał ministrem finansów w rządzie Liama Cosgrave’a, w listopadzie 1973 objął też tekę ministra służb publicznych. W latach 1973–1986 był posłem do Parlamentu Europejskiego, w 1979 i 1984 wybieranym w wyborach powszechnych. Przystąpił do Europejskiej Partii Ludowej, został m.in. wiceprzewodniczącym Komisji Budżetowej. Z PE odszedł w marcu 1986, następnie do 1994 zasiadał w Europejskim Trybunale Obrachunkowym. W kolejnych latach był m.in. przewodniczącym Irlandzkiego Czerwonego Krzyża i przez czterdzieści lat komisarzem Irish Lights (operatora latarni morskich). Pracował też w strukturach Międzynarodowego Funduszu Walutowego.
Życie prywatne.
Od 1956 był żonaty z Mairéad (zm. 2017), mieli pięcioro dzieci.

</doc>
<doc id="5115148" url="https://pl.wikipedia.org/wiki?curid=5115148" title="Ostatnia podróż do Dawson">
Ostatnia podróż do Dawson

Ostatnia podróż do Dawson (ang. "Last Sled to Dawson") – komiks Dona Rosy z 1988 r.
Historia po raz pierwszy była wydana w czerwcu 1988 r. na łamach amerykańskiego czasopisma "Uncle Scrooge Adventures""." Pierwsze polskie wydanie pochodzi z kwietnia 2001 r.
Fabuła.
Sknerus jest przytłoczony otrzymywaną korespondencją handlową, która odrywa go od ulubionej rozrywki - pławienia się w bogactwie. Sytuację zmienia dopiero otrzymanie telegramu z banku w Whitehorse, który był pierwszą większą inwestycją McKwacza. Kaczor oddaje się wspomnieniom z czasów, gdy był poszukiwaczem za czasów gorączki złota w Klondike. Przypomina sobie swoją podróż do Dawson City psim zaprzęgiem, zawierającym cenny ładunek, który został uwięziony w lodowcu.
Z zamyślenia wyrywają Sknerusa Donald i siostrzeńcy, którzy nakłaniają go do otwarcia listu. Telegram przynosi wieść o topnieniu lodowca, który więził sanie McKwacza, co oznacza, że będzie mógł odzyskać zgubę sprzed lat. Sknerus, Donald i siostrzeńcy wspólnie wyruszają do Dawson City.

</doc>
<doc id="5115153" url="https://pl.wikipedia.org/wiki?curid=5115153" title="Cladosporium cladosporioides">
Cladosporium cladosporioides

Cladosporium cladosporioides (Fresen.) G.A. de Vries – gatunek grzybów z klasy "Dothideomycetes". Jeden z najczęściej spotykanych grzybów mikroskopijnych, czasami chorobotwórczy.
Systematyka i nazewnictwo.
Pozycja w klasyfikacji według Index Fungorum: "Cladosporium, Cladosporiaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Po raz pierwszy opisał go w 1850 r. Georg Fresenius nadając mu nazwę "Penicillium cladosporioides". Obecną, uznaną przez Index Fungorum nazwę nadał mu Gerardus Albertus de Vries w 1952 r.
Synonimy:
Siedlisko i warunki rozwoju.
Przedstawiciele rodzaju "Cladosporium" należą do najczęściej spotykanych grzybów mikroskopijnych na świecie, wśród nich zaś najczęstszymi są "C. cladosporioides" i "C. herbarum", zarówno w środowisku zewnętrznym, jak i wewnętrznym. Gatunki te są również najczęstszymi gatunkami zgłaszanymi jako zanieczyszczenia w pomieszczeniach. Występują tu w powietrzu, żywności, w farbach, wilgotnych parapetach, tekstyliach i innych substratach organicznych. Zwykle jednak w pomieszczeniach występują w niższym stężeniu, niż na zewnątrz. 
"C. cladosporioides" jako saprotrof znajduje się glebach różnych typów i we wszystkich typach starzejącej się i obumarłej materii roślinnej. Jest gatunkiem kserofilnym, kserotolerancyjnym, ale także psychrofilnym, o czym świadczy jego zdolność do wzrostu w temperaturach ujemnych; może rosnąć w temperaturach powyżej –10 °C. Optymalna temperatura wzrostu wynosi 18–28 °C. Zapotrzebowanie na dostępną wodę (Aw) wynosi od 0,85 do 0,88. W laboratorium można go hodować na wszystkich podłożach. 
Morfologia.
"C. cladosporioides" znany jest wyłącznie w postaci bezpłciowej anamorfy. Jego kolonie są oliwkowo-zielone do oliwkowo-brązowych i wydają się aksamitne lub pudrowe. Na podłożu z agarem ziemniaczano-dekstrozowym (PDA) kolonie są oliwkowo-szare do ciemnozielonych, aksamitne. Krawędzie kolonii mogą być oliwkowo-szare do białych i strzępiaste. Kolonie są rozproszone, a grzybnia tworzy maty i rzadko wyrasta z powierzchni kolonii. Na podłożu agarowym z ekstraktem słodowym (MEA) kolonie są oliwkowo-szare do oliwkowych lub białawe i wydają się aksamitne z oliwkowo-czarnymi lub oliwkowo-brązowymi brzegami. Grzybnia może być rozlana, czasami pokrywa całą kolonię. I wygląda jak filc, rośnie płasko i może być bruzdowana. Na podłożu z agarem owsianym (OA) kolonie są oliwkowoszare i może występować gradient w kierunku krawędzi kolonii od oliwkowo-zielonego do ciemnozielonego, a następnie oliwkowo-szarego. Wzrost grzybni w górę może być rzadki lub obfity i kępkowaty. Grzybnia może być luźna lub gęsta i ma tendencję do płaskiego wzrostu. "C. cladosporioides" ma nieliczne, nierozgałęzione lub rzadko rozgałęzione strzępki o ciemnym zabarwieniu, zazwyczaj nie są zwężone w przegrodzie. Dojrzałe konidiofory są podobne do drzew i składają się z wielu długich, rozgałęzionych łańcuchów konidiów. "C. cladosporioides" wytwarza samotne konidiofory o barwie od brązowej do oliwkowobrązowej, które wielokrotnie rozgałęziają się nieregularnie, tworząc wiele rozgałęzień. Każda gałąź ma zwykle od 40 do 300 µm długości (wyjątkowo do 350 µm) i 2–6 µm szerokości. Konidiofory są cienkościenne, cylindryczne i tworzą się na końcu wstępujących strzępek. Konidia są małe, jednokomórkowe, w kształcie cytryny i mają gładkie ściany. Tworzą długie, kruche łańcuchy o długości do 10 konidiów z charakterystyczną ciemną substancją między zarodnikami.
Chorobotwórczość.
Gatunki "Cladosporium" są rzadką przyczyną chorób u ludzi. Najczęściej wywołują alergie, czasami powodują infekcje skóry, oczu, zatok i mózgu. Rzadko mogą powodować grzybicę paznokci. "C. cladosporioides" został wyizolowany z płynu mózgowo-rdzeniowego u pacjenta z obniżoną odpornością. Może wywoływać reakcje astmatyczne, gdyż jego zarodniki na powierzchni mają alergeny i beta-glukany. U myszy żywe zarodniki "C. cladosporioides" wywołały nadreaktywność płuc, a także wzrost liczby eozynofili, które są białymi krwinkami typowymi dla reakcji astmatycznych i alergicznych. Opisano przypadek grzybiczego zapalenia mózgu i zapalenia nerek wywołanego przez "C. cladosporioides" u psa. Objawiało się to zmianą jego zachowania, depresją, nieprawidłowymi odruchami we wszystkich 4 kończynach i utratą wzroku.
"C. cladosporioides" i "C. herbarum" powodują zgniliznę owoców winorośli. Częstość infekcji jest znacznie wyższa, gdy zbierane są owoce w pełni dojrzałe. Wstrzymywanie się ze zbiorami do czasu osiągnięcia pełnej dojrzałości owoców jest konieczne, aby związki fenolowe w winogronach dojrzewały i przyczyniały się do rozwoju aromatu i smaku wina o optymalnej jakości. Chorobą może zostać wówczas dotknięte ponad 50% gron winogron.

</doc>
<doc id="5115155" url="https://pl.wikipedia.org/wiki?curid=5115155" title="Adidas Uniforia">
Adidas Uniforia

Adidas Uniforia – oficjalna piłka mistrzostw Europy 2020 futbolowa niemieckiej firmy Adidas. Oficjalna prezentacja odbyła się 6 listopada 2019 roku.
Opis.
Nazwa piłki składa się ze słów "unity" (ang. jedność) i "euphoria" (ang. euforia) i wyraża ona poziom rywalizacji reprezentacji narodowych na najwyższym poziomie oraz ma na celu uczczenie inkluzywności mistrzostw Europy 2020.
Piłka Uniforia przedstawia czarne linie w stylu pędzla biegnące przez piłkę, które symbolizują zacieranie się i przekraczanie granic jako odzwierciedlenie nowego, transkontynentalnego formatu konkursu, wraz z trzema kolorami neonów: żółty, niebieski, różowy, przy czym dwa kolory biegną równolegle oraz nazwy 11 miast-gospodarzy turnieju i ich współrzędne. Bilbao i Dublin z powodu pandemii COVID-19 zrezygnowały z organizacji meczów turnieju, w związku z czym mecze planowane w tych miastach zostały przeniesione do Sewilli i Sankt Petersburga, a ponieważ piłka została zaprezentowana przed pandemią COVID-19, na piłce znajdują się pierwotne planowane miejsca meczów turnieju. Pierwotnie planowane miasto – belgijskie Grimbergen, wycofało się z organizacji turnieju w 2017 roku, w związku z czym jego nazwa nie znalazła się na piłce.
Adidas Uniforia Finale.
Adidas Uniforia Finale jest specjalną edycją piłki, zaprezentowaną przez niemiecką firmę Adidas 5 lipca 2021 roku. Rozgrywano nią podczas meczów półfinałowych i finału. Różni się od pierwotnej edycji tłem (srebrnoszare) oraz kolorami pasków (czarne). Znajdują się na niej również czarne, białe, zielone, czerwone, turkusowe i różowe pociągnięcia pędzlem. Ponieważ mecze odbyły się na Stadionie Wembley w Londynie, na piłce został uwieczniony specjalny znak wodny obiekty oraz tylko współrzędne miasta (51°33′21,5″ N, 0°16′46,4″ W).
Struktura powierzchni i parametry.
Adidas Uniforia ma kształt udrapowanego kwadratu. Szerokie uderzenia przeplatają się z rozbłyskami jasnych kolorów, reprezentujących różnorodność turnieju i połączenie różnych kultur.
Parametry:

</doc>
<doc id="5115161" url="https://pl.wikipedia.org/wiki?curid=5115161" title="Pancerzowce Belgii">
Pancerzowce Belgii

Pancerzowce Belgii – ogół taksonów skorupiaków z gromady pancerzowców (Malacostraca), których występowanie stwierdzono na terytorium Belgii.
Rząd: cienkopancerzowce (Leptostraca).
W Belgii stwierdzono tylko jeden gatunek, należący do rodziny Nebaliidae:
Rząd: Mysida.
W Belgii stwierdzono co najmniej 18 gatunków z rodziny Mysidae:
Rząd: obunogi (Amphipoda).
W Belgii stwierdzono ponad 70 gatunków:
Rząd: równonogi (Isopoda).
Podrząd: Asellota.
W Belgii stwierdzono:
Podrząd: Cymothoida.
W Belgii stwierdzono:
Podrząd: Limnoriidea.
W Belgii stwierdzono:
Podrząd: Sphaeromatidea.
W Belgii stwierdzono:
Podrząd: Valvifera.
W Belgii stwierdzono:
Podrząd: stonogi (Oniscide).
Do fauny Belgii należy co najmniej 36 gatunków stonóg, a 4 kolejne są doń okresowo zawlekane.
Rząd: kleszczugi (Tanaidacea).
W Belgii stwierdzono 3 gatunki:
Rząd: pośródki (Cumacea).
W Belgii stwierdzono 13 gatunków:
Rząd: szczętki (Euphausiacea).
W Belgii stwierdzono tylko jeden gatunek, należący do rodziny Euphausiidae:
Rząd: dziesięcionogi (Decapoda).
W Belgii stwierdzono około 70 gatunków:

</doc>
<doc id="5115164" url="https://pl.wikipedia.org/wiki?curid=5115164" title="Chandrashekhar Agashe">
Chandrashekhar Agashe

Chandrashekhar Agashe (Marathi: चंद्रशेखर आगाशे; IAST: Candraśekhara Āgāśe; 14 lutego 1888 — 9 czerwca 1956) był indyjskim przemysłowcem i prawnikiem, najlepiej zapamiętanym jako założyciel Brihan Maharashtra Sugar Syndicate Ltd. Pełnił funkcję dyrektora zarządzającego dyrektor firmy od jej powstania w 1934 roku do śmierci w 1956 roku.

</doc>
<doc id="5115165" url="https://pl.wikipedia.org/wiki?curid=5115165" title="Mikołaj Konarski">
Mikołaj Konarski

Mikołaj Konarski herbu Kolczyk "vel" Ossorya (zm. w 1656 roku) – starosta kiszewski.
Był elektorem Jana II Kazimierza Wazy. Poseł na sejm koronacyjny 1649 roku z powiatu świeckiego.

</doc>
<doc id="5115168" url="https://pl.wikipedia.org/wiki?curid=5115168" title="Ibrahim (sura)">
Ibrahim (sura)

Ibrahim, w polskim tłumaczeniu Abraham(, "Ibrāhīm") – 14. sura Koranu. Zaliczana jednomyślnie - zarówno przez uczonych muzułmańskich, jak i badaczy zachodnich - do sur mekkańskich. Została objawiona pomiędzy 619, a 622 r. n.e. – w późniejszym okresie głoszenia przesłania islamu przez Mahometa, kiedy prześladowania i sankcje wobec muzułmanów w Mekce weszły w najbardziej zaostrzoną fazę.
Pochodzenie nazwy.
Nazwa sury jest zaczerpnięta z wersetu 35.
W tłumaczeniu Józefa Bielawskiego:
W tłumaczeniu Musy Çaxarxana Czachorowskiego:
Warto podkreślić, że (podobnie jak w przypadków nazw większości sur w Koranie) nazwa Ibrahim nie opisuje tematu całej sury. Jest swego rodzaju słowem-kluczem, którego zwyczajowo używano, aby odróżnić tę surę od innych.

</doc>
<doc id="5115169" url="https://pl.wikipedia.org/wiki?curid=5115169" title="Bukowynka Czerniowce">
Bukowynka Czerniowce



</doc>
<doc id="5115170" url="https://pl.wikipedia.org/wiki?curid=5115170" title="Eugeniusz Koszutski">
Eugeniusz Koszutski

Eugeniusz Koszutski (ur. 26 grudnia 1881 w Warszawie, zm. 22 sierpnia 1946 w Łodzi) – polski tancerz, baletmistrz i choreograf, aktor i reżyser teatralny.
Życiorys.
Około 1895 roku ukończył szkołę baletową w Warszawie i został zaangażowany do zespołu baletowego Warszawskich Teatrów Rządowych, gdzie w 1901 roku został mianowany koryfejem. Od 1902 roku był członkiem zespołu Juliana Myszkowskiego, grając m.in. w Lublinie. W 1905 roku występował w Kijowie, a w kolejnych latach związany był z teatrami lwowskimi, grywając także w Krakowie.
Po odzyskaniu niepodległości przez Polskę, w latach 1918–1922 przebywał w Krakowie, gdzie występował w tamtejszym Teatrze Powszechnym oraz w operetce. Następnie przeniósł się do Warszawy, gdzie występował jako tancerz oraz zajmował się choreografią i reżyserią. Współpracował z operetką oraz stołecznymi teatrami rewiowymi: Qui Pro Quo (1924), Perskie Oko (1925–1926), Teatr Nowości (1927–1928), Uśmiech Warszawy (1930), Ananas (1931–1932), Banda (1932–1933), Cyganeria (1933), Cyrulik Warszawski (1936) oraz Buffo (1939). Ponadto był związany z zespołami Teatrów: Polskiego, Małego (1993–1933), Narodowego (1934) oraz Letniego (1936, 1938). Występował także w lwowskim teatrze Gong (1929). Pro­wadził również własny zespół baletowy, zwany "Koszutsky Girls", który często występował w filmach. Sam był autorem choreografii do filmów: "Straszny dwór" (1936), "Ada! To nie wypada!" (1936), "Dodek na froncie" (1936), "Halka" (1937) oraz "Szczęśliwa trzynastka" (1938).
Podczas II wojny światowej pracował jako kelner w kawiarni Na Antresoli w Warszawie. Po wojnie reżyserował oraz grywał epizodyczne role w Teatrze Syrena w Łodzi.
Był dwukrotnie żonaty: po raz pierwszy z aktorką Pauliną Koszutską (ślub ok. 1900), natomiast po raz drugi ze Stanisławą Podkowicz.

</doc>
<doc id="5115178" url="https://pl.wikipedia.org/wiki?curid=5115178" title="Mińsk Arena">
Mińsk Arena



</doc>
<doc id="5115181" url="https://pl.wikipedia.org/wiki?curid=5115181" title="Małżoraczki Belgii">
Małżoraczki Belgii

Małżoraczki Belgii – ogół taksonów skorupiaków z gromady małżoraczków (Ostracoda), których występowanie stwierdzono na terytorium Belgii.
Rząd: Podocopida.
W Belgii stwierdzono około 130 gatunków:

</doc>
<doc id="5115184" url="https://pl.wikipedia.org/wiki?curid=5115184" title="A Little Something Special">
A Little Something Special



</doc>
<doc id="5115196" url="https://pl.wikipedia.org/wiki?curid=5115196" title="Promenada Krzycka">
Promenada Krzycka

Promenada Krzycka () – pas zieleni miejskiej o długości ok. 7,5 km położony wzdłuż nasypu kolejowego Towarowej Obwodnicy Wrocławia we Wrocławiu, stanowiący obszar miejskiej przestrzeni zielonej zlokalizowany w obrębie dawnych dzielnic Krzyki i Fabryczna.
Promenada powstała jako szlak rekreacyjny wzdłuż nasypu torów kolejowych Towarowej Obwodnicy Wrocławia, według pomysłu dyrektora Ogrodów Miejskich Wrocławia Hugo Richtera przy współpracy z Towarzystwem Upiększania Miasta. Ścieżka spacerowa zaczęła być urządzana w 1893 r. na odcinku od ul. Grabiszyńskiej do ul. Borowskiej jako uzupełnienie systemu zielonego pierścienia terenów zieleni Wrocławia. Pierwszy odcinek promenady zorganizowano pomiędzy ul. Krzycką i ul. Racławicką, co umożliwiło połączenie Parku Południowego z terenami zielonymi w okolicy Małej Sobótki. Z czasem zbudowano trakty piesze, tworząc ciąg dróg alejowych obsadzanych drzewami (m.in. dęby szypułkowe, klony pospolite, topole białe, lipy drobnolistne, kasztanowce, dęby czerwone), urządzono przyległe tereny zielone i rekreacyjne. Urządzanie promenady trwało blisko 50 lat.
Na odcinku od ul. Grabiszyńskiej do al. Racławickiej trakt prowadził po wewnętrznej stronie nasypu kolejowego, a tam przechodził pod wiaduktem na zewnętrzną stronę nasypu. Trasa miała od 1 do 3 metrów szerokości w zależności od odcinka, miejscami była to droga gruntowa. Oprócz zasadniczej funkcji, zieleń pełniła także rolę militarną, maskując nasyp kolejowy, który oprócz funkcji transportowej stanowił także pas umocnień.
Celem projektu było wykorzystanie trójkątnych skrawków działek oraz ziemnych nasypów pozostałych po budowie linii kolejowej. W wyniku tej inwestycji zostały one przekształcone w trasę spacerową o długości ok. 5 km z punktami widokowymi m.in. Wzgórzem Gajowickim, Wzgórzem Bendera, Skórnikiem i Małą Sobótką.
Docelowo sieć terenów zielonych wzdłuż linii kolejowych miała połączyć Popowice i Brochów.
Po II wojnie światowej trakt uległ jednak zapomnieniu i stopniowej degradacji, a nowa administracja skupiała się na utrzymaniu jedynie łączonych przez niego terenów zielonych. Ponadto dokonano przekształcenia otaczających ją terenów, i na miejscu zrujnowanej zabudowy stawiano bloki wielorodzinne, a osiedla-ogrody dogęszczono.
W XXI r. rozpoczęła się jego rewitalizacja, mająca na celu zbudowanie w południowym Wrocławiu spójnego systemu zieleni o długości ok. 7,5 km, z wykorzystaniem Promenady jako łącznika pomiędzy istniejącymi parkami Grabiszyńskim i Południowym oraz nowymi parkami w stronę osiedla Tarnogaj. Poszczególne fragmenty Promenady zaprojektowano z przeznaczeniem dla pieszych, rowerzystów oraz rolkarzy. W kolejnych edycjach Wrocławskiego Budżetu Obywatelskiego projekty związane z Promenadą Krzycką i jej rozszerzeniem należały do faworytów w głosowaniach mieszkańców.

</doc>
<doc id="5115199" url="https://pl.wikipedia.org/wiki?curid=5115199" title="Mistrzostwa Europy w Piłce Nożnej 1972 (eliminacje)">
Mistrzostwa Europy w Piłce Nożnej 1972 (eliminacje)

Eliminacje UEFA Euro 1972.
W eliminacjach do Mistrzostw Europy w Piłce Nożnej w 1972 roku grało 32 drużyn podzielonych na osiem grup po cztery drużyny. Każdy zwycięzca grupy awansował do ćwierćfinału. Ćwierćfinały zostały rozegrane w dwóch meczach na zasadach u siebie i na wyjeździe. Zwycięzcy ćwierćfinałów przeszli do turnieju finałowego.
streszczenie.
Zwycięzcy grup awansowali do ćwierćfinału (druga runda), a pozostałe drużyny odpadły po fazie grupowej eliminacji.
Rozstrzyganie rankingu.
Jeśli dwie lub więcej drużyn ukończyło poziom punktowy po zakończeniu meczów grupowych, do ustalenia ostatecznego rankingu wykorzystano następujące zasady:
Grupy eliminacyjne.
Legenda:
M – Mecze
W – Wygrane
R – Remisy
P – Porażki
BZ – Bramki zdobyte
BS – Bramki stracone
BB – Bilans bramek
Pkt – Punkty
Grupa 1.
Źródło:
Grupa 2.
Źródło:
Grupa 3.
Źródło:
Grupa 4.
Źródło:
Grupa 5.
Źródło:
Grupa 6.
Źródło:
Grupa 7.
Źródło:
Grupa 8.
Źródło:
Najlepsi Strzelcy.
W eliminacjach było strzelonych 282 goli w 105 meczach, co daje średnią 2.69 goli na mecz.
7 goals
5 goals
4 goals
3 goals
2 goals
1 goal
1 bramka samobójcza

</doc>
<doc id="5115205" url="https://pl.wikipedia.org/wiki?curid=5115205" title="Kacper Ruciński">
Kacper Ruciński

Kacper Ruciński (ur. 28 sierpnia 1984 w Malborku) – polski satyryk i stand-uper.
Życiorys.
Absolwent Akademii Wychowania Fizycznego i Sportu im. Jędrzeja Śniadeckiego w Gdańsku. Na scenie debiutował w 2009 roku wraz z grupą improwizacyjną W Gorącej Wodzie Kompani. W latach 2010–2012 należał – wraz z Katarzyną Piasecką i Abelardem Gizą – do grupy Stand-up Bez Cenzury. Równocześnie zdobył kilkanaście nagród i wyróżnień na festiwalach i przeglądach kabaretowych w Polsce. w 2010 roku wystąpił w jedynej edycji programu "Stand up. Zabij mnie śmiechem".
W latach 2013–2014 prowadził program "Tylko dla dorosłych", stanowiący autonomiczną część programu satyrycznego "Dzięki Bogu już weekend".
W 2013 roku zawarł związek małżeński z Karoliną Wróbel, z którego urodziła się córka (2017).
W roku 2022 został jednym z jurorów-detektywów w programie "Mask Singer" telewizji TVN. 15 czerwca 2022 roku został ogłoszony rzecznikiem prasowym klubu piłkarskiego KTS Weszło.

</doc>
<doc id="5115229" url="https://pl.wikipedia.org/wiki?curid=5115229" title="Stipe Jurić">
Stipe Jurić

Stipe Jurić (ur. 19 listopada 1998 w Tomislavgradzie) – bośniacki piłkarz występujący na pozycji napastnika w polskim klubie ŁKS Łódź. Zawodnik posiada chorwackie obywatelstwo.

</doc>
<doc id="5115230" url="https://pl.wikipedia.org/wiki?curid=5115230" title="Powrót do Klondike">
Powrót do Klondike

Powrót do Klondike (ang. "Back to the Klondike") – disneyowski komiks Carla Barksa. 
Historia po raz pierwszy pojawiła się w 1953 r. na łamach amerykańskiego czasopisma "Four Color". Po raz pierwszy wydano ją w Polsce w lutym 2012 r. 
Fabuła.
Sknerus cierpi na zaniki pamięci, więc Donald zabiera go do lekarza. Po zażyciu lekarstw McKwacz zaczyna przypominać sobie zdarzenia ze swojej przeszłości jako poszukiwacza złota. Decyduje się wyruszyć z Donaldem i jego siostrzeńcami w podróż do Klondike, by odnaleźć zakopane tam przez siebie złoto. Zabiera także ze sobą lekarstwo na pamięć, choć nie zawsze regularnie je zażywa. 
W drodze na miejsce Sknerus opowiada krewnym o tym, jak w trakcie gorączki złota w Klondike poznał Złotkę, śpiewaczkę z miejscowej tancbudy. Usiłowała obrabować Sknerusa, który odpłacił jej, porywając ją na swoją działkę i zmuszając do odpracowania wyrządzonych Sknerusowi szkód. 
Po przybyciu do Klondike okazuje się, że działka zawierająca złoto Sknerusa jest zajęta przez tajemniczą postać, zażarcie broniącą swojej własności. Kaczory usiłują pokonać jej pułapki, ale udaje się to dopiero Hyziowi, Dyziowi i Zyziowi, którzy odkrywają, że na połaci ziemi osiedliła się Złotka. 
Wkrótce dochodzi do pierwszego po wielu latach spotkania Złotki i Sknerusa. Ten ostatni początkowo domaga się od kaczki spłaty sporego długu, ale przekonawszy się o biedzie, w jakiej żyje, decyduje się rzucić jej wyzwanie. Jeśli w określonym czasie Złotka znajdzie więcej złota od Sknerusa, jej dług zostanie anulowany. McKwacz zostaje zwyciężony, gdy Złotka odnajduje złoto, o którego istnieniu przypomniał sobie Sknerus; kaczor wyrzuca sobie, że gdyby zażył lekarstwo na pamięć, nie doszłoby do tej sytuacji. 
W drodze powrotnej Donald ujawnia siostrzeńcom, że Sknerus regularnie zażywał środek na pamięć, co oznacza, że pozwolił Złotce wygrać i okazał się mieć serce. 
O komiksie.
Powrót do Klondike jest miejscem debiutu postaci Złotki, będącej obiektem uczuć Sknerusa i chętnie wykorzystywanej przez innych autorów komiksów, w tym Dona Rosę. 
Historia jest także pierwszym komiksem Barksa, w którym Sknerus nie jest przedstawiony jako dusigrosz, ale także jako osoba posiadająca ludzkie odruchy. 
Adaptacje.
Komiks stał się podstawą dla odcinka 33 pierwszej serii serialu animowanego "Kacze opowieści". 

</doc>
<doc id="5115233" url="https://pl.wikipedia.org/wiki?curid=5115233" title="Jur Schryvers">
Jur Schryvers

Jur Schryvers (ur. 11 marca 1997) – belgijski piłkarz grający na pozycji prawego obrońcy. W sezonie 2021/2022 występuje w klubie Waasland-Beveren.
Kariera juniorska.
Schryvers grał jako junior dla F.C.Excelsior Essen, Hoogstraten VV, Beerschot AC (do 2013) oraz dla Club Brugge (2013–2017).
Kariera seniorska.
Waasland-Beveren.
Schryvers trafił do Waasland Beveren 1 lipca 2017 roku. Zadebiutował on dla tego klubu 14 października 2017 roku w meczu z KAA Gent (przeg. 2:0). Pierwszą bramkę zawodnik ten zdobył 29 września 2018 roku w wygranym 0:3 spotkaniu przeciwko Royal Excel Mouscron. Do 9 lipca 2021 roku dla Waasland-Beveren Belg rozegrał 113 meczy, strzelając 3 gole.

</doc>
<doc id="5115242" url="https://pl.wikipedia.org/wiki?curid=5115242" title="Glovo">
Glovo

Glovo – hiszpański start-up z branży szybkiego handlu, założony w Barcelonie w 2015 roku. Jest to usługa kurierska na żądanie, która kupuje, odbiera i dostarcza produkty zamówione za pośrednictwem aplikacji mobilnej. Oferuje wiele usług, a najpopularniejszą ofertą jest dostawa jedzenia. Firma została założona przez Oscara Pierre’a i Sachę Michaud.
Historia.
Firma została założona przez Oscara Pierre’a Miquela, który jest obecnie dyrektorem generalnym i Sachę Michaud, która jest współzałożycielem.
Firma ostatecznie poszerzyła swoją działalność na inne kraje. W styczniu 2020 r. Glovo zakończyło działalność w Turcji, Egipcie, Portoryko i Urugwaju.
W październiku 2020 r., w celu osiągnięcia rentowności, pozostałe operacje Glovo w Ameryce Łacińskiej zostały zakupione przez niemiecką firmę Delivery Hero, za transakcję o wartości 272 mln USD, pozostawiając Glovo tylko działalność w Europie Południowej i Wschodniej.
Usługi.
Najpopularniejszą usługą firmy pozostaje dostawa jedzenia. Inne usługi dostępne w aplikacji to dostawa zakupów, leków itp. Glovo umożliwia użytkownikom wyszukiwanie i składanie zamówień w restauracjach, które są odbierane, gdy są gotowe i dostarczane do domu użytkownika.
Działalność.
Od lutego 2021 r. Glovo działa w ponad 23 krajach na całym świecie.

</doc>
<doc id="5115249" url="https://pl.wikipedia.org/wiki?curid=5115249" title="Jużanka Chersoń">
Jużanka Chersoń

Jużanka Chersoń (ukr. ЖФК «Южанка» Херсон) – ukraiński klub piłki nożnej kobiet, mający siedzibę w mieście Chersoń na południu kraju, grający w latach 2005–2008 i 2010 w rozgrywkach ukraińskiej Wyższej ligi piłki nożnej.
Historia.
Chronologia nazw:
Klub piłkarski Jużanka został założony w Chersoniu w 2003 roku. W sezonie 2005 zespół startował w rozgrywkach Wyższej ligi, zajmując ósme miejsce. W następnym sezonie po nawiązaniu współpracy z firmą "Master-S" klub zmienił nazwę na Jużanka-Master-S i awansował na piątą lokatę. W kolejnych dwóch sezonach zajmował siódmą pozycję. W 2009 roku drużyna nie brała udziału w mistrzostwach. W 2010 zespół ponownie startował w Wyższej lidze, ale już w czerwcu klub z przyczyn finansowych zrezygnował z dalszych występów. Mecze chersońskiej drużyny ze wszystkimi przeciwnikami uznano za walkowery (+:-), a klub został sklasyfikowany na ostatnim dziewiątym miejscu.
Potem w klubie szkolono dzieci.
Barwy klubowe, strój, herb, hymn.
Klub ma barwy żółto-czerwone. Piłkarki swoje domowe spotkania zazwyczaj grają w żółtych koszulkach z czerwonymi rękawami, czerwonych spodenkach oraz żółtych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Struktura klubu.
Stadion.
Klub rozgrywa swoje mecze domowe na stadionie Master-S w Chersoniu o pojemności 1 tys. widzów.
Inne sekcje.
Klub oprócz głównej drużyny prowadzi drużynę młodzieżowe oraz dla dzieci, grające w turniejach miejskich.

</doc>
<doc id="5115251" url="https://pl.wikipedia.org/wiki?curid=5115251" title="Uniwersytet Metropolitalny w Pradze">
Uniwersytet Metropolitalny w Pradze

Uniwersytet Metropolitalny w Pradze () – czeska uczelnia prywatna zlokalizowana w Pradze. Została założona w 2001 roku.

</doc>
<doc id="5115256" url="https://pl.wikipedia.org/wiki?curid=5115256" title="Tour Eria">
Tour Eria

Tour Eria to wieżowiec biur, sklepów i innych obiektów zlokalizowany w biznesowej dzielnicy La Défense pod Paryżem we Francji (dokładnie w Puteaux). Zbudowany w 2021 r., przejmuje zniszczoną w 2017 r. "Tour Arago".
W szczególności ma on gościć we wrześniu 2021 r. „"Campus Cyber"” wybrany przez Prezydenta Republiki Emmanuel Macron oraz działania szkoleniowe z zakresu cyberbezpieczeństwa.

</doc>
<doc id="5115257" url="https://pl.wikipedia.org/wiki?curid=5115257" title="Nico Schlotterbeck">
Nico Schlotterbeck

Nico Schlotterbeck (ur. 1 grudnia 1999 w Waiblingen) – niemiecki piłkarz, występujący na pozycji środkowego obrońcy w niemieckim klubie Borussii Dortmund.
Kariera klubowa.
SC Freiburg.
Schlotterbeck zadebiutował w SC Freiburg 9 marca 2019, zastępując Philippa Lienharta, w wygranym 2:1 meczu z Herthą BSC.
Union Berlin.
W barwach Freiburga, Schlotterbeck rzadko występował w większym wymiarze czasowym, dlatego 31 lipca 2020 trafił do zespołu 1. FC Union Berlin na zasadzie rocznego wypożyczenia. W poprzednim sezonie w zespole tym występował jego brat Keven Schlotterbeck. W barwach stołecznego klubu młodszy z braci wystąpił 16 razy w podstawowym składzie i po zakończeniu sezonu powrócił do Freiburga.
Kariera reprezentacyjna.
Schlotterbeck zaliczył pojedyncze występy w kadrach U-18, U-19, U-20. 5 września 2019 zadebiutował w reprezentacji U-21 w spotkaniu przeciwko Grecji. W 2021 trener Stefan Kuntz włączył go do kadry na Mistrzostwa Europy U-21. Wystąpił on we wszystkich meczach turnieju w pełnym wymiarze czasowym, a drużyna Niemiec została triumfatorem turnieju po zwycięstwie 1:0 nad Portugalią w finale. W seniorskiej reprezentacji zadebiutował 26 marca 2022 w spotkaniu przeciwko Izraelowi.
Życie prywatne.
Schlotterbeck jest siostrzeńcem byłego zawodowego piłkarza Nielsa Schlotterbecka, który grał również we Freiburgu.

</doc>
<doc id="5115258" url="https://pl.wikipedia.org/wiki?curid=5115258" title="Tour Arago">
Tour Arago



</doc>
<doc id="5115267" url="https://pl.wikipedia.org/wiki?curid=5115267" title="Parafia Niepokalanego Poczęcia Najświętszej Maryi Panny w Domaczewie">
Parafia Niepokalanego Poczęcia Najświętszej Maryi Panny w Domaczewie

Parafia Niepokalanego Poczęcia Najświętszej Maryi Panny w Domaczewie – rzymskokatolicka parafia znajdująca się w diecezji pińskiej, w dekanacie brzeskim, na Białorusi.
Historia.
W XIX w. w Domaczewie istniała kaplica filialna parafii Podwyższenia Krzyża Świętego w Brześciu. W 1905 została ona zastąpiona nową, murowaną świątynią.
Parafia powstała prawdopodobnie w 1922 (lub kilka lat wcześniej). Od 28 października 1925 należy do diecezji pińskiej.
Od 1935 r. administratorem parafii był ks. Stanisław Nowak. W maju 1942 r. został aresztowany przez Niemców i osadzony w więzieniu w Brześciu. Później wywieziono go do obozu koncentracyjnego w Kołdyczewie i 14 listopada 1942 r. zagazowano w przekształconym w komorę gazową samochodzie, w uroczysku Lachówka, wraz z co najmniej 6 innymi kapłanami.
Parafia zanikła po II wojnie światowej, gdy Domaczewo znalazło się w granicach Związku Sowieckiego. Część parafii położona na lewym brzegu Bugu, która pozostała w Polsce, została przyłączona do parafii Matki Bożej Różańcowej w Sławatyczach oraz Przemienienia Pańskiego w Jabłecznej. Ostatni proboszcz ks. Jan Breczko w 1945 przeprawił się na polski brzeg Bugu, zabierając ze sobą dokumenty parafialne, które dzięki temu ocalały. Kościół został znacjonalizowany i w kolejnych latach służył m.in. jako kino.
Parafia odrodziła się po upadku komunizmu. W latach 90. XX w. zwrócono kościół, który w kolejnych latach został wyremontowany. Z parafii w Sławatyczach zwrócono wyposażenie kościoła, które zdołano wywieźć w 1945.

</doc>
<doc id="5115270" url="https://pl.wikipedia.org/wiki?curid=5115270" title="Egg (zespół muzyczny)">
Egg (zespół muzyczny)

Egg – brytyjski zespół grający rocka progresywnego. Został założony w lipcu 1968 roku w Londynie. Nagrali dwa albumy studyjne, po czym zespół zakończył działalność w 1972 roku. W 1974 roku nastąpiła krótka reaktywacja, by nagrać trzeci album z gościnnym udziałem gitarzysty Steve'a Hillage'a w jednym utworze.
Historia.
Założycielami Egg byli Dave Stewart, który grał na instrumentach klawiszowych, Mont Campbell na gitarze basowej i wokalu oraz perkusista Clive Brooks. Zespół został utworzony na gruzach grupy Uriel, którego oprócz trzech wymienionych był również gitarzysta i wokalista Steve Hillage. Po tym jak Hillage opuścił Uriel w sierpniu 1968 roku by podjąć studia na Uniwersytecie Kent, pozostała trójka kontynuowała działalność jako trio. Po podpisaniu umowy z oddziałem zarządu klubu Middle Earth, doradzono im zmianę nazwy na Egg, bowiem rzekomo nazwa Uriel "brzmiał za bardzo jak 'pisuar'" (ang. urinal). W maju 1969 roku zespół podpisał kontrakt z wytwórnią Decca i wydał swój debiutancki album w marcu 1970 roku. Choć nie odniósł on sukcesu komercyjnego, został przyjęty na tyle dobrze, że wytwórnia sfinansowała nagranie kolejnego albumu, lecz gdy nadszedł czas na jego wydanie, wytwórnia odłożyła go na półkę. Dopiero w końcu dzięki lobbingowi producenta Neila Slavena ukazał się "The Polite Force" w lutym 1971 roku. Po podpisaniu kontraktu z firmą zarządzającą The Groundhogs, Egg zakończył rok zwiększoną liczbą tras koncertowych, ale pomimo zgromadzenia wystarczającej ilości materiału na trzeci album, grupie nie udało się znaleźć nowego kontraktu płytowego, czego w rezultacie rozpadli się w lipcu 1972 roku.
Po rozpadzie Dave Stewart przeszedł do grupy Khan, później do Hatfield and the North, Clive Brooks do The Groundhogs (w późniejszym okresie był technicznym grupy Pink Floyd), natomiast Mont Campbell grał w zespołach Gilgamesh oraz National Health.
W 1974 roku Stewart, który podpisał kontrakt z Virgin jako członek Hatfield and the North, załatwił Egg nagranie niewydanego materiału, co zaowocowało trzecim i ostatnim albumem "The Civil Surface", który ukazał się w grudniu tego samego roku.
W grudniu 2007 roku ukazał się zbiór nagrań live z lat 1969-1972 o tytule "The Metronomical Society".
Perkusista Clive Brooks zmarł 5 maja 2017 roku.
Tło i struktura utworów.
Egg są często uważani za część sceny Canterbury, ruchu muzyków progresywnych i psychodelicznych, opartego na późniejszym członkostwie Stewarta w Hatfield and the North i National Health, mimo że zespół nie pochodzi z Canterbury. Ich muzykę można określić jako rock progresywny z elementami rocka psychodelicznego, jazz rocka i awangardy (późniejszy przykład ruchu Rock in Opposition). Używali nietypowego metrum, co znalazło odzwierciedlenie w utworach takich jak "Seven Is A Jolly Good Time". Wnieśli też do swojej muzyki element humorystyczny. Mont Campbell, główny kompozytor zespołu, przyznawał się do ogromnego wpływu Igora Strawinskiego, co zaowocowało wieloczęściowymi suitami, takimi jak "Symphony no. 2" i "Long Piece no. 3".
Arzachel.
W połowie 1969 roku, Stewart, Campbell i Brooks wzięli udział w jednorazowym projekcie studyjnym "Arzachel" (1969). Nazwa ta została wzięta od kratera księżycowego. W tym projekcie wystąpił również gitarzysta i wokalista Steve Hillage (gdy miał przerwę wakacyjną na studiach), który tak jak pozostali był członkiem grupy Uriel. Egg miał w tym czasie podpisany kontrakt z wytwórnią Decca, dlatego też wszyscy występowali pod pseudonimami.
Dostępna jest również 60-stronicowa broszura "Copious Notes", licząca 26 000 słów. Napisana przez Dave'a Stewarta, Monta Campbella oraz ich bliskiego przyjaciela Antony'ego Vinalla, opowiada historię Uriel, Arzachel, Egg i The Ottawa Company, od powstania Uriel na początku 1968 roku do powstania ostatniego albumu Egg "The Civil Surface" w 1974 roku. Broszura zawiera osobiste wspomnienia, anegdoty, krótkie historie, przypadkowe wspomnienia, obserwacje społeczne, szczegóły z epoki, analizy muzyczne oraz teksty piosenek, jak również kolekcję archiwalnych zdjęć wykonanych przez Terry'ego Yettona i muzyków.

</doc>
<doc id="5115272" url="https://pl.wikipedia.org/wiki?curid=5115272" title="Andreas Staier">
Andreas Staier

Andreas Staier (ur. 13 września 1955 w Getyndze) – niemiecki klawesynista i pianista.
Życiorys.
W latach 1974–1979 uczył się gry na fortepianie, klawesynie i fagocie u Hochschule für Musik w Hanowerze, gdzie jego nauczycielem był Gustav Leonhardt. Od 1980 do 1982 roku był uczniem Tona Koopmana w Amsterdamie. W latach 1983–1986 występował jako klawesynista z zespołem Musica Antiqua Köln, z którym odbył liczne podróże koncertowe i dokonał nagrań płytowych. Od 1987 do 1996 roku był wykładowcą klawesynu w Schola Cantorum Basiliensis.
Występuje jako solista i kameralista, grając na klawesynie oraz fortepianach historycznych. W jego repertuarze znajdują się dzieła m.in. Johanna Sebastiana Bacha, Domenico Scarlattiego, Josepha Haydna, Wolfganga Amadeusa Mozarta, Franza Schuberta, a także mniej znanych twórców takich jak Joseph Anton Steffan, Jan Ladislav Dussek i Antonio Salieri. Dokonał licznych nagrań płytowych dla wytwórni Teldec, Harmonia Mundi, Deutsche Grammophon.

</doc>
<doc id="5115274" url="https://pl.wikipedia.org/wiki?curid=5115274" title="Letnie Grand Prix kobiet w kombinacji norweskiej 2021">
Letnie Grand Prix kobiet w kombinacji norweskiej 2021

Letnie Grand Prix kobiet w kombinacji norweskiej 2021 – trzecia w historii edycja cyklu Letniej Grand Prix w kombinacji norweskiej. Sezon składał się z pięciu konkursów indywidualnych. Rywalizacja rozpoczęła się 27 sierpnia 2021 w Oberhofie, a finałowe zawody odbyły się 5 września 2021 w Villach. W związku z odwołaniem ubiegłorocznego cyklu Grand Prix, żadna zawodniczka nie broniła tytułu.
Zwyciężczynią Letniego Grand Prix została Norweżka Gyda Westvold Hansen, drugie miejsce zajęła Słowenka Ema Volavšek, a trzecią lokatę wywalczyła Austriaczka Lisa Hirner. Podobnie jak w poprzednich sezonach zwyciężczyni LGP 2021 zgodnie z regulaminem mogła zostać jedynie zawodniczka, która wystartowała we wszystkich zawodach.

</doc>
<doc id="5115279" url="https://pl.wikipedia.org/wiki?curid=5115279" title="Alpen Cup w kombinacji norweskiej 2021/2022">
Alpen Cup w kombinacji norweskiej 2021/2022

Alpen Cup w kombinacji norweskiej 2021/2022 to kolejna edycja tego cyklu zawodów. Rywalizacja rozpoczęła się 11 września 2021 r. w niemieckim Oberwiesenthal, a zakończyła się 13 marca 2022 r. w austriackim Eisenerz.
Tytułu z poprzedniej edycji bronił Austriak Florian Kolb. W tym sezonie natomiast najlepszy okazał się Włoch Iacopo Bortolas.
Przypisy.
Za zawody w Predazzo nie były przyznawane punkty.

</doc>
<doc id="5115284" url="https://pl.wikipedia.org/wiki?curid=5115284" title="Rotselaar">
Rotselaar

Rotselaar – miasto i gmina w Brabancji Flamandzkiej, w Belgii. Według danych na rok 2021 miasto zamieszkiwało 17 081 osób, a gęstość zaludnienia wyniosła 454,3 os./km2.
Demografia.
Ludność historyczna:
Ludność według grup wiekowych:
Struktura płci:
Klimat.
Klimat jest przybrzeżny. Średnia temperatura wynosi 10 °C. Najcieplejszym miesiącem jest lipiec (19 °C), a najzimniejszym miesiącem jest styczeń (0 °C).

</doc>
<doc id="5115286" url="https://pl.wikipedia.org/wiki?curid=5115286" title="Alpen Cup kobiet w kombinacji norweskiej 2021/2022">
Alpen Cup kobiet w kombinacji norweskiej 2021/2022

Alpen Cup kobiet w kombinacji norweskiej 2021/2022 to kolejna edycja tego cyklu zawodów. Rywalizacja rozpoczęła się 10 sierpnia 2021 r. w niemieckim Klingenthal, a zakończyła się 13 marca 2022 r. w niemieckim Rastbüchl.
Tytułu z poprzedniej edycji broniła Austriaczka Sigrun Kleinrath. W tym sezonie natomiast najlepsza okazała się Słowenka Silva Verbič.
Przypisy.
Za zawody w Predazzo nie były przyznawane punkty.

</doc>
<doc id="5115287" url="https://pl.wikipedia.org/wiki?curid=5115287" title="Scherpenheuvel-Zichem">
Scherpenheuvel-Zichem

Scherpenheuvel-Zichem – miasto i gmina w Brabancji Flamandzkiej, w Belgii. Według danych na rok 2021 miasto zamieszkiwało 23 135 osób, a gęstość zaludnienia wyniosła 458,1 os./km2.
Demografia.
Ludność historyczna:
Ludność według grup wiekowych:
Struktura płci:
Klimat.
Klimat jest przybrzeżny. Średnia temperatura wynosi 10 °C. Najcieplejszym miesiącem jest lipiec (19 °C), a najzimniejszym miesiącem jest styczeń (0 °C).

</doc>
<doc id="5115289" url="https://pl.wikipedia.org/wiki?curid=5115289" title="Ulica Wincentego Rzymowskiego w Warszawie">
Ulica Wincentego Rzymowskiego w Warszawie

Ulica Wincentego Rzymowskiego – ulica w warszawskiej dzielnicy Mokotów.
Położenie i charakterystyka.
Ulica biegnie w warszawskiej dzielnicy Mokotów na obszarze Miejskiego Systemu Informacji Służew od ronda Unii Europejskiej do węzła drogowego na skrzyżowaniu z ulicami Puławską i Doliną Służewiecką. Na całej swojej długości ma status drogi powiatowej. Przebiega nad Potokiem Służewieckim, we wschodniej części sąsiaduje z parkiem utworzonym wokół Stawu Służewieckiego oraz pętlą tramwajową Wyścigi. Ulica w okresie od 2000 do 2014 roku była fragmentem drogi krajowej nr 7. Jej długość wynosi 1,79 km.
Ulica przebiega przez Służewiec Południowy, jednostkę niższego rzędu w dzielnicy Mokotów. Wzdłuż jej biegu znajdują się zabudowania Służewca Mieszkalnego, a także pomiędzy ulicą Obrzeżną a Zygmunta Modzelewskiego bloki mieszkalne eksperymentalnego osiedla Prototypów. Przy ulicy znajdują się również m.in.: biurowiec BTA Office Center (nr 34) wybudowany w latach 1998–1999 według projektu Tomasza Kazimierskiego, Andrzeja Ryby i M. Nowaka, kościół św. Maksymiliana Kolbego (nr 35) autorstwa Wojciecha Kowalczyka i Andrzeja Ustiana zrealizowany w latach 1980–1981, a także budynek nowej siedziby Domu Kultury „Kadr” (nr 32) projektu Małgorzaty Dąbrowskiej, Tomasza Graja i Niny Ślusarskiej, otwarty w 2017.
Nazwa.
Nazwa ulicy została nadana przez Radę Narodową m.st. Warszawy w 1961 roku. Jej patronem został literat, dziennikarz i polityk Wincenty Rzymowski. Wcześniej określana była roboczą nazwą Nowo-Wołoska.
W 2017 roku Wojewoda Mazowiecki wydał zarządzenie zastępcze zmieniające patrona ulicy na kompozytora Przemysława Gintrowskiego. Zmiana została dokonana w związku z wejściem w życie ustawy o zakazie propagowania komunizmu lub innego ustroju totalitarnego przez nazwy budowli, obiektów i urządzeń użyteczności publicznej. Instytut Pamięci Narodowej uznał, iż nazwa ulicy posiadająca za patrona „jedną z twarzy stalinizmu w Polsce” propaguje komunizm. W 2018 roku Wojewódzki Sąd Administracyjny w Warszawie uchylił zarządzenie wojewody ze względu na wady prawne, a Naczelny Sąd Administracyjny stanowisko to podtrzymał.

</doc>
<doc id="5115292" url="https://pl.wikipedia.org/wiki?curid=5115292" title="Youth Cup w kombinacji norweskiej 2021/2022">
Youth Cup w kombinacji norweskiej 2021/2022

Sezon 2021/2022 Youth Cup w kombinacji norweskiej. Rywalizacja rozpoczęła się w niemieckim Oberhofie, 27 sierpnia 2021, natomiast zakończyła się 9 stycznia 2022 w czeskim Harrachovie.
W grupie Youth I w sezonie 2021/2022 startowali zawodnicy urodzeni w latach 2007–2009, natomiast w grupie Youth II zawodnicy urodzeni w latach 2004–2006.

</doc>
<doc id="5115293" url="https://pl.wikipedia.org/wiki?curid=5115293" title="Tielt-Winge">
Tielt-Winge

Tielt-Winge – miasto i gmina w Brabancji Flamandzkiej, w Belgii. Według danych na rok 2021 miasto zamieszkiwało 10 877 osób, a gęstość zaludnienia wyniosła 246,1 os./km2.
Demografia.
Ludność historyczna:
Ludność według grup wiekowych:
Struktura płci:
Klimat.
Klimat jest przybrzeżny. Średnia temperatura wynosi 10 °C. Najcieplejszym miesiącem jest lipiec (19 °C), a najzimniejszym miesiącem jest styczeń (0 °C).

</doc>
<doc id="5115295" url="https://pl.wikipedia.org/wiki?curid=5115295" title="Youth Cup kobiet w kombinacji norweskiej 2021/2022">
Youth Cup kobiet w kombinacji norweskiej 2021/2022

Sezon 2021/2022 Youth Cup kobiet w kombinacji norweskiej. Rywalizacja rozpoczęła się w niemieckim Oberhofie, 27 sierpnia 2021, natomiast zakończyła się 9 stycznia 2022 w czeskim Harrachovie.
W grupie Youth I w sezonie 2021/2022 startowały zawodniczki urodzone w latach 2007–2009, natomiast w grupie Youth II zawodniczki urodzone w latach 2004–2006.

</doc>
<doc id="5115308" url="https://pl.wikipedia.org/wiki?curid=5115308" title="Jednist'-SzWSM Płysky (piłka nożna kobiet)">
Jednist'-SzWSM Płysky (piłka nożna kobiet)

Jednist'-SzWSM Płysky (ukr. ЖФК «Єдність-ШВСМ» Плиски) – ukraiński klub piłki nożnej kobiet, mający siedzibę we wsi Płysky, w obwodzie czernihowskim, na północy kraju, grający w latach 2017–2020 w rozgrywkach ukraińskiej Wyższej ligi piłki nożnej.
Historia.
Chronologia nazw:
Klub piłkarski Spartak został założony w Czernihowie w 2001 roku. W sezonie 2013 zespół żeński startował w rozgrywkach Pierwszej ligi, zajmując drugie miejsce w grupie 2, ale potem przegrał 0:2 w półfinale z Jatrań-Bazys i w meczu o 3.miejsce z Żytłobud-2-ChOWUFK Charków (0:2). Po roku przerwy, w 2015 ponownie startował w Pierwszej lidze, zajmując drugie miejsce w grupie 1. W następnym sezonie najpierw zajął drugie miejsce w grupie 2, a potem w turnieju finałowym zwyciężył w grupie pierwszej i awansował do Wyższej ligi. W 2017 po nawiązaniu współpracy z klubem Jednist' Płysky (zarejestrowany w 2002) przeniósł się z Czernihowa i zmienił nazwę na Jednist'. Debiutowy sezon na najwyższym poziomie zakończył na siódmej pozycji. W kolejnych trzech sezonach zajmował piątą pozycję. W 2018 po nawiązaniu współpracy ze Szkołą Wyższego Sportowego Mistrzostwa (SzWSM) klub zmienił nazwę na Jednist'-SzWSM Płysky. Po zakończeniu sezonu 2019/20 klub zrezygnował z dalszych występów w Wyższej lidze.
Barwy klubowe, strój, herb, hymn.
Klub ma barwy biało-niebieskie. Piłkarki swoje domowe spotkania zazwyczaj grają w białych koszulkach, granatowych spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Struktura klubu.
Stadion.
Klub rozgrywa swoje mecze domowe na stadionie Jednist' w Płyskach o pojemności 1,5 tys. widzów.
Inne sekcje.
Klub oprócz głównej drużyny prowadzi drużynę młodzieżowe oraz dla dzieci, grające w turniejach miejskich.

</doc>
<doc id="5115311" url="https://pl.wikipedia.org/wiki?curid=5115311" title="Jednist' Płysky (piłka nożna kobiet)">
Jednist' Płysky (piłka nożna kobiet)



</doc>
<doc id="5115312" url="https://pl.wikipedia.org/wiki?curid=5115312" title="Pluskwiaki Belgii">
Pluskwiaki Belgii

Pancerzowce Belgii – ogół taksonów owadów z rzędu pluskwiaków (Hemiptera), których występowanie stwierdzono na terytorium Belgii.
Piewiki (Auchenorrhyncha).
Cykadokształtne (Cicadomorpha).
Krasankowate (Cercopidae).
W Belgii stwierdzono:
Pienikowate (Aphrophoridae).
W Belgii stwierdzono:
Skoczkowate, bezrąbkowate (Cicadellidae).
W Belgii stwierdzono co najmniej 288 gatunków.
Ulopidae.
W Belgii stwierdzono 1 gatunek:
Zgarbkowate (Membracidae).
W Belgii stwierdzono 2 gatunki:
Fulgorokształtne (Fulgoromorpha).
Cybelowate (Tettigometridae).
W Belgii stwierdzono 1 gatunek:
Ocikowate (Caliscelidae).
W Belgii stwierdzono 2 gatunki:
Owoszczowate (Issidae).
W Belgii stwierdzono 2 gatunki:
Szrońcowate (Cixiidae).
W Belgii stwierdzono:
Szydlakowate (Delphacidae).
W Belgii stwierdzono co najmniej 76 gatunków.
Pluskwiaki różnoskrzydłe (Heteroptera).
Cimicomorpha.
Dziubałkowate (Anthocoridae).
W Belgii stwierdzono co najmniej 35 gatunków:
Microphysidae.
W Belgii stwierdzono:
Pluskwowate (Cimicidae).
W Belgii stwierdzono:
Prześwietlikowate (Tingidae).
W Belgii stwierdzono co najmniej 39 gatunków:
Tasznikowate (Miridae).
W Belgii stwierdzono co najmniej 235 gatunków.
Zajadkowate (Reduviidae).
W Belgii stwierdzono:
Zażartkowate (Nabidae).
W Belgii stwierdzono:
Dipsocoromorpha.
Ceratocombidae.
W Belgii stwierdzono 1 gatunek:
Dipsocoridae.
W Belgii stwierdzono 1 gatunek:
Leptopodomorpha.
Leptopodidae.
W Belgii stwierdzono 1 gatunek:
Nabrzeżkowate (Saldidae).
W Belgii stwierdzono:
Pentatomomorpha.
Aphelocheiridae.
W Belgii stwierdzono:
Artheneidae.
W Belgii stwierdzono:
Blissidae.
W Belgii stwierdzono:
Błyszczykowate (Thyreocoridae).
W Belgii stwierdzono:
Brudźcowate (Rhyparochromidae).
W Belgii stwierdzono:
Kowalowate (Pyrrhocoridae).
W Belgii stwierdzono:
Korowcowate (Aradidae).
W Belgii stwierdzono:
Oxycarenidae.
W Belgii stwierdzono:
Pawężowate (Plataspidae).
W Belgii stwierdzono:
Płaszczyńcowate (Piesmatidae).
W Belgii stwierdzono:
Puklicowate (Acanthosomatidae).
W Belgii stwierdzono:
Sienikowate (Heterogasteridae).
W Belgii stwierdzono:
Smukleńcowate (Berytidae).
W Belgii stwierdzono:
Smyczykowate (Alydidae).
W Belgii stwierdzono:
Stenocephalidae.
W Belgii stwierdzono:
Tarczówkowate (Pentatomidae).
W Belgii stwierdzono:
Wtykowate (Coreidae).
W Belgii stwierdzono:
Wyłupieniowate (Geocoridae).
W Belgii stwierdzono:
Wysysowate (Rhopalidae).
W Belgii stwierdzono:
Wzdęcielowate (Cymidae).
W Belgii stwierdzono:
Ziemikowate (Cydnidae).
W Belgii stwierdzono:
Zwińcowate (Lygaeidae).
W Belgii stwierdzono:
Żółwinkowate (Scutelleridae).
W Belgii stwierdzono:
Pluskwiaki półwodne (Gerromorpha).
Błotnicowate (Hebridae).
W Belgii stwierdzono:
Nartnikowate (Gerridae).
W Belgii stwierdzono:
Plesicowate (Veliidae).
W Belgii stwierdzono:
Poślizgowate (Hydrometridae).
W Belgii stwierdzono:
Wodziarkowate (Mesoveliidae).
W Belgii stwierdzono:
Pluskwiaki wodne właściwe (Nepomorpha).
Pianówkowate (Pleidae).
W Belgii stwierdzono:
Pluskolcowate (Notonectidae).
W Belgii stwierdzono:
Płoszczycowate (Nepidae).
W Belgii stwierdzono:
Wioślakowate (Corixidae).
W Belgii stwierdzono:
Żyrytwowate (Naucoridae).
W Belgii stwierdzono:
Piersiodziobe (Sternorrhyncha).
Mączliki (Aleyrodomorpha).
Mączlikowate (Aleyrodidae).
W Belgii stwierdzono:
Czerwce (Coccinea).
Eriococcidae.
W Belgii stwierdzono:
Gwiazdoszowate (Asterolecaniidae).
W Belgii stwierdzono:
Kermesowate (Kermesidae).
W Belgii stwierdzono:
Korowinowcowate (Matsucoccidae).
W Belgii stwierdzono:
Misecznikowate (Coccidae).
W Belgii stwierdzono:
Szczelinczykowate (Cryptococcidae).
W Belgii stwierdzono:
Tarcznikowate (Diaspididae).
W Belgii stwierdzono:
Czerwcowate (Margarodidae).
W Belgii stwierdzono:
Wełnowcowate (Pseudococcidae).
W Belgii stwierdzono:
Zabielicowate (Ortheziidae).
W Belgii stwierdzono:

</doc>
<doc id="5115317" url="https://pl.wikipedia.org/wiki?curid=5115317" title="Parafia Najświętszej Maryi Panny Różańcowej na Prati">
Parafia Najświętszej Maryi Panny Różańcowej na Prati

Parafia Najświętszej Maryi Panny Różańcowej na Prati () – rzymskokatolicka parafia znajdująca się w diecezji rzymskiej, w wikariacie generalnym Rzymu, w sektorze zachodnim, w prefekturze XXXII, w Rzymie. Parafię prowadzą dominikanie.
Parafia graniczy z Watykanem.
Historia.
Przed powstaniem parafii tereny te należały do parafii św. Łazarza. Ze względu na wzrost liczby ludności rione Prati, papież Leon XIII zakupił działkę, którą przekazał dominikanom pod budowę kościoła. 24 maja 1912 papież Pius X przeniósł centrum parafii z kościoła św. Łazarza do kościoła Najświętszej Maryi Panny Różańcowej na Prati, powierzając prowadzenie parafii dominikanom. 25 czerwca 1916 nowy kościół konsekrował wikariusz generalny Rzymu kard. Basilio Pompilj.

</doc>
<doc id="5115319" url="https://pl.wikipedia.org/wiki?curid=5115319" title="Cybersecurity and Infrastructure Security Agency">
Cybersecurity and Infrastructure Security Agency

Cybersecurity and Infrastructure Security Agency (skrótowiec: CISA), Agencja ds. Cyberbezpieczeństwa i Bezpieczeństwa Infrastruktury jest samodzielną agencją Stanów Zjednoczonych, komponentem operacyjnym pod nadzorem Departamentu Bezpieczeństwa Wewnętrznego. Jej działalność jest kontynuacją National Protection and Programs Directorate (NPPD). CISA została założona 16 listopada 2018 roku, kiedy Prezydent Donald Trump podpisał Ustawę o Agencji Cyberbezpieczeństwa i Bezpieczeństwa Infrastruktury z 2018 roku. Aktualnym dyrektorem jest Brandon Wales.
Pierwszym dyrektorem CISA został były podsekretarz NPPD Christopher Krebs, a jego pierwszym zastępcą został jego były zastępca Matthew Travis. Rolą CISA jest poprawa cyberbezpieczeństwa na wszystkich szczeblach władzy, koordynacja programów cyberbezpieczeństwa w stanach USA oraz poprawa rządowych zabezpieczeń cybernetycznych przed prywatnymi oraz państwowymi hakerami.
Historia.
Utworzona w 2007 roku "National Protection and Programs Directorate" ("NPPD") była częścią Departamentu Bezpieczeństwa Wewnętrznego Stanów Zjednoczonych. Celem NPPD było przyspieszenie misji Departamentu w zakresie bezpieczeństwa wewnętrznego poprzez redukcję i eliminację zagrożeń dla krytycznej infrastruktury fizycznej i cybernetycznej USA.
16 listopada 2018 r. prezydent Trump podpisał ustawę z 2018 r. o Agencji ds. Cyberbezpieczeństwa i Bezpieczeństwa Infrastruktury, która wzniosła misję byłej NPPD w Departamencie Bezpieczeństwa Wewnętrznego, powołując Agencję ds. Cyberbezpieczeństwa i Bezpieczeństwa Infrastruktury (CISA). CISA jest następcą NPPD i pomaga zarówno innym agencjom rządowym, jak i organizacjom sektora prywatnego w rozwiązywaniu problemów związanych z cyberbezpieczeństwem.
22 stycznia 2019 r. CISA wydała swoją pierwszą dyrektywę awaryjną (19-01: Mitigate DNS Infrastructure Tampering) ostrzegającą, że „aktywny napastnik atakuje organizacje rządowe” wykorzystując techniki zatruwania DNS do przeprowadzania ataków typu man-in-the-middle. Grupa badawcza FireEye stwierdziła, że „wstępne badania sugerują, że działacz bądź działacze odpowiedzialni mają związek z Iranem”.
W 2020 r. CISA utworzyła stronę internetową zatytułowaną "Kontrola Plotek" (ang. "Rumour Control"), aby odeprzeć dezinformację związaną z wyborami prezydenckimi w Stanach Zjednoczonych w 2020 roku. 12 listopada 2020 r. CISA wydała komunikat prasowy, w którym stwierdziła: „Nie ma dowodów na to, że jakikolwiek system głosowania usunął lub utracił głosy, zmienił głosy lub został w jakikolwiek sposób naruszony”. Tego samego dnia dyrektor Krebs wskazał, że spodziewa się odwołania ze stanowiska przez administrację Trumpa. Krebs został następnie zwolniony przez prezydenta Trumpa 17 listopada 2020 r. za pośrednictwem tweeta za jego uwagi dotyczące bezpieczeństwa wyborów.
Bryan Ware, zastępca dyrektora CISA, również złożył rezygnację 12 listopada, z doniesieniami, że wnioskowano o jego rezygnację.
Wydziały.
Wydziały CISA obejmują:

</doc>
<doc id="5115321" url="https://pl.wikipedia.org/wiki?curid=5115321" title="360buy">
360buy



</doc>
<doc id="5115322" url="https://pl.wikipedia.org/wiki?curid=5115322" title="Diest (1953)">
Diest (1953)

Diest (M910) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w czerwcu 1951 roku w stoczni Quincy Adams Yacht Yard w Quincy, a w skład marynarki wojennej Belgii został przyjęty w maju 1953 roku. W 1969 roku jednostkę zwrócono USA, po czym została przekazana Tajwanowi i wcielona do marynarki wojennej Republiki Chińskiej pod nazwą „Yung Fu”. Okręt wycofano ze służby w 2012 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Diest” zbudowany został w stoczni Quincy Adams Yacht Yard w Quincy. Stępkę okrętu położono w czerwcu 1951 roku, nieznana jest data wodowania. Jednostka miała nosić nazwę USS „Macaw” (MSC-77).
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Diest” został przyjęty w skład Belgijskiej Marynarki Wojennej w maju 1953 roku. Okręt otrzymał numer burtowy M910. W 1969 roku dokonano zmiany uzbrojenia artyleryjskiego jednostki, w miejsce podwójnego zestawu działek Oerlikon montując pojedyncze działko plot. Bofors kal. 40 mm L/60 Mark 3. W listopadzie 1969 roku trałowiec został zwrócony USA, po czym został przekazany Tajwanowi i wszedł do służby w Zhonghua Minguo Haijun pod nazwą „Yung Fu” (永福). Okręt otrzymał numer taktyczny MSC-162. Po transferze po raz kolejny wymieniono uzbrojenie artyleryjskie, demontując działko Boforsa i instalując dwa pojedyncze działka Oerlikona; wymieniono też wyposażenie radioelektroniczne na radar Decca 707 i sonar AN/UQS-1D. W latach 1984–1986 trałowiec przeszedł remont, w wyniku którego wymieniono m.in. sonar na Simrad 950. W 2009 roku okręt znajdował się w złym stanie technicznym. Jednostkę wycofano ze służby w 2012 roku.

</doc>
<doc id="5115329" url="https://pl.wikipedia.org/wiki?curid=5115329" title="Hyundai Alcazar">
Hyundai Alcazar

Hyundai Alcazar – samochód osobowy typu crossover klasy kompaktowej produkowany pod południowokoreańską marką Hyundai od 2021 roku.
Historia i opis modelu.
W kwietniu 2021 roku Hyundai przedstawił nowy model zbudowany specjalnie z myślą o rynku indyjskim. Alcazar powstał jako rozwinięcie koncepcji mniejszego crossovera Creta, odróżniając się od niego stylizacją za przednim rzędem siedzeń.
Nadwozie zyskało większy bagażnik i dłuższy tylny zwis, wyżej poprowadzoną linię dachu, większy rozstaw osi, a także przeprojektowane lampy i zderzak. Kosmetyczne zmiany zyskała także przednia część nadwozia z dodatkowymi akcentami z chromu.
Kluczową cechą wyróżniającą Hyundaia Alcazara stała się możliwość transportu sześciu lub siedmiu pasażerów dzięki wygospodarowaniu przestrzeni na dodatkowy, trzeci, składany rząd siedzeń w przedziale bagażowym. 
Indyjski oddział Hyundai zdecydował się odróżnić model Alcazar od mniejszej Crety także pozycjonowaniem pod kątem wyposażenia i związanej z tym charakterystyki - pojazd oferuje wyraźnie bogatsze wyposażenie, ma więcej wariantów konfiguracji, a także dostępny jest m.in. z opcjonalnym wykończeniem deski rozdzielczej ze skóry.
Sprzedaż.
Hyundai Alcazar powstał z myślą o rynkach rozwijających się. Kompaktowy SUV w pierwszej kolejności trafił do sprzedaży pod koniec czerwca 2021 roku, wówczas z ograniczeniem do wewnętrznego rynku Indii. W październiku tego samego roku pod nazwą Hyundai Creta Grand rozpoczął się eksport także z myślą pierwszym kraju ościennym, rozpoczynając sprzedaż w Meksyku. W marcu 2022 roku zasięg rynkowy samochodu poszerzono o kolejny rynek zbytu, rozpoczynając sprzedaż w Południowej Afryce - tam zdecydowano się zmienić kolejność członów w nazwie w stosunku do tej meksykańskiej na Hyundai Grand Creta.

</doc>
<doc id="5115332" url="https://pl.wikipedia.org/wiki?curid=5115332" title="Prefektura XXXII">
Prefektura XXXII

Prefektura XXXII () – rzymskokatolicki dekanat diecezji rzymskiej we Włoszech. W jej skład wchodzi 9 parafii. Wszystkie one mieszczą się w Rzymie.
Prefektura graniczy z Watykanem.

</doc>
<doc id="5115334" url="https://pl.wikipedia.org/wiki?curid=5115334" title="Charles Scheirlinckx">
Charles Scheirlinckx

Charles Scheirlinckx (ur. 1867, zm. ?) – belgijski strzelec, olimpijczyk, medalista mistrzostw świata.
Kariera.
Uczestnik Letnich Igrzysk Olimpijskich 1924, na których wystartował w 1 konkurencji. Zajął 11. miejsce w drużynowym strzelaniu z karabinu dowolnego, osiągając ostatni wynik w zespole. Jego rezultat był jednym z najsłabszych osiągnięć wśród wszystkich 88 startujących zawodników (gorszy wynik miało wyłącznie 6 strzelców).
Scheirlinckx był 4 razy brązowym medalistą mistrzostw świata – 3 razy stał na podium w zawodach drużynowych w strzelaniu z karabinu dowolnego w trzech postawach z 300 m (1909, 1910, 1911). Jedyny indywidualny tytuł osiągnął w 1911 roku, gdy zajął 3. pozycję w karabinie dowolnym leżąc z 300 m (przegrał wyłącznie z Konradem Stähelim i Jakobem Brynerem).
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5115337" url="https://pl.wikipedia.org/wiki?curid=5115337" title="Junist'-SzWSM Czernihów">
Junist'-SzWSM Czernihów

Junist'-SzWSM Czernihów (ukr. ЖФК «Юність-ШВСМ» Чернігів) – ukraiński klub piłki nożnej kobiet, mający siedzibę w mieście Czernihów, na północy kraju, grający od sezonu 2020/21 w rozgrywkach ukraińskiej Pierwszej ligi piłki nożnej.
Historia.
Chronologia nazw:
Sportowa Szkoła Młodzieży Rezerw Olimpijskich Junist' została założona w Czernihowie w 1994 roku. Początkowo zespoły różnych kategorii wiekowych uczestniczyły w mistrzostwach DJuSSz. Latem 2020, po tym jak klub Jednist'-SzWSM Płysky został rozwiązany, powstał nowy klub o nazwie Junist'-SzWSM, który w sezonie 2020/21 startował w rozgrywkach Pierwszej ligi, zajmując siódme miejsce.
Barwy klubowe, strój, herb, hymn.
Klub ma barwy biało-niebieskie. Piłkarki swoje domowe spotkania zazwyczaj grają w błękitnych koszulkach, niebieskich spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Struktura klubu.
Stadion.
Klub rozgrywa swoje mecze domowe na stadionie Junist' w Czernihowie o pojemności 3 tys. widzów.
Inne sekcje.
Klub oprócz głównej drużyny prowadzi drużynę młodzieżowe oraz dla dzieci, grające w turniejach miejskich.

</doc>
<doc id="5115339" url="https://pl.wikipedia.org/wiki?curid=5115339" title="Vladimír Čech (reżyser)">
Vladimír Čech (reżyser)

Vladimír Čech (ur. 25 października 1914 w Czeskich Budziejowicach, zm. 2 lutego 1992 w Pradze) – czeski reżyser filmowy i scenarzysta. W latach 1941–1980 wyreżyserował ponad 35 filmów. Jego film "W cieniu gilotyny" z 1971 roku został zgłoszony na 7. Międzynarodowy Festiwal Filmowy w Moskwie, gdzie zdobył Srebrną Nagrodę. Zasłużony Artysta (1976).

</doc>
<doc id="5115341" url="https://pl.wikipedia.org/wiki?curid=5115341" title="Henri Sauveur">
Henri Sauveur

Henri Sauveur Jr – belgijski strzelec, olimpijczyk, medalista mistrzostw świata.
Kariera.
Uczestnik Letnich Igrzysk Olimpijskich 1908, na których wystartował w 1 konkurencji. Zajął 5. miejsce w drużynowym strzelaniu z karabinu dowolnego w trzech postawach z 300 m, osiągając ostatni wynik w zespole.
Sauveur był 4 razy brązowym medalistą mistrzostw świata – 3 podia osiągnął w zawodach drużynowych w strzelaniu z karabinu dowolnego w trzech postawach z 300 m (1909, 1910, 1911), zaś 1 raz zdobył medal w drużynowym strzelaniu z pistoletu dowolnego z 50 m (1914).
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5115343" url="https://pl.wikipedia.org/wiki?curid=5115343" title="Al-Isra (sura)">
Al-Isra (sura)

Al-Isra, w polskim tłumaczeniu Podróż nocna(arabski: الإسراء‎, "al-isrāʼ";) – 17. sura Koranu. Zaliczana jednomyślnie do sur mekkańskich. Według muzułmanów została ona objawiona w końcowej fazie okresu mekkańskiego, niedługo przed Hidżrą. Znana też pod inną nazwą sura Bani Israil (Synowie Izraela).
Pochodzenie nazwy.
Al-Isra.
Ta nazwa sury jest zaczerpnięta z wersetu 1.:
W tłumaczeniu Józefa Bielawskiego:
W tłumaczeniu Musy Çaxarxana Czachorowskiego:
Bani Israil.
Ta nazwa sury jest zaczerpnięta z wersetu 4.:
W tłumaczeniu Józefa Bielawskiego:
W tłumaczeniu Musy Çaxarxana Czachorowskiego:
Warto podkreślić, że (podobnie jak w przypadków nazw większości sur w Koranie), nazwa Al-Isra nie opisuje tematu całej sury. Jest swego rodzaju słowem-kluczem, którego zwyczajowo używano, aby odróżnić tę surę od innych. W przypadku tej sury w hadisach i tafsirach można spotkać dwie różne nazwy, np. w "Tafsir ibn Kathir".

</doc>
<doc id="5115347" url="https://pl.wikipedia.org/wiki?curid=5115347" title="Louis Andrieux">
Louis Andrieux

Louis Andrieux lub Louis Andrieu – belgijski strzelec, olimpijczyk, medalista mistrzostw świata.
Kariera.
Uczestnik Letnich Igrzysk Olimpijskich 1920, na których wystartował w przynajmniej 2 konkurencjach. Zajął 6. miejsce w drużynowym strzelaniu z karabinu małokalibrowego stojąc z 50 m, natomiast jego wynik z zawodów indywidualnych pozostaje nieznany.
Andrieux 1 raz zdobył medal na mistrzostwach świata – w 1914 roku wywalczył brąz w drużynowym strzelaniu z pistoletu dowolnego z 50 m, osiągając drugi wynik w zespole.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5115348" url="https://pl.wikipedia.org/wiki?curid=5115348" title="Vladimír Čech">
Vladimír Čech

Vladimír Čech (ur. 6 lipca 1951 w Pradze, zm. 22 marca 2013 tamże) – czeski aktor teatralny i prezenter telewizyjny. Prowadził czeską edycję formatu "Milionerzy".
Pracował także w dubbingu. Jest m.in. czeskim głosem Garfielda.

</doc>
<doc id="5115350" url="https://pl.wikipedia.org/wiki?curid=5115350" title="Louis Andrieu">
Louis Andrieu



</doc>
<doc id="5115351" url="https://pl.wikipedia.org/wiki?curid=5115351" title="Let You Go">
Let You Go

Let You Go – singel belgijskiej piosenkarki Olivii (jeszcze pod pseudonimem OT) oraz didżeja Bvd Kult wydany 6 kwietnia 2018 roku poprzez Tipsy Records, Fruitylabel i Epic Oslo (dywizję Sony Music Norway)
Autorstwo i historia wydania.
Singel został wydany 6 kwietnia 2018 roku. Do utworu powstała również wersja akustyczna.
Odbiór komercyjny.
Singel stał się przebojem na terenie Belgii. Dostał się on na 45. pozycję listy Ultratop 50 Singles we Flandrii. Znalazł się również na streamingowej belgijskiej listy Spotify: zdobył tam 117. miejsce w tygodniowym notowaniu oraz 88. w dziennym.
Teledysk.
Do utworu powstał teledysk opublikowany 3 dni po premierze singla, 9 kwietnia 2018 roku. Do lipca 2021 roku został wyświetlony ponad 250 tysięcy razy.

</doc>
<doc id="5115352" url="https://pl.wikipedia.org/wiki?curid=5115352" title="Bani Israil (sura)">
Bani Israil (sura)



</doc>
<doc id="5115355" url="https://pl.wikipedia.org/wiki?curid=5115355" title="Koło w stylu Continental">
Koło w stylu Continental

Koło w stylu Continental (ang. "Continental tire, Continental kit") – sposób mocowania koła zapasowego w samochodach osobowych z tyłu na zewnątrz bagażnika w ozdobnej osłonie, popularny zwłaszcza w samochodach amerykańskich od lat 40. do 60. XX wieku. Termin ten dotyczył samochodów z nadwoziem sedan lub coupé.
Historia.
W początkach motoryzacji koła zapasowe przewożone były na ogół pionowo na zewnątrz samochodu, po bokach na błotnikach lub poprzecznie z tyłu. W latach 30. XX wieku zaczęto stosować na nich różne ozdobne kołpaki. Z chwilą pojawienia się w nadwoziu integralnych zamkniętych bagażników, zaczęto je przewozić także w bagażniku, jednakże takie rozwiązanie ograniczało przestrzeń na bagaże. Pierwszym szerzej znanym samochodem, w którym koło zapasowe umieszczono zostało pionowo z tyłu za bagażnikiem w osłonie, stanowiąc integralny ozdobny element nadwozia, był amerykański luksusowy Lincoln Continental z końca lat 30. XX wieku. Stąd rozwiązanie takie zaczęło być znane w USA jako koło Continental ("Continental tire") lub pakiet Continental ("Continental kit"). 
Rozwiązanie tego typu upowszechniło się w USA w latach 50, stosowane przez wielu producentów jako wyposażenie standardowe lub dodatkowe w licznych modelach pojazdów, mających sprawiać bardziej luksusowe wrażenie, a także montowane jako akcesorium pozafabryczne. Stosowano je także na samochodach o charakterze sportowym, jak Ford Thunderbird, który w modelu z 1956 roku miał takie koło w standardzie. Stosowano także koła tego typu leżące na pokrywie bagażnika. Niektóre marki, jak Chrysler, zaczęły stosować fałszywy pakiet Continental w postaci ozdobnego wytłoczenia pokrywy bagażnika, mającego sugerować koło zapasowe pod nim (np. w samochodzie Packard Hawk z 1958 roku). Stosowano też fałszywą opcjonalną nakładkę na pokrywę bagażnika, nie kryjącą koła (Ford w 1953 roku).
Do 1960 roku, wraz ze zmianami stylu nadwozi samochodów, pakiet Continental wyszedł z mody w nowych samochodach. Jedynie oryginalny Lincoln Continental w nowym wydaniu od 1969 do 1998 miał wytłoczenie na tylnej klapie, nawiązujące do zastosowanego po raz pierwszy w tym modelu koła zapasowego w takim stylu.

</doc>
<doc id="5115360" url="https://pl.wikipedia.org/wiki?curid=5115360" title="Okrzyk hosanna">
Okrzyk hosanna

Okrzyk hosanna – w Kościele Jezusa Chrystusa Świętych w Dniach Ostatnich ceremonia zarezerwowana zazwyczaj dla uroczystości poświęcenia świątyni.
Wprowadzona została przez Josepha Smitha, pierwszego mormońskiego przywódcę oraz twórcę ruchu świętych w dniach ostatnich, podczas uroczystości poświęcenia świątyni w Kirtland w stanie Ohio, 27 marca 1836. Dodatkowo jest też osadzona w Naukach i Przymierzach, jednej z ksiąg wchodzących w skład kanonu tej wspólnoty religijnej. Wypełnia zawarte w niej zalecenia, by chwalić imię Pańskie "wręcz donośnym głosem" oraz by czynić to w duchu ofiary i podziękowania.
W samych początkach tej ceremonii, po wprowadzeniu obrzędu obmywania stóp, zgromadzeni w Kirtland święci w dniach ostatnich postrzegali okrzyki hosanna jako swoiste pieczętujące błogosławieństwo modlitwy prywatnej, grupowej oraz wreszcie samej modlitwy poświęcającej świątynię. Podczas spotkań modlitewnych w tej najwcześniejszej mormońskiej świątyni członkowie Kościoła czasem używali pokrewnych fraz takich jak "Błogosławione niech będzie imię Najwyższego Boga" czy "Chwała Bogu na wysokościach".
Zgodnie z przyjętą tradycją okrzyk powinien wypływać z głębi duszy i być wydawany z możliwie największą siłą. Zgromadzeni powstają i jednym głosem wypowiadają:
&lt;poem&gt;
Hosanna, Hosanna, Hosanna,
Bogowi i Barankowi;
Hosanna, Hosanna, Hosanna,
Bogowi i Barankowi;
Hosanna, Hosanna, Hosanna,
Bogowi i Barankowi;
Amen, Amen, Amen!
&lt;/poem&gt;
Słowom tym zazwyczaj towarzyszy rytmiczne poruszanie podniesioną dłonią. Gestom towarzyszy najczęściej trzymana w dłoni biała chusteczka. W samej formule "baranek" nawiązuje do Jezusa Chrystusa i jego zadośćczyniącej ofiary.
Na gruncie teologii okrzyk upamiętnia odbytą w preegzystencji naradę w niebie. Na niej to "okrzyk wydali wszyscy synowie Boży", zgodnie z mormońską interpretacją siódmego wersetu trzydziestego ósmego rozdziału Księgi Hioba. Przywołuje także powitanie Jezusa przy triumfalnym wjeździe do Jerozolimy oraz przyjęcie, jakie zgotowali Chrystusowi Nefici podczas jego wizyty na starożytnym kontynencie amerykańskim.
Niekiedy używany poza kontekstem świątynnym, przy okazji innych podniosłych zgromadzeń. Lorenzo Snow, piąty prezydent Kościoła Jezusa Chrystusa Świętych w Dniach Ostatnich, nauczał, że okrzyk ten obwieści powtórne przyjście znajdującego się w chwale Ojca Jezusa.

</doc>
<doc id="5115362" url="https://pl.wikipedia.org/wiki?curid=5115362" title="Bohdan Tůma">
Bohdan Tůma

Bohdan Tůma (ur. 6 września 1967 w Pradze) – czeski aktor teatralny i głosowy.
Kształcił się w Państwowym Konserwatorium w Pradze na wydziale muzyczno-dramatycznym. Już w czasie nauki w konserwatorium gościł na kilku praskich scenach. Swojej kariery zawodowej nie związał jednak z teatrem.
Najbardziej jest znany z pracy w dubbingu, jako aktor i reżyser. Jego głos można usłyszeć w różnych serialach telewizyjnych, m.in. animowanych ("Simpsonowie", "South Park"), a także w filmach dla kina i telewizji (jest czeskim głosem Denzela Washingtona, Wesleya Snipesa czy Jima Carrey’a).
Sporadycznie występuje w filmach.

</doc>
<doc id="5115366" url="https://pl.wikipedia.org/wiki?curid=5115366" title="Łysonżi">
Łysonżi

Łysonżi właściwie Miłosz Krawczyk (ur. 10 maja 1984 w Warszawie), znany również jako Łysonżi Dżonson – raper z Warszawy z dzielnicy Ursynów. Swoją przygodę z rapem rozpoczął w roku 1999. W 2004 roku zadebiutował na płycie Małego Esza „Bez Zabezpieczeń”.
Działalność artystyczna.
W roku 2005 z zespołem Szybki Szmal nagrał klasyczną podziemną płytę „Szybki Szmal Mixtejp 2005″ (Grudzień 2005). Działalność solową Łysonżi rozpoczął projektem „Dżonson”, promowanym przez single „Jestem Dżonson” oraz „Moje życie mój syf” z gościnnym udziałem Smarki Smarka. Premiera pierwszego solowego albumu Łysonżiego odbyła się 11 września 2009 roku. W 2010 r. Łysonżi wziął udział w szybkoszmalowym projekcie „Benzyna”, a następnie uczestniczył w 3-płytowej kompilacji ALOHA 40% (2011). Jesienią 31.10.2014 światło dzienne ujrzał drugi solowy album rapera pt. „Browka Szpinak”, na którym pojawili się m.in. VNM, TomB, Proceente, Hukos, Kamel, Rest, Stemplo aka Este, Mielzky, Skorup, WdoWA, Masia, DJ Gondek, DJ Grubaz oraz Krzysztof Kozak.
Dyskografia.
Albumy:
Inne:

</doc>
<doc id="5115368" url="https://pl.wikipedia.org/wiki?curid=5115368" title="Nuria Párrizas Diaz">
Nuria Párrizas Diaz



</doc>
<doc id="5115376" url="https://pl.wikipedia.org/wiki?curid=5115376" title="Romolo Carboni">
Romolo Carboni

Romolo Carboni (ur. 9 maja 1911 w Fano, zm. 2 września 1999) – włoski duchowny rzymskokatolicki, arcybiskup tytularny, dyplomata papieski.
Życiorys.
31 marca 1934 otrzymał święcenia prezbiteriatu i został kapłanem diecezji Fano.
28 września 1953 papież Pius XII mianował go delegatem apostolskim w Australii, Nowej Zelandii i Oceanii oraz arcybiskupem tytularnym sidońskim. 25 października 1953 przyjął sakrę biskupią z rąk prefekta Świętej Kongregacji Rozkrzewiania Wiary kard. Pietro Fumasoniego Biondiego. Współkonsekratorami byli sekretarz Świętej Kongregacji Nadzwyczajnych Spraw Kościelnych abp Antonio Samorè oraz biskup Fano Vincenzo Del Signore.
2 września 1959 papież Jan XXIII przeniósł go na urząd nuncjusza apostolskiego w Peru. Jako ojciec soborowy wziął udział w soborze watykańskim II.
26 kwietnia 1969 papież Paweł VI mianował go nuncjuszem apostolskim we Włoszech. Funkcję tę pełnił do osiągnięcia wieku emerytalnego i przejścia na emeryturę 19 kwietnia 1986. Jako pierwszy były nuncjusz apostolski we Włoszech nie został po opuszczeniu tego urzędu mianowany kardynałem.

</doc>
<doc id="5115380" url="https://pl.wikipedia.org/wiki?curid=5115380" title="Kasztelania poznańska">
Kasztelania poznańska

Kasztelania poznańska – kasztelania mieszcząca się niegdyś w województwie poznańskim, z siedzibą (kasztelem) w Poznaniu.

</doc>
<doc id="5115384" url="https://pl.wikipedia.org/wiki?curid=5115384" title="Ulica Przemysława Gintrowskiego w Warszawie">
Ulica Przemysława Gintrowskiego w Warszawie



</doc>
<doc id="5115386" url="https://pl.wikipedia.org/wiki?curid=5115386" title="Marian Chruściel">
Marian Chruściel

Marian Chruściel (ur. 6 marca 1944 w Grazu, zm. 20 sierpnia 2017) – polski lekkoatleta, specjalizujący się w bieg na 110 metrów przez płotki. Medalista mistrzostw Polski, reprezentant Polski.
Życiorys.
Był zawodnikiem Hutnika Nowa Huta, Wisły Kraków, Legii Warszawa i Górnika Wałbrzych. 
Na mistrzostwach Polski seniorów na otwartym stadionie zdobył trzy medale: srebrny w biegu na 110 metrów przez płotki w 1967, srebrny w biegu na 200 metrów przez płotki w 1967 i brązowy w biegu na 110 metrów przez płotki w 1967.
W latach 1966–1967 wystąpił w trzech meczach międzypaństwowych (bez zwycięstw indywidualnych). 
Rekordy życiowe:
Pochowany na Cmentarzu Podgórskim w Krakowie (kwatera XXXVII-zach. II-4).

</doc>
<doc id="5115393" url="https://pl.wikipedia.org/wiki?curid=5115393" title="Franciszek Targowski (podpułkownik)">
Franciszek Targowski (podpułkownik)

Franciszek Mieczysław Targowski (ur. 22 grudnia 1895 w Zawierciu, zm. ?) – podpułkownik piechoty Wojska Polskiego i Polskich Sił Zbrojnych, kawaler Orderu Virtuti Militari.
Życiorys.
Urodził się 22 grudnia 1895 w Zawierciu, w ówczesnym powiecie będzińskim, guberni piotrkowskiej, w rodzinie Karola i Marianny z Zanków. Był młodszym bratem Stanisława (1893–1940), majora broni pancernych, kawalera Orderu Virtuti Militari, zamordowanego w Charkowie.
13 kwietnia 1915 wstąpił do Legionów Polskich. Służył w 12. kompanii III baonu 6 Pułku Piechoty. Od końca września tego roku walczył na froncie wołyńskim. 7 października 1915 awansował na plutonowego. W lipcu 1917, po kryzysie przysięgowym, został osadzony w Obozie internowania w Szczypiornie. Po uwolnieniu wstąpił do Polskiej Siły Zbrojnej i został wcielony do 2 Pułku Piechoty, który w styczniu 1919 został przemianowany na 8 Pułk Piechoty Legionów. W jego szeregach walczył na wojnie z Ukraińcami, a następnie na wojnie z bolszewikami. Pod Rawą Ruską dostał się do ukraińskiej niewoli, z której zbiegł.
Po zakończeniu działań wojennych kontynuował służbę w 8 pp Leg. w Lublinie. 3 maja 1922 został zweryfikowany w stopniu porucznika ze starszeństwem z 1 czerwca 1919 i 1644. lokatą w korpusie oficerów piechoty, a 3 maja 1926 mianowany kapitanem ze starszeństwem z 1 lipca 1925 i 268. lokatą w korpusie oficerów piechoty. W sierpniu 1929 został przeniesiony do dyspozycji dowódcy Okręgu Korpusu Nr II do prac Przysposobienia Wojskowego. Powierzono mu obowiązki komendanta Okręgu II Związku Strzeleckiego. 12 marca 1933 został mianowany majorem ze starszeństwem z 1 stycznia 1933 i 19. lokatą w korpusie oficerów piechoty. W czerwcu tego roku został przeniesiony do 8 Pułku Piechoty Legionów w Lublinie na stanowisko dowódcy batalionu. W listopadzie 1935 został przesunięty na stanowisko kwatermistrza. Na stopień podpułkownika został mianowany ze starszeństwem z 19 marca 1939 i 79. lokatą w korpusie oficerów piechoty. W kwietniu tego roku został przeniesiony do 82 Pułku Piechoty w Brześciu na stanowisko I zastępcy dowódcy pułku. Z uwagi na to, że pułk, po przeprowadzonej mobilizacji, znajdował się na terenie operacyjnym Armii „Łódź” objął dowództwo nad jego pozostałością w garnizonie Brześć.
W czasie kampanii wrześniowej dowodził improwizowanym 182 Pułkiem Piechoty, który wchodził w skład Dywizji Kobyń, przemianowanej później na 60 Dywizję Piechoty. Na jego czele walczył w bitwie pod Parczewem i bitwie pod Kockiem.
W 1940 w Szkocji był dowódcą 8 Batalionu Kadrowego Strzelców, a od 20 grudnia 1941 dowódcą 2. kompanii strzeleckiej I Oficerskiego Baonu Szkolnego. 8 stycznia 1942 został odkomenderowany do II Oficerskiego Baonu Szkolnego na stanowisko komendanta kursu dowódców baonów.
Po zakończeniu wojny pozostał na emigracji. 19 kwietnia 1967 otrzymał obywatelstwo brytyjskie. Był wówczas właścicielem pensjonatu „The Acre Guest House” w Largs.

</doc>
<doc id="5115400" url="https://pl.wikipedia.org/wiki?curid=5115400" title="Trolejbusy w Hoyerswerdzie">
Trolejbusy w Hoyerswerdzie

Trolejbusy w Hoyerswerdzie – nieistniejący już system transportu trolejbusowego w Hoyerswerdzie, w Saksonii, w Niemczech. Funkcjonował w latach 1989–1994. Był ostatnim jak dotąd systemem trolejbusowym uruchomionym w Niemczech. Hoyerswerda to też jedno z niewielu niemieckich miast (obok Greizu, Königsteinu i Ludwigsburga), w których kursowały trolejbusy, a nigdy nie kursowały tramwaje.
Operatorem systemu był pierwotnie VEB Kraftverkehr Schwarze Pumpe, połączony potem z VE Verkehrskombinat Cottbus. Po zjednoczeniu Niemiec odpowiedzialność za system przeszła na Kraftverkehr Schwarze Pumpe GmbH. Z tej firmy powstało w końcu w 1992 r. Verkehrsgesellschaft Spree-Elster (VSE), potem przemianowane na Verkehrsgesellschaft Schwarze Elster, a od 2003 r. działające pod nazwą Verkehrsgesellschaft Hoyerswerda (VGH).
Historia.
W czasie istnienia NRD Hoyerswerda była znaczącym ośrodkiem wydobycia węgla brunatnego. Wraz ze zwiększeniem wydobycia węgla i powołaniem do życia kombinatu górniczego, liczba mieszkańców zaczęła wzrastać. W związku z tym podjęto decyzję o budowie linii trolejbusowych. Do 1993 r. miały zostać utworzone 3 linie. Pierwsze trolejbusy wyjechały na ulice miasta 6 października 1989 r., kiedy to uruchomiono uroczyście linię A na trasie o długości 6 km, łączącej centrum ze strefą przemysłową. Potem powstała jeszcze linia D. Obie linie obsługiwało 10 trolejbusów Ikarus 280T.
W 1990 r. rada miasta przegłosowała rezygnację z rozbudowy linii trolejbusowych. Na poparcie pomysłu wycofania się z rozwoju systemu trolejbusowego podawano takie argumenty jak:
1 stycznia 1993 r. zlikwidowano linię A, a linię D przemianowano na linię nr 13. Sprzedano też 6 niepotrzebnych już trolejbusów. 30 grudnia 1994 r. trolejbusy po raz ostatni wyjechały na ulice Hoyerswerdy. Elementy sieci trakcyjnej sprzedano do Eberswalde, a trolejbusy do Czelabińska w Rosji.
Upamiętnienie.
Pamiątką po istnieniu trolejbusów w Hoyerswerdzie jest płaskorzeźba, której wygląd symbolicznie przedstawiono poniżej. Płaskorzeźba znajduje się na płocie przy dawnej pętli Am Ehrenheim. Według stanu z 2020 r. płaskorzeźba jest zdewastowana sprayem.

</doc>
<doc id="5115404" url="https://pl.wikipedia.org/wiki?curid=5115404" title="Piotr Zgarda">
Piotr Zgarda

Piotr Zgarda (ur. 18 czerwca 1956) – polski lekkoatleta, specjalizujący się w biegu na 3000 metrów z przeszkodami, mistrz i reprezentant Polski.
Kariera sportowa.
Był zawodnikiem SZS-AZS Poznań i Śląska Wrocław.
Na mistrzostwach Polski seniorów na otwartym stadionie zdobył pięć medali w biegu na 3000 metrów z przeszkodami: złoty w 1982, srebrne w 1979, 1981 i 1984 i brązowy w 1983. W latach 1977–1991 zajmował dwanaście razy miejsce w pierwszej „ósemce” mistrzostw Polski.
W 1975 wystąpił na mistrzostwach Europy juniorów, tam odpadł w półfinale biegu na 2000 metrów z przeszkodami. W latach 1977–1983 wystąpił w 8 meczach międzypaństwowych, odnosząc jedno zwycięstwo indywidualne.
Był rekordzistą Polski juniorów w biegu na 2000 metrów z przeszkodami: 5:35,0 (10.08.1975).
Rekordy życiowe:

</doc>
<doc id="5115406" url="https://pl.wikipedia.org/wiki?curid=5115406" title="Republika Haiti">
Republika Haiti



</doc>
<doc id="5115411" url="https://pl.wikipedia.org/wiki?curid=5115411" title="Eeklo (1953)">
Eeklo (1953)

Eeklo (M911) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w sierpniu 1951 roku w stoczni Hodgdon Brothers w East Boothbay, a w skład marynarki wojennej Belgii został przyjęty w czerwcu 1953 roku. W 1969 roku jednostkę zwrócono USA, po czym została przekazana Tajwanowi i wcielona do marynarki wojennej Republiki Chińskiej pod nazwą „Yung Ching”. Okręt wycofano ze służby w maju 1995 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Eeklo” zbudowany został w stoczni Hodgdon Brothers w East Boothbay. Stępkę okrętu położono w sierpniu 1951 roku, nieznana jest data wodowania. Jednostka miała nosić oznaczenie MSC-101.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Eeklo” został przyjęty w skład Belgijskiej Marynarki Wojennej w czerwcu 1953 roku. Okręt otrzymał numer burtowy M911. W 1969 roku dokonano zmiany uzbrojenia artyleryjskiego jednostki, w miejsce podwójnego zestawu działek Oerlikon montując pojedyncze działko plot. Bofors kal. 40 mm L/60 Mark 3. W listopadzie 1969 roku trałowiec został zwrócony USA, po czym został przekazany Tajwanowi i wszedł do służby w Zhonghua Minguo Haijun pod nazwą „Yung Ching” (永清). Okręt otrzymał numer taktyczny MSC-163. Po transferze po raz kolejny wymieniono uzbrojenie artyleryjskie, demontując działko Boforsa i instalując dwa pojedyncze działka Oerlikona; wymieniono też wyposażenie radioelektroniczne na radar Decca 707 i sonar AN/UQS-1D. Jednostkę wycofano ze służby w maju 1995 roku.

</doc>
<doc id="5115413" url="https://pl.wikipedia.org/wiki?curid=5115413" title="Herb Stanów Zjednoczonych">
Herb Stanów Zjednoczonych



</doc>
<doc id="5115414" url="https://pl.wikipedia.org/wiki?curid=5115414" title="Jan Maxián">
Jan Maxián

Jan Maxián (ur. 16 lipca 1983 w Pradze) – czeski aktor, wokalista i kompozytor.
Ukończył Państwowe Konserwatorium w Pradze na wydziale muzyczno-dramatycznym. Na tejże uczelni uczył się także kompozytorstwa muzycznego. Odbył kursy kompozycji i gry na fortepianie w konserwatorium w Dortmundzie. 
Występował w różnych teatrach takich jak Kalich, Státní opera czy Východočeské divadlo Pardubice, gdzie grał role w spektaklach dramatycznych i musicalowych. Wystąpił także w głównej roli w projekcie Michala Horáčka pt. "Kudykam". 
Jest kompozytorem muzyki do filmów i seriali, zarówno czeskich, jak i zagranicznych. Tworzy także muzykę do reklam, słuchowisk i sztuk teatralnych. Jest autorem szeregu czeskich musicali, np. "Quasimodo" (teatr Hybernia).
Jest członkiem czeskiej formacji muzycznej NightWork.
Pracuje także w dubbingu. Użyczył głosu licznym postaciom w zagranicznych filmach i serialach, są wśród nich m.in. "Władca Pierścieni", "Thor", "Avengers", "Spider-Man" czy "SpongeBob".

</doc>
<doc id="5115416" url="https://pl.wikipedia.org/wiki?curid=5115416" title="Ład informacyjny">
Ład informacyjny



</doc>
<doc id="5115417" url="https://pl.wikipedia.org/wiki?curid=5115417" title="Wimbledon 2021 (gra podwójna chłopców)">
Wimbledon 2021 (gra podwójna chłopców)

Wimbledon 2021 – gra podwójna chłopców – zawody deblowe chłopców, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce w dniach 7–11 lipca na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5115421" url="https://pl.wikipedia.org/wiki?curid=5115421" title="Raphaël Mirval">
Raphaël Mirval

Raphaël Mirval (ur. 4 maja 1996 w Baie-Mahault) – gwadelupski piłkarz grający na pozycji napastnik w klubie Aubagne FC oraz reprezentacji Gwadelupy.
Kariera.
Seniorską karierę rozpoczął we Włoszech. Grał w AC Perugii i A.S.D. Villabiagio. W 2018 roku wyjechał do Francji. Tam występował w barwach klubów z niższych lig. Obecnie reprezentuje barwy Aubagne FC.
W reprezentacji Gwadelupy zadebiutował 23 marca 2018 w meczu z Trynidadem i Tobago. Pierwszą bramkę zdobył 10 września 2019 w starciu z Turks i Caicos.

</doc>
<doc id="5115422" url="https://pl.wikipedia.org/wiki?curid=5115422" title="Maaseik (1953)">
Maaseik (1953)

Maaseik (M913) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w maju 1951 roku w stoczni Hodgdon Brothers w East Boothbay, a w skład marynarki wojennej Belgii został przyjęty w sierpniu 1953 roku. W 1969 roku jednostkę zwrócono USA, po czym została przekazana Tajwanowi i wcielona do marynarki wojennej Republiki Chińskiej pod nazwą „Yung Cheng”. Okręt wycofano ze służby w maju 1995 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Maaseik” zbudowany został w stoczni Hodgdon Brothers w East Boothbay. Stępkę okrętu położono w maju 1951 roku, nieznana jest data wodowania. Jednostka miała nosić oznaczenie MSC-78.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Maaseik” został przyjęty w skład Belgijskiej Marynarki Wojennej w sierpniu 1953 roku. Okręt otrzymał numer burtowy M913. W 1969 roku dokonano zmiany uzbrojenia artyleryjskiego jednostki, w miejsce podwójnego zestawu działek Oerlikon montując pojedyncze działko plot. Bofors kal. 40 mm L/60 Mark 3. W listopadzie 1969 roku trałowiec został zwrócony USA, po czym został przekazany Tajwanowi i wszedł do służby w Zhonghua Minguo Haijun pod nazwą „Yung Cheng” (永城). Okręt otrzymał numer taktyczny MSC-165. Po transferze po raz kolejny wymieniono uzbrojenie artyleryjskie, demontując działko Boforsa i instalując dwa pojedyncze działka Oerlikona; wymieniono też wyposażenie radioelektroniczne na radar Decca 707 i sonar AN/UQS-1D. Jednostkę wycofano ze służby w maju 1995 roku.

</doc>
<doc id="5115424" url="https://pl.wikipedia.org/wiki?curid=5115424" title="Raphael Mirval">
Raphael Mirval



</doc>
<doc id="5115425" url="https://pl.wikipedia.org/wiki?curid=5115425" title="Wimbledon 2021 (gra podwójna dziewcząt)">
Wimbledon 2021 (gra podwójna dziewcząt)

Wimbledon 2021 – gra podwójna dziewcząt – zawody deblowe dziewcząt, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce w dniach 7–11 lipca na trawiastych kortach All England Lawn Tennis and Croquet Club w London Borough of Merton – dzielnicy brytyjskiego Londynu.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5115432" url="https://pl.wikipedia.org/wiki?curid=5115432" title="Deklaracja Rady Jedności Narodowej">
Deklaracja Rady Jedności Narodowej



</doc>
<doc id="5115435" url="https://pl.wikipedia.org/wiki?curid=5115435" title="Antoni Siwiec (lekkoatleta)">
Antoni Siwiec (lekkoatleta)

Antoni Siwiec (ur. 6 lutego 1943) – polski lekkoatleta, specjalizujący się w biegu na 400 metrów przez płotki, medalista mistrzostw Polski, reprezentant Polski.
Kariera sportowa.
Był zawodnikiem Wawelu Kraków.
Na mistrzostwach Polski seniorów na otwartym stadionie zdobył cztery medale: srebrny w sztafecie 4 x 400 metrów w 1970 oraz trzy brązowe w biegu na 400 metrów przez płotki w 1969, 1970 i 1971. 
Dwukrotnie reprezentował Polskę w meczach międzypaństwowych. W 1967 w meczu z RFN wystąpił w biegu na 400 metrów przez płotki i w sztafecie 4 x 400 metrów, w 1968 w meczu ze Szwajcarią pobiegł na 110 metrów przez płotki i 400 metrów przez płotki. Nie odniósł jednak żadnego indywidualnego zwycięstwa.
Rekord życiowy w biegu na 400 metrów przez płotki: 51,86 (11.08.1973).

</doc>
<doc id="5115442" url="https://pl.wikipedia.org/wiki?curid=5115442" title="Charleroi (1954)">
Charleroi (1954)

Charleroi (M917) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w lutym 1952 roku w stoczni Hodgdon Brothers w East Boothbay, a w skład marynarki wojennej Belgii został przyjęty w lutym 1954 roku. W 1969 roku jednostkę zwrócono USA, po czym została przekazana Tajwanowi i wcielona do marynarki wojennej Republiki Chińskiej pod nazwą „Yung Chi”. Okręt wycofano ze służby w 1991 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Charleroi” zbudowany został w stoczni Hodgdon Brothers w East Boothbay. Stępkę okrętu położono w lutym 1952 roku, nieznana jest data wodowania. Jednostka miała nosić oznaczenie MSC-152.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Charleroi” został przyjęty w skład Belgijskiej Marynarki Wojennej w lutym 1954 roku. Okręt otrzymał numer burtowy M917. W 1969 roku dokonano zmiany uzbrojenia artyleryjskiego jednostki, w miejsce podwójnego zestawu działek Oerlikon montując pojedyncze działko plot. Bofors kal. 40 mm L/60 Mark 3. W listopadzie 1969 roku trałowiec został zwrócony USA, po czym został przekazany Tajwanowi i wszedł do służby w Zhonghua Minguo Haijun pod nazwą „Yung Chi” (永濟). Okręt otrzymał numer taktyczny MSC-166. Po transferze po raz kolejny wymieniono uzbrojenie artyleryjskie, demontując działko Boforsa i instalując dwa pojedyncze działka Oerlikona; wymieniono też wyposażenie radioelektroniczne na radar Decca 707 i sonar AN/UQS-1D. Jednostkę wycofano ze służby w 1991 roku.

</doc>
<doc id="5115448" url="https://pl.wikipedia.org/wiki?curid=5115448" title="Uriel (zespół muzyczny)">
Uriel (zespół muzyczny)

Uriel – brytyjski zespół grający blues-rock, rock psychodeliczny i rock progresywny. Został założony w grudniu 1967 roku w Londynie, którego w skład wchodzili Steve Hillage (gitara, śpiew; ur. 2 sierpnia 1951 roku), Dave Stewart (organy; ur. 30 grudnia 1950 roku), Clive Brooks (perkusja; ur. 28 grudnia 1949 roku, zm. 5 maja 2017 roku) i Mont Campbell (gitara basowa, śpiew; ur. 30 grudnia 1950 roku). Zespół wydał swój jedyny album pod przybraną nazwą Arzachel w lipcu 1969 roku.
Historia.
Grupa została założona w okresie, kiedy Hillage, Campbell i Stewart uczęszczali do City of London School w Londynie. Po pozyskaniu Brooksa z ogłoszenia w Melody Maker, zespół początkowo grał covery Cream, Jimiego Hendrixa, Johna Mayalla &amp; the Bluesbreakers i The Nice. Nazwa zespołu Uriel pochodzi od imienia biblijnego archanioła; według Dave’a Stewarta inspiracją tej nazwy, był poemat Johna Miltona „Raj utracony. Po odejściu Hillage’a w sierpniu 1968 roku by podjąć studia na Uniwersytecie Kent, pozostałe trio zaczęło grać własny materiał napisany przez Campbella i Stewarta. Uginając się pod presją menadżerów (nazwa rzekomo brzmiała jak „pisuar” (ang. urinal)), w styczniu 1969 roku zmienili nazwę na Egg. Wkrótce po podpisaniu przez Egg kontraktu z wytwórnią Decca w maju 1969 roku, zespół poznał właściciela małego studia nagraniowego Studio 19 Petera Wickera, który dał muzykom możliwość nagrania albumu studyjnego w konwencji rocka psychodelicznego. W efekcie w czerwcu 1969 roku ze Stevem Hillage’em (gdy miał przerwę wakacyjną na studiach) nagrał swoją jedyną płytę pod nową przybraną nazwą Arzachel (nazwa pochodzi od krateru na księżycu, który sam został nazwany na cześć średniowiecznego hiszpańskiego astronoma pochodzenia arabskiego Az-Zarkali). Koszt nagrania wyniósł 250 funtów. Okładkę albumu zaprojektował klawiszowiec Dave Stewart. Ponieważ Egg miał już podpisany kontrakt z wytwórnią Decca, wszyscy występowali pod pseudonimami na płycie. Hillage przyjął nazwisko "Simeon Sasparella", które „dobrze nadawało się na próby mikrofonu”, Stewart – "Sam Lee-Uff" (nazwisko jego nauczyciela łaciny), Brooks – "Basil Downing" (znienawidzony nauczyciel matematyki), Campbell – "Njerogi Gategaka". Ich „biografie”, choć zmyślone, to jednak zawierają pewną dozę prawdy (choćby w przypadku Monta Campbella, który urodził się w Egipcie, dorastał w Kenii, a do Wielkiej Brytanii przeprowadził się gdy miał 11 lat):
Arzachel.
Album "Arzachel" został nagrany tzw. „na setkę” i zmiksowany podczas jednej sobotniej sesji w Denmark Street Studios w Londynie. Na stronie A znalazły się cztery krótkie utwory, natomiast strona B składa się z dwóch długich kompozycji, z których najdłuższy to 17-minutowy jam zatytułowany „Metempsychosis”. Płyta została wydana w krótko działającej wytwórni Evolution (w której ukazał się również debiut Raw Material) i szybko stała się przedmiotem zainteresowania kolekcjonerów. Uważa się, że piracka wersja krążyła w późnych latach 70., a w ostatnich latach była często nielegalnie kopiowana. Ostatecznie została wydana na CD przez Drop Out Records w 1994 roku.
Reedycja.
Album został ponownie wydany 7 grudnia 2007 roku jako "Arzachel Collectors Edition by Uriel" (2007, Egg Archive CD69-7201). To oficjalne wydanie zespołu zawiera zremasterowaną wersję oryginalnego albumu oraz cztery niepublikowane studyjne nagrania demo Uriel, jeden utwór mówiony i fragment nagrania koncertowego nagranego w 1968 roku. Steve Hillage gra na dwóch z tych bonusowych utworów. Reedycja zawiera również 20-stronicową książeczkę opowiadającą historię grupy własnymi słowami muzyków, wraz ze zdjęciami z epoki i grafikami.
Dostępna jest również 60-stronicowa broszura "Copious Notes", licząca 26 000 słów. Napisana przez Dave’a Stewarta, Monta Campbella oraz ich bliskiego przyjaciela Antony’ego Vinalla, opowiada historię Uriel, Arzachel, Egg i The Ottawa Company, od powstania Uriel na początku 1968 roku do powstania ostatniego albumu Egg "The Civil Surface" w 1974 roku. Broszura zawiera osobiste wspomnienia, anegdoty, krótkie historie, przypadkowe wspomnienia, obserwacje społeczne, szczegóły z epoki, analizy muzyczne oraz teksty piosenek, jak również bezcenną kolekcję archiwalnych zdjęć wykonanych przez Terry’ego Yettona i muzyków.

</doc>
<doc id="5115450" url="https://pl.wikipedia.org/wiki?curid=5115450" title="Lier (1953)">
Lier (1953)

Lier (M912) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w maju 1951 roku w stoczni Henry B. Nevins w City Island, a w skład marynarki wojennej Belgii został przyjęty w sierpniu 1953 roku. W 1969 roku jednostkę zwrócono USA, po czym została przekazana Tajwanowi i wcielona do marynarki wojennej Republiki Chińskiej pod nazwą „Yung Shan”. Okręt wycofano ze służby w 1994 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Lier” zbudowany został w stoczni Henry B. Nevins w City Island. Stępkę okrętu położono w maju 1951 roku, nieznana jest data wodowania. Jednostka miała nosić oznaczenie MSC-63.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Lier” został przyjęty w skład Belgijskiej Marynarki Wojennej w sierpniu 1953 roku. Okręt otrzymał numer burtowy M912. W 1969 roku dokonano zmiany uzbrojenia artyleryjskiego jednostki, w miejsce podwójnego zestawu działek Oerlikon montując pojedyncze działko plot. Bofors kal. 40 mm L/60 Mark 3. W listopadzie 1969 roku trałowiec został zwrócony USA, po czym został przekazany Tajwanowi i wszedł do służby w Zhonghua Minguo Haijun pod nazwą „Yung Shan” (永善). Okręt otrzymał numer taktyczny MSC-164. Po transferze po raz kolejny wymieniono uzbrojenie artyleryjskie, demontując działko Boforsa i instalując dwa pojedyncze działka Oerlikona; wymieniono też wyposażenie radioelektroniczne na radar Decca 707 i sonar AN/UQS-1D. Jednostkę wycofano ze służby w 1994 roku.

</doc>
<doc id="5115460" url="https://pl.wikipedia.org/wiki?curid=5115460" title="Martin Malutin">
Martin Malutin

Martin Władimirowicz Malutin (; ur. 5 lipca 1999 w Omsku) – rosyjski pływak specjalizujący się w stylu dowolnym, wicemistrz świata i trzykrotny mistrz Europy.
Kariera.
W sierpniu 2018 roku podczas mistrzostw Europy w Glasgow zdobył srebro w sztafecie męskiej 4 × 200 m stylem dowolnym. Malutin płynął także w eliminacjach sztafet mieszanych 4 × 200 m stylem dowolnym i otrzymał srebrny medal, kiedy Rosjanie w finale zajęli drugie miejsce.
Cztery miesiące później, na mistrzostwach świata na krótkim basenie w Hangzhou był drugi w sztafecie 4 × 200 m stylem dowolnym. Rosjanie z czasem 6:46,81 min ustanowili nowy rekord Europy
W 2019 roku podczas mistrzostw świata w Gwangju zdobył srebro w sztafecie 4 × 200 m stylem dowolnym. W konkurencji 200 m stylem dowolnym uzyskał czas 1:45,63 i początkowo zajął czwarte miejsce ex aequo z Brytyjczykiem Duncanem Scottem. Ostatecznie obu pływakom przyznano brązowe medale, kiedy zwycięzca wyścigu, Litwin Danas Rapšys został zdyskwalifikowany za falstart. Na dystansie 400 m stylem dowolnym Malutin zajął 11. miejsce z czasem 3:47,43.
Na mistrzostwach Europy w Budapeszcie w 2021 roku zdobył trzy złote medale, na 200 i 400 m stylem dowolnym oraz w sztafecie 4 × 200 m stylem dowolnym. W konkurencji 200 m stylem dowolnym czasem 1:44,79 ustanowił nowy rekord mistrzostw. Na dwukrotnie dłuższym dystansie uzyskał czas 3:44,18.

</doc>
<doc id="5115461" url="https://pl.wikipedia.org/wiki?curid=5115461" title="Sint-Niklaas (1954)">
Sint-Niklaas (1954)

Sint-Niklaas (M918) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w lipcu 1951 roku w stoczni Henry B. Nevins w City Island, a w skład marynarki wojennej Belgii został przyjęty w lutym 1954 roku. W 1969 roku jednostkę zwrócono USA, po czym została przekazana Tajwanowi i wcielona do marynarki wojennej Republiki Chińskiej pod nazwą „Yung Jen”. Okręt wycofano ze służby w 2012 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Sint-Niklaas” zbudowany został w stoczni Henry B. Nevins w City Island. Stępkę okrętu położono w lipcu 1951 roku, nieznana jest data wodowania. Jednostka miała nosić oznaczenie MSC-64.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Sint-Niklaas” został przyjęty w skład Belgijskiej Marynarki Wojennej w lutym 1954 roku. Okręt otrzymał numer burtowy M918. W 1969 roku dokonano zmiany uzbrojenia artyleryjskiego jednostki, w miejsce podwójnego zestawu działek Oerlikon montując pojedyncze działko plot. Bofors kal. 40 mm L/60 Mark 3. W listopadzie 1969 roku trałowiec został zwrócony USA, po czym został przekazany Tajwanowi i wszedł do służby w Zhonghua Minguo Haijun pod nazwą „Yung Jen” (永仁). Okręt otrzymał numer taktyczny MSC-167. Po transferze po raz kolejny wymieniono uzbrojenie artyleryjskie, demontując działko Boforsa i instalując dwa pojedyncze działka Oerlikona; wymieniono też wyposażenie radioelektroniczne na radar Decca 707 i sonar AN/UQS-1D. W latach 1984–1986 trałowiec przeszedł remont, w wyniku którego wymieniono m.in. sonar na Simrad 950. W 2009 roku okręt znajdował się w złym stanie technicznym. Jednostkę wycofano ze służby w 2012 roku.

</doc>
<doc id="5115463" url="https://pl.wikipedia.org/wiki?curid=5115463" title="Hyundai Staria">
Hyundai Staria

Hyundai Staria – samochód osobowo-dostawczy klasy średniej produkowany pod południowokoreańską marką Hyundai od 2021 roku.
Historia i opis modelu.
Finalna faza testowa nowej generacji dużego osobowo-dostawczego vana rozpoczęła się w połowie 2020 roku, obejmując głęboko zamaskowane prototypy testowane na terenie m.in. Korei Południowej, jak i w europejskich Alpach widziane przez kolejne miesiące tego roku w różnych konfiguracjach kolorystycznych. 
W marcu 2021 roku Hyundai przedstawił nową generację dużego, osobowego vana mającego na celu zastąpienie obecnej na rynku od 1997 roku linii modelowej Starex, znanej na rynkach globalnych jako H-1. W porównaniu do produkowanej dotychczas przez 14 lat drugiej generacji poprzednika, Hyundai Staria został opracowany od podstaw jako zupełnie nowa konstrukcja oparta nie na ramie, lecz nadwoziu samonośnym.
Pod kątem wizualnym Hyundai Staria utrzymany został w futurystycznym wzornictwie nawiązującym do najnowszych konstrukcji południowokoreańskiego producenta, zyskując jednocześnie szereg charakterystycznych cech. Jednobryłowe nadwozie zyskało nisko umieszczoną krawędź przodu zwieńczonego dużą atrapą chłodnicy, z którego wyprowadzono linię maski i przedniej szyby. 
Pojazd pokryła duża powierzchnia szyb, z profilu wyróżniająca się kształtem klinu i relatywnie nisko poprowadzoną dolną krawędzią, mając zapewnić odpowiednie naświetlenie kabiny pasażerskiej. Proporcje nadwozia podyktowane zostały także aspektom odpowiedniej aerodynamiki.
Pas przedni zdominowały charakterystyczne dwupoziomowe reflektory - wyżej znalazł się wąski pas diod LED tworzący krawędź maski, z kolei niżej w dużej atrapie chłodnicy znalazły się szeroko rozstawione klosze reflektorów. 
Tylna część nadwozia ścięta pionowo zyskała wąskie, podłużne lampy wykonane w technologii imitujących piksele diod LED, nawiązując do takiego samego rozwiązania w modelu Ioniq 5.
Kabina pasażerska Hyundaia Staria została utrzymana we wzornictwie tożsamym z przedstawioną pół roku wcześniej czwartą generacją modelu Tucson, wyróżniając się pozbawionym daszka wyświetlaczem cyfrowych zegarów, a także wysuniętą kanciastą konsolą centralną z dotykowymi panelami i panelami wykończonymi lakierem fortepianowym. Deskę rozdzielczą zdominował 10,25-calowy ekran dotykowy wyświetlacza multimedialnego, który został umieszczony w górnej części konsoli.
Hyundai Staria oferuje szeroki zakres aranżacji przestrzeni w kabinie pasażerskiej. Samochód może pomieścić bazowo 7 pasażerów, z kolei za dopłatą wyposażony może on zostać w fotele także dla 9 lub maksymalnie 11 podróżujących. Dodatkowo, fotele drugiego i trzeciego rzędu siedzeń mogą być obracane. 
Producent zadeklarował, że komfort podróży został zoptymalizowany dzięki zastosowaniu niezależnego tylnego zawieszenia oraz odpowiednio cichej pracy układu napędowego. Zespół projektowy Hyundaia wskazał, że kabina pasażerska Starii była inspirowana wzornictwem stosowanym w statkach kosmicznych.
Staria Lounge.
Specjalnie z myślą o rodzimym rynku południowokoreańskim Hyundai zbudował topową, luksusową odmianę Hyundai Staria Lounge, która docelowo zastąpiła taki sam wariant w gamie poprzednika o nazwie Grand Starex. Samochód odróżnił się większymi reflektorami w dolnym rzędzie, 18-calowymi alufelgami, 7 lub 9-osobowym przedziałem transportowym, a także bardziej luksusowym wyposażeniu obejmującym m.in. większy zakres regulacji fotelu drugiego rzędu siedzeń, a także 64-kolorowe oświetlenie ambiente.
Staria Load.
Prezentując w pierwszej kolejności wariant osobowy oraz osobowo-luksusowy, w sierpniu 2021 roku Hyundai przedstawił także użytkowy wariant dostawczy w formie furgona o nazwie Hyundai Staria Load. Jako kluczowy rynek dla tej odmiany określono Australię i to tam trafił on do sprzedaży w pierwszej kolejności, zastępując dotychczas oferowany model iLoad. Charakterystyczną cechą wizualną stał się brak przeszklenia powierzchni bocznej.
Sprzedaż.
Hyundia Staria w pierwszej kolejności trafił do sprzedaży na rodzimym rynku Korei Południowej wiosną 2021 roku. Kolejnym dużym rynkiem, gdzie rozpoczęto sprzedaży pojazdu, została Tajlandia w czerwcu tego samego roku, z kolei na sierpień 2021 roku producent wyznaczył debiut w Nowej Zelandii i Australii. W tym samym czasie Staria trafiła ma do sprzedaży także na wybranych rynkach europejskich jak Niemcy, gdzie najtańszy egzemplarz kosztuje 56 150 euro.

</doc>
<doc id="5115464" url="https://pl.wikipedia.org/wiki?curid=5115464" title="Kateřina Březinová">
Kateřina Březinová

Kateřina Březinová (ur. 1 marca 1972 w Pradze) – czeska aktorka i reżyserka dubbingu.
Ukończyła Konserwatorium w Pradze na wydziale muzyczno-dramatycznym. Była związana z teatrami w Moście i Czeskich Budziejowicach. Wcieliła się m.in. w postać Julii w "Romeo i Julii", Rosalindy w "Jak wam się podoba" czy Heleny we "Śnie nocy letniej". Oprócz tego podjęła pracę w Radiu Czeskim.
Jest także aktorką dubbingową. Jej głos można usłyszeć w licznych filmach i serialach telewizyjnych, również animowanych (np. "" czy "Fineasz i Ferb").

</doc>
<doc id="5115467" url="https://pl.wikipedia.org/wiki?curid=5115467" title="Trzeci rząd Stefana Löfvena">
Trzeci rząd Stefana Löfvena

Trzeci rząd Stefana Löfvena – rząd Szwecji powstały 9 lipca 2021 w trakcie kadencji Riksdagu wybranego w 2018. Utworzyły go ugrupowania lewicowe – Szwedzka Socjaldemokratyczna Partia Robotnicza (SAP) i Partia Zielonych (MP). Zastąpił drugi gabinet tego samego premiera tworzony przez te same ugrupowania.
21 stycznia 2019, kilka miesięcy po wyborach parlamentarnych z 2018, powstał drugi mniejszościowy rząd Stefana Löfvena, który utworzyły dotychczas współrządzące SAP i MP. Jego powołanie umożliwiło wstrzymanie się przy wyborze premiera przez posłów dotąd wspierającej koalicjantów Partii Lewicy, a ponadto przez deputowanych opozycyjnych liberałów i centrystów.
W 2021 Partia Lewicy wycofała swojej poparcie dla rządu. 21 czerwca tegoż roku parlament uchwalił wotum nieufności wobec gabinetu (wniosek poparło 181 członków Riksdagu). 28 czerwca Stefan Löfven ogłosił swoją rezygnację, pozostając na czele rządu, który przekształcił się w rząd tymczasowy (działający do czasu sformowania nowego gabinetu). 7 lipca 2021 Riksdag ponownie jednak zatwierdził kandydaturę lidera socjaldemokratów na premiera – przy 173 posłach przeciw, 116 głosujących za (koalicjanci) i 60 wstrzymujących się (posłowie wybrani z ramienia Partii Lewicy i Partii Centrum, a także jeden deputowany liberałów). Dwa dni później Stefan Löfven przedstawił skład nowego gabinetu (pozostający tożsamy z końcowym składem jego drugiego rządu), który tym samym rozpoczął funkcjonowanie.
W sierpniu 2021 Stefan Löfven zapowiedział ustąpienie z funkcji przewodniczącego partii i następnie z urzędu premiera. 4 listopada tegoż roku na czele socjaldemokratów zastąpiła go Magdalena Andersson. Sześć dni później były lider SAP złożył oficjalną rezygnację ze stanowiska premiera. Gabinet urzędował do 30 listopada 2021, kiedy to nowo wybrana premier Magdalena Andersson przedstawiła skład swojego rządu.

</doc>
<doc id="5115468" url="https://pl.wikipedia.org/wiki?curid=5115468" title="Diksmuide (1954)">
Diksmuide (1954)

Diksmuide (M920) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w listopadzie 1951 roku w stoczni Henry B. Nevins w City Island, a w skład marynarki wojennej Belgii został przyjęty w marcu 1954 roku. W 1969 roku jednostkę zwrócono USA, po czym została przekazana Tajwanowi i wcielona do marynarki wojennej Republiki Chińskiej pod nazwą „Yung Sui”. Okręt wycofano ze służby w 2012 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Diksmuide” zbudowany został w stoczni Henry B. Nevins w City Island. Stępkę okrętu położono w listopadzie 1951 roku, nieznana jest data wodowania. Jednostka miała nosić oznaczenie MSC-65.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Diksmuide” został przyjęty w skład Belgijskiej Marynarki Wojennej w marcu 1954 roku. Okręt otrzymał numer burtowy M920. W 1969 roku dokonano zmiany uzbrojenia artyleryjskiego jednostki, w miejsce podwójnego zestawu działek Oerlikon montując pojedyncze działko plot. Bofors kal. 40 mm L/60 Mark 3. W listopadzie 1969 roku trałowiec został zwrócony USA, po czym został przekazany Tajwanowi i wszedł do służby w Zhonghua Minguo Haijun pod nazwą „Yung Sui” (永綏). Okręt otrzymał numer taktyczny MSC-168. Po transferze po raz kolejny wymieniono uzbrojenie artyleryjskie, demontując działko Boforsa i instalując dwa pojedyncze działka Oerlikona; wymieniono też wyposażenie radioelektroniczne na radar Decca 707 i sonar AN/UQS-1D. W latach 1984–1986 trałowiec przeszedł remont, w wyniku którego wymieniono m.in. sonar na Simrad 950. W 2009 roku okręt znajdował się w złym stanie technicznym. Jednostkę wycofano ze służby w 2012 roku.

</doc>
<doc id="5115475" url="https://pl.wikipedia.org/wiki?curid=5115475" title="Aberdeen Beach">
Aberdeen Beach

Aberdeen Beach – plaża ("beach") w kanadyjskiej prowincji Nowa Szkocja, w hrabstwie Hants, na północ od Windsoru (45°03′05″N, 64°09′25″W); nazwa urzędowo zatwierdzona 5 lipca 1951.

</doc>
<doc id="5115478" url="https://pl.wikipedia.org/wiki?curid=5115478" title="Trolejbusy w Baden-Baden">
Trolejbusy w Baden-Baden

Trolejbusy w Baden-Baden – zlikwidowany system transportu trolejbusowego w Baden-Baden, w Badenii-Wirtembergii, w Niemczech. Funkcjonował od 1949 r. do 1971 r. Kursowały dwie linie trolejbusowe, operatorem systemu było przedsiębiorstwo Stadtwerke Baden-Baden.
Historia.
Przyczyną powstania systemu trolejbusowego w Baden-Baden był wysoki stopień dekapitalizacji przedwojennego systemu tramwajowego (zarówno sieć trakcyjna, jak i wagony były wyeksploatowane) oraz chęć wprowadzenia w mieście nowoczesnego i niezawodnego środka transportu.
Decyzja o likwidacji systemu, podjęta jednogłośnie na posiedzeniu rady miasta dnia 11 listopada 1969 r., wynikała z powodów finansowych. Zgodnie z obliczeniami odnowienie infrastruktury i taboru kosztowałoby 5,6 mln marek, podczas gdy koszt konwersji na autobusy oszacowano na 3,6 mln marek.

</doc>
<doc id="5115481" url="https://pl.wikipedia.org/wiki?curid=5115481" title="Václav Matějka">
Václav Matějka

Václav Matějka (ur. 4 lipca 1937 w Katovicach) – czeski scenarzysta, reżyser filmowy i pisarz.
Jego film "Anielska diablica" (cz. "Anděl s ďáblem v těle") został wydany w formie książkowej oraz zaprezentowany jako musical w Teatrze Muzycznym w Karlinie.
Wśród jego produkcji była m.in. zatrzymana przez cenzurę "Nagość" (1970) oraz zaprezentowana w konkursie głównym na 35. MFF w Berlinie "Noc szmaragdowego księżyca" (1985).
Filmografia.
Na podstawie źródła:

</doc>
<doc id="5115482" url="https://pl.wikipedia.org/wiki?curid=5115482" title="Memoriał Huberta Jerzego Wagnera 2021">
Memoriał Huberta Jerzego Wagnera 2021

Memoriał Huberta Jerzego Wagnera 2021 – 18. edycja turnieju siatkarskiego, która odbyła się w dniach 9–11 lipca 2021 roku.
Uczestnicy.
Pierwotnie w turnieju zamiast reprezentacji Azerbejdżanu miała wziąć udział reprezentacja Tunezji. Niestety z powodu stwierdzenia wśród części zawodników wirusa SARS-CoV-2 wywołującego chorobę COVID-19, Tunezyjczycy byli zmuszeni zrezygnować z udziału w zawodach.
Wydarzenia towarzyszące.
Memoriał był ostatnim sprawdzianem reprezentacji Polski przed turniejem olimpijskim siatkarzy. W drugim dniu zawodów zorganizowano uroczystość z „Krakowa do Tokio" podczas, której zdobywcy złotego medalu z Montrealu przekazywali symboliczne statuetki członkom obecnej reprezentacji. Na koniec uroczystości ówczesny Wiceprezes Rady Ministrów Jarosław Gowin wręczył członkom drużyny prowadzonej przez Huberta Jerzego Wagnera Medal 100-lecia Odzyskania Niepodległości

</doc>
<doc id="5115484" url="https://pl.wikipedia.org/wiki?curid=5115484" title="Rzeczki (sielsowiet Bildziugi)">
Rzeczki (sielsowiet Bildziugi)

Rzeczki (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Bildziugi.
Historia.
W czasach zaborów wieś w gminie Zaleś, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś, następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 70 osób, 53 były wyznania rzymskokatolickiego a 17 prawosławnego. Jednocześnie 5 mieszkańców zadeklarowało polską a 65 białoruską przynależność narodową. Było tu 11 budynków mieszkalnych. W 1931 w 15 domach zamieszkiwały 72 osoby.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi. Do 2004 w składzie sielsowietu Ruczaj.

</doc>
<doc id="5115487" url="https://pl.wikipedia.org/wiki?curid=5115487" title="Rzeczki (sielsowiet Hermanowicze)">
Rzeczki (sielsowiet Hermanowicze)

Rzeczki – dawny zaścianek. Tereny na których leżała znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania rzymskokatolickiego. Jednocześnie 7 mieszkańców zadeklarowało polską a 1 białoruską przynależność narodową. Był tu 1 budynek mieszkalny. W 1931 w 1 domu zamieszkiwało 9 osób.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5115488" url="https://pl.wikipedia.org/wiki?curid=5115488" title="Michael McKean">
Michael McKean

Michael John McKean (ur. 17 października 1947 w Nowym Jorku) – amerykański aktor, komik, scenarzysta, reżyser, piosenkarz, kompozytor i muzyk. Laureat Nagrody Grammy za najlepszą piosenkę napisaną dla Visual Media – „A Mighty Wind” z komedii "Koncert dla Irwinga" (2003). Nominowany do Oscara za najlepszą piosenkę oryginalną – „A Kiss at the End of the Rainbow” z "Koncertu dla Irwinga" (2003). Zdobywca Nagrody Satelity za rolę Charlesa „Chucka” Lindbergha McGilla Jr. w serialu kryminalnym AMC "Zadzwoń do Saula" (2015–2018).
Życiorys.
Wczesne lata.
Urodził się w Nowym Jorku jako syn Ruth Stewart McKean, bibliotekarki i Gilberta S. McKean, jednego z założycieli Decca Records. Jego rodzina była pochodzenia irlandzkiego, angielskiego i szkockiego, a także miała korzenie niemieckie i holenderskie. Wychowywał się w Sea Cliff na Long Island. Studiował na Carnegie Mellon University i New York University.
Kariera.
Po raz pierwszy trafił na mały ekran jako Leonard „Lenny” Kosnowski, kumpel Andrew „Squiggy” Squigmana w sitcomie ABC "Laverne i Shirley" (1976–1983) i spin-off "Happy Days" (1979). W komedii wojennej Stevena Spielberga "1941" (1979) wystąpił w roli Willy’ego. W komedii muzycznej Roba Reinera "Oto Spinal Tap" (1984) zagrał heavy metalowego muzyka Davida St. Hubbinsa z cockneyowskim akcentem. W 1984 i w latach 1994–1995 gościł w programie "Saturday Night Live". 
W 1990 za występ na Broadwayu w spektaklu "Wspólnik" ("Accomplice") u boku Jasona Alexandra zdobył nagrodę Theatre World. W 2004 wystąpił na off-Broadwayu jako wujek Phil Wellman w sztuce Woody’ego Allena "Pamięć z drugiej ręki".

</doc>
<doc id="5115490" url="https://pl.wikipedia.org/wiki?curid=5115490" title="Cytadela w Namur">
Cytadela w Namur

Cytadela w Namur – centralne dzieło fortyfikacyjne w Namur, wzniesione na wzgórzu u zbiegu rzek Sambry i Mozeli
Zasiedlone od czasów neolitycznych wzgórze w widłach rzek zostało po raz pierwszy ufortyfikowane w III w. n.e. Średniowieczny zamek, który następnie powstał w tym miejscu, składał się z właściwego zamku, otoczonego murem z basztami, w którym znajdowała się rezydencja hrabiów Namur, kościół, pomieszczenia administracyjne i gospodarcze, oraz, za fosą, zewnętrznego muru czterema wieżami, wzdłuż krawędzi skalistego wzgórza.
Konflikt między Karolem V a Franciszkiem I spowodował rozbudowę pogranicznych fortyfikacji z równoczesnym dostosowaniem ich do wzrastającej roli artylerii. W efekcie, po 1519 roku, zamek w Namur otrzymał zewnętrzne obwałowanie, w postaci dwóch bastionów z kazamatami dla dział, połączonych kurtyną. Kolejna rozbudowa nastąpiła w czasie wojny trzydziestoletniej (1618–1648), kiedy wzniesiono dzieło koronowe z dwoma półbastionami. Cytadela na wzgórzu osłaniała miasto z jednej strony, oddzielona od niego Sambrą, równocześnie blokując obie rzeki i zapewniając kontrolę nad ich dolinami. Słabością twierdzy było sąsiadujące wzgórze, z którego można było atakować cytadelę w dół wąwozu. W 1691 król Wilhelm III Orański wzmocnił obronę twierdzy kosztem 27 tys. florinów; kierownikiem prac był Menno van Coehoorn. Po rozbudowie, pierwszą linią umocnień (z przeciwnej strony wzgórza niż miasto) były nieregularne okopy, odcinające półwysep w widłach Sambry i Mozeli. Kolejnym dziełem obronnym był samodzielny Fort Wilhelm, zbudowany przez Menno van Coehoorna, oddzielony od cytadeli głębokim wąwozem (brak połączenia tych dwóch dzieł okazał się zgubny podczas oblężenia w 1692 r., kiedy to atakujący Francuzi byli w stanie odciąć fort i zmusić go do kapitulacji). Za wąwozem była linia murów z bastionami, nad którą górowało kolejne umocnienienie, dzieło koronowe, także o wysokich i murowanych skarpach, mur z wieżami i wreszcie, samym szczycie, średniowieczny zamek. Wadą tego kompleksu umocnień było to, że leżały zbyt blisko siebie i nie posiadały obszernych schronów-kazamat. Cytadela wraz ze swymi zewnętrznymi dziełami tworzyła obóz warowny, który mógł służyć do bazowania armii.
Ostatnie przebudowy cytadeli miały miejsce w okresie 1815–1830, gdy Holendrzy umacniali granice wyznaczone przez kongres wiedeński. Pod koniec XIX w. cytadela straciła główną rolę obronną na rzecz pierścienia fortów twierdzy Namur, ale jej wyższe części służyły wciąż jako koszary i centrum dowodzenia twierdzą aż do II wojny światowej. Ostatecznie wojsko opuściło cytadelę w 1977 roku i pozostaje ona zabytkiem i obiektem muzealnym.
Cytadela i miasto były obiektem licznych operacji wojskowych:

</doc>
<doc id="5115491" url="https://pl.wikipedia.org/wiki?curid=5115491" title="Llewellyn Smith">
Llewellyn Smith



</doc>
<doc id="5115492" url="https://pl.wikipedia.org/wiki?curid=5115492" title="Llew Smith">
Llew Smith

Llew Smith, właśc. Llewellyn Thomas Smith (ur. 16 kwietnia 1944 w Newbridge, zm. 26 maja 2021) – brytyjski polityk związany z Walią, poseł do Parlamentu Europejskiego III i IV kadencji, deputowany do Izby Gmin trzech kadencji.
Życiorys.
Kształcił się w Coleg Harlech, instytucji szkolącej osoby dorosłe. Pracował jako robotnik i operator komputerowy. Zaangażował się w działalność polityczną w ramach Partii Pracy. Od 1984 do 1994 sprawował mandat eurodeputowanego, wchodząc w skład frakcji socjalistycznej. Pracował głównie w Komisji ds. Energii, Badań Naukowych i Technologii. W latach 1992–2005 przez trzy kadencje zasiadał w Izbie Gmin, reprezentując okręg wyborczy Blaenau Gwent. Już w 2002 zadeklarował, że nie będzie ubiegał się o ponowny wybór.

</doc>
<doc id="5115493" url="https://pl.wikipedia.org/wiki?curid=5115493" title="Norbert Van Molle">
Norbert Van Molle

Norbert Van Molle – belgijski strzelec, olimpijczyk, mistrz świata.
Kariera.
Uczestnik Letnich Igrzysk Olimpijskich 1920, na których wystartował w przynajmniej 3 konkurencjach. Zajął 6. miejsce w drużynowym strzelaniu z karabinu małokalibrowego stojąc z 50 m, natomiast jego wynik z zawodów indywidualnych pozostaje nieznany. Był także 7. w pistolecie wojskowym z 30 m drużynowo.
Van Molle zdobył 4 medale na mistrzostwach świata. Osiągnął 3 złote medale w drużynowym strzelaniu z pistoletu dowolnego z 50 m (1910, 1911, 1912). Jedyne indywidualne podium wywalczył w pistolecie dowolnym z 50 m w 1911 roku, gdy zajął 3. miejsce. Pokonali go wyłącznie Charles Paumier du Vergier i Jean Carrère.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5115496" url="https://pl.wikipedia.org/wiki?curid=5115496" title="Siegfried Westphal">
Siegfried Westphal

Siegfried Westphal (ur. 18 marca 1902 w Lipsku, zm. 2 lipca 1982 w Celle) – niemiecki generał.
Podczas Kampanii północnoafrykańskiej służył pod dowództwem Erwina Rommla. W 1943 Westphal jako jeden z najmłodszych generałów został przypisany pod dowództwo Alberta Kesselringa we Włoszech. Tego samego roku został dowódcą sztabu generała Gerda von Rundstedt.
W 1952 roku napisał książkę "The German Army in the West."

</doc>
<doc id="5115497" url="https://pl.wikipedia.org/wiki?curid=5115497" title="Herten (Nadrenia Północna-Westfalia)">
Herten (Nadrenia Północna-Westfalia)



</doc>
<doc id="5115502" url="https://pl.wikipedia.org/wiki?curid=5115502" title="Security.txt">
Security.txt

security.txt to proponowany standard dla informacji o zabezpieczeniach stron internetowych, który ma umożliwić badaczom zabezpieczeń na łatwe zgłaszanie luk w zabezpieczeniach.
Standard obejmuje plik tekstowy o nazwie „security.txt” w lokacji codice_1, podobny w składni do robots.txt, ale przeznaczony do odczytania przez ludzi chcących skontaktować się z właścicielem witryny w sprawie problemów z jej zabezpieczeniami. Pliki security.txt zostały przyjęte już przez Google, GitHub, LinkedIn i Facebook.
Historia.
Projekt Internetowy po raz pierwszy został zgłoszony przez Edwina Foudila 11 września 2017 roku. W tym czasie obejmował cztery dyrektywy: „Contact”, „Encryption”, „Disclosure” i „Acknowledgement”. Foudil oczekiwał dodania kolejnych dyrektyw w oparciu o informacje zwrotne. 
W 2019 r. Agencja ds. Cyberbezpieczeństwa i Bezpieczeństwa Infrastruktury (CISA) opublikowała projekt dyrektywy operacyjnej, która wymagała od wszystkich agencji federalnych opublikowania pliku security.txt w ciągu 180 dni.
Grupa Sterująca Inżynierii Internetu (IESG) wydała ostatnie wezwanie do komentarzy na temat pliku security.txt w grudniu 2019 r., które zakończyło się 6 stycznia 2020 r.

</doc>
<doc id="5115506" url="https://pl.wikipedia.org/wiki?curid=5115506" title="Michaela Pavlátová">
Michaela Pavlátová

Michaela Pavlátová (ur. 1961 w Pradze) – czeska scenarzystka i reżyserka filmowa. Laureatka Złotego Niedźwiedzia dla najlepszego filmu krótkometrażowego na 45. MFF w Berlinie za film "Powtórka" (1995).
Studiowała w Wyższej Szkole Rzemiosła Artystycznego w Pradze.
W 1993 roku otrzymała nominację do Oscara za film "Řeči, řeči, řeči" (kategoria: krótkometrażowy film animowany).

</doc>
<doc id="5115507" url="https://pl.wikipedia.org/wiki?curid=5115507" title="Śalihotra sanhita">
Śalihotra sanhita

Śalihotra sanhita – wczesny indyjski podręcznik weterynaryjny poświęcony zdrowiu i leczeniu koni (hipiatrii); napisany w sanskrycie, prawdopodobnie w III wieku p.n.e. Pierwotna wersja liczyła około 12 tys. ślok. Jego autorstwo jest przypisywane Śalihotrze, synowi Hajagośi, uważanemu według indyjskiej tradycji za prekursora nauk weterynaryjnych. Przyjmuje się, że mieszkał w Śrawasti (na granicy obecnych dystryktów Gonda i Bahrajć w stanie Uttar Pradeś). 
Dzieło zostało przetłumaczone na języki: perski, arabski, tybetański i angielski. Praca została poświęcona anatomii, fizjologii, chorobom koni oraz słoni, jak również działaniom ukierunkowanym na leczenie (m.in. zabiegi chirurgiczne) i zachowaniom zapobiegawczym. Autor opisał budowę ciała koni różnych ras i zidentyfikował szczegóły anatomiczne, dzięki którym można określić wiek konia. 

</doc>
<doc id="5115511" url="https://pl.wikipedia.org/wiki?curid=5115511" title="6 kwietnia (mormonizm)">
6 kwietnia (mormonizm)

6 kwietnia – data dzienna formalnego zorganizowania Kościoła Jezusa Chrystusa Świętych w Dniach Ostatnich w 1830. Osadzona w mormońskich pismach świętych, miała być wybrana z Bożego upoważnienia. Odgrywa istotną rolę w teologii i tradycji Kościoła, którego datę założenia upamiętnia, również jako proponowana data dzienna narodzin Jezusa Chrystusa. Jako integralna część mormońskiej historii ma symboliczne znaczenie także dla innych wyznań zaliczanych do ruchu świętych w dniach ostatnich.
W Kościele Jezusa Chrystusa Świętych w Dniach Ostatnich.
Zgodnie z mormońskimi wierzeniami Joseph Smith, pierwszy prezydent Kościoła oraz twórca ruchu świętych w dniach ostatnich, ponownie ustanowił Kościół Chrystusa na ziemi w tym właśnie dniu na mocy niebiańskiego upoważnienia. Kościół upamiętnia tę datę przy okazji pierwszej z dwóch konferencji generalnych przypadających na każdy rok kalendarzowy. Odbywa się ona zazwyczaj w dniach zbliżonych do 6 kwietnia.
Znaczenie tej daty dla świętych w dniach ostatnich wynika wszakże również i z innych czynników. Częste w tradycji chrześcijańskiej spory dotyczące rzeczywistej daty dziennej narodzin Jezusa Chrystusa odbiły się niewielkim i w zasadzie nieznaczącym echem w mormońskiej myśli. Jednakże niektórzy prezydenci Kościoła, włączając w to Harolda B. Lee oraz Spencera W. Kimballa, potwierdzali, że 6 kwietnia jest rzeczywistą datą przyjścia Chrystusa na świat. Zachęcali przy tym jednak, by wierni nadal obchodzili Boże Narodzenie w okresie pokrywającym się z resztą chrześcijaństwa. Inni, w tym Gordon B. Hinckley, wypowiadali się na ten temat ciepło i z aprobatą, niemniej jednak oględnie i bez szczegółowych wyjaśnień. Pogląd o 6 kwietnia jako dacie narodzin Jezusa, przynajmniej w tej właśnie denominacji mormońskiej, można wywieść z książki członka Kworum Dwunastu Apostołów Jamesa E. Talmage’a "Jesus the Christ" z 1915.
Jednocześnie Kościół Jezusa Chrystusa Świętych w Dniach Ostatnich nie ma oficjalnego stanowiska odnośnie do daty rocznej narodzin Chrystusa. Bruce R. McConkie, inny członek Kworum Dwunastu Apostołów oraz specjalista w zakresie mormońskiej doktryny, wyraził opinię władz kościelnych w tej kwestii w sposób prawdopodobnie najbardziej wyrazisty. Stwierdził mianowicie: "nie wierzymy, by przy obecnym stanie naszej wiedzy, włączając w to zarówno kościelne, jak i pozakościelne źródła informacji, można było ostatecznie określić, kiedy dzień narodzin Jezusa rzeczywiście nastąpił".
Zapis zawarty w wersecie pierwszym dwudziestego rozdziału Nauk i Przymierzy wiąże wedle niektórych datę narodzin Chrystusa oraz datę roczną zorganizowania Kościoła. Pogląd ten jednak pozostaje kontrowersyjny i bywa przedmiotem sporów wśród mormońskich teologów. Osadzenie tej nauki w podstawowym mormońskim kanonie jest zatem w pewnym stopniu niejasne.
Jakkolwiek podstawą historycznego i teologicznego znaczenia tej daty jest jej omówiony wyżej związek z organizacją Kościoła oraz z Chrystusem, można jej przydać również dodatkowy kontekst. Symboliczny charakter tej daty widać w zasadzie w całej historii Kościoła. Wskazuje się tu kolejno na wydarzenia takie jak przetransportowanie Josepha i Hyruma Smithów z więzienia Liberty do Galiton w związku z przesłuchaniem przed ławą przysięgłych w Galliton (6 kwietnia 1839), poświęcenie kamienia węgielnego pod budowę świątyni w Nauvoo (6 kwietnia 1841) czy poświęcenie kamienia węgielnego pod budowę świątyni w Salt Lake (6 kwietnia 1853). Zwyczaj umiejscawiania istotnych dla Kościoła wydarzeń w tym właśnie dniu z czasem stał się żywą częścią mormońskiej tradycji. Wspomniana już świątynia w Salt Lake poświęcona została 6 kwietnia 1893. Wcześniej, bo w 1877, poświęcono w tym dniu świątynię w St. George. Już pod koniec XX stulecia, 6 kwietnia 2000, poświęcono świątynię w nowojorskiej Palmyrze.
W innych denominacjach ruchu świętych w dniach ostatnich.
Jako integralna część historii mormonizmu data ta przewija się w różnych organizmach religijnych wywodzących swój rodowód od Josepha Smitha. Zachowuje swoje istotne znaczenie symboliczne chociażby w Społeczności Chrystusa, do 2001 znanej jako Zreorganizowany Kościół Jezusa Chrystusa Świętych w Dniach Ostatnich. Co za tym idzie, również i w tej wspólnocie religijnej przyjęło się, by istotne wydarzenia umiejscawiać w tym właśnie terminie. Joseph Smith III, najstarszy syn Josepha Smitha, został wyświęcony na prezydenta-proroka 6 kwietnia 1860 podczas konferencji w Amboy w stanie Illinois. Ceremonia przełamania gruntu pod budowę świątyni Independence w stanie Missouri odbyła się 6 kwietnia 1990. Wspomniana zmiana nazwy samej wspólnoty na Społeczność Chrystusa również weszła w życie właśnie 6 kwietnia 2001.
Występuje jednocześnie w grupach łączonych z mormońskim fundamentalizmem. Warren Jeffs, prezydent Fundamentalistycznego Kościoła Jezusa Chrystusa Świętych w Dniach Ostatnich, przewidywał chociażby, iż data ta miała być datą końca świata. Wpisała się ona w szereg niespełnionych proroctw apokaliptycznych poczynionych przez Jeffsa. Ta sama denominacja uznaje tradycyjną rolę samej daty pośród świętych w dniach ostatnich.

</doc>
<doc id="5115515" url="https://pl.wikipedia.org/wiki?curid=5115515" title="Julian Kwiek">
Julian Kwiek

Julian Kwiek (ur. 1954) – polski historyk, doktor habilitowany nauk humanistycznych w zakresie historii, profesor uczelni w Akademii Górniczo-Hutniczej im. Stanisława Staszica w Krakowie.
W 2009 na podstawie dorobku naukowego oraz rozprawy pt. "Marzec 1968 w Krakowie" uzyskał na Wydziale Historycznym Uniwersytetu Jagiellońskiego stopień doktora habilitowanego nauk humanistycznych w specjalności historia Polski XX wieku.
Był adiunktem, a następnie został profesorem uczelni w Akademii Górniczo-Hutniczej im. Stanisława Staszica w Krakowie na Wydziale Humanistycznym w Katedrze Studiów nad Kulturą i Badań Ery Cyfrowej.

</doc>
<doc id="5115517" url="https://pl.wikipedia.org/wiki?curid=5115517" title="Zygmunt Grudziński (wojewoda kaliski)">
Zygmunt Grudziński (wojewoda kaliski)



</doc>
<doc id="5115519" url="https://pl.wikipedia.org/wiki?curid=5115519" title="Andrzej II Górka">
Andrzej II Górka



</doc>
<doc id="5115522" url="https://pl.wikipedia.org/wiki?curid=5115522" title="Melchior Gurowski (zm. 1703/1704)">
Melchior Gurowski (zm. 1703/1704)



</doc>
<doc id="5115523" url="https://pl.wikipedia.org/wiki?curid=5115523" title="Stanisław Ostroróg (kasztelan międzyrzecki)">
Stanisław Ostroróg (kasztelan międzyrzecki)



</doc>
<doc id="5115526" url="https://pl.wikipedia.org/wiki?curid=5115526" title="Jan Rozdrażewski (zm. 1527/1528)">
Jan Rozdrażewski (zm. 1527/1528)

Jan Rozdrażewski herbu Doliwa (zm. 1527/28) – kasztelan kamieński i (potem) międzyrzecki.
Życiorys.
Był synem Jana Rozdrażewskiego, tenutariusza Bolesławca k. Wielunia, i Elżbiety.
W dokumentach zachowała się informacja o nabyciu przez Jana (młodszego) – wówczas żonatego z Jadwigą – w 1486 od własnego ojca 1/3 jego majątku w Nowym Mieście nad Wartą; jest to pierwsza wzmianka, w której pojawia się Jan – junior. Kolejna wzmianka wskazuje na jego udział w wyprawie króla na Mołdawię w 1497 i dotyczy udzielonego mu przez króla prawa do przejmowania pozostających po wyprawie bez własności ziem koło Nowego Miasta (wymieniane są wsie Boguszyn, Chromiec, Klęka, Komorze).
Poseł na sejm piotrkowski 1524/1525 roku i sejm piotrkowski 1525/1526 roku z województwa poznańskiego i kaliskiego.
Na początku XVI wieku, przed 1504, ożenił się z Małgorzatą "primo voto" Leszczyńską. Kasztelanię w Kamieniu otrzymał w 1518 lub w I połowie roku 1519. Od 1527 w służbie u węgierskiego króla Jana Zapolyi, z którego upoważnienia posłował do Krakowa latem 1527, zabiegając o wsparcie dla Zapolyi przeciw Habsburgom. Podczas tego poselstwa 15 sierpnia otrzymał od króla, po Stanisławie Tomickim, kasztelanię w Międzyrzeczu.
Nieco później Rozdrażewski pojechał na Węgry i tam zmarł nagle, jeszcze w 1527 lub przed 1 marca 1528.
Z Małgorzatą ze Śmigielskich, która zmarła po roku 1527, Jan Rozdrażewski miał synów: Hieronima, Stanisława i Wacława. Dobra Jana Rozdrażewskiego obejmowały w chwili podziału majątku przez synów w 1533 m.in. miejscowości: Rozdrażew, Trzemeszno, Benice, Siekowo i Siekówko oraz połowę Popowa. Natomiast dobra dziedziczone przez synów po matce – to m.in. część miasta Śmigla (pozostałą część oddali w 1528 Rafałowi „Marszałkowicowi” Leszczyńskiemu, ich przyrodniemu bratu) i część Gowarczowa.

</doc>
<doc id="5115528" url="https://pl.wikipedia.org/wiki?curid=5115528" title="Jan Rozdrażewski (kasztelan)">
Jan Rozdrażewski (kasztelan)



</doc>
<doc id="5115531" url="https://pl.wikipedia.org/wiki?curid=5115531" title="Jan Rozdrażewski (1527 i 1528)">
Jan Rozdrażewski (1527 i 1528)



</doc>
<doc id="5115533" url="https://pl.wikipedia.org/wiki?curid=5115533" title="Jan Czarnkowski (kasztelan santocki)">
Jan Czarnkowski (kasztelan santocki)



</doc>
<doc id="5115535" url="https://pl.wikipedia.org/wiki?curid=5115535" title="Nita Strauss">
Nita Strauss

Nita Strauss (ur. jako Vinita Sandhya Strauss 7 grudnia 1986 w Los Angeles) – amerykańska gitarzystka heavy metalowa i hard rockowa. Preferuje występy na żywo. Znana ze współpracy z różnymi artystami, między innymi z: Alice’em Cooperem (od 2014), The Iron Maidens (2010–2013), Jermaine’em Jacksonem (2010).
W 2011 roku zajęła 1. miejsce w rankingu 10 najpopularniejszych gitarzystek magazynu Guitar World – 10 Female Guitar Players You Should Know.
Jest pierwszą gitarzystką w historii Ibaneza, która może pochwalić się sygnowanym modelem tej marki.
Prowadzi autorski program online nauki gry na gitarze, Rock Guitar Fundamentals.
Życiorys i kariera artystyczna.
Vinita Sandhya Strauss urodziła się 7 grudnia 1986 roku w Los Angeles w rodzinie muzycznej. Wywodzi się z długiej linii muzyków klasycznych – przodkiem jej ojca był kompozytor Johann Strauss. Gdy miała 13 lat, ojciec kupił jej gitarę, ale powołanie do gry na tym instrumencie poczuła dopiero po obejrzeniu filmu "Na rozdrożu" (1986) i gry w nim Steve’a Vaia. Już w wieku 15 lat koncertowała w zespołach na całym świecie, niezależnie od gatunku czy materiału, grając wyłącznie z zamiłowania do muzyki i chęci doznania dreszczyku emocji na scenie.
W 2010 roku koncertowała na stadionach Afryki z Jermaine’em Jacksonem.
W latach 2010–2013 grała na gitarze w zespole The Iron Maidens (pod pseudonimem Mega Murray), a w latach 2013–2015 – w zespole Femme Fatale. 
W kwietniu 2014 roku dołączyła do zespołu Alice’a Coopera zastępując gitarzystkę Orianthi. Od tego czasu stała się rozpoznawalną postacią w środowisku gitarowym, porywając publiczność na całym świecie swoją wirtuozerską grą na gitarze elektrycznej i scenicznym show. Zapytana po latach przez Chrisa Krovatina, dziennikarza magazynu Kerrang! o ocenę gry z Alice’em Cooperem stwierdziła:
W 2017 roku została wydana kompilacja "She Rocks Volume 1 (A Collection Of Kick-Ass Guitar Goddesses)", prezentująca nagrania czołowych gitarzystek rockowych, między innymi Orianthi, Jennifer Batten, Sarah Longfield, Lity Ford, Nili Brosh, Gretchen Menn i Nity Strauss (utwór „Pandemonium”).
Rok 2018 był przełomowy dla Nity Strauss. W styczniu została oficjalnie ogłoszona jako pierwsza w historii kobieta artystka firmy Ibanez z własnym modelem gitary Ibanez JIVA. Wydała również swoje autorskie pickupy, DiMarzio Pandemonium. W tym samym roku zaczęła pojawiać się na koncertach WWE, w tym na WrestleManii 34. W kwietniu zagrała na WrestleManii w Nowym Orleanie muzykę wejściową dla WWE Superstar Shinsuke Nakamury przed publicznością liczącą 78 tysięcy widzów oraz milionami użytkowników mediów strumieniowych na całym świecie. W tym samym miesiącu rozpoczęła również udaną kampanię na Kickstarterze na rzecz swojej debiutanckiego solowego albumu, "Controlled Chaos", który sama wyprodukowała i wykonała większość prac z zakresu inżynierii dźwiękowej, jak również zagrała na wszystkich gitarach i na basie. Kampania promocyjna albumu zakończyła się sukcesem. Po zakończeniu konkursu na płytę Nita Strauss podpisała kontrakt z wytwórnią Sumerian Records na wydanie i dystrybucję albumu na całym świecie. Album doszedł do 1. miejsca na liście Heatseekers Albums oraz do 6. na liście Hard Rock Albums tygodnika Billboard.
Rock Guitar Fundamentals.
Nita Strauss opracowała i prowadzi Rock Guitar Fundamentals – program nauki gry na gitarze online przeznaczony dla szerokiego grona osób. Jest on podzielony na trzy moduły w zależności od poziomu umiejętności uczniów, od początkujących do zaawansowanych.
Zdrowy styl życia.
Nita Strauss jest również wielką pasjonatką zdrowia i sprawności fizycznej, wykorzystuje swój szeroki zasięg w mediach społecznościowych, aby inspirować i edukować ludzi w zakresie utrzymania zdrowego stylu życia podczas podróży w trasie koncertowej.

</doc>
<doc id="5115536" url="https://pl.wikipedia.org/wiki?curid=5115536" title="Kasztelania międzyrzecka">
Kasztelania międzyrzecka

Kasztelania międzyrzecka – kasztelania mieszcząca się niegdyś w województwie poznańskim, z siedzibą (kasztelem) w Międzyrzeczu.

</doc>
<doc id="5115537" url="https://pl.wikipedia.org/wiki?curid=5115537" title="Ulica Grodzka w Lublinie">
Ulica Grodzka w Lublinie

 Ulica Grodzka w Lublinie – główna ulica Starego Miasta, łączy rynek z Bramą Grodzką, kontynuowana jest przez ul. Bramową do Bramy Krakowskiej. Jej przebieg nie zmienił się od średniowiecza.
Historia.
Średniowiecze.
Droga istnieje od XIII wieku w niezmienionej postaci. Jej nazwa wywodzi się z faktu, że prowadzi ona do grodu na Zamku.
Zgodnie z jedną z hipotez za czasów Bolesława Wstydliwego miała miejsce pierwsza lokacja Lublina na prawie magdeburskim. Wtedy też z Czwartku przeniesiono targowisko na Grodzką. W 1471 roku miasto uzyskało zezwolenie króla Kazimierza IV Jagiellończyka na budowę wodociągu. Rurociąg przebiegał od Bramy Krakowskiej przez ul. Bramową, Grodzką, aż do (dawnego) Kościoła Farnego, gdzie skręcał w ul. Ku Farze w kierunku Placu Rybnego.
Dawniej ulica funkcjonowała pod łacińską nazwą "Platea Castrensis".
Nowożytność.
Nazwa "Grodzka" jest używana od połowy XVI wieku. Stanowiła szlak handlowy w ciągu "Via Regia" stąd jej szerokość w stosunku do innych ulic. Pod koniec wieku XVIII na polecenie Komisji Dobrego Porządku została wybrukowana.
XIX wiek.
W XIX stuleciu otoczenie ulicy się zmieniło. Zlikwidowano cmentarz oraz zburzono Kościół pw. św. Michała Archanioła. W II połowie wieku zamontowano przy ulicy latarnie gazowe.
XX wiek.
W trakcie II wojny światowej przy ulicy mieściły się biura Judenratu. Dokonano w związku z tym podziału tak, aby od nr 11 do końca strony nieparzystej budynki były do dyspozycji Rady Żydowskiej, a od nr 14 do końca po stronie parzystej na mieszkania pracowników Urzędu Pracy oraz instytucji niemieckich. Wzdłuż ulicy aż do końca okupacji znajdował się drut kolczasty.
Zabytki i otoczenie.
Kamienica Grodzka 1.
Jest to boczna oficyna kamienicy przy rynku (Nr 6). Powstała po pożarze z roku 1575. Jest przyozdobiona barokowymi malowidłami z drugiej połowy XVII wieku. Po przebudowie dodano do niej attyki ze szczytami. Po 1630 właścicielami byli Cichoszewscy, posiadali oni w kamienicy aptekę i skład win. Od 1675 znajdowało się w niej seminarium księży świeckich. Po upadku powstania styczniowego kamienica przeszła na własność Skarbu Państwa, a w 1871 sprzedano ją rodzinie Margulesów. W trakcie renowacji kamienicy w 1954 roku dokonano swobodnej rekonstrukcji attyki z grzebieniem o architektonicznych streczynach. Na attyce umieszczono sgrafitta przedstawiające sceny z życia kupieckiego, autorstwa Lecha i Heleny Grześkiewiczów.
Kamienica Grodzka 2.
Wybudowano ją w pierwszej połowie XV wieku oraz poszerzono podczas budowy Bramy Rybnej w 1448 roku. W XVI wieku należała do Kiełbaszczyńskiego, a w 1680 zanotowano ją jako majątek Gryzonów. Być może w tamtym czasie zyskała renesansową attykę i sztukaterie. Około 1780 roku urządzano w niej reduty i bale maskowe. Budynek uległ pożarowi w 1803 roku. W trakcie rozbiórki Bramy Rybnej(1861–1863) kamienicę gruntownie przebudowano i podwyższono. Nad oknami parteru umieszczono napis majuskułą: (TV ES DO) MINVS MEVS, ADIVTOR MEVS PROTECTOR MEVS (Ps 28, 7) (dosł.) "(Tyś jest) Panem moim, wspomożycielem moim i obrońcą moim." (BT5) " Pan moją mocą i tarczą!".
Kamienica Grodzka 3.
Zbudowana w XV wieku. W 1674 r. nazywana była przechodnią, gdyż jej sień powstała w przebiegu dawnej uliczki łączącej Grodzką z Archidiakońską. Pod koniec XVI wieku przejście zlikwidowano. Obecnie jest ono otwarte. Od 1794 stanowiła własność kościelną, a konkretnie ks. Piotra Makarewicza, scholastyka kolegiaty lubelskiej. W końcu XIX wieku dobudowano do niej III piętro. Gruntowny remont przeprowadzono w latach 1971–1987 według projektu arch. Jadwigi Jamiołkowskiej.
Kamienica Grodzka 7.
Składa się ona z 2 części. Starsza powstała w XVII wieku i znajduje się od bramy wejściowej na prawo, natomiast młodsza na początku XIX wieku od strony placu Po Farze. Na początku XIX stulecia stanowiła własność Karola Roizenberga, obrotnego kupca oraz lekarza. W 1807 urodził się w niej Wincenty Pol. Znajdował się w niej Instytut Nakadzań Lekarskich założony przez jej właściciela. Zakład powstał z myślą o zamożnej klienteli, jednak upadł nie doczekawszy się kuracjuszy. Obecnie mieści się w niej siedziba Oddziału Lubelskiego Pracowni Konserwacji Zabytków.
Plebania nr 11.
Był to budynek plebanii nieistniejącego już kościoła farnego. W 1575 roku został zniszczony przez pożar. Nowy budynek powstał w XVII wieku. Jednak brak informacji archiwalnych na jego temat. Od drugiej połowy XIX wieku do 1942 stanowił własność Gminy Wyznaniowej Żydowskiej. Mieściła się tam ochronka i dom starców nazwany później „Żydowskim grodzkim przytułkiem”. Został przejęty przez władze okupacyjne 9 V 1941 roku, a po wyzwoleniu stał się własnością miasta. W latach 1944–1946 znajdował się w nim dom starców, a 1947–1970 dom dziecka. 1 X 1970 przekazano go MDK Pod Akacją.
Hotel Alter.
Budynek nosi nr 30, powstał w XVI wieku. Pierwszym właścicielem kamienicy był złotnik – Piotr Boniecki. W końcu XIX wieku właścicielem był niejaki Kopelman. W latach 1918–1940 pełnił funkcję handlową i rzemieślniczą. W 1936 jako mleczarnia. Obecnie w budynku mieści się Hotel Alter będący pierwszym i jak dotąd (2021) jedynym hotelem 5-gwiazdkowym w Lublinie. Mieszczą się w nim zwykłe pokoje jak również 2 apartamenty, w tym największy nazwany od nazwiska pierwszego właściciela apartamentem Bonieckiego.
Brama Grodzka.
Powstała jako element murów miejskich w 1341 r. Po 1660 dodano renesansową attykę. Bramę przebudowywano wiele razy. Ostatnia przebudowa miała miejsce w 1785 roku wg projektu Dominika Merliniego. Nabrała wtedy kształtów klasycystycznych. Stanowiła granicę zamieszkania Żydów stąd jej druga nazwa czyli "Brama Żydowska". W czasie II wojny światowej była także granicą Ghetta.
Przebieg.
Ulica rozpoczyna się od rynku biegnąc w kierunku Bramy Grodzkiej. Przebiega między zwartą zabudową kamienic. Z prawej strony odchodzi od niej ulica Archidiakońska, a dalej po tej samej stronie znajduje się plac Po Farze. Natomiast wcześniej od ulicy odchodzi z lewej strony ul. Ku Farze. Kończy swój bieg w Bramie Grodzkiej, gdzie kontynuuje ją ul. Zamkowa.

</doc>
<doc id="5115577" url="https://pl.wikipedia.org/wiki?curid=5115577" title="Thomas Huston Macbride">
Thomas Huston Macbride

Thomas Huston Macbride (ur. 31 lipca 1848 w Rogersville, zm. 27 marca 1934) – amerykański botanik, mykolog i ekolog.
Życiorys i praca naukowa.
Podczas nauki w Lenox College w Hopkinton w stanie Iowa poznał Samuela Calvina. W następnych latach obaj współpracowali przy licznych badaniach botanicznych. W 1869 Macbride, w wieku 21 lat, ukończył studia licencjackie w Monmouth College w Monmouth w stanie Illinois. W następnym roku wstąpił na wydział tej szkoły jako instruktor matematyki i języków nowożytnych. W 1874 r. uzyskał tytuł magistra tejże uczelni. 31 grudnia 1875 ożenił się z Harriet Diffenderfer, studentką college'u, z którą mieli czworo dzieci (dwie córki zmarły w dzieciństwie). 
Calvin, w tym czasie będący już profesorem nauk przyrodniczych na Uniwersytecie Stanu Iowa, zatrudnił Macbride jako asystenta profesora nauk przyrodniczych. Macbride awansował do rangi profesora w 1883 r. W 1902 r. został mianowany kierownikiem uniwersyteckiego Wydziału Botaniki i pełnił funkcję sekretarza wydziału w latach 1887-1893. W 1914 r. został mianowany p.o. rektora, a kilka miesięcy później rektorem. Odszedł ze służby uniwersyteckiej w 1916 roku.
Oprócz swoich obowiązków dydaktycznych i administracyjnych Macbride był w dużej mierze odpowiedzialny za wczesny rozwój programu rozbudowy uniwersytetu; wykładał w wielu miastach Iowa i promował koncepcję uniwersytetu jako usługi publicznej na rzecz obywateli stanu. Pełnił funkcję wiceprezesa American Association for the Advancement of Science, przewodniczył sekcji botaniki i był prezesem Akademii Nauk w Iowa. Jego inne członkostwo zawodowe obejmowało American Forestry Association, National Conservation Association i Botany Society of America, był także członkiem Geological Society of America. Macbride przewodniczył Komisji Leśnictwa Iowa, służył w Państwowej Komisji Konserwatorskiej i miał duży wkład w projekty i publikacje Iowa Geological Survey. Pracując z Geological Survey, Macbride podróżował po całym stanie, w szczególności po regionie Okoboji Lakes w północno-zachodniej części stanu Iowa, gdzie w 1909 r. założył Iowa Lakeside Laboratory, pięcioakrowy obszar nad Zatoką Millera, nad jeziorem West Okoboji. Laboratorium, w połączeniu z obiektami kampusu w Iowa City, dało naukowcom możliwość zbadania zagadnień botanicznych związanych z rolnictwem i chorobami roślin, a także badań nad mokradłami i preriami. Zostania pierwszym prezesem Iowa Park and Forestry Association, zorganizowanego w 1901 roku.
Stał się autorytetem w dziedzinie grzybów dzięki swojej książce z 1899 roku, "North American Slime Moulds", pracy, która stała się standardowym podręcznikiem w wielu klasach uczelni. Był także autorem licznych publikacji popularnonaukowych i naukowych, a w 1928 opublikował osobisty pamiętnik In Cabins and Sod-Houses. Z wielką pasją promował rozwój parków stanowych i lokalnych, w tym jeziora i parku noszących jego imię w Johnson County, na północ od Iowa City. Po przejściu na emeryturę z uniwersytetu w 1916 roku Thomas i Harriet Macbride przenieśli się do Seattle, gdzie mogli być blisko syna i córki Jean Macbride.
W naukowych nazwach utworzonych przez niego taksonów dodawane jest skrót jego nazwiska T. Macbr.

</doc>
<doc id="5115582" url="https://pl.wikipedia.org/wiki?curid=5115582" title="Dąbrówka dębowa">
Dąbrówka dębowa

Dąbrówka dębowa ("Drymonia querna") – gatunek motyla z rodziny garbatkowatych. Zamieszkuje Europę i zachód Azji. Gąsienice żerują na dębach, rzadko na bukach. Osobniki dorosłe są aktywne nocą.
Taksonomia.
Gatunek ten opisany został po raz pierwszy w 1775 roku przez Johanna N.C.M. Denisa i Ignaza Schiffermüllera pod nazwą "Bombyx querna". Jako miejsce typowe wskazano okolice Wiednia. W jego obrębie wyróżnia się podgatunki:
Morfologia.
Motyl o krępej budowy ciele i rozpiętości skrzydeł sięgającej od 38 do 43 mm. Głowa jest zaopatrzona w nieowłosione oczy złożone, krótkie głaszczki i uwstecznioną ssawkę, natomiast pozbawiona jest przyoczek. Czułki osiągają niemal połowę długości przedniego skrzydła i wykazują dymorfizm płciowy w budowie, będąc szczeciniastymi u samicy, zaś grzebykowatymi u samca. Tułów jest szeroki, wyposażony w krótko owłosione tegule. Skrzydło przedniej pary osiąga od 17 do 20 mm długości i ma brunatnoszare tło, przyciemnione w części nasadowej i zewnętrznej, zaś białawo rozjaśnione w zewnętrznym fragmencie pola środkowego. Przepaska wewnętrzna jest czarna, ukośnie odgięta ku nasadzie skrzydła. Przepaska zewnętrzna jest do niej równoległa na prawie całym przebiegu. Plamka półksiężycowata na żyłce poprzecznej jest biaława, co odróżnia ten gatunek od podobnej dąbrówki chaonii oraz dobrze widoczna, co odróżnia go od dąbrówki dodony. Barwa strzępiny jest szara z ciemnym nakrapianiem. Na tylnej krawędzi przedniego skrzydła leży trójkątny ząbek z włosowatych łusek. Tylne skrzydło może mieć tło od białawego przez jasnoszare po szarobrązowe.
Gąsienica charakteryzuje się ubarwieniem zielonym z parą żółtych lub żółtopomarańczowych prążków biegnących bokami ciała.
Ekologia i występowanie.
Owad ten zasiedla dąbrowy, rzadziej inne lasy liściaste, parki i nasadzenia przydrożne, ale zawsze z udziałem dębów. Gąsienice są foliofagami żerującymi na liściach dębów, a rzadko buków. Preferują drzewa młode. Okres lotu motyli trwa od końca maja do lipca, zaś okres żerowania gąsienic od lipca do września. Wyrośnięta gąsienica konstruuje oprzęd w wierzchniej warstwie gleby i tam się przepoczwarcza. Zimowanie odbywa się w stadium poczwarki, niekiedy kilkukrotnie. Owady dorosłe nie pobierają pokarmu i są aktywne nocą.
Gatunek palearktyczny. W Europie znany jest z Portugalii, Hiszpanii, Andory, Irlandii, Wielkiej Brytanii, Francji, Belgii, Luksemburgu, Holandii, Niemiec, Szwajcarii, Liechtensteinu, Austrii, Włoch, Polski, Czech, Słowacji, Węgier, Ukrainy, Rumunii, Bułgarii, Słowenii, Chorwacji, Bośni i Hercegowiny, Serbii, Czarnogóry, Albanii, Macedonii Północnej, Grecji oraz europejskich części Rosji i Turcji. Poza tym zamieszkuje zachód Azji: Turcję, Zakaukazie, Syrię oraz Iran. W Polsce jest owadem bardzo rzadko spotykanym, znanym z nielicznych stanowisk. Z kolei na „Czerwonej liście gatunków zagrożonych Republiki Czeskiej” umieszczony został ze statusem gatunku narażonego na wyginięcie (VU). 

</doc>
<doc id="5115583" url="https://pl.wikipedia.org/wiki?curid=5115583" title="Drymonia querna">
Drymonia querna



</doc>
<doc id="5115603" url="https://pl.wikipedia.org/wiki?curid=5115603" title="Mord włoskich generałów w Kuźnicy Żelichowskiej">
Mord włoskich generałów w Kuźnicy Żelichowskiej



</doc>
<doc id="5115605" url="https://pl.wikipedia.org/wiki?curid=5115605" title="Kolonia Kamionka">
Kolonia Kamionka



</doc>
<doc id="5115612" url="https://pl.wikipedia.org/wiki?curid=5115612" title="Roeselare (1953)">
Roeselare (1953)

Roeselare (M914) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w lipcu 1951 roku w stoczni Hodgdon Brothers w East Boothbay, a w skład marynarki wojennej Belgii został przyjęty 22 września 1953 roku. W marcu 1966 roku jednostka została przekazana Norwegii i wcielona do marynarki wojennej pod nazwą „Tana”. W 1977 roku okręt przebudowano na niszczyciel min. Jednostkę wycofano ze służby w 1997 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Roeselare” zbudowany został w stoczni Hodgdon Brothers w East Boothbay. Stępkę okrętu położono w lipcu 1951 roku, nieznana jest data wodowania. Jednostka miała nosić oznaczenie MSC-103. Budowę trałowca ukończono 6 grudnia 1952 roku.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz kadłubowy sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Roeselare” został przyjęty w skład Belgijskiej Marynarki Wojennej 22 września 1953 roku. Okręt otrzymał numer burtowy M914. W 1966 roku trałowiec został przekazany Norwegii i wszedł do służby w Sjøforsvaret pod nazwą „Tana” 1 marca 1966 roku. Okręt otrzymał numer taktyczny M313. W latach 70. wymieniono uzbrojenie artyleryjskie, instalując zamiast podwójnego zestawu działek Oerlikona dwa pojedyncze działka Rheinmetall Rh202 Mk 20 L/85 tego samego kalibru. Kąt podniesienia lufy wynosił 55°, szybkostrzelność 1000 strz./min, zaś donośność 2000 metrów. Wymieniono też radar na Decca TM-1226. We wrześniu 1977 roku okręt przebudowano na niszczyciel min, usuwając uzbrojenie artyleryjskie, sonar i wyposażenie trałowe, montując w zamian brytyjski sonar Plessey 193M, system poszukiwania min Thomson-CSF Ibis III oraz dwa pojazdy podwodne PAP 104. Jednostkę wycofano ze służby w 1997 roku.

</doc>
<doc id="5115619" url="https://pl.wikipedia.org/wiki?curid=5115619" title="Arlon (1953)">
Arlon (1953)

Arlon (M915) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono we wrześniu 1951 roku w stoczni Hodgdon Brothers w East Boothbay, a w skład marynarki wojennej Belgii został przyjęty 30 października 1953 roku. W 1966 roku jednostka została przekazana Norwegii i wcielona do marynarki wojennej pod nazwą „Alta”. Jednostkę wycofano ze służby w 1996 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Arlon” zbudowany został w stoczni Hodgdon Brothers w East Boothbay. Stępkę okrętu położono we wrześniu 1951 roku, nieznana jest data wodowania. Jednostka miała nosić oznaczenie MSC-104. Budowę trałowca ukończono 31 stycznia 1953 roku.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz kadłubowy sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Arlon” został przyjęty w skład Belgijskiej Marynarki Wojennej 30 października 1953 roku. Okręt otrzymał numer burtowy M915. W 1966 roku trałowiec został przekazany Norwegii i wszedł do służby w Sjøforsvaret pod nazwą „Alta” 23 maja 1966 roku. Okręt otrzymał numer taktyczny M314. W latach 70. wymieniono uzbrojenie artyleryjskie, instalując zamiast podwójnego zestawu działek Oerlikona dwa pojedyncze działka Rheinmetall Rh202 Mk 20 L/85 tego samego kalibru. Kąt podniesienia lufy wynosił 55°, szybkostrzelność 1000 strz./min, zaś donośność 2000 metrów. Wymieniono też radar na Decca TM-1226. Jednostkę wycofano ze służby w 1996 roku.

</doc>
<doc id="5115622" url="https://pl.wikipedia.org/wiki?curid=5115622" title="Bastogne (1953)">
Bastogne (1953)

Bastogne (M916) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w styczniu 1952 roku w stoczni Hodgdon Brothers w East Boothbay, a w skład marynarki wojennej Belgii został przyjęty 15 grudnia 1953 roku. W 1966 roku jednostka została przekazana Norwegii i wcielona do marynarki wojennej pod nazwą „Glomma”. Jednostkę wycofano ze służby w 1992 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Bastogne” zbudowany został w stoczni Hodgdon Brothers w East Boothbay. Stępkę okrętu położono w styczniu 1952 roku, nieznana jest data wodowania. Jednostka miała nosić oznaczenie MSC-151. Budowę trałowca ukończono 13 czerwca 1953 roku.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz kadłubowy sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Bastogne” został przyjęty w skład Belgijskiej Marynarki Wojennej 15 grudnia 1953 roku. Okręt otrzymał numer burtowy M916. W 1966 roku trałowiec został przekazany Norwegii i wszedł do służby w Sjøforsvaret pod nazwą „Glomma” 16 września 1966 roku. Okręt otrzymał numer taktyczny M317. W latach 70. wymieniono uzbrojenie artyleryjskie, instalując zamiast podwójnego zestawu działek Oerlikona dwa pojedyncze działka Rheinmetall Rh202 Mk 20 L/85 tego samego kalibru. Kąt podniesienia lufy wynosił 55°, szybkostrzelność 1000 strz./min, zaś donośność 2000 metrów. Wymieniono też radar na Decca TM-1226. Jednostkę wycofano ze służby w 1992 roku.

</doc>
<doc id="5115624" url="https://pl.wikipedia.org/wiki?curid=5115624" title="Wprost.pl">
Wprost.pl



</doc>
<doc id="5115625" url="https://pl.wikipedia.org/wiki?curid=5115625" title="Radiomaryja.pl">
Radiomaryja.pl



</doc>
<doc id="5115627" url="https://pl.wikipedia.org/wiki?curid=5115627" title="TOKFM.pl">
TOKFM.pl



</doc>
<doc id="5115628" url="https://pl.wikipedia.org/wiki?curid=5115628" title="Dorzeczy.pl">
Dorzeczy.pl



</doc>
<doc id="5115629" url="https://pl.wikipedia.org/wiki?curid=5115629" title="RMF24.pl">
RMF24.pl



</doc>
<doc id="5115630" url="https://pl.wikipedia.org/wiki?curid=5115630" title="Radiozet.pl">
Radiozet.pl



</doc>
<doc id="5115633" url="https://pl.wikipedia.org/wiki?curid=5115633" title="Polskieradio.pl">
Polskieradio.pl



</doc>
<doc id="5115634" url="https://pl.wikipedia.org/wiki?curid=5115634" title="Timothée Pembélé">
Timothée Pembélé

Timothée Joseph Pembélé (ur. 9 września 2002 w Beaumont-sur-Oise) – francuski piłkarz kongijskiego pochodzenia występujący na pozycji obrońcy we francuskim klubie Paris Saint-Germain. Wychowanek US Persan 03, w trakcie swojej kariery grał także w Bordeaux. Młodzieżowy reprezentant Francji.

</doc>
<doc id="5115635" url="https://pl.wikipedia.org/wiki?curid=5115635" title="Nczas.com">
Nczas.com



</doc>
<doc id="5115636" url="https://pl.wikipedia.org/wiki?curid=5115636" title="Tygodnikpowszechny.pl">
Tygodnikpowszechny.pl



</doc>
<doc id="5115637" url="https://pl.wikipedia.org/wiki?curid=5115637" title="SE.pl">
SE.pl



</doc>
<doc id="5115640" url="https://pl.wikipedia.org/wiki?curid=5115640" title="Thomas Van den Keybus">
Thomas Van den Keybus

Thomas Van den Keybus (ur. 25 kwietnia 2001 w Brugii) – belgijski piłkarz występujący na pozycji środkowego pomocnika w belgijskim klubie Club Brugge.
Kariera klubowa.
Club Brugge.
W 2014 roku dołączył do akademii Club Brugge. W 2020 roku został przesunięty do pierwszego zespołu. W sierpniu 2020 podpisał z klubem nowy kontrakt ważny do 2023 roku. Zadebiutował 27 września 2020 w meczu Eerste klasse A przeciwko Cercle Brugge (2:1). 2 grudnia 2020 zadebiutował w fazie grupowej Ligi Mistrzów UEFA w meczu przeciwko Zenitowi Petersburg (3:0). W sezonie 2020/21 jego drużyna zajęła pierwsze miejsce w tabeli i zdobyła mistrzostwo Belgii.
Kariera reprezentacyjna.
Belgia U-16.
W 2017 roku otrzymał powołanie do reprezentacji Belgii U-16. Zadebiutował 29 marca 2017 w meczu towarzyskim przeciwko reprezentacji Luksemburga U-16 (1:2), w którym zdobył swoją pierwszą bramkę.
Belgia U-19.
W 2019 roku otrzymał powołanie do reprezentacji Belgii U-19. Zadebiutował 8 sierpnia 2019 w meczu towarzyskim przeciwko reprezentacji Japonii U-19 (2:0).

</doc>
<doc id="5115641" url="https://pl.wikipedia.org/wiki?curid=5115641" title="National-geographic.pl">
National-geographic.pl



</doc>
<doc id="5115644" url="https://pl.wikipedia.org/wiki?curid=5115644" title="Jan Tomasz Łychowski">
Jan Tomasz Łychowski

Jan Tomasz Łychowski herbu Jasieńczyk (zm. przed 2 lutego 1651 roku) – podkomorzy bełski od 1650 roku, chorąży bełski w latach 1649-1650, podstoli bełski w latach 1643-1649, rotmistrz wojska powiatowego województwa bełskiego w 1648 roku.
Poseł na sejm 1639 roku, sejm 1647 roku. Poseł na sejm koronacyjny 1649 roku z województwa bełskiego]. 

</doc>
<doc id="5115647" url="https://pl.wikipedia.org/wiki?curid=5115647" title="Curved Air">
Curved Air

Curved Air – brytyjska grupa rockowa.
Historia zespołu.
Założycielem zespołu w roku 1970 był Darryl Way (skrzypce), absolwent Royal College of Music. W skład Curved Air weszli ponadto dwaj byli członkowie zespołu Sisyphus: Francis Monkman (instrumenty klawiszowe) i Florian Pilkington-Miksa (perkusja)oraz Robert Martin (gitara basowa) i Sonja Kristina (śpiew). Nazwa zespołu pochodzi od kompozycji " A Rainbow in Curved Air" autorstwa Franka Rileya.
Pierwszy album grupy "Air Conditioning" (1970), reklamowany był jako pierwszy „picture disc” w historii muzyki rockowej, odniósłsukces komercyjny i artystyczny, będąc połączeniem muzyki rockowej i klasycznej. W 1971 opublikowany został drugi album, zatytułowany "Second Album", na którym zadebiutował nowy gitarzysta basowy Ian Eyre. Po ukazaniu się trzeciej płyty "Phantasmagoria" (wiosna 1972, nowy basista Mike Wedgwood) w zespole doszło do rozłamu. Way sformował własny zespół, Wolf i Pilkington-Miksa dołączyli do zespołu Kiki Dee, natomiast Monkman rozpoczął pracę jako muzyk sesyjny.
Kristina i Wedgwood, pozostali przy nazwie Curved Air. Nowymi członkami zespołu stali się Eddie Jobson (skrzypce, instrumenty klawiszowe), Jim Russell (perkusja) i Kirkby Gregory (gitary). Ten skład zarejestrował dwa kolejne albumy: "Air Cut" (1973) i "Love Child" (opublikowany w 1990). Latem 1973 doszło do rozpadu Curved Air: Jobson dołączył do Roxy Music a Wedgwood do Caravan.
Do reaktywacji doszło w 1974 w składzie: Kristina, Way, Monkman, Pilkington-Miksa i Phil Kohn (gitara basowa). Skład ten odbył trasę po Wielkiej Brytanii, upamiętnioną albumem "Live". Kolejne albumy studyjne: "Midnight Wire" i "Airborne" zostały nagrane w składzie: Kristina, Way, Mick Jacques (gitara), John Perry (gitara basowa), Pete Woods (instrumenty klawiszowe), Stewart Copeland (perkusja). W 1977 grupa kolejny raz się rozpadła- Copeland odniósł światowy sukces jako perkusista The Police. Do okazjonalnych reaktywacji dochodziło jeszcze w 1984, 1988 i 1990 (album "Alive 1990").

</doc>
<doc id="5115653" url="https://pl.wikipedia.org/wiki?curid=5115653" title="Newcombes Lake">
Newcombes Lake

Newcombes Lake (pierwotnie "Abraham Lake") – jezioro w kanadyjskiej prowincji Nowa Szkocja, w hrabstwie Halifax, na zachód od jeziora Lake Charlotte.

</doc>
<doc id="5115657" url="https://pl.wikipedia.org/wiki?curid=5115657" title="Pałecznica trawowa">
Pałecznica trawowa

Pałecznica trawowa ("Typhula incarnata" Lasch) – gatunek grzybów z rodziny pałecznicowatych ("Typhulaceae").
Systematyka i nazewnictwo.
Pozycja w klasyfikacji według Index Fungorum: "Typhula, Typhulaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1836 roku Wilhelm Gottlob Lasch. Synonimy:
Nazwę polską zaproponował Władysław Wojewoda w 2003 r. W jego zestawieniu " Typhula incarnata" jest synonimem "Typhula filata" (Pers.) Herter. Nomenklatura tego gatunku wymaga jednak ustaleń taksonomicznych, W. Wojewoda podaje bowiem, że synonimem "Typhula filata" jest także "Typhula elegantula" P. Karst. Według Indeks Fungorum ten ostatni takson to odrębny gatunek, a jego prawidłowa nazwa to "Pistillaria elegantula" (P. Karst.) Corner. Ponadto na Index Fungorum brak taksonu "Typhula filata".
Występowanie i siedlisko.
"Typhula incarnata" jest dość pospolita w Anglii i w innych krajach Europy Zachodniej. W. Wojewoda przytacza 10 stanowisk tego gatunku w Polsce do 2003 r. Występuje na martwych i żywych łodygach i liściach traw, zwłaszcza kłosówki, bliźniczki psiej trawki, wiechliny rocznej, żyta zwyczajnego. Spotykana jest na trawnikach, leśnych polanach, obrzeżach lasu, drogach leśnych, wydmach.
Znaczenie.
"Typhula incarnata" wywołuje chorobę zwaną pałecznicą traw, a wraz z "Typhula ishikariensis" chorobę pałecznica zbóż i traw. Fitopatogeny te niszczą trawy darniowe w chłodnych porach roku, rosnące na obszarach o dłuższych okresach zalegania śniegu, stąd też czasami nazywane są szarą pleśnią śniegową. Wiosną można zaobserwować oznaki patogenu w postaci kolistych szarobrązowych plam grzybni o średnicy około 15 cm. "T. incarnata" można odróżnić od "T. ishkikariensis" po sklerocjach. "T. incarnata" ma czerwonobrązowe sklerocja o średnicy 1,5–3 mm, a "T. iskikariensis" czarne o średnicy 0,5–1,5 mm.

</doc>
<doc id="5115658" url="https://pl.wikipedia.org/wiki?curid=5115658" title="Typhula incarnata">
Typhula incarnata



</doc>
<doc id="5115660" url="https://pl.wikipedia.org/wiki?curid=5115660" title="Abraham Lake (Nowa Szkocja)">
Abraham Lake (Nowa Szkocja)

Abraham Lake (10 września 1953–10 maja 1976 "Bear Lake") – jezioro ("lake") w kanadyjskiej prowincji Nowa Szkocja, w hrabstwie Halifax, na południowy wschód od jeziora Governor Lake, na północny wschód od jeziora Como Lake; nazwa "Abraham Lake" urzędowo zatwierdzona 12 grudnia 1939. Teren jeziora wchodzi w skład prowincjonalnego rezerwatu przyrody Abraham Lake Nature Reserve.

</doc>
<doc id="5115664" url="https://pl.wikipedia.org/wiki?curid=5115664" title="Washabo">
Washabo

Washabo – miejscowość położona przy granicy z Gujaną, w dystrykcie Sipaliwini, w Surinamie. Według danych na rok 2020 miejscowość zamieszkiwało 600 osób.
Transport.
W miejscowości znajduje się lądowisko.

</doc>
<doc id="5115666" url="https://pl.wikipedia.org/wiki?curid=5115666" title="Ugo Geremei">
Ugo Geremei

Ugo Geremei (ur. ? w Bolonii, zm. ok. 1129) – włoski duchowny rzymskokatolicki, archiprezbiter bazyliki watykańskiej, kardynał diakon S. Teodoro.
Życiorys.
Pochodził ze szlacheckiej rodziny z Bolonii. Na konsystorzu 21 lutego 1125 papież Honoriusz II mianował go kardynałem diakonem. Sygnował bulle papieskie od 7 marca 1125 do 21 lipca 1126 oraz 7 maja 1128.

</doc>
<doc id="5115667" url="https://pl.wikipedia.org/wiki?curid=5115667" title="Hugo (kardynał S. Teodoro)">
Hugo (kardynał S. Teodoro)



</doc>
<doc id="5115668" url="https://pl.wikipedia.org/wiki?curid=5115668" title="Abrahams Lake">
Abrahams Lake

Abrahams Lake (do 5 kwietnia 1961 "Abraham Lake", do 21 lipca 1976 "First Lake") – jezioro ("lake") w kanadyjskiej prowincji Nowa Szkocja, w hrabstwie Halifax, na południe od jeziora Lake Charlotte, na południowy zachód od jeziora Tangier Grand Lake; nazwa "Abraham Lake" urzędowo zatwierdzona 5 marca 1953.

</doc>
<doc id="5115670" url="https://pl.wikipedia.org/wiki?curid=5115670" title="Comahuesaurus">
Comahuesaurus

Comahuesaurus – wymarły rodzaj dinozaura, zauropoda z rodziny rebbachizaurów.
Skamieniałości nieznanego zwierzęcia znaleziono na północnym stoku Cerro Aguada del León, w okolicy La Picasa na terenie Południowego Środkowego Neuquén, w rejonie Comahue Północnej Patagonii. Znajdują się tam skały formacji Lohan Cura. Skamieniałości spoczywały wśród skał ogniwa Puesto Quiroga rzeczonej formacji (aczkolwiek wcześniej zaliczano je do formacji Rayoso grupy Bajada del Agrio). Powstały one w apcie-albie. Współrzędne miejsca typowego wynoszą 39°34′54,3″ S, 70°05′18,8″ W.
Szczątki te opisali w 2004 Leonardo Salgado, Alberto Garrido, Sergio E. Cocca i Juan R. Cocca. Zaliczyli je do nieokreślonego gatunku kreowanego przez siebie rodzaju "Limaysaurus" z rodziny Rebbachisauridae. Badacze znaleźli wtedy pewne cechy łączące to znalezisko z "Limaysaurus tessonei", aczkolwiek dostrzec można było także pewne odrębności. Część z nich zauważyli już Salgado "et al." w 2004, kolejne uwidoczniły się podczas preparatyki i badań rzeczonego znaleziska. Wraz z rosnącą wiedzą na temat rebbachizaurów coraz bardziej jasne zdawało się, że okaz ten nie zalicza się do rodzaju "Limaysaurus".
W 2012 José Luis Carballido, Leonardo Salgado, Diego Pol, José Ignacio Canudo &amp; Alberto Garrido opublikowali w "Historical Biology: An International Journal of Paleobiology" pracę zatytułowaną "A new basal rebbachisaurid (Sauropoda, Diplodocoidea) from the Early Cretaceous of the Neuquén Basin; evolution and biogeography of the group" ("Nowy bazalny rebbachizaur (Sauropoda, Diplodocoidea) z kredy wczesnej basenu Neuquén; ewolucja i biogeografia grupy"). Przenieśli opisywane szczątki do nowego rodzaju, któremu nadali nazwę "Comahuesaurus". Nazwę rodzajową utworzyli od regionu Comahue, na terenie którego znaleziono kości zwierzęcia. Słowo to wywodzi się z języka mapuche, w którym oznacza miejsce obfitości bądź też miejsce, w którym woda rani. Do tegoż miana dołączono człon "saurus" wywodzący się z "saurus" oznaczającego po grecku jaszczura. W rodzaju umieszczono gatunek "Comahuesaurus windhauseni", którego epitet gatunkowy upamiętnia Anselmo Windhausena w uznaniu jego wkładu w rozwój wiedzy geologicznej dotyczącej basenu Neuquén. Holotypem obrano MOZ-PV 6722, łuk nerwowy tylnego kręgu grzbietowego.
Celem wskazania miejsca "Comahuesaurus" na drzewie rodowym zauropodów przeprowadzono analizę filogenetyczną. Wykorzystano macierz danych z pracy Carballido "et al.", poświęconej innemu patagońskiemu zauropodowi "Chubutisaurus" i bazującej na jeszcze wcześniejszych pracach. Do macierzy dodano jednak nowe taksony, nie tylko neozauropody, ale i bazalne zauropodomorfy. Otrzymano kilka drzew największej parsymonii. Wyniki potwierdziły przynależność "Comahuesaurus" do Rebbachisauridae, definiowanych jako klad typu stem i obejmujących taksony zaawansowane ewolucyjnie przynajmniej tak jak "Amazonsaurus". Pozycję "Comahuesaurus" przedstawiono na poniższym kladogramie:

</doc>
<doc id="5115677" url="https://pl.wikipedia.org/wiki?curid=5115677" title="Herve (1954)">
Herve (1954)

Herve (M921) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w marcu 1952 roku w stoczni Hodgdon Brothers w East Boothbay, a w skład marynarki wojennej Belgii został przyjęty 31 marca 1954 roku. W 1969 roku jednostkę zwrócono USA, po czym została przekazana Grecji i wcielona do marynarki wojennej pod nazwą „Antiopi” (gr. „Αντιόπη”). Jednostkę wycofano ze służby w 1995 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Herve” zbudowany został w stoczni Hodgdon Brothers w East Boothbay. Stępkę okrętu położono w marcu 1952 roku, nieznana jest data wodowania. Jednostka miała nosić oznaczenie MSC-153.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz kadłubowy sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Herve” został przyjęty w skład Belgijskiej Marynarki Wojennej 31 marca 1954 roku. Okręt otrzymał numer burtowy M921. W 1969 roku trałowiec został zwrócony USA, po czym został przekazany Grecji i wszedł do służby w Polemiko Naftiko pod nazwą „Antiopi” („Αντιόπη”). Okręt otrzymał numer taktyczny M205. Jednostkę wycofano ze służby w 1995 roku.

</doc>
<doc id="5115681" url="https://pl.wikipedia.org/wiki?curid=5115681" title="Oblężenie Namur">
Oblężenie Namur

Oblężenie Namur - jedna z operacji wojskowych przeciw cytadeli i twierdzy Namur

</doc>
<doc id="5115684" url="https://pl.wikipedia.org/wiki?curid=5115684" title="Malmédy (1953)">
Malmédy (1953)

Malmédy (M922) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w kwietniu 1952 roku w stoczni Hodgdon Brothers w East Boothbay, a w skład marynarki wojennej Belgii został przyjęty 15 maja 1954 roku. W 1969 roku jednostkę zwrócono USA, po czym została przekazana Grecji i wcielona do marynarki wojennej pod nazwą „Faidra” (gr. „Φαίδρα”). Jednostkę wycofano ze służby w czerwcu 2000 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Malmédy” zbudowany został w stoczni Hodgdon Brothers w East Boothbay. Stępkę okrętu położono w kwietniu 1952 roku, nieznana jest data wodowania. Jednostka miała nosić oznaczenie MSC-154.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz kadłubowy sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Malmédy” został przyjęty w skład Belgijskiej Marynarki Wojennej 15 maja 1954 roku. Okręt otrzymał numer burtowy M922. W 1969 roku trałowiec został zwrócony USA, po czym został przekazany Grecji i wszedł do służby w Polemiko Naftiko pod nazwą „Faidra” („Φαίδρα”). Okręt otrzymał numer taktyczny M206. Jednostkę wycofano ze służby w czerwcu 2000 roku.

</doc>
<doc id="5115687" url="https://pl.wikipedia.org/wiki?curid=5115687" title="Dimitrios Papaspiru">
Dimitrios Papaspiru

Dimitrios Papaspiru, grec. Δημήτριος Παπασπύρου (ur. 1902 w Liwadii, zm. 16 września 1987 w Atenach) – grecki polityk i prawnik, deputowany, minister, w latach 1965–1967 i 1977–1981 przewodniczący Parlamentu Grecji.
Życiorys.
Ukończył szkołę średnią w Tebach, a następnie studia prawnicze na Uniwersytecie Narodowym w Atenach. Od 1924 praktykował jako prawnik. Początkowo działał w ugrupowaniu Jeorjosa Kafandarisa, następnie przez pewien czas w centrowej partii EPEK Nikolaosa Plastirasa. W 1950, 1951 i 1952 uzyskiwał mandat posła do Parlamentu Grecji. Od października 1951 do października 1952 pełnił po raz pierwszy funkcję ministra sprawiedliwości. Od 1953 kierował dwoma ateńskimi gazetami. Był związany z liberałami Sofoklisa Wenizelosa i centrystami Jeorjosa Papandreua. W 1956 kolejny raz wybrany na deputowanego, w 1958 znalazł się poza parlamentem, powrócił do niego w 1961, uzyskując reelekcję w 1963 i 1964. Zajmował ponownie stanowiska ministerialne, był ministrem sprawiedliwości (od listopada do grudnia 1963 i od lipca do listopada 1965) oraz ministrem w urzędzie premiera (od czerwca 1964 do lipca 1965).
W 1965 został przewodniczącym parlamentu, kierując nim do 1967, gdy w wyniku zamachu stanu władzę przejęła junta czarnych pułkowników. Był przeciwnikiem dyktatury, wspierał inicjatywy dążące do demokratyzacji. Po przemianach politycznych od lipca do października 1974 pełnił funkcję ministra rolnictwa w rządzie Konstandinosa Karamanlisa. Dołączył do utworzonej przez niego Nowej Demokracji. W latach 1974–1981 przez dwie kadencje ponownie zasiadał w greckim parlamencie, w latach 1977–1981 po raz drugi był jego przewodniczącym.

</doc>
<doc id="5115691" url="https://pl.wikipedia.org/wiki?curid=5115691" title="Philippe Cammaerts">
Philippe Cammaerts

Philippe François Cammaerts (ur. 14 maja 1894, zm. ?) – belgijski strzelec, olimpijczyk, mistrz świata.
Kariera.
Uczestnik Letnich Igrzysk Olimpijskich 1920, na których wystartował w przynajmniej 3 konkurencjach. Zajął 6. miejsce w drużynowym strzelaniu z karabinu małokalibrowego stojąc z 50 m, natomiast jego wynik z zawodów indywidualnych pozostaje nieznany. Był także 7. w pistolecie wojskowym z 30 m drużynowo.
Cammaerts osiągnął 2 medale na mistrzostwach świata. Został 2 razy mistrzem świata w drużynowym strzelaniu z pistoletu dowolnego z 50 m (1911, 1912).
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5115693" url="https://pl.wikipedia.org/wiki?curid=5115693" title="Sint-Truiden (1954)">
Sint-Truiden (1954)

Sint-Truiden (M919) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono we wrześniu 1952 roku w stoczni Consolidated Shipbuilding w Morris Heights, a w skład marynarki wojennej Belgii został przyjęty 10 lutego 1954 roku. W 1969 roku jednostkę zwrócono USA, po czym została przekazana Grecji i wcielona do marynarki wojennej pod nazwą „Atalanti” (gr. „Αταλάντη”). Jednostkę wycofano ze służby w czerwcu 2000 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Sint-Truiden” zbudowany został w stoczni Consolidated Shipbuilding w Morris Heights. Stępkę okrętu położono we wrześniu 1952 roku, nieznana jest data wodowania. Jednostka miała nosić oznaczenie MSC-169.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz kadłubowy sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Sint-Truiden” został przyjęty w skład Belgijskiej Marynarki Wojennej 10 lutego 1954 roku. Okręt otrzymał numer burtowy M919. W 1969 roku trałowiec został zwrócony USA, po czym został przekazany Grecji i wszedł do służby w Polemiko Naftiko pod nazwą „Atalanti” („Αταλάντη”). Okręt otrzymał numer taktyczny M202. Jednostkę wycofano ze służby w czerwcu 2000 roku.

</doc>
<doc id="5115696" url="https://pl.wikipedia.org/wiki?curid=5115696" title="Abraham Lake (ujednoznacznienie)">
Abraham Lake (ujednoznacznienie)



</doc>
<doc id="5115697" url="https://pl.wikipedia.org/wiki?curid=5115697" title="Jacques Thuriaux">
Jacques Thuriaux

Jacques Thuriaux – belgijski strzelec, olimpijczyk.
Kariera.
Brał udział w Letnich Igrzyskach Olimpijskich 1924. Wystartował wyłącznie w pistolecie szybkostrzelnym z 25 m, w którym uplasował się na 50. pozycji (startowało 55 strzelców).
W 1927 roku był prawdopodobnie członkiem drużyny belgijskiej, która zajęła 6. miejsce na mistrzostwach świata w zawodach drużynowych z pistoletu dowolnego z 50 m.

</doc>
<doc id="5115698" url="https://pl.wikipedia.org/wiki?curid=5115698" title="Blankenberge (1954)">
Blankenberge (1954)

Blankenberge (M923) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w grudniu 1952 roku w stoczni Consolidated Shipbuilding w Morris Heights, a w skład marynarki wojennej Belgii został przyjęty 26 maja 1954 roku. W 1969 roku jednostkę zwrócono USA, po czym została przekazana Grecji i wcielona do marynarki wojennej pod nazwą „Thaleia” (gr. „Θάλεια”). Jednostkę wycofano ze służby w grudniu 2004 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Blankenberge” zbudowany został w stoczni Consolidated Shipbuilding w Morris Heights. Stępkę okrętu położono w grudniu 1952 roku, nieznana jest data wodowania. Jednostka miała nosić oznaczenie MSC-170.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz kadłubowy sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Blankenberge” został przyjęty w skład Belgijskiej Marynarki Wojennej 26 maja 1954 roku. Okręt otrzymał numer burtowy M923. W 1969 roku trałowiec został zwrócony USA, po czym został przekazany Grecji i wszedł do służby w Polemiko Naftiko pod nazwą „Thaleia” („Θάλεια”). Okręt otrzymał numer taktyczny M210. Jednostkę wycofano ze służby w grudniu 2004 roku.

</doc>
<doc id="5115703" url="https://pl.wikipedia.org/wiki?curid=5115703" title="Dreamlike">
Dreamlike

Dreamlike – czwarty minialbum południowokoreańskiej grupy The Boyz, wydany 19 sierpnia 2019 roku przez wytwórnię Cre.ker Entertainment. Płytę promował singel „D.D.D”. Sprzedał się w nakładzie egzemplarzy w Korei Południowej (stan na kwietnia 2021).
Było to ostatnie wydawnictwo nagrane w 12-osobowym składzie, przed odejściem Hwalla z zespołu 23 października 2019 roku.

</doc>
<doc id="5115704" url="https://pl.wikipedia.org/wiki?curid=5115704" title="Absolwent (osoba)">
Absolwent (osoba)



</doc>
<doc id="5115706" url="https://pl.wikipedia.org/wiki?curid=5115706" title="Apetina">
Apetina

Apetina – miejscowość, w dystrykcie Sipaliwini, w Surinamie. Według danych na rok 2020 miejscowość zamieszkiwały 324 osoby.
Historia.
Apetina została założona w latach 1938–1942 przez , które z powodu wojny plemion, przywędrowało tu z Brazylii. Nazwa miejscowości pochodzi od nazwiska ich przywódcy Kananoe'y Apetiny. W latach 60. przybyli tam misjonarze, szerząc chrześcijaństwo i tworząc placówkę medyczną.
Transport.
W miejscowości znajduje się .

</doc>
<doc id="5115708" url="https://pl.wikipedia.org/wiki?curid=5115708" title="Elizabeth Parnov">
Elizabeth Parnov



</doc>
<doc id="5115710" url="https://pl.wikipedia.org/wiki?curid=5115710" title="Aleksandyr Liudskanow">
Aleksandyr Liudskanow



</doc>
<doc id="5115712" url="https://pl.wikipedia.org/wiki?curid=5115712" title="La Roche (1954)">
La Roche (1954)

La Roche (M924) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w marcu 1953 roku w stoczni Consolidated Shipbuilding w Morris Heights, a w skład marynarki wojennej Belgii został przyjęty 11 sierpnia 1954 roku. W 1969 roku jednostkę zwrócono USA, po czym została przekazana Grecji i wcielona do marynarki wojennej pod nazwą „Niovi” (gr. „Νιόβη”). Jednostkę wycofano ze służby w październiku 2000 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „La Roche” zbudowany został w stoczni Consolidated Shipbuilding w Morris Heights. Stępkę okrętu położono w marcu 1953 roku, nieznana jest data wodowania. Jednostka miała nosić oznaczenie MSC-171.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz kadłubowy sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„La Roche” został przyjęty w skład Belgijskiej Marynarki Wojennej 11 sierpnia 1954 roku. Okręt otrzymał numer burtowy M924. W 1969 roku trałowiec został zwrócony USA, po czym został przekazany Grecji i wszedł do służby w Polemiko Naftiko pod nazwą „Niovi” („Νιόβη”). Okręt otrzymał numer taktyczny M254. Jednostkę wycofano ze służby w październiku 2000 roku.

</doc>
<doc id="5115713" url="https://pl.wikipedia.org/wiki?curid=5115713" title="Petyr Midiłew">
Petyr Midiłew



</doc>
<doc id="5115721" url="https://pl.wikipedia.org/wiki?curid=5115721" title="Charles Delbarre">
Charles Delbarre

Charles Delbarre (ur. 1886, zm. ?) – belgijski strzelec, olimpijczyk.
Kariera.
Wziął udział w Letnich Igrzyskach Olimpijskich 1924. Wystąpił w karabinie małokalibrowym leżąc z 50 m, w którym zajął 31. miejsce.
W 1925 roku zajął 6. miejsce na mistrzostwach świata w zawodach drużynowych w karabinie dowolnym w trzech postawach z 300 m (osiągnął przedostatni rezultat w zespole).

</doc>
<doc id="5115723" url="https://pl.wikipedia.org/wiki?curid=5115723" title="Enes Sağlık">
Enes Sağlık

Enes Sağlık (ur. 8 lipca 1991 w Verviers) – belgijski piłkarz tureckiego pochodzenia grający na pozycji środkowego pomocnika. W sezonie 2021/2022 jest zawodnikiem Menemensporu.
Kariera juniorska.
Sağlık jako junior grał dla FC Wegnez, CS Visé oraz dla KAS Eupen (do 2009).
Kariera seniorska.
KAS Eupen.
Sağlık trafił do seniorskiej drużyny KAS Eupen 1 lipca 2009 roku. Zadebiutował on dla tego klubu 19 sierpnia 2009 roku w meczu z RFC Tournai (2:2). Pierwszą bramkę zawodnik ten zdobył 23 maja 2010 roku w wygranym 2:1 spotkaniu przeciwko RAEC Mons. Łącznie dla KAS Eupen Belg rozegrał 92 mecze, strzelając 11 goli.
KSC Lokeren.
Sağlık przeniósł się do KSC Lokeren 1 lipca 2012 roku. Debiut dla tego zespołu zaliczył on 28 lipca 2012 roku w wygranym 2:4 spotkaniu przeciwko Beerschot AC. Premierowego gola piłkarz ten strzelił 31 października 2012 roku w meczu z Waasland-Beveren (wyg. 2:0). Ostatecznie w barwach KSC Lokeren Belg wystąpił w 39 spotkaniach, zdobywając jedną bramkę.
Royal Charleroi.
Sağlık przeszedł do Royal Charleroi 1 stycznia 2014 roku. Zadebiutował on dla tego klubu 17 dni później w meczu z Oud-Heverlee Leuven. Pierwszą bramkę zawodnik ten zdobył 8 lutego 2014 roku w przegranym 3:1 spotkaniu przeciwko swojemu byłemu klubowi – KSC Lokeren. Łącznie dla Royal Charleroi Belg rozegrał 118 meczy, strzelająć 9 goli.
AFC Tubize.
Sağlıka wypożyczono do AFC Tubize 31 stycznia 2019 roku. Debiut dla tego zespołu zaliczył on 3 lutego 2019 roku w meczu z Beerschot AC (przeg. 1:3). Ostatecznie w barwach AFC Tubize Belg wystąpił w 6 spotkaniach, nie zdobywając żadnej bramki.
Royal Excel Mouscron.
Sağlık podpisał kontrakt z Royal Excel Mouscron 28 stycznia 2020 roku. Zadebiutował on dla tego klubu 8 sierpnia 2020 roku w zremisowanym 1:1 spotkaniu przeciwko Royal Antwerp FC. Łącznie dla Royal Excel Mouscron Belg rozegrał 2 mecze, nie strzelając żadnego gola.
Sukcesy.
Sukcesy w karierze klubowej:

</doc>
<doc id="5115724" url="https://pl.wikipedia.org/wiki?curid=5115724" title="Pałecznica grubonasadowa">
Pałecznica grubonasadowa

Pałecznica grubonasadowa ("Typhula phacorrhiza" (Reichard) Fr.) – gatunek grzybów z rodziny pałecznicowatych ("Typhulaceae").
Systematyka i nazewnictwo.
Pozycja w klasyfikacji według Index Fungorum: "Typhula, Typhulaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1780 roku Johann Jacob Reichard nadając mu nazwę "Clavaria phacorrhiza". Obecną, uznaną przez Index Fungorum nazwę nadał mu Elias Fries w 1818 r.
Synonimy:
Nazwę polską podał Stanisław Chełchowski w 1898 r. Franciszek Błoński w 1896 r. opisywał ten gatunek pod nazwą macnik grubonasadowy. 
Morfologia.
O wysokości 4–12 cm, o kształcie od cylindrycznego do nitkowatego ze słabo oddzielonym, krótkim trzonem. Początkowo o barwie od żółtobrązowej do czerwonobrązowej, potem (w dojrzałym stanie) białawy. Owocnik wyrasta z dyskowatego, żółtobrązowe go i przyrośniętego do podłoża sklerocjum o wymiarach 2–3 × 0,5 mm. Owocnik jest lekko włochaty. 
Budowa mikroskopowa: 
Wysyp zarodników biały. Zarodniki 12–16 × 4,5–5,5 µm, cylindryczne lub elipsoidalne, nieamyloidalne. W strzępkach obecne sprzążki.
Występowanie i siedlisko.
Znane jest występowanie pałecznicy grubonasadowej w Europie, Ameryce Północnej, w Rosji, Maroku i Indiach. W zestawieniu wielkoowocnikowych grzybów podstawkowych Polski Władysław Wojewoda przytoczył liczne stanowiska tego gatunku z uwagą, że jego rozprzestrzenienie i stopień zagrożenia nie są znane. W internetowym atlasie grzybów podane są nowe stanowiska tego gatunku. Zaliczony on tu jest do gatunków rzadkich i wartych objęcia ochroną.
Występuje na polanach, polach i leśnych drogach, gdzie rośnie na próchniejących gałęziach drzew liściastych, ich opadłych liściach i martwych łodygach traw i innych roślin. Owocniki pojawiają się najczęściej od sierpnia do listopada.

</doc>
<doc id="5115726" url="https://pl.wikipedia.org/wiki?curid=5115726" title="Typhula phacorrhiza">
Typhula phacorrhiza



</doc>
<doc id="5115727" url="https://pl.wikipedia.org/wiki?curid=5115727" title="Bronisław Romaniszyn">
Bronisław Romaniszyn

Bronisław Ignacy Romaniszyn (ur. 21 lipca 1880 w Baligrodzie, zm. 19 stycznia 1963 w Krakowie) – polski śpiewak operowy (tenor), pedagog, dyplomata, działacz społeczny.
Życiorys.
Po przeniesieniu się wraz z rodzicami z Baligrodu do Nowego Wiśnicza (gdzie ojciec objął funkcję nadzorcy więziennego) uczęszczał tam do szkoły ludowej, a następnie od roku szk. 1892/93 do ówczesnego c. k. Gimnazyum w Bochni gdzie w 1901 uzyskał świadectwo dojrzałości. W tym samym roku rozpoczął studia na Uniwersytecie Jagiellońskim (prawo i filozofia), które po dwóch semestrach przerwał wyjeżdżając w 1903 r. do Wiednia, gdzie zaczął pobierać lekcje gry na skrzypcach u Jakoba Grüna oraz śpiewu u Monzoniego. W 1905 opuszcza Wiedeń udając się do Paryża aby kontynuować studia wokalne u Jana Reszke, zostając w latach 1908–1910 asystentem w jego prywatnej szkole.
Od 1910 zaczął występować na scenach francuskich i niemieckich. W jego krótkotrwałej karierze artystycznej dominowały występy gościnne. Jedynym wyjątkiem jest kontrakt na sezon 1910/11 w Teatrze Miejskim we Lwowie, gdzie występował m.in. w partiach Cania w operze Ruggera Leoncavalla „Pajace” i Winicjusza w operze Jean Nouguésa "Quo vadis". W 1911 wyjechał do Monachium, gdzie studiował role wagnerowskie. Potem występował w operze w Norymberdze oraz śpiewał na koncertach w Monachium i Karlsruhe. W 1914 śpiewał w Teatrze Wielkim w Warszawie partie tytułowe w operach Richarda Wagnera: dniu 22 marca w operze "Lohengrin", w dniach 22 i 25 kwietnia tegoż roku partię Zygmunta w operze "Walkiria", a w dniach 25 listopada i 1 grudnia 1915 ponownie partię tytułową w „Lohengrinie”. Ponieważ z chwilą wybuchu I wojny światowej wstąpił w szeregi Legionów Polskich – na wszystkie warszawskie występy musiał mieć specjalne zezwolenie od Naczelnego Dowództwa.
Kariera artystyczna Bronisława Romaniszyna została przerwana przez pierwszą wojnę światową. W Legionach Polskich służył (w randze porucznika od 1 stycznia 1915 r.) aż do rozwiązania Polskiego Korpusu Posiłkowego w lutym 1918 r. Był następnie internowany w obozie w Witkowicach. Po zakończeniu działań wojennych został skierowany przez Naczelne Dowództwo do pracy dyplomatycznej. I tak dnia 25 kwietnia 1919 r. został przydzielony do wojskowo-dyplomatycznej misji gen. Tadeusza Rozwadowskiego w Paryżu. Dnia 1 marca 1920 został zastępcą Komisarza Rządu Polskiego przy Międzysojuszniczej Komisji Delimitacyjnej dla wyznaczenia granicy polsko-czechosłowackiej. 19 sierpnia 1920 został zatwierdzony z dniem 1 kwietnia 1920 w stopniu kapitana, w piechocie, w grupie oficerów byłych Legionów Polskich. Pełnił wówczas służbę w Dowództwie Dywizji Strzelców Podhalańskich w Nowym Targu. 30 listopada 1921 został podkomisarzem granicznym. W 1922 brał udział w pracach w/w Komisji Delimitacyjnej na Spiszu i Orawie. Z dniem 1 stycznia został przemianowany na oficera zawodowego, w korpusie oficerów piechoty, w stopniu kapitana ze starszeństwem z 1 lipca 1919 i 35. lokatą, a z dniem 31 maja 1928 przeniesiony w stan spoczynku. W 1934, jako kapitan stanu spoczynku pozostawał w ewidencji Powiatowej Komendy Uzupełnień Kraków Miasto. Posiadał przydział do Oficerskiej Kadry Okręgowej Nr V. Był wówczas „przewidziany do użycia w czasie wojny”.
W okresie międzywojennym Romaniszyn występował również jako aktor – zarówno na scenach teatrów dramatycznych, jak i w filmach fabularnych. Grał m.in. w Teatrze Nowości w Krakowie („Pocałunek na scenie”, 1925 r.), jak również w Warszawie w Teatrze „Eldorado” („Kubuś, to ty?”) oraz w Wielkiej Operetce („Bal w Savoyu” Paula Ábraháma, 30 grudnia 1933 r. i „Pod Białym Koniem” Ralpha Benatzky’ego, 20 grudnia 1934 r., grał postać Cesarza). Jako aktor filmowy zagrał w 3 filmach fabularnych: „Bolek i Lolek” (1936 r.), „Straszny Dwór” (1936 r.) oraz „O czym marzą kobiety” (1937 r.) – grał postać Dyrektora hotelu. Zaraz po wojnie, w 1945 r., był w Elblągu gdzie skompletował grupę aktorów stanowiącą zaczątek dzisiejszego Teatru im. Aleksandra Sewruka.
W 1929 Bronisław Romaniszyn objął klasę śpiewu w Konserwatorium Śląskim w Katowicach i prowadził ją nieprzerwanie do 1939, uzyskując w 1938 z Ministerstwa Oświaty dyplom profesorski. Podczas II wojny światowej mieszkał w Krakowie ucząc prywatnie śpiewu oraz na Podhalu. Przechował cenne zbiory muzykologiczne Adolfa Chybińskiego, ocalił zbiory Polskiego Towarzystwa Tatrzańskiego, uratował od rekwizycji na rzecz Rzeszy Niemieckiej dzwony w zabytkowych kościołach podhalańskich w Harklowej, Łopusznej i Dębnie. Jako prezes Związku Organizacji Rybackich i Krajowego Towarzystwa Rybackiego – w latach 1940–1944 wykorzystując fundusze okupanta przyczynił się do zbudowania wielkiego ośrodka rybnego w Łopusznej, stacji naukowo-doświadczalnej i wzorowego muzeum ichtiologicznego.
Po wojnie – główną dziedziną działalności Romaniszyna stała się pedagogika muzyczna. W 1945 podjął pracę w krakowskiej Państwowej Wyższej Szkole Muzycznej obejmując funkcję dziekana Wydziału Wokalnego tej uczelni (lata 1945–1949 oraz 1950–1961) otrzymując w tym czasie tytuły: w 1954 – prof. nadzwyczajny, w 1958 – prof. zwyczajny. Jego uczniami byli m.in. Irena Lewińska, Edmund Kossowski i Janusz Żełobowski.
Bronisław Romaniszyn uznawany był za wybitnego specjalistę w dziedzinie wokalistyki oraz teoretyka sztuki wokalnej. W latach 1945–1956 przewodniczył Sekcji Śpiewu Solowego w Komisji Programowej Szkolnictwa Muzycznego. Jego wnioski zawarte w wysłanym referacie na Międzynarodowy Kongres Kultury Głosu (Paryż, 1947 r.) zostały przyjęte jako postulaty tego Kongresu. Zasiadał m.in. w jury Międzynarodowego Konkursu Muzycznego w Scheveningen. Brał udział w pracach jury konkursów krajowych, m.in. jako przewodniczący jury II Konkursu Kapel Góralskich i Podhala w Zakopanem (1955 r.) oraz zorganizowanego w 1958 r. w Krakowie przez Rozgłośnię Krakowską Polskiego Radia i Redakcję „Echa Krakowa” III Konkursie dla Śpiewaków Amatorów. Wielki miłośnik i znawca góralszczyzny Podhala, zwłaszcza jej muzyki i gwary – mistrz opowiadań gwarą, z którymi występował w radio. Jego najważniejszą pracą z zakresu teorii wokalistyki jest książka "Z zagadnień sztuki i pedagogiki wokalnej" (Wyd. Polskie Wydawnictwo Muzyczne, Kraków, 1957). Jest autorem wielu artykułów poświęconych wokalistyce. Publikował je głównie w „Kwartalniku Muzycznym” oraz „Ruchu Muzycznym”, rzadziej w „Muzyce” czy „Życiu Śpiewaczym”. Od 1945 r. współpracował z Polskim Wydawnictwem Muzycznym jako członek PaństwowejRady Programowej. Był autorem licznych opracowań wokalnych wydanych wyłącznie przez to krakowskie Wydawnictwo. Tłumaczył również teksty pieśni m.in. Heinricha Heinego. Od 1957 był prezesem Krakowskiego Towarzystwa Muzycznego, był również członkiem Stowarzyszenia Polskich Artystów Muzyków.
Romaniszyn należał do czołowych działaczy Towarzystwa Tatrzańskiego i ochrony przyrody w Polsce. W 1907 r. został członkiem Sekcji Turystycznej Towarzystwa Tatrzańskiego i uczestniczył w pierwszym zwiedzaniu Juhaskiej Jaskini w Giewoncie. W latach1925-39 i 1945-48 był członkiem Zarządu Głównego Polskiego Towarzystwa Tatrzańskiego. Od początku istnienia Sekcji Ochrony Tatr Tow. Tatrzańskiego (1912 r.) był jej członkiem, po wojnie uczestniczył w działaniach na rzecz utworzenia Tatrzańskiego Parku Narodowego. Gdy w 1932 r. powstała w Chamonix (Francja) Union Internationale des Associations d’Alpinisme (UIAA) z siedzibą w Bernie (Szwajcaria) Polska przystąpiła do tej Federacji a Bronisław Romaniszyn został w niej Wiceprezesem. Był członkiem zarządu Stowarzyszenia Miłośników Kultury Tatrzańskiej. Ogłosił wiele artykułów o tematyce górskiej. Starał się również o ochronę ryb w rzekach górskich. Z tego zakresu napisał także kilka artykułów. Pod koniec 1945 r. został powołany przez Ministra Oświaty na członka Państwowej Rady Ochrony Przyrody.
Życie prywatne.
Był synem Michała i Rozalii (Róży) z Gajewskich. Z zawartego w dniu 30 września 1912 r. w Przewrotnem małżeństwa z pianistką Haliną Skwirczyńską (1887 – 1978) – uczennicą Teodora Leszetyckiego w Wiedniu – Romaniszyn nie pozostawił potomstwa. Oboje spoczywają na Cmentarzu Rakowickim w Krakowie (lokalizacja grobu: Pas Ka, grób po prawej Barana).
Upamiętnienie.
Od 1963 rozgrywane są coroczne zawody wędkarskie o Puchar Dunajca im. Prof. Bronisława Romaniszyna.
Publikacje i artykuły (wybór).
Książka
Artykuły o tematyce muzycznej – wybór
Artykuły o tematyce przyrodniczej – wybór
Opracowania muzyczne (wyłącznie Wyd. PWM)

</doc>
<doc id="5115731" url="https://pl.wikipedia.org/wiki?curid=5115731" title="Oberbürgermeister Witting">
Oberbürgermeister Witting

Oberbürgermeister Witting (1901–1918 „Oberbürgermeister Witting”, 1918–1921 „Gustav von Haken”, 1921–1947 „Neufähr”, 1947–1951 „Aleksandra”, 1951–1978 „Karol Wójcik”) – statek pasażerski (wycieczkowiec), pierwotnie parowy, od 1960 napędzany silnikami wysokoprężnymi. Do zatopienia w 1945 w rękach armatorów niemieckich, następnie (do zezłomowania w latach 1978–1979) pod banderą polską.
Historia.
W 1900 roku przedsiębiorstwo zmarłego rok wcześniej Hermanna Pauckscha (niem. "Maschinenbau Anstalt, Eisengiesserei und Dampfkessel Fabrik Hermann Paucksch, A.G".) z Gorzowa Wielkopolskiego (ówcześnie Landsberg an der Warthe), we własnej stoczni rozpoczęło budowę swojego pierwszego statku. Budowę parowego salonowego statku pasażerskiego rozpoczęto w 1901 roku i zwodowano go 20 marca tegoż roku. Statek, nazwany „Oberbürgermeister Witting” (na cześć nadburmistrza miasta Poznania Richarda Wittinga), wykonany został na zamówienie armatorów z Poznania i przeznaczony był do rzecznej żeglugi wycieczkowej po Warcie. Mógł zabrać na pokład 500 pasażerów, a z planowanej mocy silników (130 KM) udało się osiągnąć 106 KM. Armatorami statku (każdy z 25% udziałem) byli: radca magistratu Hermann Wengel (tajny radca), kupiec Julius Haller, kapitan żeglugi śródlądowej Carl Grothe z Poznania oraz inż. Robert Briese z Hohensaaten.
6 maja 1901 roku jednostka przypłynęła do Poznania. Pierwszym jej pasażerem był nadburmistrz Richard Witting, który udał się w rejs do Biedruska (ówcześnie Weissenburg), gdzie statek obejrzał komendant miejscowego poligonu. Podczas tego rejsu na wysokości Mostu Chwaliszewskiego statek staranował łodzie rybackie cumujące przy przystani zatapiając trzy z nich. Przyczyną była nieuwaga sternika, który wpłynął pod niewłaściwe przęsło mostu.
25 października 1901 roku nastąpiła rejestracja statku w poznańskim sądzie obwodowym pod nr 201 w rejestrze statków żeglugi śródlądowej ("BSR Posen"). Statek otrzymał pruski certyfikat okrętowy. Zaczął wykonywać rejsy do Biedruska, Radojewa, Owińsk, Puszczykowa i do parku Wiktorii ("Victoria Park") na Dębinie. Na trasie z Biedruska miał przystanki na Wilczym Młynie i Szelągu. Na trasie do Biedruska rejs rozpoczynał się przy Wielkiej Śluzie, natomiast w kierunku do Puszczykowa przystań znajdowała się u wylotu ul. Woźnej, obok współczesnego kościoła Wszystkich Świętych.
4 marca 1902 roku statek został sprzedany przedsiębiorstwu Posener Dampfergesellschaft, które eksploatowało jednostkę do grudnia 1917 roku. Przejęcie jednostki nastąpiło 17 kwietnia 1902 roku.
W grudniu 1917 roku parostatek zakupiony został przez Karla Wothkego ze Stralsundu, który 23 lutego 1918 roku zmienił jego nazwę na „Gustav von Haken”. Rejsy odbywały się pomiędzy Stralsundem i przystaniami na wyspie Rugia. Zarejestrowany pod nr 13 w rejestrze statków żeglugi śródlądowej ("BSR Stralsund").
11 października 1919 roku statek zmienił ponownie właściciela, którym zostało przedsiębiorstwo „Weichsel” Danziger Dampschiffahrt und Seebad A.G. z siedzibą w Gdańsku. W listopadzie 1919 roku w gdańskiej stoczni Kaiserlische Werft został poddany znaczącej przebudowie, zakończonej w marcu 1920 roku. Statek w czerwcu 1921 roku oficjalnie przemianowano na „Neufähr” (od ówczesnej nazwy wsi "Górki", obecnie Górki Wschodnie i Górki Zachodnie). Otrzymał nr 625 w rejestrze statków śródlądowych. Pływał następnie na trasie z Gdańska do Palczewa, a potem do Elbląga. W 1928 roku w stoczni Wojana nastąpiła wymiana maszyn parowych na 2 maszyny parowe podwójnego rozprężania z dwoma cylindrami, wyprodukowane w 1882 roku przez elbląską F. Schichau Werft, które zakupiono od armatora Gustava Pohlmanna. W połowie lat 30. XX wieku statek pływał do Sopotu, a po 1939 roku także do Helu i Gdyni.
W 1945 roku trafiony bombą zatonął na Martwej Wiśle w pobliżu Danziger Flussschiffswerft (dawna stocznia Wojana). Wydobyto go rok później i od lipca 1946 rozpoczęto remont w tejże stoczni przemianowanej po wojnie na Stocznię Nr 4.
W czerwcu 1947 roku zmieniono nazwę jednostki na „Aleksandra” i Ministerstwo Żeglugi nakazało Zjednoczeniu Stoczni Polskich przekazanie statku Żegludze Gdańskiej Międzykomunalnym Zakładom Komunikacyjnym. Wykorzystywany w Gdańsku m.in. pływał do Sobieszewa. Po likwidacji Żeglugi Gdańskiej MZK statek trafił do Państwowej Żeglugi Śródlądowej we Wrocławiu (przyporządkowany do ekspozytury Gdańsk-Gdynia) i pływał na linii Gdańsk–Elbląg. W 1951 roku zmieniono nazwę statku na „Karol Wójcik” (na cześć komunistycznego działacza Karola Wójcika). Pływał w gdańskiej ekspozyturze rejonowej przedsiębiorstwa Żegluga po Wiśle Przedsiębiorstwo Państwowe. W 1952 roku trafił na roczną przebudowę do Stoczni Rzecznej w Płocku i po wyremontowaniu skierowano go do żeglugi po Zalewie Wiślanym. Zawijał do portów Elbląg, Krynica Morska oraz Tolkmicko. Został zarejestrowany pod nr 670 w rejestrze statków śródlądowych Rejonu Dróg Wodnych w Tczewie. W 1965 roku Inspektorat Żeglugi Śródlądowej w Gdańsku zmienił nr rejestracyjny na Gd-I-61.
Statek został wycofany z eksploatacji w 1978 roku, po czym w bazie remontowej Żeglugi Gdańskiej w Gdańsku-Stogach rozpoczęto jego złomowanie. W 1979 roku rozbiórkę dokończono w bazie remontowej Żeglugi Gdańskiej w Elblągu.
Budowa i opis.
Statek miał kadłub nitowany wykonany ze stali otrzymanej metodą Siemensa-Martina. W 1901 roku długość całkowita parowca wynosiła 37,8 m; długość między pionami 35,20 m; szerokość na wręgach 5,81 m; szerokość całkowita 6,02 m; wysokość burt 2,35 m; zanurzenie max. 0,75 m i nośność 102,2 tony. Jednostka była następnie kilkakrotnie przebudowywana, przez co jej rozmiary oraz nośność ulegały zmianom. Pod koniec eksploatacji statku jego długość całkowita wynosiła 37,5 m, między pionami 35,56 m, zaś szerokość całkowita wynosiła 6,15 m. Nośność jednostki wynosiła wtedy 48 ton.
Napęd stanowiły początkowo dwie dwucylindrowe maszyny parowe podwójnego rozprężania systemu Compoud, wyprodukowane w 1900 roku przez Maschinenbau Anstalt, Eisengiesserei und Dampfkessel Fabrik Hermann Paucksch, A.G., Landsberg am Warthe, o mocy 106 KM przy 248 obr./min i jeden kocioł parowy płomieniówkowy, również produkcji Maschinenbau Anstalt, Eisengiesserei und Dampfkessel Fabrik Hermann Paucksch, A.G., opalany węglem, wytwarzający ciśnienie 10 atmosfer, które umożliwiały poruszanie się statku z prędkością w granicach 15 km/h.
W 1952 roku nastąpiła wymiana kotła parowego na dwupłomienicowy kocioł parowy typu szkockiego wyprodukowany w 1951 roku przez Zakłady Urządzeń Technicznych w Gliwicach.
Podczas remontu w latach 1958–1960 na statku zamontowano dwa czterosuwowe, sześciocylindrowe silniki wysokoprężne typu 6DV 224 z 1959 roku produkcji VEB Schwermaschinenbau Karl Liebknecht z Magdeburga, o mocy łącznej 300 KM przy 750 obr./min, umożliwiające osiąganie przez statek prędkości rzędu 20 km/h.

</doc>
<doc id="5115732" url="https://pl.wikipedia.org/wiki?curid=5115732" title="Katarzyna Kalwat">
Katarzyna Kalwat

Katarzyna Kalwat (ur. w Krakowie) – polska reżyserka teatralna.
Życiorys.
Edukacja.
Absolwentka psychologii na Uniwersytecie Jagiellońskim oraz reżyserii teatralnej na Wydziale Reżyserii Akademii Teatralnej w Warszawie. Stypendystka rządu francuskiego i fundacji Cite des arts. Asystowała Krystianowi Lupie przy projektach „Persona. Marilyn” i „Persona. Ciało Simone”.
Teatr.
Debiutowała w 2009 roku spektaklem „Sen Nocy Letniej” wg Szekspira na Festiwalu Szekspirowskim w Gdańsku.
Zrealizowała kilkanaście spektakli. Za swój spektakl „Holzwege”, poświęcony postaci Tomasza Sikorskiego została nagrodzona w Konkursie na Wystawienie Polskiej Sztuki Współczesnej. Realizowała spektakle m.in. w TR Warszawa, Teatrze Nowym w Warszawie, Teatrze Łaźnia Nowa. Współpracowała z dramaturgami: Anną Wakulik, Martą Sokołowską, Beniaminem Bukowskim i Krzysztofem Szekalskim.
Do jej ważniejszych realizacji należą: „Grotowski Non-Fiction” (Teatr im. Jana Kochanowskiego w Opolu/Teatr Współczesny we Wrocławiu), „Powrót do Reims” (Teatr Nowy w Warszawie/Teatr Łaźnia Nowa w Krakowie), „Maria Klassenberg” TR Warszawa/CSW Zamek Ujazdowski. Realizuje spektakle z pogranicza teatru i innych form sztuki, eksplorując kwestie związane z językiem i sposobem, w jaki kształtuje rzeczywistość. Stypendystka Rządu Francuskiego.

</doc>
<doc id="5115733" url="https://pl.wikipedia.org/wiki?curid=5115733" title="Louis D’Heur">
Louis D’Heur

Louis D’Heur (ur. 1889, zm. ?) – belgijski strzelec, olimpijczyk.
Uczestnik Letnich Igrzysk Olimpijskich 1924. Zajął indywidualnie 5. miejsce w trapie, zaś z drużyną osiągnął 4. miejsce.

</doc>
<doc id="5115735" url="https://pl.wikipedia.org/wiki?curid=5115735" title="Jacques Mouton">
Jacques Mouton

Jacques Mouton (ur. 1888, zm. ?) – belgijski strzelec, olimpijczyk.
Uczestnik Letnich Igrzysk Olimpijskich 1924. Zajął 4. miejsce w trapie drużynowym, osiągając 4. rezultat w zespole.

</doc>
<doc id="5115736" url="https://pl.wikipedia.org/wiki?curid=5115736" title="Malarz Amasisa">
Malarz Amasisa



</doc>
<doc id="5115737" url="https://pl.wikipedia.org/wiki?curid=5115737" title="Puchar Ameryki Południowej w narciarstwie alpejskim 2021">
Puchar Ameryki Południowej w narciarstwie alpejskim 2021

Sezon 2021 Pucharu Ameryki Południowej w narciarstwie alpejskim miał rozpocząć się 7 sierpnia w argentyńskim Chapelco. Ostatnie zawody obecnej edycji miały zostać rozegrane 29 września 2021 roku w chilijskim Corralco, jednak zawody zostały odwołane, tj. cały cykl.
Puchar Ameryki Południowej w narciarstwie alpejskim kobiet.
W poszczególnych klasyfikacjach tryumfowały:
Puchar Ameryki Południowej w narciarstwie alpejskim mężczyzn.
W poszczególnych klasyfikacjach tryumfowali:

</doc>
<doc id="5115739" url="https://pl.wikipedia.org/wiki?curid=5115739" title="Gabriele Filippucci">
Gabriele Filippucci

Gabriele Filippucci (ur. 11 marca 1631 w Maceracie, zm. 21 lipca 1706 w Rzymie) – włoski duchowny rzymskokatolicki, prawnik i kardynał.
Najwyższymi święceniami kapłańskimi, jakie przyjął, były święcenia subdiakonatu.
Życiorys.
Młodość.
Pochodził z rodziny patrycjuszowskiej z Maceraty. Ukończył studia teologiczne i prawnicze, uzyskując doktorat z prawa w 1655. Po zakończeniu studiów udał się do Rzymu, gdzie odbywał praktyki prawnicze w Kurii Rzymskiej. Na krótko powrócił do rodzinnej Maceraty w związku z epidemią dżumy w Rzymie. Po powrocie do Wiecznego Miasta pracował jako adwokat w kancelarii E. Eusebiego, który był znany jako prawnik ubogich, a następnie samodzielnie. Po śmierci starszego brata ojciec chciał go zmusić do małżeństwa w celu potrzymania rodziny, jednak Gabriele odmówił powołując się na śluby celibatu.
Praca w Kurii Rzymskiej.
Dobra reputacja Filippucciego jako prawnika zwróciła na niego uwagę Kurii Rzymskiej. Za pontyfikatu Klemensa IX, po odmowie oferowanego mu stanowiska w Nuncjaturze Apostolskiej w Rzeczypospolitej, otrzymał urząd audytora miasta Rzymu.
Znany był z programu reformy sądów kościelnych. W związku tym w 1694 papież Innocenty XII włączył go do Trybunału Sygnatury Apostolskiej, czyniąc przy tym wyjątek, gdyż nominacje do Sygnatury odbywały się wówczas ze względu na starszeństwo, nie zasługi, oraz mianował kanonikiem bazyliki watykańskiej. Filippucci jednak odmówił przyjęcia obu stanowisk. Rok później Innocenty XII ponownie zaproponował mu stanowisko w Sygnaturze Apostolskiej oraz kanonię laterańską. 23 grudnia 1695 Filippucci przyjął nominacje pod warunkiem, że nie będą one wiązały się z żadnymi beneficjami.
Filippucci mając opinię dobrego i uczciwego prawnika cieszył się zaufaniem Innocentego XII i często był proszony przez papieża o udzielanie mu rad. Otrzymał również urzędy audytora i konsultora Penitencjarii Apostolskiej. Filippucci zajmował się badaniem procesów sądowych, głównie karne, często uzyskując uchylenie wyroków, w tym wyroków śmierci. Innocenty XII chciał go również mianować kardynałem, jednak nie zdążył przed swoją śmiercią.
Rezygnacja z kardynalatu.
Kolejny papież, Klemens XI, również cenił Filippucciego. Awansował go w strukturach kurialnych z nakazem przyjęcia urzędów. W 1706 mianował go również kardynałem. Filippucci dowiedziawszy się o nominacji, poinformował papieża, że nie chce jej przyjąć, jednak została ona ogłoszona. Podczas konsystorzu 17 maja 1706, na którym nastąpiło oficjalnie mianowanie kardynałów, odczytano memoriał Filippucciego, w którym błagał papieża o zwolnienie go z przyjęcia godności, co wprawiło zebranych w osłupienie. Klemens XI postanowił jednak mianować Filippucciego kardynałem, dając mu czas na przemyślenie decyzji, której jednak ten nie zmienił. Dowiedziawszy się, że obawa przed nakazem przyjęcia kardynalatu, pogorszyła stan zdrowia Filippucciego, Klemens XI postanowił nie wywierać na niego nacisków i powołał 13-osobową komisję kardynałów w celu zbadania czy człowiek, który został mianowany przez papieża kardynałem, powinien być uważany za kardynała, jeśli odmówił nominacji. Komisja dała odpowiedź negatywną i na tajnym konsystorzu 7 czerwca 1706 Klemens XI przyjął zrzeczenie się Filippucciego z godności kardynała.
Niedługo po tych wydarzeniach, 21 lipca 1706, Filippucci zmarł na wodobrzusze. Mimo iż w testamencie zastrzegł, że chce skromny pogrzeb, papież urządził mu na swój koszt pogrzeb z uroczystą oprawą.

</doc>
<doc id="5115740" url="https://pl.wikipedia.org/wiki?curid=5115740" title="Kościół Ducha Świętego w Brzesku">
Kościół Ducha Świętego w Brzesku

Kościół Ducha Świętego w Brzesku – rzymskokatolicki kościół filialny należący do parafii Najświętszej Maryi Panny Matki Kościoła i św. Jakuba Apostoła w Brzesku (dekanat Brzesko diecezji tarnowskiej)
Historia kościoła.
Jest to świątynia wzniesiona przez ks. Jana Fortunę, kapłana wywodzącego się z Brzeska, który oddał na ten cel swoje oszczędności. Według pomysłu budowniczego miał to być kościół szkolny z salami katechetycznymi do nauki religii. Budowa rozpoczęła się w 1957 roku i została ukończona w 1960. Księdza Fortunę w pracach budowlanych wspierała brzeska parafia oraz okoliczne wspólnoty, a także indywidualni darczyńcy. Od 1962 roku odbywały się w świątyni lekcje religii. W dniu 17 marca 1962 roku biskup Jan Stepa erygował w budynku kaplicę pod wezwaniem Ducha Świętego. Gdy powstała w Brzesku parafia Miłosierdzia Bożego, kościół stał się pomocny dla nowo powstałej wspólnoty. W latach 1993–1997 pełnił on funkcję kościoła parafialnego, do czasu zbudowania nowego kościoła pod wezwaniem Miłosierdzia Bożego.

</doc>
<doc id="5115742" url="https://pl.wikipedia.org/wiki?curid=5115742" title="Hieronim Ciechanowicz">
Hieronim Ciechanowicz

Hieronim Ciechanowicz herbu Nałęcz (zm. przed 11 listopada 1650 roku) – sędzia ziemski smoleński w latach 1636-1650, podsędek smoleński w latach 1622-1636, wójt smoleński w latach 1614-1650.
Poseł na sejm nadzwyczajny 1635 roku, sejm 1638 roku, sejm 1641 roku, sejm 1642 roku, sejm 1646 roku. Poseł na sejm koronacyjny 1649 roku, sejm 1649/1650 roku, sejm nadzwyczajny 1654 roku.

</doc>
<doc id="5115745" url="https://pl.wikipedia.org/wiki?curid=5115745" title="Mick Herron">
Mick Herron

Mick Herron (ur. 11 lipca 1963 w Newcastle) – brytyjski pisarz kryminałów i thrillerów, zdobywca nagrody Złoty Sztylet, przyznawanej przez Stowarzyszenie Pisarzy Literatury Kryminalnej w 2013 roku za powieść "Martwe Lwy". Na podstawie jego powieści powstał serial "Kulawe konie".
Ekranizacja "The Slough House".
Na podstawie powieści z cyklu "The Slough House" powstał serial "Kulawe konie" ("Slow Horses"), produkowany dla Apple TV+. Platforma przedłużyła go o 3. i 4. sezon – oparte odpowiednio na powieściach "Prawdziwe tygrysy" i "Ulica szpiegów".

</doc>
<doc id="5115750" url="https://pl.wikipedia.org/wiki?curid=5115750" title="Puchar Ameryki Południowej w narciarstwie alpejskim kobiet 2021">
Puchar Ameryki Południowej w narciarstwie alpejskim kobiet 2021

Puchar Ameryki Południowej w narciarstwie alpejskim kobiet w sezonie 2021 rozgrywane pod patronatem Międzynarodowej Federacji Narciarskiej (FIS) w lecie 2021 roku. Puchar miał rozpocząć się 7 sierpnia w argentyńskim Chapelco. Ostatnie zawody obecnej edycji miały zostać rozegrane 29 września 2021 roku w chilijskim Corralco, jednak zawody zostały odwołane, tj. cały cykl.

</doc>
<doc id="5115751" url="https://pl.wikipedia.org/wiki?curid=5115751" title="Ryjkowcowate Belgii">
Ryjkowcowate Belgii

Ryjkowcowate Belgii – ogół taksonów chrząszczy z rodziny ryjkowcowatych (Curculionidae), których występowanie stwierdzono na terytorium Belgii.
Podrodzina: Bagoinae.
W Belgii stwierdzono:
Podrodzina: Baridinae.
W Belgii stwierdzono:
Podrodzina: krótkoryjki (Ceutorhynchinae).
W Belgii stwierdzono:
Podrodzina: Conoderinae.
W Belgii stwierdzono:
Podrodzina: Krytoryjki (Cryptorhynchinae).
W Belgii stwierdzono:
Podrodzina: Curculioninae.
W Belgii stwierdzono:
Podrodzina: Cyclominae.
W Belgii stwierdzono:
Podrodzina: Entiminae.
W Belgii stwierdzono:
Podrodzina: kornikowate (Scolytinae).
W Belgii stwierdzono:
Podrodzina: Lixinae.
W Belgii stwierdzono:
Podrodzina: Mesoptiliiinae.
W Belgii stwierdzono:
Podrodzina: Molytinae.
W Belgii stwierdzono:
Podrodzina: Orobitidinae.
W Belgii stwierdzono:
Podrodzina: trzenie (Cossoninae).
W Belgii stwierdzono:
Podrodzina: wyrynnikowate (Platypodinae).
W Belgii stwierdzono:
Podrodzina: ziołomirki (Hyperinae).
W Belgii stwierdzono:

</doc>
<doc id="5115755" url="https://pl.wikipedia.org/wiki?curid=5115755" title="Bolesław Klecha">
Bolesław Klecha

Bolesław Klecha (ur. 10 września 1917 r. w Warznie, zm. 14 maja 2014 roku Macclesfield) – polski lotnik wojskowy – podpłukownik pilot Wojska Polskiego i brytyjskich Królewskich Sił Powietrznych.
Życiorys.
Okres przedwojenny.
Urodził się w Warznie, leżącym w gminie Szemud. W 1923 roku razem z rodzicami i dziesięciorgiem rodzeństwa przeprowadził się do Wejherowa. Uczęszczał tam do szkoły podstawowej kończąc ją w 1928 roku. W 1934 roku rozpoczął kurs szybowcowy w Ustrzykach Dolnych. W 1936 roku zdał maturę w jednym z wejherowskich gimnazjów. W 62. pułku piechoty w Bydgoszczy przeszedł kurs podchorążych. Następnie 1938 roku przyjęto go do dęblińskiej „Szkoły Orląt” gdzie szkolił się na pilota liniowego. Udało mu się ukończyć szkolenie w ostatniej promocji przed wybuchem wojny.
Okres II wojny światowej.
Po 1 września z całą rezerwową eskadrą szkolną został przeniesiony na polowe lotnisko Żyrzyn. Stacjonowały tam samoloty PZL.23 Karaś. Przez pięć dni w okresie 10–15 września wykonywane były loty bojowe, a 17 września jednostka otrzymała rozkaz ewakuacji do Rumunii. Następnie wyjechał do Bejrutu i dalej do Marsylii. Po dotarciu do Francji skierowany został do bazy w Lyonie. Ze względu na brak możliwości skierowania na front dzięki angielskiej misji wojskowej w listopadzie 1939 roku przedostał się do Anglii. Tam w bazie lotniczej Eastchurch przechodził szkolenie wojskowe, a później operacyjne na samolocie bombowym Wellington. Ukończenie szkolenia pozwoliło mu uzyskać przydział do polskiego 300. dywizjonu bombowego „Ziemi Mazowieckiej”. Do jego zadań należały loty bojowe nad terytorium III Rzeszy, Holandii i Francji. Podczas dziesiątego bombardowania Hamburga w dniu 25 czerwca 1941 roku jego samolot utracił jeden z silników przez ostrzał artylerii przez co był zmuszony do wodowania na morzu. Manewr udał się po czym załoga, która opuściła samolot wysłała gołębia pocztowego ze swoją pozycją, dzięki czemu podjął ich angielski poławiacz min.
Po swoim 34 locie bombowym Klecha został skierowany do Bramcote w celu szkolenia nowych załóg bombowych. Później latał w 43 Grupie Transportowej w Dorval. Po przystąpieniu Stanów Zjednoczonych do wojny nastąpiło przebazowanie części samolotów do Europy. W 22 lotach transportowych miał okazję pilotować takie maszyny jak: B-25 Mitchell, DB-7 Boston, C-47 Skytrain, B-17 Flying Fortres, B-26 Marauder, Lockheed Hudson. 
W 1945 roku został przeniesiony do 231 dywizjonu RAF, aby w 1948 roku trafić do 301 dywizjonu bombowego „Ziemi Pomorskiej”.
Okres powojenny.
Po tym czasie przeniesiony do 511 dywizjonu RAF który wykonywał misje dalekich lotów na Malaje, Arabii Saudyjskiej. Klecha zakończył swoją przygodę z lataniem w boju po wykonaniu 300 h nalotu w dniu 7 czerwca 1948 roku. Łącznie spędził za sterami samolotów 3000 h. 
Życie prywatne.
W 1945 roku ożenił się z angielką Yvonne Wadey, z którą zamieszkał w Londynie. Posiadali dwójkę synów i córkę. Po odejściu z wojska założył sklep cukierniczy oraz księgarnię. Był aktywnym członkiem Stowarzyszenia Lotników Polskich. W podeszłym wieku przeprowadził się do Macclesfield, gdzie zmarł i został pochowany. Przez cały okres powojenny utrzymywał kontakt z rodziną pozostającą w Polsce. Odwiedził kraj w 1962 roku na 50 rocznicę ślubu rodziców. Podczas pobytu w 1998 roku został członkiem Morskiego Klubu Seniorów Lotnictwa w Gdyni.

</doc>
<doc id="5115756" url="https://pl.wikipedia.org/wiki?curid=5115756" title="Jan Paterek">
Jan Paterek

Jan Zygmunt Paterek (ur. 1942, zm. 7 czerwca 2021) – polski gitarzysta, wykładowca akademicki, prof. dr hab.
Życiorys.
W 1968 ukończył studia wychowania muzycznego w Akademii Muzycznej w Łodzi, a w 1974 studia na Wydziale Instrumentalnym Akademii Muzycznej w Katowicach. Obronił pracę doktorską, następnie uzyskał stopień doktora habilitowanego. 31 marca 1993 nadano mu tytuł profesora w zakresie sztuk muzycznych. 
Został zatrudniony na stanowisku profesora zwyczajnego w Katedrze Organów, Akordeonu i Gitary na Wydziale Instrumentalnym Akademii Muzycznej im. Stanisława Moniuszki w Gdańsku.
Zmarł 7 czerwca 2021.

</doc>
<doc id="5115757" url="https://pl.wikipedia.org/wiki?curid=5115757" title="Trolejbusy w Augsburgu">
Trolejbusy w Augsburgu

Trolejbusy w Augsburgu – zlikwidowany system transportu trolejbusowego w Augsburgu, w Bawarii, w Niemczech. Funkcjonował od 1943 r. do 1959 r. Istniała tylko jedna linia, której operatorem było przedsiębiorstwo Stadtwerke Augsburg.
Historia.
Linię trolejbusową w Augsburgu uruchomiono 28 sierpnia 1943 r. na trasie z Oberhausen do Bärenkeller. W 1946 r. augsburska rada miasta przegłosowała zastąpienie miejscowych tramwajów trolejbusami. Planu nie zrealizowano, a jedyną linię zamknięto w 1959 r.

</doc>
<doc id="5115758" url="https://pl.wikipedia.org/wiki?curid=5115758" title="Puchar Ameryki Południowej w narciarstwie alpejskim mężczyzn 2021">
Puchar Ameryki Południowej w narciarstwie alpejskim mężczyzn 2021

Puchar Ameryki Południowej w narciarstwie alpejskim mężczyzn w sezonie 2021 rozgrywane pod patronatem Międzynarodowej Federacji Narciarskiej (FIS) w lecie 2021 roku. Puchar miał rozpocząć się 7 sierpnia w argentyńskim Chapelco. Ostatnie zawody obecnej edycji miały zostać rozegrane 29 września 2021 roku w chilijskim Corralco, jednak zawody zostały odwołane, tj. cały cykl.

</doc>
