<doc id="5115761" url="https://pl.wikipedia.org/wiki?curid=5115761" title="Jan Trojgo">
Jan Trojgo

Jan Trojgo, (ur. we wsi Progalino w guberni grodzieńskiej, zm. 11 sierpnia 1932 w Leningradzie) – ksiądz rzymskokatolicki działający w Imperium Rosyjskim i ZSRR, ofiara represji stalinowskich.
Dzieciństwo i młodość.
Urodził się w katolickiej rodzinie chłopskiej o mieszanym pochodzeniu polsko-białoruskim. Absolwent Petersburskiego Seminarium Teologicznego (1906) i Cesarskiej Rzymskokatolickiej Akademii Duchownej w Petersburgu (1908), magister teologii.
Kapłaństwo.
10 sierpnia 1906 roku otrzymał święcenia kapłańskie z rąk biskupa Edwara von Roppa w Wilnie. Od 1908 pracował jako katecheta w szkołach średnich w Mohylewie. Od 1910 roku był profesorem liturgiki w Petersburskim Seminarium Duchownym. W 1914 został kanclerzem w kurii metropolii mohylewskiej w Petersburgu. Od 1916 roku był także nauczycielem prawa w gimnazjach dla dziewcząt w Piotrogrodzie. Wydawał czasopismo diecezjalne „Życie Kościelne”.
Aresztowania, więzienia, obóz.
W 1923 roku został aresztowany w Moskwie i skazany na trzy lata więzienia. W 1925 zwolniono go, po czym pełnił funkcję rektora kościoła św. Stanisława w Leningradzie. W 1927 został ponownie aresztowany i skazany na 5 lat więzienia. Był przetrzymywany w obozie specjalnym na wyspach Sołowieckich. W czerwcu 1929 został przeniesiony na wyspę Anzer. Oczekując na zwolnienie, 5 lipca 1932 roku został po raz trzeci aresztowany w zbiorowej sprawie czternastu księży katolickich oskarżonych o tworzenie zorganizowanej grupy antysowieckiej, tajne odprawianie obrzędów religijnych oraz organizowanie nielegalnych kanałów komunikacji z zamiarem przekazywania za granicę informacji o sytuacji katolików w ZSRR. W śledztwie uznano Trojgo za jednego z przywódców tej grupy. Podczas przesłuchania w 1932 roku powiedział, że uważa się za głęboko wierzącego, przekonanego katolika i księdza, a ze względu na moje przekonania jest gotów poświęcić życie.
W 1932 roku został przeniesiony z obozu Sołowieckiego do więzienia NKWD w Leningradzie. Zmarł w więziennym szpitalu z powodu wylewu. Został pochowany pod zmienionym nazwiskiem na cmentarzu Prieobrażenskim w Leningradzie, jego miejsca pochówku do dziś nie odnaleziono.
Beatyfikacja.
W 2003 roku rozpoczął się jego proces beatyfikacyjny.

</doc>
<doc id="5115768" url="https://pl.wikipedia.org/wiki?curid=5115768" title="Kościół Wszystkich Świętych w Niechłodzie">
Kościół Wszystkich Świętych w Niechłodzie

Kościół Wszystkich Świętych w Niechłodzie – rzymskokatolicki kościół parafialny należący do parafii pod tym samym wezwaniem (dekanat święciechowski archidiecezji poznańskiej).
Jest to świątynia wzniesiona w XVIII wieku. Zapewne została ufundowana przez benedyktynów z Lubinia. Budowla była restaurowana w latach 1967 – 68. 
Jest to świątynia drewniana o jednej nawie, zbudowana w konstrukcji zrębowej i orientowana. Jej prezbiterium jest mniejsze w stosunku do nawy i zamknięte jest trójbocznie. Z przodu znajduje się kwadratowa wieża, zbudowana w konstrukcji słupowej, mieszcząca kruchtę w przyziemiu. Oddzielona jest w górnej części od nawy. Nakrywa ją dach namiotowo – gontowy z wieżyczką z latarnią i blaszanym, ośmiokątnym namiotowym dachem hełmowym z chorągiewką. kościół nakryty jest dachem dwukalenicowym, pokrytym łupkiem. Wnętrze nakryte jest pozornym sklepieniem kolebkowym w nawie i prezbiterium. Podłoga jest murowana. Chór muzyczny jest podparty dwoma słupami i charakteryzuje się parapetem o ściętych bokach, na chórze jest umieszczony prospekt organowy. Belka tęczowa jest ozdobiona barokowym krucyfiksem pochodzącym z XVIII wieku. Ołtarz główny w stylu barokowym został wykonany w XVIII wieku.

</doc>
<doc id="5115769" url="https://pl.wikipedia.org/wiki?curid=5115769" title="Uhły (obwód rówieński)">
Uhły (obwód rówieński)

Uhły (ukr. Угли) – wieś na Ukrainie, w obwodzie rówieńskim, w rejonie sarneńskim.

</doc>
<doc id="5115772" url="https://pl.wikipedia.org/wiki?curid=5115772" title="Puchar Australii i Nowej Zelandii w narciarstwie alpejskim 2021">
Puchar Australii i Nowej Zelandii w narciarstwie alpejskim 2021

Sezon 2021 Pucharu Australii i Nowej Zelandii w narciarstwie alpejskim puchar miał rozpocząć się 24 sierpnia w nowozelandzkim Coronet Peak. Ostatnie zawody obecnej edycji miały zostać rozegrane 29 sierpnia 2021 roku w tej samej miejscowości, jednak zawody zostały odwołane, tj. cały cykl.
Puchar Australii i Nowej Zelandii w narciarstwie alpejskim kobiet.
W poszczególnych klasyfikacjach tryumfowały: 
Puchar Australii i Nowej Zelandii w narciarstwie alpejskim mężczyzn.
W poszczególnych klasyfikacjach tryumfowali:

</doc>
<doc id="5115773" url="https://pl.wikipedia.org/wiki?curid=5115773" title="Abraham Lake Nature Reserve">
Abraham Lake Nature Reserve

Abraham Lake Nature Reserve – prowincjonalny rezerwat przyrody ("provincial nature reserve") w kanadyjskiej Nowej Szkocji, w hrabstwie Halifax, na południe od jeziora Governor Lake, utworzony 24 lipca 2006, o powierzchni 383 ha (wraz z terenem jeziora Abraham Lake – 127 ha), dla ochrony starego drzewostanu (wiek do 200 lat i 30 m wysokości) świerka czerwonego. Obszar chroniony jest zarządzany przez właściciela gruntu, którym od 1993 i 1995 (momentu przekazania przez dotychczasowego – od 1971 – właściciela, przedsiębiorstwa Scott Worldwide) jest Nature Conservancy of Canada, oraz przez władze Nowej Szkocji, współcześnie zagrożony jest przez kornikowate.

</doc>
<doc id="5115774" url="https://pl.wikipedia.org/wiki?curid=5115774" title="Puchar Australii i Nowej Zelandii w narciarstwie alpejskim kobiet 2021">
Puchar Australii i Nowej Zelandii w narciarstwie alpejskim kobiet 2021

Puchar Australii i Nowej Zelandii w narciarstwie alpejskim kobiet w sezonie 2021 - zawody rozgrywane pod patronatem Międzynarodowej Federacji Narciarskiej (FIS) w lecie 2021 roku. Puchar miał rozpocząć się 24 sierpnia w nowozelandzkim Coronet Peak. Ostatnie zawody obecnej edycji miały zostać rozegrane 29 sierpnia 2021 roku w tej samej miejscowości, jednak zawody zostały odwołane, tj. cały cykl.

</doc>
<doc id="5115777" url="https://pl.wikipedia.org/wiki?curid=5115777" title="Puchar Australii i Nowej Zelandii w narciarstwie alpejskim mężczyzn 2021">
Puchar Australii i Nowej Zelandii w narciarstwie alpejskim mężczyzn 2021

Puchar Australii i Nowej Zelandii w narciarstwie alpejskim mężczyzn w sezonie 2021 – zawody rozgrywane pod patronatem Międzynarodowej Federacji Narciarskiej (FIS) w lecie 2021 roku. Puchar miał rozpocząć się 24 sierpnia w nowozelandzkim Coronet Peak. Ostatnie zawody obecnej edycji miały zostać rozegrane 29 sierpnia 2021 roku w tej samej miejscowości, jednak cały cykl zawodów został odwołany.

</doc>
<doc id="5115779" url="https://pl.wikipedia.org/wiki?curid=5115779" title="Kościół św. Antoniego Padewskiego w Krynicy-Zdroju">
Kościół św. Antoniego Padewskiego w Krynicy-Zdroju

Kościół świętego Antoniego Padewskiego w Krynicy-Zdroju – rzymskokatolicki kościół parafialny należący do parafii pod tym samym wezwaniem (dekanat Krynica-Zdrój diecezji tarnowskiej).
Obecna świątynia została wzniesiona w latach 1982-1995 według projektu Jacka Gyurkovicha. Kamień węgielny, poświęcony przez papieża Jana Pawła II w Krakowie został wmurowany w 1985 roku przez biskupa Józefa Gucwę. W dniu 17 września 1995 roku kościół został poświęcony pod przewodnictwem biskupa Józefa Życińskiego. Wnętrze świątyni zostało zaprojektowane przez małżeństwo Ewę i Jacka Gyurkowichów, projektantem witraży jest Bolesław Szpecht, a powstały one w Pracowni Witraży Anny i Janusza Zarzyckich w 2000 roku.

</doc>
<doc id="5115780" url="https://pl.wikipedia.org/wiki?curid=5115780" title="Arno Kamminga">
Arno Kamminga

Arno Kamminga (ur. 22 października 1995 w Katwijk aan Zee) – holenderski pływak specjalizujący się w stylu klasycznym, dwukrotny wicemistrz olimpijski i mistrz Europy na krótkim basenie i wicemistrz kontynentu na basenie 50-metrowym.
Kariera.
W lipcu 2017 roku na mistrzostwach świata w Budapeszcie w konkurencji 100 m stylem klasycznym zajął 13. miejsce z czasem 59,76. Na dwukrotnie dłuższym dystansie uplasował się na 14. pozycji (2:09,94). W eliminacjach 50 m stylem klasycznym zajął 16. miejsce ex aequo ze Słoweńcem Peterem Stevensem i Rosjaninem Wsiewołodem Zanko. Wszyscy trzej pływacy uzyskali czas 27,39 i musieli pływać w dogrywce, w której Kamminga uplasował się na ostatnim miejscu i nie zakwalifikował się do półfinałów.
Kilka miesięcy później, podczas mistrzostw Europy na krótkim basenie w Kopenhadze wraz z Kirą Toussaint, Joerim Verlindenem i Ranomi Kromowidjojo zdobył złoty medal w sztafecie mieszanej 4 × 50 m stylem zmiennym. Holendrzy czasem 1:37,71 poprawili rekord mistrzostw. 
W 2018 roku na mistrzostwach Europy w Glasgow zarówno na dystansie 100 jak i 200 m stylem klasycznym zajął siódme miejsce, uzyskawszy odpowiednio czasy 59,69 i 2:09,87.
Podczas mistrzostw świata w Gwangju w lipcu 2019 roku w półfinale 200 m stylem klasycznym zajął 10. miejsce i uzyskał czas 2:08,48, poprawiając tym samym rekord swojego kraju. W konkurencji 100 m stylem klasycznym uplasował się na 13. miejscu (59,49).
W grudniu 2019 roku na mistrzostwach Europy na krótkim basenie w Glasgow zwyciężył na 100 i 200 m stylem klasycznym. Zdobył także srebro w sztafecie mieszanej 4 × 50 m stylem zmiennym oraz brąz na dystansie 50 m stylem klasycznym. We wszystkich konkurencjach indywidualnych, w których startował pobił rekord Holandii.
Dwa lata później, podczas mistrzostw Europy w Budapeszcie wywalczył trzy srebrne medale: w konkurencjach 100 i 200 m stylem klasycznym, uzyskawszy odpowiednio czasy 58,10 i 2:07,35, oraz w sztafecie mieszanej 4 × 100 m stylem zmiennym. 
W lipcu tego samego roku na igrzyskach olimpijskich w Tokio zdobył srebrny medal na dystansie 100 m stylem klasycznym, uzyskawszy w finale czas 58,00. Trzy dni później, wywalczył srebro w konkurencji 200 m stylem klasycznym z czasem 2:07,01.

</doc>
<doc id="5115781" url="https://pl.wikipedia.org/wiki?curid=5115781" title="Kamienica przy ulicy św. Mikołaja 80 we Wrocławiu">
Kamienica przy ulicy św. Mikołaja 80 we Wrocławiu

Kamienica przy ulicy św. Mikołaja 80 – zabytkowa kamienica o średniowiecznym rodowodzie znajdująca się przy ul. św. Mikołaja 80 we Wrocławiu, dawniej jedna z najbardziej reprezentacyjnych kamienic w tej części miasta.
Historia kamienicy.
Kamienica została wzniesiona w latach 1591-1592 w stylu renesansowym za sprawą fundatora Konrada von Koeltsch. Główne prace prowadził architekt miejski i rzeźbiarz F. Gross starszy a po jego śmierci G Hendrik. Nad jego budową czuwali mistrzowie budowlani Jörg Brückner, Michael Deucher, Hans Schondolff i rzeźbiarz legnicki Lorentza, którzy w tym samym okresie pracowali przy budowie kamienicy "Pod Gryfami" na wrocławskim Rynku. Podwórze tejże kamienicy łączyło się z kamienicą nr 40.
Kamienica została wzniesiona jako czterokondygnacyjny, dwutraktowy budynek z dwukondygnacyjnym szczytem, z pięcioosiową fasadą. W części piwnicznej i na parterze zachowały się sklepienia kolebkowe z lunetami. Pierwotnie na parterze znajdowały się dwie izby a pomiędzy nimi znajdowała się szeroka sień z przejściem na podwórze ozdobiona od frontu skromnym portalem. W latach 1979-1981 sień przeniesiono na lewą skrajną oś a w miejsce szerokiego okna wystawowego umieszczono mniejsze trójdzielne. Obramowania okienne na wyższych kondygnacjach zostały sfazowane. Od zwartej kondygnacji rozpoczyna się szczyt o manierystycznym wykroju ozdobiony taśmą i rombowymi blendami. Ów manierystyczny szczyt charakteryzuje końcowe lata XVI wieku, kiedy to projektanci odrzucali pionowe i ograniczali poziome podziały fasad. 
Po 1945.
Działania wojenne w 1945 roku zniszczyły kamienicę. Jej ruina stała do 1979 roku. W latach 1979-1981 została odbudowana według projektu architekt Marii Molickiej. W tym czasie zrekonstruowano dwie górne kondygnacje oraz szczyt, który otoczono taśmą dekoracyjną. W parterze umieszczono barokowy portal z godłem pochodzący z rozebranego w latach 1966-1967 domu stojącego przy ulicy Ruskiej 26. Portal prowadzi do sieni przelotowej wychodzącej na podwórze

</doc>
<doc id="5115791" url="https://pl.wikipedia.org/wiki?curid=5115791" title="Roman (kardynał S. Prisca)">
Roman (kardynał S. Prisca)

Roman (ur. ?, zm. ok. 1115) – duchowny rzymskokatolicki, kardynał S. Prisca.
Życiorys.
W 1100 papież Paschalis II mianował go kardynałem prezbiterem kościoła św. Pryski. Sygnował bulle papieskie od 15 maja 1101 do 25 lutego 1114. Uczestniczył w synodzie na Lateranie w 1112.

</doc>
<doc id="5115792" url="https://pl.wikipedia.org/wiki?curid=5115792" title="Maksymilian Stryjek">
Maksymilian Stryjek



</doc>
<doc id="5115797" url="https://pl.wikipedia.org/wiki?curid=5115797" title="It’s Not Unusual">
It’s Not Unusual

It’s Not Unusual – utwór muzyczny walijskiego piosenkarza Toma Jonesa, wydany w 1965 jako pierwszy singiel z debiutanckiego albumu studyjnego artysty pt. "Along Came Jones". Piosenkę napisali Les Reed i Gordon Mills.
Les Reed i Gordon Mills napisali piosenkę z myślą o Sandie Shaw, a Tom Jones nagrał jedynie wersję demo utworu. Demo zostało zarejestrowane jesienią 1964 w studiu Regent Sound przy Denmark Street, w nagraniach uczestniczą Jones jako wokalista, Reed na pianinie oraz Chris Slade na perkusji. Eve Taylor, menedżerka Shaw, odrzuciła nagranie, po czym Jones postanowił nagrać własną wersję i wydać ją jako singiel. Nagranie odbyło się w listopadzie 1964 w Decca Studios w West Hampstead. Oprócz Jonesa uczestniczyli w nim m.in. wokaliści z zespołu The Ivy League oraz gitarzysta Joe Moretti.
Utwór został wydany nakładem Decca Records na początku 1965 w Wielkiej Brytanii. Stopniowo zyskiwał zainteresowanie słuchaczy, był coraz częściej emitowany w radiu – najpierw w Radiu Luxembourg, a następnie także w innych rozgłośniach. 17 lutego 1965 trafił na brytyjską listę przebojów – debiutował na 39. miejscu, a po kilku tygodniach dotarł na szczyt zestawienia. 10 kwietnia pojawił się po raz pierwszy na amerykańskiej liście "Billboard" Hot 100, ostatecznie dotarł do 10. miejsca w notowaniu. Cieszył się dużą popularnością także w Irlandii, gdzie dotarł do szóstego miejsca listy "Irish Singles Chart", oraz w Afryce Południowej, gdzie okazał się jednym z najczęściej granych singli w 1965.
Na stronie B singla znalazł się utwór „To Wait for Love” autorstwa Burta Bacharacha.
Singiel uzyskał certyfikat srebrnej płyty za sprzedaż w nakładzie ponad 200 tys. egzemplarzy.

</doc>
<doc id="5115800" url="https://pl.wikipedia.org/wiki?curid=5115800" title="Akihiko Hirata">
Akihiko Hirata

 właśc. – japoński aktor charakterystyczny. Najbardziej znany z ról filmów typu kaijū, w szczególności doktora Serizawy z "Godzilli".
Życiorys.
Hirata urodził się w Seulu (wówczas "Keijō") w Generalnym Gubernatorstwie Korei w 1927 roku w zamożnej rodzinie. Kształcił się w prestiżowej Szkole Architektury Wnętrz Uniwersytetu Tokijskiego. Przed dołączeniem do Shintoho jako asystent reżysera (pod kierunkiem swojego starszego brata Yoshikiego Onody), Hirata zajmował się fotografią, a ostatecznie dołączył do Tōhō w 1953 roku, w ramach programu „New Face” wytwórni, co doprowadziło go do obsadzenia w "Godzilli" z 1954 roku jako skonfliktowanego moralnie doktora Serizawy. Sukces filmu zapewnił sławę Hiracie, ale jednocześnie zaszufladkował go do ról naukowców i czarnych charakterów, a aktor zagrał w ponad 20 innych filmach science fiction dla Tōhō i serialu "Ultraman" produkcji Tsuburaya Productions"."
Hirata zmarł w 1984 roku. Związek aktora z "gatunkiem kaiju" trwał aż do jego śmierci, gdy pomógł ogłosić produkcję "Powrotu Godzilli" na konferencji prasowej w Tokio, ale niestety Hirata był zbyt chory, by wystąpić w filmie, a rola ostatecznie trafiła do Yōsuke Natsukiego, który pojawił się u boku Hiraty w "Ghidorze, Trójgłowym Potworze" w 1964 roku. Hirata zmarł 25 lipca 1984 roku po długiej walce z rakiem płuc. Jego ostatnia rola filmowa była w filmie "Sayonara Jowisz" z 1984 roku.
Życie osobiste.
Był żonaty z aktorką Yoshiko Kugą od 1961 roku do swej śmierci w 1984 roku.

</doc>
<doc id="5115810" url="https://pl.wikipedia.org/wiki?curid=5115810" title="Marta Sokołowska">
Marta Sokołowska

Marta Sokołowska – dramatopisarka, dramaturżka, prozaiczka, scenarzystka i reżyserka filmu dokumentalnego 
Życiorys.
Edukacja.
Absolwentka psychologii oraz studiów podyplomowych „Gender Studies” (UW). Studiowała w Laboratorium Dramatu w Warszawie (2009-2010). .
Teatr.
Autorka kilkunastu tekstów dramatów i słuchowisk, m.in. „Kamionna. Opowieści rodzinne”, „Reykjavik ‘74”, „Holzwege”. Jej teksty były wystawiane m.in. w Teatrze im. Wilama Horzycy w Toruniu, Teatrze Studio w Warszawie. Spektakl „Holzwege” w reż. Katarzyny Kalwat wygrał Konkurs na Wystawienie Polskiej Sztuki Współczesnej; ten sam tekst został zekranizowany w cyklu Teatroteka WFDiF przez Tomasza Cyza.
Nagrody.
Laureatka Nagrody Kraków Miasto Literatury UNESCO, projektu wydawniczego Biura Literackiego „Pierwsza książka prozą” w ramach festiwalu Stacja Literatura oraz konkursu „Dramat!” organizowanego przez Dwutygodnik i Teatr IMKA. Trzykrotna stypendystka Ministerstwa Kultury i Dziedzictwa Narodowego, dwukrotna finalistka konkursu poświęconego polskiej dramaturgii współczesnej „Metafory Rzeczywistości”, półfinalistka Gdyńskiej Nagrody Dramaturgicznej .

</doc>
<doc id="5115818" url="https://pl.wikipedia.org/wiki?curid=5115818" title="Mousse T.">
Mousse T.

Mousse T., właśc. Mustafa Gündoğdu (ur. 2 października 1966 w Hagen) – niemiecki DJ, producent muzyczny i kompozytor pochodzenia tureckiego.
Znany głównie z przebojów „Horny ’98” oraz „Sex Bomb”, który nagrał z Tomem Jonesem.

</doc>
<doc id="5115828" url="https://pl.wikipedia.org/wiki?curid=5115828" title="Celibat (mormonizm)">
Celibat (mormonizm)

Celibat – forma życia polegająca na dobrowolnej wstrzemięźliwości seksualnej, jest obca tak mormońskiej teologii, jak i kulturze ruchu świętych w dniach ostatnich.
Zgodnie z doktryną Kościoła Jezusa Chrystusa Świętych w Dniach Ostatnich celibat, tak jak i inne formy naznaczonego ascetyzmem wycofania się z życia codziennego, może pozbawiać jednostkę kluczowych doświadczeń życiowych. Duchowa dojrzałość oraz wywyższenie w najwyższym stopniu królestwa celestialnego wymagają zawarcia związku małżeńskiego. W tym ujęciu celibat stanowi zanegowanie jednego z podstawowych celów stworzenia człowieka.
Norma społeczna w społecznościach świętych w dniach ostatnich, wypływająca bezpośrednio z nauk Kościoła, zakłada, że wierni zawierają małżeństwa, uczestniczą w prokreacji oraz starają się wspierać życie swoich rodzin w prawości. Norma ta osadzona jest w mormońskiej interpretacji określonych fragmentów Biblii. Opiera się też na ustępach Nauk i Przymierzy. Ci, którzy nie będą w stanie zawrzeć małżeństwa w świątyni w życiu obecnym na skutek czynników niebędących efektem ich błędów, otrzymają rekompensujące tę lukę błogosławieństwa w życiu przyszłym.
Mormońscy teologowie sprzeciwiają się próbom interpretowania Biblii w sposób wspierający celibat. Powołują się przy tym na czwarty werset trzynastego rozdziału List do Hebrajczyków, trzeci werset czwartego rozdziału 1. Listu do Tymoteusza oraz dwudziesty ósmy werset pierwszego rozdziału Księgi Rodzaju.
Bruce R. McConkie, członek Kworum Dwunastu Apostołów oraz specjalista w zakresie mormońskiej doktryny, zaważył, że słowa z siódmego rozdziału 1. Listu do Koryntian, interpretowane niekiedy jako zachęta do celibatu, mogły dotrwać do czasów współczesnych w zmienionej i zniekształconej formie. Również McConkie dodał, że braku zawarcia małżeństwa na gruncie doktrynalnym właściwie nie można uzasadnić, pomijając jakieś wyjątkowe i szczególne okoliczności. 
Jednocześnie stanowisko Kościoła względem osób homoseksualnych, zakazujące kontaktów seksualnych między osobami tej samej płci, może być interpretowane jako promowanie celibatu. Kościół wszakże wywodzi ten aspekt swej polityki raczej z obowiązującego wszystkich członków prawa czystości moralnej niż z zachęt do pozostawania w celibacie. Źródła niezwiązane z tą wspólnotą religijną informują o osobach, które wciąż uczęszczają na kościelne spotkania sakramentalne, pozostając jednocześnie w związku jednopłciowym. 
Zauważono też, że tak zwane prawo czystości moralnej, zabraniające podejmowania aktywności seksualnej przez osoby stanu wolnego, w istocie wymusza na takich osobach styl życia równoznaczny z celibatem.

</doc>
<doc id="5115829" url="https://pl.wikipedia.org/wiki?curid=5115829" title="Krzysztof Szekalski">
Krzysztof Szekalski

Krzysztof Szekalski (ur. 1976 w Białymstoku) – aktor teatralny i filmowy, dramatopisarz i reżyser.
Życiorys.
Kariera aktorska.
Absolwent krakowskiej PWST z 2000 roku. W latach 2000–2006 należał do zespołu Teatru Dramatycznego w Warszawie, na którego deskach zagrał w spektaklach Krystiana Lupy: Fotografa w „Ausloschung – Wymazywaniu” Thomasa Bernharda i Siemiona Miedwiedienko w „Niedokończonym utworze na aktora” według Antoniego Czechowa; a także między innymi: Susła w „Alicji w krainie czarów” Lewisa Carrolla w reżyserii Tomasza Hynka oraz Hagena w „Czasie kochania czasie umierania” Fritza Katera w reżyserii Tomasza Gawrona. Grał także w warszawskim Teatrze Wytwórnia w „Polowaniu na szczury” Petera Turrini w reżyserii Thomasa Harzema, „O lepszy świat” Rolanda Schimmelpfenniga w reżyserii Thomasa Harzema i w „1234 Baba Jaga patrzy” na motywach dramatu Pawła Demirskiego w reżyserii zespołu. Ma na swoim koncie także role w serialach, między innymi w „Dwóch stronach medalu”, „Czasie honoru” i „Ojcu Mateuszu”.
Działalność dramatopisarska i dramaturgiczna.
Autor kilku tekstów dramaturgicznych realizowanych w polskich teatrach: monodramu „Samospalenie” (2013 w Teatrze Praga i 2016 w Teatrze Ateneum), „Wietnam” (Teatr Powszechny w Warszawie), „Po co psuć i tak złą atmosferę” (Teatr Wybrzeże). Jako dramaturg Katarzyny Kalwat zrealizował eksperymentalny spektakl „Grotowski Non-Fiction” w koprodukcji Teatru Polskiego we Wrocławiu i Teatru im. Jana Kochanowskiego w Opolu.

</doc>
<doc id="5115830" url="https://pl.wikipedia.org/wiki?curid=5115830" title="Kościół św. Jakuba Większego Apostoła w Dłużynie">
Kościół św. Jakuba Większego Apostoła w Dłużynie

Kościół świętego Jakuba Większego Apostoła w Dłużynie – rzymskokatolicki kościół parafialny należący do parafii pod tym samym wezwaniem (dekanat przemęcki archidiecezji poznańskiej).
Jest to świątynia ufundowana przez dziedzica dóbr Machcin, Waleriana Szeligi Bielińskiego i wzniesiona w latach 1838-1841 według projektu architektów: Petersona i Sollera. Budowniczym był Samuel Eckert ze Wschowy. W latach 1858-1859 została wzniesiona wieża, ufundowana przez Dziedzica Machcina, Mateusza Łakomickiego. Budowla została wzniesiona w stylu neorenesansowym, jest murowana i usytuowana na kamiennych fundamentach. Jednonawowy korpus powstał na planie wydłużonego prostokąta z dobudowaną od strony wschodniej przybudówką, zamkniętą trójbocznie, w której mieści się częściowo prezbiterium, za którym znajduje się zakrystia. Od strony zachodniej do nawy jest dostawiona na planie zbliżonym do kwadratu czterokondygnacyjna otynkowana wieża, której dwie ostatnie są węższe i oddzielone są gzymsem kordonowym z dachówki. Na tych kondygnacjach umieszczone są otwory okienne i żaluzjowe okiennice. nawę nakrywa dach dwuspadowy, wykonany z dachówki, na jego szczycie znajduje się sygnaturka, z kolei przybudówka nakryta jest dachem pięciopołaciowym, a wieża posiada wysoki sześciokątny ostrosłupowy dach wykonany z blachy miedzianej, wychodzący ze spłaszczonego dachu czteropołaciowego, zakończony puszką i krzyżem.

</doc>
<doc id="5115831" url="https://pl.wikipedia.org/wiki?curid=5115831" title="Beniamin Maria Bukowski">
Beniamin Maria Bukowski

Beniamin Maria Bukowski (ur. 1991 w Poznaniu) – polski reżyser teatralny, dramaturg i dramatopisarz.
Życiorys.
Edukacja.
Absolwent filozofii oraz historii sztuki w ramach MISH UJ oraz reżyserii teatralnej na Wydziale Reżyserii Dramatu AST im. S. Wyspiańskiego w Krakowie.
Teatr.
Jako reżyser zrealizował m.in. „Zofię” Anny Wakulik w Teatrze Powszechnym w Warszawie, „Podwyżkę” Georgesa Pereca w Teatrze im. Wojciecha Bogusławskiego w Kaliszu czy autorskie spektakle: „Arianie” w Starym Teatrze im. Heleny Modrzejewskiej w Krakowie i „Mosdorf. Rekonstrukcja” w Teatrze Nowym w Poznaniu.
Autor kilkunastu dramatów wystawianych i wystawianych w Polsce i za granicą. Nagrodzony m.in. Stypendium MKiDN Młoda Polska, Stypendium Twórczym Nowego Teatru w Warszawie, rezydencją Residenztheater w Monachium.
Jako dramaturg współpracował m.in. z Katarzyną Kalwat, Tomaszem Kaczorowskim, Joanną Grabowiecką.
Od kwietnia 2021 sprawuje funkcję zastępcy ds. artystycznych dyrektora Narodowego Starego Teatru im. Heleny Modrzejewskiej w Krakowie.
Film i telewizja.
Pracował jako asystent reżysera przy filmie krótkometrażowym Jagody Madej "Szkoda Całkowita". Autor scenariusza spektakli telewizyjnych „Odkrycie Europy” (reż. J. Madej), „Dorosło” (reż. Julia Szmyt), „Niesamowici bracia Limbourg”. Był również reżyserem ostatniej ze wzmiankowanych spektakli telewizyjnych. Otrzymał za nią Nagrodę Publiczności festiwalu Teatroteka Fest i Silver Remi Award festiwalu filmowego w Houston.

</doc>
<doc id="5115835" url="https://pl.wikipedia.org/wiki?curid=5115835" title="Kościół Najświętszego Serca Pana Jezusa w Krynicy-Zdroju">
Kościół Najświętszego Serca Pana Jezusa w Krynicy-Zdroju

Kościół Najświętszego Serca Pana Jezusa w Krynicy-Zdroju – rzymskokatolicki kościół parafialny należący do parafii pod tym samym wezwaniem (dekanat Krynica-Zdrój diecezji tarnowskiej). Znajduje się na terenie dawnej wsi Słotwiny.
Świątynia została wzniesiona w latach 1991–2000. Kamień węgielny poświęcony 2 czerwca 1991 roku przez papieża Jana Pawła II został wmurowany 29 września 1996 roku przez biskupa Józefa Życińskiego. Prace budowlane zwieńczyły: poświęcenie i konsekracja kościoła 22 września 2002 roku przez biskupa Wiktora Skworca. Wystrój wnętrza to wykonanie i projekt Krzysztofa Kabata.

</doc>
<doc id="5115843" url="https://pl.wikipedia.org/wiki?curid=5115843" title="Ziggo Dome">
Ziggo Dome

Ziggo Dome – wielofunkcyjna hala widowiskowo-sportowa położona niedalego Johan Cruyff Arena w dzielnicy Amsterdam-Zuidoost w Amsterdamie, w Holandii, otwarta w 2012 roku. Może pomieścić 17 600 widzów, w tym 6300 na podłodze, a resztę na siedzeniach trzech trybun ją otaczających. Jej nazwa pochodzi od holenderskiego dostawcy telewizji kablowej Ziggo.
Konstrukcja.
Projekt hali został stworzony przez Bentem Crouwel Architekten. Chociaż nazwa "Ziggo Dome" odnosi się do kopuły, projekt nie składa się z okrągłych kształtów. Budynek ma kształt kwadratowej bryły; rozmiar to 90 na 90 metrów, a wysokość 30 metrów. Na zewnątrz Ziggo Dome, na czarnym tle, jest wyłożony 840 000 diodowy ekran LED, na którym można wyświetlać obrazy wideo. Budynek zaprojektowano z myślą o organizacji koncertów, ale można go wykorzystać na wiele sposobów, jak i również dostosować do zawodów tenisowych i korfballowych, basenu olimpijskiego lub lodowiska przy minimalnych modyfikacjach.
Wydarzenia.
Ziggo Dome od 2017 roku plasuje się za Madison Square Garden, SSE Hydro, Manchester Arena i The O2 jako piąta najczęściej używana hala koncertowa na świecie. W latach 2016–2019 finał Korfbal League, najwyższej ligi korfballowej w Holandii, odbywał się w Ziggo Dome. Wcześniej wydarzenie odbywało się ponad 30 lat w Rotterdam Ahoy. 18 maja i 12 listopada 2019 roku amerykańska federacja wrestlingu WWE zorganizowała dwa house show w Ziggo Dome, z których pierwszym był pokaz SmackDown Live House. W Ziggo Dome występowały takie gwiazdy jak: Adele, Anouk, Ariana Grande, Armin van Buuren, Beyoncé, Billie Eilish, Bruno Mars, BTS, Céline Dion, Cher, Chris Brown, Christina Aguilera, Depeche Mode, Dua Lipa, Ed Sheeran, Elton John, Enrique Iglesias, Halsey, Harry Styles, Iron Maiden, Jay Z, Justin Timberlake, Katy Perry, Kendrick Lamar, Lady Gaga, Little Mix, Madonna, Marco Borsato, Maroon 5, Metallica, Miley Cyrus, Nicki Minaj, One Direction, P!nk, Red Hot Chili Peppers, Rihanna, Shawn Mendes, The Weeknd, U2 lub 5 Seconds of Summer.

</doc>
<doc id="5115844" url="https://pl.wikipedia.org/wiki?curid=5115844" title="Daniel Jełowicki">
Daniel Jełowicki

Daniel Bożeniec Jełowicki herbu własnego – podkomorzy krzemieniecki w latach 1641-1652, wojski krzemieniecki w latach 1619-1641.
Poseł na sejm koronacyjny 1649 roku.

</doc>
<doc id="5115852" url="https://pl.wikipedia.org/wiki?curid=5115852" title="Kościół Narodzenia Najświętszej Maryi Panny w Zbarzewie">
Kościół Narodzenia Najświętszej Maryi Panny w Zbarzewie

Kościół Narodzenia Najświętszej Maryi Panny w Zbarzewie – rzymskokatolicki kościół parafialny należący do parafii pod tym samym wezwaniem (dekanat święciechowski archidiecezji poznańskiej).
Jest to świątynia zbudowana w latach 1470-1473. W 2. połowie XVII wieku została dostawiona kruchta południowa. Budowla jest późnogotycka, murowana, orientowana, wzniesiona z cegły, na planie zbliżonym do kwadratu, z nieco węższym i niższym zamkniętym trójbocznie prezbiterium od strony wschodniej. Na południowej elewacji nawy znajduje się dostawiona kruchta na planie zbliżonym do kwadratu. Od strony północnej do prezbiterium przylega zakrystia. Korpus nawowy i prezbiterium w narożnikach są oszkarpowane. Elewacja zachodnia jest zwieńczona wysokim, trójkątnym szczytem z ostrołukowymi blendami w układzie schodkowym, oddzielonymi od siebie wysokimi sterczynami. Korpus nawowy i prezbiterium są nakryte dachami dwuspadowymi. Prostopadłościenna kruchta dostawiona od strony południowej do korpusu nawowego, wysokością sięgająca gzymsu wieńczącego nawy jest ozdobiona szczytem ze spływami i nakrywa ją dach dwuspadowy. Zakrystia umieszczona po stronie północnej prezbiterium jest nakryta dachem pulpitowym.

</doc>
<doc id="5115858" url="https://pl.wikipedia.org/wiki?curid=5115858" title="Joanna Wyrzyk">
Joanna Wyrzyk

Joanna Wyrzyk (ur. 1997) – polska dżokejka, specjalizująca się w gonitwach płaskich, zwyciężczyni Derby dla koni pełnej krwi angielskiej na Torze wyścigów konnych Służewiec w Warszawie w roku 2021.
Życiorys.
Uprawnienia do dosiadania koni uzyskała w 2014. W wyścigach debiutowała w gonitwie o Puchar Amazonek na torze służewieckim 26 kwietnia 2014. Pierwsze zwycięstwo odniosła 11 maja 2014 na wyhodowanej w Polsce klaczy pełnej krwi angielskiej Mist. Tytuł dżokeja (jako czternasta kobieta w Polsce) zdobyła po zwycięstwie setnej gonitwy w karierze, 5 września 2020 na Torze Służewiec, na polskiej hodowli klaczy czystej krwi arabskiej Samanta.
4 lipca 2021 zwyciężyła prestiżową gonitwę Westminster Derby, jadąc na trzyletnim ogierze irlandzkiej hodowli Guitar Man, i pokonując w walce, w deszczowej pogodzie i na mocno elastycznym torze niemiecką klacz Nania. Było to jednocześnie pierwsze w historii polskich wyścigów zwycięstwo kobiety w derby dla folblutów, a także pierwsza wygrana kobiety w europejskich derby od czasu, gdy urodzona na Słowacji María Magdalena Rossáková wygrała czeskie Derby w czerwcu 2010.
Na co dzień trenuje w Ośrodku treningu koni Rosłońce w Podbieli pod Warszawą.

</doc>
<doc id="5115862" url="https://pl.wikipedia.org/wiki?curid=5115862" title="Picturegoer">
Picturegoer

Picturegoer – brytyjski zin, poświęcony tematyce filmowej, wydawany w latach 1911–1960. Był pierwszym tego typu czasopismem publikowanym na Wyspach Brytyjskich. Zapoczątkował on historię wydawania magazynów filmowych, a fanziny stały się dzięki temu istotną częścią kultury filmowej.
Historia.
Pierwszy numer fanzinu ukazał się 21 października 1911 pod nazwą „The Pictures”. Został wydany przez The British Picture Publishing Company i był małym, 16-stronnicowym artykułem ilustrowanym. Tematyka obejmowała przemysł kinematograficzny, a magazyn zawierał m.in. historie oraz wiadomości na temat nowości filmowych, bogato ilustrowane zdjęciami z produkcji. W swym pierwszym artykule autorzy twierdzili, że „nasze historie uczynią aktorów filmowych prawdziwymi i żywymi postaciami”. Fanzin obiecywał być „pełen zainteresowania, ekscytujący” i „kwintesencją sensacji”.
W 1913 Julius Elias, wicehrabia Southwood oraz szef wydawnictwa Odhams Press, zakupił „The Pictures” i przejął „Picturegoer”. Od 11 października 1913 do 14 lutego 1914 fanzin ukazywał się jako „Picturegoer: The Picture Theatre Magazine”. W lutym 1914, po połączeniu obydwu magazynów, Odhams Press zaczęło publikować je jako „Pictures and The Picturegoer: the Picture Theater Weekly Magazine” w cenie jednego pensa za numer.
W tym samym roku przyjął on nazwę „Picturegoer” i zaczął pod nią publikować od stycznia 1921. Fanzin przeszedł kilka istotnych zmian zarówno pod względem formy, jak i treści. Do maja 1931 ukazywał się jako miesięcznik (dwukrotnie zmieniając nazwę: od sierpnia 1922 do września 1925 ukazywał się jako „Pictures and the Picturegoer”, a w październiku 1925 jako „Picturegoer and Theatre Monthly”). Od 30 maja 1931 był wydawany co tydzień jako „Picturegoer Weekly” (pod tą nazwą ukazywał się do 16 września 1939) w cenie 2 pensów. Następnie do 23 sierpnia 1941 czasopismo było publikowane pod nazwą „Picturegoer and Film Weekly” – od września tego samego roku ukazywało się co dwa tygodnie. 6 września magazyn przyjął ostateczną nazwę „Picturegoer”, pod którą publikował do momentu wydania ostatniego numeru 23 kwietnia 1960. Od lipca 1949 do kwietnia 1960 był ponownie tygodnikiem.
W połowie lat 40. XX wieku „Picturegoer”, w swoim szczytowym okresie zainteresowania, osiągał nakład sprzedaży na poziomie 325 tys. egzemplarzy.

</doc>
<doc id="5115863" url="https://pl.wikipedia.org/wiki?curid=5115863" title="Kaplica Najświętszej Maryi Panny Niepokalanie Poczętej w Mellieħa">
Kaplica Najświętszej Maryi Panny Niepokalanie Poczętej w Mellieħa

Kaplica Najświętszej Maryi Panny Niepokalanie Poczętej (, ) – niewielka rzymskokatolicka kaplica na końcu Marfa Ridge, na terenie znanym jako "ir-Rdum tal-Madonna tal-Aħrax", w granicach Mellieħa na Malcie. Lokalnie kaplica jest nazywana "Tan-Niċċia".
Historia.
Oryginalna kaplica.
O kaplicy w Aħrax w Mellieħa, poświęconej Maryi Niepokalanie Poczętej, niewiele jest udokumentowanych informacji. Ponieważ kaplica ta nie była stara, nie można znaleźć żadnych informacji w sprawozdaniach z wizyt duszpasterskich, takich jak wizyta Dusiny z 1575, ani w publikacji Achille Ferresa z 1866 "Descrizzione storica delle Chiese di Malta e Gozo".
Zanim zbudowano pierwszą kaplicę Niepokalanego Poczęcia, na klifach Matki Bożej w Aħrax w Mellieħa znajdowała się figura, która na mapie z 1783, przechowywanej w Naxxar jest zaznaczona jako „il-Madonna ta' l-Aħrax”.
Jeśli chodzi o samą kaplicę, Alfie Guillaumier mówi, że została zbudowana , prawdopodobnie odnosząc się do późnych lat XIX wieku. Ponadto, jeśli miałby na myśli początek XIX wieku, wtedy Ferres również wspomniałby o tym w swojej książce z 1866. Została zbudowana przez miejscowego rybaka, który ocalał po wywróceniu się łodzi na morzu; jego towarzysz utonął, a on wybudował kapliczkę jako wotum za ocalenie życia.
Oryginalna kaplica została zbudowana bardzo blisko krawędzi klifu, nad warstwą gliny. Z czasem klify zaczęły ustępować, a na budynku pojawiły się pęknięcia. Budynek zaczął się powoli rozpadać, stwarzając śmiertelne niebezpieczeństwo, w razie obsunięcia się z klifem do morza, dla każdego, kto mógłby się w nim w tym czasie znajdować. W latach siedemdziesiątych XX wieku kaplica była już mocno zniszczona, zaś dobudowane do niej pomieszczenie – ruiną. Ostatecznie w latach dziewięćdziesiątych „zniknęła” w tajemniczy sposób, prawdopodobnie nielegalnie rozebrana na budulec.
Kaplica miała prostą fasadę z prostokątnym wejściem, zamkniętą narożnymi pilastrami. Fasada ukoronowana była zbliżonym do trójkąta frontonem, lub czymś w rodzaju spływu wolutowego. Centralnie nad frontonem był ozdobny element, służący prawdopodobnie za podstawę krzyża. Kaplicę otaczał niewielki kamienny placyk.
Aktualna kaplica.
W 1961 kaplica została odbudowana w głębi lądu, dalej od krawędzi klifu. Nowy projekt, który był jednak zbliżony do poprzedniego został wykonany przez architekta Ġorġa J. Galeę, a budowniczym obiektu był Joseph Bartolo. Poświęcenie nowej kaplicy nastąpiło w grudniu 1961.
Od października 1981 do grudnia 1982 kaplica poddawana była renowacji.
Architektura.
Wygląd zewnętrzny.
Fasada nowej kaplicy ma mały portyk z wejściem głównym oraz parą dodatkowych wejść. W bocznych ścianach znajdują się dwa okna, po bokach, cofnięte dwie małe zakrystie, każda z osobnym wejściem i oknem. Wokół budynku kaplicy biegnie kwadratowy gzyms, a fasadę wieńczy trójkątny fronton z ceramiczną tabliczką z monogramem Matki Bożej. Kaplicę otacza niewielki podwyższony placyk, otoczony kamienną balustradą.
Wnętrze.
W kaplicy jest jeden ołtarz. Wejście do kaplicy jest zazwyczaj zamknięte żelazną kratą. Została ona tam umieszczona ze względów bezpieczeństwa, ale trochę przypomina „ikonostas”, który można znaleźć w niektórych średniowiecznych kaplicach. W rzeczywistości umożliwia również nawiedzenie Najświętszego Sakramentu nawet wtedy, gdy kaplica jest zamknięta i niestrzeżona.
Obraz tytularny przedstawia "Niepokalane Poczęcie" i jest kopią tego samego, który znajdował się w starej kaplicy. Oryginalny obraz jest namalowany na drewnie i znajduje się obecnie w sanktuarium w Mellieħa. Przedstawione są również na nim herby wielkiego mistrza Antonio Manoela de Vilheny i biskupa Alpherana de Bussan. Oznacza to, że obraz powstał w latach 1728–1736, czyli w okresie rządów wielkiego mistrza Vilheny i biskupa de Bussan. Oznacza to również, że obraz ten został przywieziony skądinąd, ponieważ powstał na długo przed wybudowaniem pierwszej kaplicy. W kaplicy znajdują się też małe figury "Niepokalanego Poczęcia" i "Najświętszego Serca Jezusa", a także kilka obrazów o tematyce religijnej.
Świątynia dzisiaj.
W kaplicy nie odprawia się regularnych mszy świętych.

</doc>
<doc id="5115867" url="https://pl.wikipedia.org/wiki?curid=5115867" title="Filon Jełowicki">
Filon Jełowicki

Filon Jełowicki herbu własnego – wojski włodzimierski w latach 1638-1651, podstarości krzemieniecki w latach 1637-1638.
Był członkiem konfederacji generalnej zawiązanej 31 lipca 1648 roku. Poseł na sejm koronacyjny 1649 roku.

</doc>
<doc id="5115869" url="https://pl.wikipedia.org/wiki?curid=5115869" title="Joel Vieira Pereira">
Joel Vieira Pereira

Joel Vieira Pereira (ur. 28 września 1996 w Vila Nova de Gaia) – portugalski piłkarz występujący na pozycji obrońcy w polskim klubie Lech Poznań. Wychowanek FC Porto, w trakcie swojej kariery grał w takich klubach, jak Vitória Guimarães, Académico Viseu, Doksa Katokopia, Omonia Nikozja, Spartak Trnawa oraz Gil Vicente. Młodzieżowy reprezentant Portugalii.

</doc>
<doc id="5115874" url="https://pl.wikipedia.org/wiki?curid=5115874" title="Tuvim">
Tuvim

Zobacz także:

</doc>
<doc id="5115876" url="https://pl.wikipedia.org/wiki?curid=5115876" title="Mërgim Berisha">
Mërgim Berisha

Mërgim Berisha (ur. 11 maja 1998) – niemiecki piłkarz, występujący na pozycji środkowego napastnika w klubie Red Bull Salzburg.
Kariera klubowa.
Liefering.
7 listopada 2014 roku miał miejsce debiut Berishy w zawodowej piłce. Będąc zawodnikiem Liefering, pojawił się na boisku w 73. minucie meczu przeciwko Mattersburgowi. Zaledwie 50 sekund po wejściu na boisko zdobył gola dla swojej drużyny, a mecz ostatecznie zakończył się wygraną Liefering 3-1.
Red Bull Salzburg.
28 grudnia 2016, Berisha podpisał swój pierwszy profesjonalny kontrakt z drużyną Red Bull Salzburg. Umowa podpisana została na okres 4 lat. 3 kwietnia 2017 r. zadebiutował w nowych barwach, w wygranym 5-0 wyjazdowym meczu z SC Rheindorf Altach, zmieniając w 77. minucie Wandersona. Berisha był także w kadrze drużyny, która wygrała Ligę Młodzieżową UEFA 2016/17, będąc jednym z najlepszych strzelców w turnieju zdobywając łącznie 7 bramek.
Wypożyczenie do LASK.
21 sierpnia 2017 Berisha dołączył do drużyny LASK Linz na zasadzie rocznego wypożyczenia. Pięć dni później zadebiutował, w przegranym 1-0, wyjazdowym meczu z Rapidem Wiedeń, po tym jak został desygnowany do gry w pierwszym składzie.
Wypożyczenie do 1. FC Magdeburg.
19 czerwca 2018 r. Berisha został wypożyczony do drużyny 2. Bundesligi, 1. FC Magdeburg. W ciągu rundy jesiennej zaliczył jednak zaledwie 13 minut ligowych na boisku w związku z czym wypożyczenie skrócono zimą 2019 roku.
Wypożyczenie SC Rheindorf Altach.
10 stycznia 2019 r. Berisha był już piłkarzem SC Rheindorf Altach. Pierwotnie wypożyczenie miało obowiązywać do końca sezonu 2019/2020. Berisha w barwach drużyny z Altach prezentował się jednak bardzo dobrze (14 bramek w 31 występach ligowych), w efekcie czego 6 stycznia 2020 roku wrócił do swojego macierzystego klubu.
Powrót do Red Bull Salzburg.
14 lutego 2020 r. zagrał pierwszy mecz po powrocie, w przegranym u siebie 2-3, meczu z byłym klubem LASK. W 59. minucie tego spotkania zastąpił na boisku Patricka Farkasa.
Sezon 2020/2021 okazał się przełomowym sezonem dla jego pobytu w Salzburgu. 3 listopada 2020 roku, strzelił swojego pierwszego gola w Lidze Mistrzów UEFA, w przegranym 2-6 meczu z Bayernem Monachium. Do bramki trafił także w rewanżowym spotkaniu rozegranym w Monachium. 1 grudnia zdobył dwie bramki w meczu przeciwko Lokomotiwowi Moskwa, co pozwoliło Red Bull Salzburg zapewnić sobie trzecie miejsce w grupie i zyskać miejsce w fazie pucharowej Ligi Europy 2020/21.
1 maja 2021 r. Berisha strzelił jedną z bramek w finale Pucharu Austrii, zapewniając klubowi trzeci z rzędu tytuł w krajowym pucharze.
Kariera reprezentacyjna.
7 października 2019 Berisha otrzymał powołanie do kadry Niemiec U-21 na mecz towarzyski z Hiszpanią. i mecz kwalifikacyjny do Mistrzostw Europy U-21 z Bośnią i Hercegowiną. Później znalazł się w kadrze na Mistrzostwa Europy U-21 w których to Niemcy zdobyli złoty medal.
Życie osobiste.
Berisha urodził się w Berchtesgaden w Niemczech. Jego rodzice są Albańczykami pochodzącymi z Suva Reka w Kosowie.
Tytuły.
Klubowe.
Red Bull Salzburg
Reprezentacyjne.
U-21

</doc>
<doc id="5115881" url="https://pl.wikipedia.org/wiki?curid=5115881" title="Hoboken (New Jersey)">
Hoboken (New Jersey)

Hoboken – miasto w Stanach Zjednoczonych, w stanie New Jersey, w obszarze metropolitalnym Nowy Jork–Northern New Jersey–Long Island.
Według spisu ludności z roku 2010, w Hoboken mieszkało 50 005 mieszkańców.
Gospodarka.
W mieście rozwinął się przemysł spożywczy, stoczniowy, odzieżowy, meblarski, maszynowy oraz precyzyjny.

</doc>
<doc id="5115885" url="https://pl.wikipedia.org/wiki?curid=5115885" title="Mergim Berisha">
Mergim Berisha



</doc>
<doc id="5115886" url="https://pl.wikipedia.org/wiki?curid=5115886" title="Abrams River (miejscowość)">
Abrams River (miejscowość)

Abrams River (do 16 lipca 1974 "Abram River") – miejscowość ("community" – od 27 lutego 2006) w kanadyjskiej prowincji Nowa Szkocja, w hrabstwie Yarmouth, na wschód od Yarmouth; nazwa Abram River urzędowo zatwierdzona 4 stycznia 1934.

</doc>
<doc id="5115887" url="https://pl.wikipedia.org/wiki?curid=5115887" title="Abrams River">
Abrams River



</doc>
<doc id="5115888" url="https://pl.wikipedia.org/wiki?curid=5115888" title="Abram River">
Abram River



</doc>
<doc id="5115890" url="https://pl.wikipedia.org/wiki?curid=5115890" title="Związek Gmin Pellworm">
Związek Gmin Pellworm



</doc>
<doc id="5115891" url="https://pl.wikipedia.org/wiki?curid=5115891" title="Wielka reforma ortografii w 1936 r.">
Wielka reforma ortografii w 1936 r.

Wielka reforma ortografii w 1936 r. – reforma ortograficzna języka polskiego, która w szerokim zakresie zmieniła zasady pisowni.
Tło historyczne.
W czerwcu 1918 roku Akademia Umiejętności po wielomiesięcznych, burzliwych obradach przyjęła "Główne zasady pisowni", które wprowadzały wiele zmian w pisowni języka polskiego. Zmiany te natrafiły jednak na silny opór i nie doczekały się powszechnego przyjęcia. Nie tylko wielu językoznawców było przeciwnych przyjętym zmianom, ale także zignorowała je przytłaczająca większość tytułów prasowych. W 1923 r. zaledwie około jedna szesnasta dzienników przestrzegała ortografii z 1918 r. Mało tego, większość „buntowniczych” tytułów mieszała zasady z 1918 i 1891 r. Trzeba jednak przyznać, że zaproponowany przez Akademię Umiejętności zbiór zasad pozostawiał wiele do życzenia pod względem spójności, a sporo zagadnień i wątpliwości językowych nadal było nierozstrzygniętych. Chaos pogłębiały sprzeczności, które występowały pomiędzy uchwałami Akademii Umiejętności a współczesnymi słownikami ortograficznymi.
Pierwszą większą próbą opanowania tego chaosu było 9. wydanie akademickiej "Pisowni polskiej" z roku 1932. Nie przekroczono w niej granicy uchwał z 1918 r., ale przeprowadzono niektóre uproszczenia w zasadach dzielenia wyrazów i usunięto sprzeczności przepisów ze słowniczkiem. Ta próba rozwiązania problemu z ortografią wywołała jednak skutek przeciwny do zamierzonego, bo pojawiły się liczne zarzuty i skargi – między innymi na innowacje i stan ciągłej płynności pisowni. Z tego względu Akademia zwróciła się w 1934 r. do Ministerstwa Wyznań Religijnych i Oświecenia Publicznego z wnioskiem zwołania konferencji, która by mogła dokonać rewizji zasad z 1918 r. Ministerstwo zgodziło się, żądając uporządkowania i uproszczenia pisowni.
Prace Komitetu Ortograficznego PAU.
W 1935 roku Polska Akademia Umiejętności rozpoczęła prace nad reformą ortografii języka polskiego. Komitet Ortograficzny PAU obradował od 21 stycznia 1935 r. do 24 czerwca 1936 r. Komitet początkowo liczył 29 członków, ale pod koniec jego prac członków było 27. Prace zostały rozdzielone na siedem komisji, które obradowały w Krakowie, Warszawie i Lwowie. Przewodniczącym Komitetu Ortograficznego PAU został prof. Jan Michał Rozwadowski, ale zmarł niecałe dwa miesiące po rozpoczęciu obrad – 14 marca 1935 r. Następcą prof. Rozwadowskiego został prof. Kazimierz Nitsch. Referentem generalnym był Zenon Klemensiewicz.
Prace Komitetu Ortograficznego rozpoczęto od powołania następujących komisji:
Pierwsze cztery komisje obradowały w Krakowie, dwie kolejne w Warszawie, a ostatnie dwie we Lwowie, przy czym komisja wydawnicza początkowo obradowała w Krakowie, ale potem przeniesiono ją do Lwowa.
Każdy członek Komitetu Ortograficznego miał prawo zabrać głos na każdym posiedzeniu i musiał zostać odpowiednio wcześniej zawiadomiony o posiedzeniu każdej komisji.
Główne zmiany w ortografii.
Najważniejszymi postanowieniami nowej pisowni z roku 1936 były:
Uregulowano też sprawę wielkich i małych liter, pisownię nazwisk obcych oraz szerzej niż dotychczas potraktowano interpunkcję.
Po ogłoszeniu tych zasad nie obyło się bez sprzeciwów, zwłaszcza w kołach literatów i dziennikarzy słychać było głosy niezadowolenia, protestu, a nawet zorganizowania bojkotu. Z drugiej strony szkoły oraz instytucje rządowe przyjęły te zasady. Nie licząc pewnych szczegółów, które sam Komitet uznał za nadające się do dyskusji i ostatecznego rozstrzygnięcia, zagadnienie zostało rozwiązane.
Efekty obrad Komitetu Ortograficznego PAU zostały w 1936 r. przeniesione do systemu prawnego w formie rozporządzenia ministra wyznań religijnych i oświecenia publicznego o wprowadzeniu w szkołach nowych zasad ortografii.

</doc>
<doc id="5115895" url="https://pl.wikipedia.org/wiki?curid=5115895" title="Trolejbusy w Berlinie Zachodnim">
Trolejbusy w Berlinie Zachodnim



</doc>
<doc id="5115898" url="https://pl.wikipedia.org/wiki?curid=5115898" title="Znak Polski Walczącej">
Znak Polski Walczącej



</doc>
<doc id="5115902" url="https://pl.wikipedia.org/wiki?curid=5115902" title="Sinice (rejon szarkowszczyński)">
Sinice (rejon szarkowszczyński)

Sinice – część wsi Zorka (dawne Hostoboże) na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Dawniej samodzielna miejscowość.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś, następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 115 osób, wszystkie były wyznania rzymskokatolickiego. Jednocześnie 85 mieszkańców zadeklarowało polską a 30 litewską przynależność narodową. Było tu 21 budynków mieszkalnych. W 1931 w 24 domach zamieszkiwało 136 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5115903" url="https://pl.wikipedia.org/wiki?curid=5115903" title="Sawiczanka">
Sawiczanka

Sawiczanka – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 2 domach zamieszkiwało 16 osób.

</doc>
<doc id="5115904" url="https://pl.wikipedia.org/wiki?curid=5115904" title="Sołowie (rejon szarkowszczyński)">
Sołowie (rejon szarkowszczyński)

Sołowie – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Dawniej używana nazwa – Sołowji.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 1 domu zamieszkiwało 5 osób.

</doc>
<doc id="5115907" url="https://pl.wikipedia.org/wiki?curid=5115907" title="Somczyn">
Somczyn

Somczyn (; ) – chutor na Białorusi, w obwodzie witebskim, w rejonie szarkowszczyńskim, w sielsowiecie Łużki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 2 domach zamieszkiwało 4 osoby.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5115909" url="https://pl.wikipedia.org/wiki?curid=5115909" title="What’s New Pussycat? (utwór muzyczny Toma Jonesa)">
What’s New Pussycat? (utwór muzyczny Toma Jonesa)

What’s New Pussycat? – utwór muzyczny walijskiego piosenkarza Toma Jonesa, nagrany na potrzeby ścieżki dźwiękowej do filmu Woody’ego Allena "Co słychać, koteczku?" (1965), ponadto umieszczony na drugim albumie studyjnym Jonesa pt. "What’s New Pussycat?" (1965). Utwór napisali Burt Bacharach i Hal David.
Jones początkowo nie był przekonany do nagrywania piosenki, ponieważ nie spodobała mu się jej melodia oraz żartobliwy tekst. Ostatecznie przekonał się do nagrań, które odbyły się w czerwcu w jednym ze studiów nagraniowych w Londynie.
Singel dotarł do 11. miejsca na brytyjskiej liście przebojów – "UK Singles Chart" oraz do trzeciego miejsca w amerykańskim zestawieniu "Billboard Hot 100".
Utwór w 1966 był nominowany do Oscara za najlepszą piosenkę oryginalną.

</doc>
<doc id="5115910" url="https://pl.wikipedia.org/wiki?curid=5115910" title="Szpak srokaty">
Szpak srokaty

Szpak srokaty ("Gracupica contra") – gatunek średniej wielkości ptaka z rodziny szpakowatych (Sturnidae). Występuje w Azji Południowej i Południowo-Wschodniej. Nie jest zagrożony wyginięciem, jednak jeden z 5 podgatunków (uznawany czasem za odrębny gatunek) ma status krytycznie zagrożonego.
Taksonomia.
Po raz pierwszy gatunek opisał Karol Linneusz w 1758. Holotyp pochodził z Indii. Miejsce typowe zostało przez współczesnych autorów zawężone do Chandernagore albo Kolkaty (miasta te dzieli kilkadziesiąt kilometrów). Autor nadał nowemu gatunkowi nazwę "Sturnus contra".
Obecnie (2021) Międzynarodowy Komitet Ornitologiczny (IOC) umieszcza szpaka srokatego w rodzaju "Gracupica". Dawniej szpak srokaty wraz z czarnoszyim ("G. nigricollis") były umieszczane w rodzaju "Sturnus". Wyniki badań filogenetycznych nie wspierają takiej klasyfikacji i między innymi na ich podstawie zostały wydzielone do "Gracupica". 
IOC wyróżnia 5 podgatunków, podobnie jak autorzy "Handbook of the Birds of the World" (HBW) i "Clements Checklist of Birds of the World" (2019). Na liście ptaków świata opracowywanej we współpracy BirdLife International z autorami HBW (5. wersja online: grudzień 2020) wymienione są 4 podgatunki, a 5. – szpak nagolicy, "G. (c.) jalla" (Horsfield, 1821) – uznawany jest za osobny gatunek. Poszczególne podgatunki:
Szpaki nagolice były długo (od początku XIX wieku) uznawane za najbardziej wyróżniające się w populacji szpaków srokatych. W 2021 ukazały się rezultaty badań filogenetycznych, które potwierdzają tę odmienność, podobnie jak w przypadku szpaków białouchych, sugerują natomiast brak podstaw do wydzielania "G. c. sordida". Wcześniej nie ustalono dokładnie granic obszaru występowania tego podgatunku, a miejscami zmiany w kolorystyce upierzenia wydawały się mieć charakter klinalny.
Filogeneza.
Rodzaj "Gracupica" obejmuje dwa gatunki lub trzy, o ile uznać szpaka nagolicego ("G. (c.) jalla") za osobny gatunek. Szpak czarnoszyi występuje na Półwyspie Indochińskim. Jest gatunkiem siostrzanym wobec szpaka srokatego, a razem stanowią grupę siostrzaną wobec rodzaju "Agropsar", również złożonego z dwóch gatunków siostrzanych. 
Według danych Jetz "et al". (2012) linia rozwojowa kladu "Gracupica"+"Agropsar" wyodrębniła się około 7,0 mln lat temu. Następnie rozeszła się 5,5 mln lat temu, a linie "G. contra" i "G. nigricollis" rozdzieliły się 3,85 mln lat temu. Według wyników badań Zuccon "et al." (2008) miało to miejsce kolejno 6,3 mln, 5,9 mln i 4,3 mln lat temu. Wśród szpaków i majn krainy palearktycznej oraz orientalnej większość taksonów pojawiła się w ciągu ostatnich 6 mln lat. W okresie między 8 a 6 mln lat temu nastąpiły globalne zmiany w klimacie i składzie roślinności, w której zamiast roślin C3 zaczęły dominować rośliny C4. Otwarte formacje roślinne zaczęły pokrywać większe powierzchnie. Procesy te intensywniej zachodziły w strefie tropikalnej i subtropikalnej, a przyczyny tych zmian nie zostały w pełni poznane. Doprowadziły też do zmian w faunie tych regionów. Radiacja ewolucyjna szpaków z podanych regionów zachodziła pod koniec przemian klimatycznych, a wszystkie główne linie rozwojowe wydzieliły się w dość krótkim okresie pod koniec miocenu, między 6,3 a 5,1 mln lat temu.
Poniższy kladogram przedstawia pozycje części gatunków szpaków i majn według Zuccon "et al". (2008):
Dane Jetz "et al". (2012) wskazują podobne relacje gatunków "Agropsar" i "Gracupica" względem siebie, a inaczej pozycje tych rodzajów w obrębie części rodziny Sturnidae:
Bavejo "et al". (2021) analizowali wzajemne relacje poszczególnych podgatunków względem siebie. Niejasna systematyka powodowała problemy z ochroną krytycznie zagrożonej i wymarłej na wolności populacji szpaka nagolicego. Według ich wyników szpak srokaty jest tak naprawdę kompleksem gatunków, do którego należą trzy: szpak srokaty z podgatunkami "G. c. contra" (ze zsynonimizowanym "G. c. sordida") i "G. c. superciliaris", szpak białouchy ("G. (c.) floweri") oraz szpak nagolicy ("G. (c.) jalla").
Morfologia.
Długość ciała wynosi około 22 cm, masa ciała – 76–90 g. Szpaki srokate są średniej wielkości. W upierzeniu nie występuje dymorfizm płciowy. Wymiary szczegółowe podane w milimetrach przedstawia poniższa tabela. 
Dalszy opis dotyczy przedstawicieli podgatunku nominatywnego, o ile nie zaznaczono inaczej. Czoło i policzki białe. Pozostała część głowy, a także szyja i upierzenie aż do górnej części piersi są czarne. W tylnej części ciemienia, na karku i gardle widoczny jest nieznaczny połysk. Część piór szyi i potylicy ma białe stosiny oraz szarawe chorągiewki, które tworzą słabo zaznaczone pasy. Płaszcz i barkówki czarniawe z nalotem w kolorze sepii. Wzdłuż krawędzi barkówek biegnie biała linia. Pozostała część skrzydła biała. Zewnętrzne pokrywy skrzydłowe mniejsze oraz wewnętrzne średnie są białe, tworząc biały pasek skrzydłowy. Grzbiet czarniawy, kuper biały. Ogon czarny. Niższa część piersi, brzuch i pokrywy podogonowe białawe. Tęczówka pomarańczowobrązowa. Naga skóra wokół oka pomarańczowa. Dziób czerwony z jasną końcówką, żółtą lub o barwie rogowej. Nogi żółtobrązowe.
Osobniki młodociane mają bardziej brązowe i pozbawione połysku upierzenie. Plama na policzku jest brudnobiała.
Przedstawiciele podgatunku "G. c. sordida" mają bardziej szary spód ciała, po bokach szyi jest mniej pasków, nie występują w ogóle na karku. U "G. c. superciliaris" czołowo i ciemię pokrywają białe paski, a niższa część piersi i brzuch są szare. Szpaki białouche wyróżniają się jasnopłowymi piórami czoła i ciemieniu. Ich grzbiet, gardło i górna część piersi wykazują większy połysk. Nogi są jasne. Szpaki nagolice mają bielszy spód ciała, a naga skóra wokół oka zajmuje większy obszar.
Zasięg występowania.
Obszar występowania poszczególnych podgatunków szpaka srokatego:
Populacje "G. c. superciliaris" i "G. c. floweri" oddzielone są przez góry na granicy Tajlandii i Mjanmy – Góry Tenaserimskie, Dawna Taung i Karen Hills, które wydają się istotnie utrudniać przepływ genów między nimi. Znaczenie tych gór jako bariery geograficznej udokumentowano dla wielu linii rozwojowych kręgowców (między innymi bilbili). "G. c. contra" i "G. c. superciliaris" nie są tak odmienne pod względem genetycznym, jak wcześniej wymienione podgatunki. Sugeruje to, że rozdzielające ich populacje góry na pograniczu Indii i Mjanmy – Góry Arakańskie, Czin i Wzgórza Naga – nie stanowią znaczącej bariery geograficznej (podobne wnioski pochodzą z innych badań nad nizinnymi kręgowcami regionu). Na Półwyspie Malajskim szpaki srokate pojawiają się tylko na jego północnych obrzeżach. Pojedyncze osobniki, pary lub małe grupy odnotowywano w tajskiej prowincji Chumphon, na wyspie Penang, w dystrykcie Kuala Lumpur i w Singapurze, głównie od listopada do marca.
Od początku lat 90. XX wieku obserwuje się poszerzanie zasięgu występowania na zachód do Pakistanu. Pod koniec 2011 po raz kolejny przesunęła się na zachód granica znanego zasięgu; wówczas stwierdzono parę szpaków srokatych (nieokreślonej płci) w Kalar Kahar w dystrykcie Chakwal, na długości 72°42′E. Wcześniej natrafiono na nie najdalej w Narowal, Sijalkot i Lahaur (na długościach 74°52'E, 74°31'E i 74°18'E). Osobnik obserwowany w październiku 2017 we wschodnim Iraku był pierwszym dzikim szpakiem srokatym dla tego kraju; wcześniejsze uznawano za uciekinierów z niewoli, jako że widywano w regionie szpaki trzymane w klatkach. 
Szpaki srokate zostały introdukowane w Zjednoczonych Emiratach Arabskich, zachodnich Indiach (w okolice Bombaju) i Japonii. Prawdopodobnie były to ptaki podgatunku nominatywnego. W ZEA pierwszy raz odnotowano je w 1989 i niemal w tym samym czasie pojawiły się w Dubaju, Szardży i Abu Zabi. W Abu Zabi obserwowano je później tylko sporadycznie (po roku 2000 co najmniej do 2010 nie było nowych zgłoszeń). W Dubaju pierwsze lęgi odbyły się w 1991, a populacja utabilizowała się w okolicy Dubaju i Szardży, gdzie szpaki srokate gniazdują w niewielkich koloniach w co najmniej 4 miejscach w regionie. Przygodne stwierdzenia pochodzą z różnych miejsc w tej części Półwyspu Arabskiego, przykładowo jeden osobnik pojawił się w Kuwejcie w kwietniu 2008, kiedy w regionie występowały silne wiatry.
Ekologia i zachowanie.
Środowiskiem życia szpaków srokatych są otwarte tereny z porozrzucanymi drzewami i miejscowo wilgotną glebą. Często leżą w pobliżu ludzkich siedlisk. Odwiedzają nawadniane uprawy i hałdy śmieci. Występują głównie na nizinach. W Indiach odnotowywane były głównie poniżej 700 m n.p.m., we wschodniej części kraju (Manipur) – do 800 m n.p.m. W Nepalu większość stwierdzeń ma miejsce między 75 a 300 m n.p.m., najwyżej do 1370 m n.p.m.
Szpaki srokate są wszystkożerne. W skład ich diety wchodzi pokarm zwierzęcy, owoce, nektar, kwiaty i nasiona (ziarna zbóż). Zjadają między innymi owoce figowców ("Ficus"), czapetki ("Syzygium"), głożyny ("Syzigium") i lantany pospolitej ("Lantana camara"), nektar wełniaków ("Bombax") i koralodrzewu ("Erythrina") oraz fragmenty kwiatów "Butea" i "Grevillea". Wśród bezkręgowców w ich zdobyczy stwierdzane były prostoskrzydłe (Orthoptera), skorki (Dermaptera), karaczany (Blattodea), pluskwiaki (Hemiptera), muchówki (Diptera), chrząszcze (Coleoptera), błonkówki (Hymenoptera) oraz gąsienice (Lepidoptera).
Żerują głównie na ziemi, na terenach trawiastych, trawnikach i polach. Podążają też za bydłem, żeby zbierać wypłoszone przez nie owady i odwiedzają pola podczas orki. Zwykle przebywają w parach lub niewielkich grupach złożonych z najwyżej 6 osobników. Poza sezonem lęgowym mogą łączyć się w większe stada liczące do 30 osobników. Na wspólny odpoczynek zbiera się do 300 osobników.
Szpaki srokate prowadzą osiadły tryb życia. Tylko w skrajnie północno-zachodniej części zasięgu odnotowywano przemieszczanie się na skalę lokalną.
Lęgi.
Okres lęgowy w Indiach trwa od lutego do października (głównie od maja do lipca), w Azji Południowo-Wschodniej – od maja do lipca, a na Jawie – od września do października. U szpaków srokatych zdarzają się dwa lęgi w sezonie. Są monogamiczne, jednak dzięki badaniom nad zaobrączkowanymi osobnikami wiadomo, że samiec i samica nie utrzymują par w kolejnych sezonach i łączą się na okres 4–6 miesięcy. Wówczas niezależnie od płci nie próbują nawiązać kontaktów seksualnych z innymi osobnikami, zarówno tych również w parach, jak i wolnymi. W północno-zachodnich Indiach (Ludhijana) lęgi trwają 53–78 dni.
Niekiedy szpaki srokate tworzą luźne kolonie, mogą gniazdować też w odległości 10–12 m od siebie, lecz zazwyczaj zajmują duży teren wokół gniazda. Budują je obydwa ptaki z pary, a zajmuje im to od 11 do 22 dni, a wcześniej wybranie odpowiedniego miejsca – od 6 do 11 dni. Ma formę dużej zamkniętej struktury o szerokości 60–80 cm i wysokości 35–50 cm. Wejście znajduje się z boku, rzadko zdarzają się też gniazda otwarte od góry. Budulec stanowią gałązki, łodygi traw, drobne korzenie, liście palm i pióra, a do tego też materiały pochodzenia antropogenicznego – kawałki plastiku i celofanu, worki foliowe, wełna, sznurki, fragmenty ubrań i drutu. Wyściełane jest drobniejszymi materiałami. Może znajdować się od 5 do 15 m nad ziemią (okazjonalnie do 2 m nad ziemią i 21 m nad ziemią), zwykle na drzewie, a w siedliskach ludzkich również na słupach telegraficznych lub elektroenergetycznych albo latarniach.
W zniesieniu znajduje się zwykle od 4 do 6 jaj, na Jawie są to 3 jaja. Skorupa jest jasnoniebieska. Wymiary średnie 100 jaj "G. c. contra": 27,6 na 20,2 mm, 40 jaj "G. c. superciliaris" z Mjanmy: 26,8 na 19,8 mm. Składane są na przestrzeni 4–5 dni. Wysiadywanie trwa 14–16 dni. Za dnia bierze w nim udział głównie samica, w nocy już tylko ona. Młode są karmione przez obydwoje rodziców, głównie przez samicę. Przez pierwsze kilka dni ich życia rodzice połykają odchody młodych, później już są wynoszone. Starsze pisklęta załatwiają się z gniazda na zewnątrz. Opuszczają gniazdo po 21–25 dniach życia. Sukces klucia w 4-letnich badaniach wyniósł 87–92%, zaś sukces lęgowy (wyrażony odsetkiem młodych, które dożyły opierzenia) w 5-letnich badaniach – 52–58%.
Status i zagrożenia.
IUCN uznaje szpaka srokatego za gatunek najmniejszej troski (LC, "Least Concern") od 2016 (stan w 2020); w poprzednim ujęciu, w którym szpak nagolicy nie był rozpatrywany jako osobny gatunek, również "G. contra" nie uznawano za zagrożonego. BirdLife International uznaje trend liczebności populacji za prawdopodobnie wzrostowy, jako że miejscami gatunek poszerza swój zasięg występowania o tereny przekształcone działalnością człowieka.
Szpak nagolicy od 2016 jest klasyfikowany przez IUCN jako osobny gatunek. Ma status krytycznie zagrożonego (CR, "Critically Endangered"), choć jest to gatunek wymarły na wolności (EW). W 2018 został usunięty z indonezyjskiej listy chronionych gatunków. Problematyczny był sam jego status, jako że nie był powszechnie uznawany za gatunek i być może to przyczyniło się do decyzji o wykreśleniu z listy. Bavejo "et al". (2021) wyrazili nadzieję na poprawę sytuacji szpaków nagolicych po udowodnieniu ich statusu na podstawie przesłanek filogenetycznych.

</doc>
<doc id="5115911" url="https://pl.wikipedia.org/wiki?curid=5115911" title="What's New Pussycat?">
What's New Pussycat?



</doc>
<doc id="5115912" url="https://pl.wikipedia.org/wiki?curid=5115912" title="What’s New Pussycat?">
What’s New Pussycat?



</doc>
<doc id="5115914" url="https://pl.wikipedia.org/wiki?curid=5115914" title="What's New Pussycat? (album Yukari Tamury)">
What's New Pussycat? (album Yukari Tamury)



</doc>
<doc id="5115916" url="https://pl.wikipedia.org/wiki?curid=5115916" title="Paweł Szafran">
Paweł Szafran

Paweł Szafran (ur. 14 stycznia 1972 w Rudniku nad Sanem) – polski piłkarz grający na pozycji pomocnika, trener piłkarski.
Życiorys.
Jest wychowankiem Orła Rudnik. W 1990 roku został piłkarzem Stali Stalowa Wola. W barwach tego klubu występował z krótką przerwą do 2001 roku, rozgrywając w nim 61 spotkań na poziomie pierwszoligowym oraz dwukrotnie do tej ligi awansując. Następnie przez pięć sezonów grał w Tłokach Gorzyce. W 2006 roku wyjechał do Niemiec, gdzie pracował w pizzerii oraz grał w lokalnym klubie SC Hassia Dieburg 1913. Po powrocie do Polski rok później został zawodnikiem Unii Nowa Sarzyna. Następnie był grającym trenerem Orła Rudnik, KS Jarocin i LZS Ździary.

</doc>
<doc id="5115917" url="https://pl.wikipedia.org/wiki?curid=5115917" title="George Eastman Award">
George Eastman Award

George Eastman Award – nagroda ustanowiona przez George Eastman Museum w 1955. Jest ona pierwszą nagrodą filmową przyznawaną przez amerykańską instytucję kulturalną w celu uhonorowania prac artystycznych o trwałej wartości. Pierwsze dwie edycje rozdania nagrody w 1955 i 1957 – znane jako Festival of Film Artists – były hołdem dla artystów i twórców okresu kina niemego (1915–1930). Z biegiem lat nagroda ewaluowała, aby móc docenić szereg talentów artystycznych w przemyśle filmowym.
Pierwotnie ceremonia wręczania nagrody odbywała się w Eastman Theatre w Rochester w stanie Nowy Jork, a obecnie ma ona miejsce w Dryden Theatre na terenie George Eastman Museum.
Laureaci.
Opracowano na podstawie materiału źródłowego:

</doc>
<doc id="5115918" url="https://pl.wikipedia.org/wiki?curid=5115918" title="Kamienica przy ulicy św. Mikołaja 41 we Wrocławiu">
Kamienica przy ulicy św. Mikołaja 41 we Wrocławiu

Kamienica przy ulicy św. Mikołaja 41 – zabytkowa kamienica o średniowiecznym rodowodzie znajdująca się przy ul. św. Mikołaja 41 we Wrocławiu.
Historia kamienicy.
Kamienica wraz z trzema innymi przyległymi kamienicami została wzniesiona w okresie średniowiecza (pod koniec XIV wieku), a jej działka znajduje się pomiędzy dawnym pierwszym i drugim pasem umocnień w pobliżu Bramy Mikołajskiej. 
Kamienica nr 41 jest wzniesiona na działce klinowo zwężającej się w głąb. W 1873 roku kamienica została przebudowana. Do trzeciej kondygnacji dodana została czwarta na rzecz trójkątnego szczytu. Obecnie jest to budynek o eklektycznej formie, czterokondygnacyjny i trzytraktowy. Każda kondygnacja jest oddzielona od siebie gzymsem. Budynek pokrywa płaski dach.

</doc>
<doc id="5115919" url="https://pl.wikipedia.org/wiki?curid=5115919" title="Stolica (obwód witebski)">
Stolica (obwód witebski)

Stolica (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów wieś w gminie Łużki, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś, następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwały tu 462 osoby, 545 były wyznania rzymskokatolickiego a 8 prawosławnego. Jednocześnie 69 mieszkańców zadeklarowało polską a 393 białoruską przynależność narodową. Było tu 80 budynków mieszkalnych. W 1931 w 84 domach zamieszkiwało 485 osób.
Wierni należeli do parafii rzymskokatolickiej w Hermanowiczach i prawosławnej w Łużkach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5115920" url="https://pl.wikipedia.org/wiki?curid=5115920" title="Port lotniczy Rinas">
Port lotniczy Rinas



</doc>
<doc id="5115926" url="https://pl.wikipedia.org/wiki?curid=5115926" title="Kaplica św. Anny w Witkowie">
Kaplica św. Anny w Witkowie

Kaplica św. Anny (przed 1945 niem. "St. Anna Kapelle", "Annen Kapelle") – rzymskokatolicki kościół wotywny parafii Zwiastowania Najświętszej Maryi Panny w Witkowie wzniesiony na wschodnim zboczu góry Młynarki w Górach Kamiennych, w Sudetach Środkowych.
Historia.
Pierwotna drewniana zbudowana z 1767 r. nie zachowała się do naszych czasów. Obecna kaplica została wzniesiona w 1900 r. Jest to budowla nakryta dachem ceramicznym z sygnaturką zwieńczoną hełmem z prześwitem. We wnętrzu świątyni znajduje się ołtarz poświęcony św. Annie.

</doc>
<doc id="5115927" url="https://pl.wikipedia.org/wiki?curid=5115927" title="Svatopluk Matyáš">
Svatopluk Matyáš

Svatopluk Matyáš (ur. 18 października 1929 w Radslavicach, zm. 10 lipca 2020) – czeski aktor.
W 1956 roku ukończył studia na Wydziale Teatralnym Akademii Sztuk Scenicznych w Pradze.
Występował w teatrach regionalnych w Hořicach (1956–1958), Hradcu Králové (1958–1961), Ostrawie (1961–1966). W latach 1966–1980 występował w teatrze Oldřicha Stibora w Ołomuńcu.
Pojawiał się również przed kamerą. Jest znany z filmów takich jak "Nebeští jezdci", "Setkání v červenci" czy "Akcja Bororo" oraz z seriali telewizyjnych "Kamenný řád", "Přátelé Zeleného údolí" i "Trzydzieści przypadków majora Zemana".

</doc>
<doc id="5115931" url="https://pl.wikipedia.org/wiki?curid=5115931" title="Jindřich Polák">
Jindřich Polák

Jindřich Polák (ur. 5 maja 1925 w Pradze, zm. 22 sierpnia 2003 tamże) – czeski reżyser i scenarzysta filmowy i telewizyjny.
W trakcie swojej kariery stworzył prawie trzydzieści filmów i seriali telewizyjnych oraz napisał dziesiątki scenariuszy. Był twórcą filmów science fiction, filmów przygodowych, kryminałów i filmów dla dzieci. Wyreżyserował m.in. seriale "Pan Tau" i "Goście". Jego dorobek obejmuje szereg filmów dla dorosłych, spośród których najbardziej znane są: "Páté oddělení", "Hra bez pravidel", "Smrt stopařek", "Jutro wstanę rano i oparzę się herbatą".

</doc>
<doc id="5115932" url="https://pl.wikipedia.org/wiki?curid=5115932" title="Kopaniny Lewe">
Kopaniny Lewe



</doc>
<doc id="5115937" url="https://pl.wikipedia.org/wiki?curid=5115937" title="Abrams River (rzeka)">
Abrams River (rzeka)

Abrams River (do 16 lipca 1974 "Abram River") – rzeka w kanadyjskiej prowincji Nowa Szkocja, w hrabstwie Yarmouth, płynąca w kierunku południowym i uchodząca do cieśniny La Grande Passe; nazwa "Abram River" urzędowo zatwierdzona 4 stycznia 1934.

</doc>
<doc id="5115939" url="https://pl.wikipedia.org/wiki?curid=5115939" title="Andrzej Jopkiewicz">
Andrzej Jopkiewicz



</doc>
<doc id="5115944" url="https://pl.wikipedia.org/wiki?curid=5115944" title="Jerzy Bąk">
Jerzy Bąk



</doc>
<doc id="5115945" url="https://pl.wikipedia.org/wiki?curid=5115945" title="Głos mówiący z prochu">
Głos mówiący z prochu

Głos mówiący z prochu (ang. "voice from the dust") – wyrażenie używane w kulturze ruchu świętych w dniach ostatnich (mormonów).
Pojawiło się w samych początkach tej tradycji religijnej. Już Joseph Smith, pierwszy prezydent Kościoła Jezusa Chrystusa Świętych w Dniach Ostatnich, odnosił je do Księgi Mormona. Podobnie czynili inni mormońscy przywódcy, tak za życia Smitha, jak i długo po jego śmierci, aż do czasów współczesnych.
Osadzone jest w pismach wchodzących w skład kanonu tej tradycji religijnej: w samej Księdze Mormona, w Księdze Mojżesza, części Perły Wielkiej Wartości oraz w starotestamentalnych księgach Ezechiela i Izajasza. We wspomnianej Księdze Mojżesza Bóg zapowiada wysłanie Księgi Mormona, "prawdy z ziemi", która będzie świadczyła "o moim Jednorodzonym". Druga Księga Nefiego, część Księgi Mormona z kolei zawiera proroctwo Józefa mówiące o "owocu lędźwi", wołającym z prochu, odczytywane w tym samym kontekście.
Poza zapowiadaniem Księgi Mormona zapisu na złotych płytach zgodnie z teologią świętych w dniach ostatnich, ukrytego w ziemi przez przeszło 1400 lat, fraza ta towarzyszy też w mormońskiej kulturze nawoływaniom do odpokutowywania za grzechy. Wykorzystywana czasem przez krytyków mormonizmu, którzy wskazują, że Smith zapożyczył zapis o "mowie z prochu jak szept" z dwudziestego dziewiątego rozdziału Księgi Izajasza w sposób oderwany od rzeczywistego kontekstu.
Do tego terminu nawiązuje tytułem seria filmów wideo poświęconych Księdze Mormona wyprodukowana przez Kościół oraz należące do niego BYU Motion Picture Studio.

</doc>
<doc id="5115946" url="https://pl.wikipedia.org/wiki?curid=5115946" title="Fort d’Emines">
Fort d’Emines

Fort d’Emines – mały, trójkątny fort pancerny, projektu gen. Brialmonta, będący częścią pierścienia fortów twierdzy Namur (). 
Fort położony na wzgórzu o wys. 190 m n.p.m., 5 km od Namur, między liniami kolejowymi do Brukseli i do Tienen, a 2 km od drogi do Leuven, krył ogniem swoich dział te trzy linie komunikacyjne, broniąc ich wspólnie z odległym 4,7 km fortem de Suarlée i z oddalonym o 4,15 km fortem de Cognelée, oraz międzypola i drogi komunikacyjne między tymi fortami.
Trójkątny w kształcie fort o prostej linii koszar szyjowych; fosa, broniona przez zdwojoną kaponierę rewersową (czyli umieszczoną w przewskarpie) umieszczoną przy zbiegu fos, po przeciwnej stronie fortu niż brama główna; ta kaponiera uzbrojona była w dwie pary armat kal. 57 mm. 4 takie działa w kaponierze rewersowej na skrzydle broniły fosy szyjowej, a ostatnie umieszczone było w blokhauzie przy bramie (strona fortu podaje łącznie 6, a nie 8 dział w kaponierach). Do obrony bliskiej służyły ponadto 3 armaty tego samego kalibru, umieszczone w obrotowych, wysuwanych wieżach pancernych na masywnym bloku centralnego schronu; na bloku zamontowany był też silny reflektor w wysuwanej, pancernej kopule.
Na dachu schronu centralnego znajdowały się także 4 kopuły dział obrony dalekiej: w przedniej części jedna wieża z parą armat 150 mm, na skrzydłach dwie wieże z pojedynczą armatą 120 mm, do prowadzenia ognia bezpośredniego. W części centralnej znajdowała się kopuła haubicy 210 mm, do ognia pośredniego. Działa 150 mm M.1886 produkcji Kruppa, o długości lufy 3,8m i kącie podniesienia luf od -2° do +25°, miały zasięg 8,5 km. Wieża o średnicy 4,8m miała masę 224 ton i 25-osobową załogę (wraz z żołnierzami dostarczającymi amunicję z magazynów itp.). Wieża dział 120 mm miała taką samą średnicę i załogę, ale była lżejsza (188 ton). Armaty M. 1889, o długości lufy 3 i kącie podniesienia od -3° do +25°, strzelały na 8 km. Haubica 210 mm M.1889 Kruppa, o lufie 2,5 m i kącie podniesienia od -5° do +35° (zasięg ognia pośredniego 6,9 km), umieszczona była w mniejszej (3,6 m) i lżejszej (100 ton) wieży o 13-osobowej załodze. Lekkie działa 57 mm M.1889 Nordenfeldta miały lufy 1,5 m, kąt podniesienia od -8° do +10°, zasięg 300 m, a ich kopuły o średnicy 2,1 m i wadze 34 ton obsługiwało 6 ludzi.
Artyleria fortu była zgrupowana w 7. baterię artylerii fortecznej. Załogę artyleryjską tworzyło 5 oficerów i 269 podoficerów i żołnierzy (w tym służby pomocnicze i techniczne); ponadto w forcie stacjonował oddział piechoty w sile 82 żołnierzy pod dowództwem jednego oficera.
Podczas niemieckiego ataku na miasto fort wszedł do akcji popołudniem 23 sierpnia, gdy Niemcy podciągnęli oddziały do niedalekiego lasu Frizet. Dwie baterie moździerzy 210 i 305 mm próbowały stłumić ogień dział fortu skierowany przeciwko kolumnom piechoty posuwającym się wzdłuż szosy leuveńskiej, co przyniosło pewne efekty: jedna wieża działa 120 mm została uszkodzona, a załogi drugiej, oraz wieży dział 150 mm musiały wstrzymać ostrzał, bo kopuły wypełniły trujące gazy, ale ok. godz. 18 fort wciąż aktywnie osłaniał oddziały belgijskie wycofujące się drogą koło fortu. 24 sierpnia fort ostrzeliwały dwie baterie moździerzy 305 mm i jedna 420 mm. Mając zniszczone trzy z czterech dużych wież artyleryjskich i dwie z trzech małych, dowódca fortu, kpt. Lalemmond, zdecydował o zniszczeniu reszty sprzętu i poddaniu się o godz 16.30. Według źródeł niemieckich fort ostrzeliwały wyłącznie baterie kal. 210 mm, wystrzeliwując 1196 granatów.
W okresie międzywojennym fort nie był modernizowany, służył jako skład amunicji.

</doc>
<doc id="5115952" url="https://pl.wikipedia.org/wiki?curid=5115952" title="GATV 11">
GATV 11

GATV 11 (ang. Gemini Agena Target Vehicle 11) – amerykański sztuczny satelita stanowiący zdalny cel dokowania dla załogowej misji Gemini 11. Trzeci z serii statków typu Agena Target Vehicle, który znalazł się na orbicie. Wyniesiony na orbitę we wrześniu 1966 roku.
Budowa i działanie.
W ramach prac nad programem Apollo, jednym z priorytetów stało się opracowanie skutecznych metod zbliżania się do siebie i dokowania dwóch statków na orbicie okołoziemskiej. GATV 11 został zbudowany w oparciu o zmodyfikowany stopień rakietowy Agena D. Do górnej części stopnia rakietowego zamontowano port dokujący, do którego na orbicie miał przycumować statek Gemini 11. W przedniej części poza portem dokującym, znajdowały się także anteny systemów łączności, które zapewniały łączność z naziemnym centrum sterowania lotów a także zbliżającym się statkiem załogowym. W tylnej części satelity znajdowały się główne i pomocnicze systemy napędowe.
Misja.
Misja rozpoczęła się 12 września 1966 roku, kiedy rakieta Atlas SLV-3 Agena D wyniosła z kosmodromu Cape Canaveral Air Force Station satelitę GATV 11 na niską orbitę okołoziemską. Po znalezieniu się na orbicie satelita otrzymał oznaczenie COSPAR 1966-080A. 
Start nastąpił 100 minut przed wystrzeleniem na orbitę statku Gemini 11. Inaczej niż w przypadku wcześniejszej misji GATV 10 i Gemini 10, do połączenia dwóch statków doszło w czasie wykonywania przez statek załogowy pierwszego okrążenia Ziemi. 13 września doszło do 20 minutowego spaceru kosmicznego, podczas którego Richard Gordon przymocował do Gemini 11 30 metrowy przewód łączący go z GATV 11. 14 września, na 25 sekund włączono silniki głównego systemu napędowego GATV 11, dzięki czemu połączone statki przemieściły się na wyższą orbitę, która w apogeum wynosiła 1374 kilometry. Na tej wysokości załoga Gemini 11 była w stanie po raz pierwszy w historii załogowych lotów kosmicznych, obserwować Ziemię o kształcie kulistym.
Eksperyment ze sztuczną grawitacją.
Po wykonaniu dwóch okrążeń Ziemi na maksymalnie osiągniętej wysokości, ponownie odpalono silniki główne GATV 11 i obniżono orbitę statków do wysokości na której były na początku misji. Na tej orbicie doszło do rozłączenia się statków, które były połączone ze sobą jedynie za pomocą 30 metrowego przewodu. Statki oddaliły się od siebie do momentu naprężenia przewodu, następnie Gemini 11 zaczął obracać się wokół statku celu, co miało wygenerować siłę odśrodkową wraz z pozorną siłą ciążenia. Maksymalna prędkość obrotowa statku wyniosła 55 stopni kątowych na minutę. Słabe efekty ciążenia podczas eksperymentu nie były wyczuwane przez załogę. Po trzech godzinach doszło do ostatecznego rozłączenia się statków.
Po zakończonej sukcesem misji GATV 11 spłonął w górnych warstwach atmosfery 30 grudnia 1966 roku.

</doc>
<doc id="5115954" url="https://pl.wikipedia.org/wiki?curid=5115954" title="Bernard Buchwald">
Bernard Buchwald

Bernard Karol Buchwald (ur. 15 maja 1917 w Ocieszynie, zm. 31 grudnia 2013 w Poznaniu) – kapitan pilot Polskich Sił Zbrojnych, podpułkownik rezerwy Wojska Polskiego.
Życiorys.
Syn Karola i Marii z Klunderów, miał pięcioro rodzeństwa. Nie uczęszczał do szkoły powszechnej, odbierał prywatną edukację w domu rodziców. Zdał egzamin i został uczniem ostatniej klasy szkoły przygotowawczej. Następnie uczył się w gimnazjum im. Marii Magdaleny w Poznaniu, gdzie w 1937 roku uzyskał maturę. Podczas nauki odbył przeszkolenie szybowcowe w ramach Przysposobienia Wojskowego Lotniczego w Ustjanowej. W sierpniu 1936 roku uzyskał kategorię C pilota szybowcowego. We wrześniu został skierowany na kurs pilotażu silnikowego, który odbył na lotnisku Lublinek. W tym samym roku wstąpił do Aeroklubu Poznańskiego.
W 1938 roku został przyjęty do Szkoły Podchorążych Lotnictwa, którą ukończył w 1939 roku z 12. lokatą. Nie brał udziału w kampanii wrześniowej, przez Królestwo Rumunii przedostał się do Francji na pokładzie statku „Patris”. W Szkole Nawigatorów i Strzelców w bazie Versailles odbył przeszkolenie lotnicze. Od maja do czerwca 1940 roku latał w kluczu obrony miasta Bussac.
Po klęsce Francji przedostał się do Wielkiej Brytanii, gdzie wstąpił do Polskich Sił Powietrznych i otrzymał numer służbowy RAF P-0372. Od września do października 1940 roku odbył kurs pilotażu w 15 Secondary Flying Training School (SFTS) w Carlisle. Po jego ukończeniu został w listopadzie skierowany do 8 Bomber and Gunner School (BGS) w Evanton, gdzie służył do lutego 1941 roku. Następnie został przeniesiony do 55 Operation Training Unit (OTU) na dalsze szkolenie. 28 marca 1941 roku został przydzielony do 316 dywizjonu myśliwskiego „Warszawskiego”.
Został zestrzelony 12 kwietnia 1942 roku podczas lotu osłonie bombowców atakujących węzeł kolejowy w Hazebrouck w ramach operacji Circus. Trafił do przejściowego obozu jenieckiego dla lotników alianckich pod Frankfurtem nad Menem, skąd w maju trafił do Stalag Luft III w Żaganiu.
Brał udział w przygotowaniu tuneli, które posłużyły do „Wielkiej ucieczki”, on sam nie zdołał wydostać się z obozu. 26 stycznia 1945 roku obóz został ewakuowany na zachód. W okolicach Lubeki jeńców wyzwoliły oddziały armii brytyjskiej. Powrócił do Wielkiej Brytanii, gdzie w ożenił się z Moniką Hammond i rozpoczął studia w zakresie filologii angielskiej na uniwersytecie w Birmingham.
Po roku przerwał studia i powrócił do służby w lotnictwie. W 1946 roku urodziła mu się córka Christine, rok później druga – Cathleen. Zrezygnował ze służby wojskowej, znalazł zatrudnienie w firmie galwanizacyjnej. Zdecydował się na powrót do Polski, gdzie dotarł w czerwcu 1947 roku. Żona z córkami pozostała w Anglii, w późniejszym czasie wystąpiła o rozwód. On sam rozpoczął studia w Wyższej Szkole Handlowej, w 1951 roku przeniósł się na anglistykę na Uniwersytecie im. Adama Mickiewicza w Poznaniu. Po zamknięciu kierunku studiów w 1952 roku rozpoczął pracę w biurze Targów Poznańskich jako kierownik biura transportu. Ze względów politycznych został zwolniony z pracy rok później. Zatrudnił się w poznańskim Przedsiębiorstwie Robót Drogowych jako kierownik działu transportu, ukończył też wieczorowo technikum geodezyjne. W tym okresie ożenił się z Aleksandrą Walczak. W 1965 roku powrócił na studia anglistyczne na UAM.
Powrócił do latania w Aeroklubie Poznańskim, ale z powodu służby w PSP na Zachodzie został usunięty z aeroklubu w 1948 roku.
W 1970 roku uzyskał tytuł magistra i zdecydował się na pozostanie na UAM i przygotowywanie rozprawy doktorskiej. Zbierając materiały wyjeżdżał do Wielkiej Brytanii i Stanów Zjednoczonych. W 1976 roku obronił pracę doktorską zatytułowaną „Polish Translation Equivalents of English Determiners”. Poza pracą w UAM znalazł dodatkowe zatrudnienie jako lektor w Dowództwie Wojsk Lotniczych i Obrony Powietrznej. W 1978 roku zawarł trzeci związek małżeński z Aleksandrą Sobczak. W 1979 roku przeszedł na emeryturę. W ograniczonym zakresie prowadził nadal zajęcia dla studentów UAM, od 1994 roku pracował jako tłumacz przysięgły. Działał społecznie, należał do Klubu Seniorów Lotnictwa Aeroklubu Poznańskiego.
10 listopada 2011 roku został ojcem chrzestnym sztandaru 31. Bazy Lotnictwa Taktycznego w Krzesinach.
Zmarł 31 grudnia 2013 roku w Poznaniu, został pochowany na cmentarzu parafii św. Stanisława Kostki.
Współpraca z organami bezpieczeństwa PRL.
Zachowane w archiwach Instytutu Pamięci Narodowej dokumenty związane z rozpracowaniem operacyjnym krypt. „Mewa” potwierdzają, że Bernard Buchwald został pozyskany 13 kwietnia 1948 roku przez Urząd Bezpieczeństwa do współpracy w charakterze tajnego współpracownika. Pozyskanie nastąpiło w czasie trwania Targów Poznańskich. W trakcie współpracy posługiwał się pseudonimem „12” i zajmował się inwigilacją środowiska byłych lotników Polskich Sił Powietrznych.
Ordery i odznaczenia.
Za swą służbę otrzymał odznaczenia:

</doc>
<doc id="5115955" url="https://pl.wikipedia.org/wiki?curid=5115955" title="Stade des Trois Tilleuls">
Stade des Trois Tilleuls

Stade des Trois Tilleuls () – wielofunkcyjny stadion w gminie Watermael-Boitsfort (Region Stołeczny Brukseli), w Belgii. Został otwarty 11 listopada 1948 roku. Może pomieścić 40 000 widzów. Swoje spotkania rozgrywają na nim piłkarze klubu RRC de Boitsfort.
Budowa stadionu rozpoczęła się w 1946 roku. Obiekt powstawał dla klubu sportowego Racing Club de Bruxelles, mającego wówczas sekcję piłkarską i lekkoatletyczną. Drużyna piłkarska tego klubu miała bogate tradycje; był to jeden z założycieli ligi belgijskiej, który przed I wojną światową sześciokrotnie wygrywał krajowe rozgrywki, w 1912 roku triumfował również w pierwszej edycji Pucharu Belgii. Użytkowany dotąd Stade du Vivier d'Oie w gminie Uccle był dla grającej nadal w najwyższej klasie rozgrywkowej drużyny zbyt mały. Wysokie aspiracje klubu przyczyniły się do budowy bardzo dużego obiektu o pojemności 40 000 widzów. Boisko nowego stadionu, powstałego w gminie Watermael-Boitsfort, otoczone zostało bieżnią lekkoatletyczną. Wzdłuż prostej, od strony zachodniej, wybudowano zadaszoną trybunę główną, z pozostałych stron bieżnię otaczały odkryte, betonowe trybuny oparte na wałach ziemnych. Otwarcie nowej areny miało miejsce 11 listopada 1948 roku, a na inaugurację rozegrano przy pełnych trybunach mecz towarzyski, w którym zespół złożony z piłkarzy reprezentujących Brukselę uległ włoskiemu Torino AC 0:3 (był to wówczas czołowy włoski klub, jednak kilka miesięcy później, 4 maja 1949 roku, niemal cała drużyna zginęła w katastrofie lotniczej pod Turynem). Racing Club de Bruxelles po otwarciu nowego stadionu zaczął jednak notować coraz gorsze rezultaty, a rozmiary obiektu znacznie przekroczyły zapotrzebowanie klubu. W 1954 roku klub nie był w stanie dłużej spłacać rat za nowy stadion i przekazał go miastu, jednocześnie wyprowadzając się na stadion Heysel. W późniejszym czasie gospodarzem stadionu został amatorski klub piłkarski RRC de Boitsfort, powrócili na niego również lekkoatleci Racing Club de Bruxelles.
Z pojemnością na poziomie 40 000 widzów obiekt jest drugim pod względem wielkości stadionem w Belgii (po stadionie Króla Baudouina I). Stadion odbiega jednak od współczesnych standardów, a trybuny na co dzień wykorzystywane są tylko w niewielkim stopniu. Nazwa areny (, , ) wzięła się od rosnących w niedużej odległości od stadionu trzech lip (po obumarciu jednej z nich w latach 70. XX wieku pozostały tylko dwie). W 2010 roku obiekt uznany został za zabytek.

</doc>
<doc id="5115965" url="https://pl.wikipedia.org/wiki?curid=5115965" title="Dareżan Omirbajew">
Dareżan Omirbajew



</doc>
<doc id="5115968" url="https://pl.wikipedia.org/wiki?curid=5115968" title="Stefan Wiktor">
Stefan Wiktor

Stefan Wiktor (ur. 26 grudnia 1874 w Rozwadowie), zm. 13 kwietnia 1933 we Lwowie) – polski inżynier i urzędnik kolejowy.
Życiorys.
Jego ojcem był lekarz pułkowy. Uczęszczał do IV gimnazjum we Lwowie, studiował na wydziale inżynierii Szkoły Politechnicznej we Lwowie (1892–1898). Podejmuje pracę na kolei, na której był zatrudniony w służbie drogowej. Był członkiem Polskiej Organizacji Wojskowej. Działał w ruchu związkowym, początkowo w Galicji Wschodniej/Małopolsce Wschodniej m.in. współorganizując Komitet Narodowy Polskich Kolejowców w Stanisławowie (1918), następnie zakładając Polski Związek Kolejowców, którego był też pierwszym prezesem (1919–1920). Kierował pracami odbudowy zniszczonych przez I wojnę światową górskich szlaków kolejowych w dolinie Prutu. Powierzono mu pełnienie funkcji prezesa dyrekcji kolei - w Stanisławowie (1924–1931) oraz we Lwowie (1931–1933). Jednocześnie wykładał na Politechnice Lwowskiej przedmiot „utrzymanie kolei” (1923–1933). 
Zmarł na udar serca. Pochowany na cmentarzu Łyczakowskim we Lwowie.

</doc>
<doc id="5115982" url="https://pl.wikipedia.org/wiki?curid=5115982" title="Przemysław Trzeciak">
Przemysław Trzeciak

Przemysław Trzeciak (ur. 1931) – polski historyk sztuki, nauczyciel akademicki, emerytowany profesor Akademii Sztuk Pięknych w Warszawie, autor wielu prac naukowych i publikacji popularyzujących historię sztuki, w tym historię architektury. Specjalista w zakresie sztuki Chin i Japonii.
Życiorys.
Uzyskał stopień naukowy doktora. Przez wiele lat był profesorem wykładającym historię sztuki w Akademii Sztuk Pięknych w Warszawie. Przed przejściem na emeryturę był zatrudniony w Międzywydziałowej Katedrze Historii i Teorii Sztuki warszawskiej ASP, w której pełnił funkcję kierownika.
Opublikował wiele prac na temat historii sztuki, w tym historii i teorii architektury. Część publikacji poświęcił sztuce chińskiej i japońskiej. Był redaktorem i współautorem dziesięciotomowej "Sztuki świata" opublikowanej przez Wydawnictwo „Arkady”, w której opublikował teksty na temat sztuki Chin i Japonii (ostatecznie 10-tomowy zbiór rozszerzono do 18 tomów).

</doc>
<doc id="5116017" url="https://pl.wikipedia.org/wiki?curid=5116017" title="Rajd Katalonii">
Rajd Katalonii



</doc>
<doc id="5116019" url="https://pl.wikipedia.org/wiki?curid=5116019" title="Rajd Katalonii 1996">
Rajd Katalonii 1996



</doc>
<doc id="5116020" url="https://pl.wikipedia.org/wiki?curid=5116020" title="Pałecznica orlicowa">
Pałecznica orlicowa

Pałecznica orlicowa ("Typhula quisquiliaris" (Fr.) Henn.) – gatunek grzybów z rodziny pałecznicowatych ("Typhulaceae").
Systematyka i nazewnictwo.
Pozycja w klasyfikacji według Index Fungorum: "Typhula, Typhulaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisał James Sowerby w 1801 r., ale zdiagnozował go taksonomicznie dopiero Elias Fries w 1818 roku nadając mu nazwę "Clavaria quisquiliaris". Obecną, uznaną przez Index Fungorum nazwę nadał mu Paul Christoph Hennings w 1896 r. przenosząc go do rodzaju "Typhula".
Synonimy:
Nazwę polską zaproponował Władysław Wojewoda w 2003 r.
Morfologia.
Maczugowaty, złożony z główki i trzonu. Ma wysokość do 7 mm. Główka biała, gładka o wysokości od 1,5 do 4 mm i średnicy od 1 do 2,5 mm. Trzon o pokrągłym przekroju i kolorze podobnym do główki, jest jednak nieco prześwitujący i delikatnie zamszowy. Ma średnicę od 0,3 do 0,4 mm. Wyrasta z zagłębionego w podłożu sklerocjum.
Zarodniki wąsko elipsoidalne o wymiarach 9–14 × 4–5,5 μm, białe z małymi granulkami. Podstawki o wymiarach 50–70 × 7–8 μm z czterema zarodnikami na każdej podstawce. Włoski na trzonie o wymiarach 15–60 × 3–7 μm, często z nabrzmiałymi nasadami. Sklerocjum 1,5-3 × 0,5 μm o bladożółtym kolorze. W strzępka ch są obecne sprzążki.
Występowanie i siedlisko.
Znane jest występowanie pałecznicy orlicowej w Europie i w Maroku. W zestawieniu wielkoowocnikowych grzybów podstawkowych Polski Władysław Wojewoda przytoczył 10 stanowisk tego gatunku z uwagą, że jego rozprzestrzenienie i stopień zagrożenia nie są znane. 
Występuje w lasach iglastych Owocniki na obumarłych, leżących, lub jeszcze stojących pędach orlicy pospolitej ("Pteridium aquilinum").

</doc>
<doc id="5116021" url="https://pl.wikipedia.org/wiki?curid=5116021" title="Typhula quisquiliaris">
Typhula quisquiliaris



</doc>
<doc id="5116022" url="https://pl.wikipedia.org/wiki?curid=5116022" title="Dwulitrowy Rajdowy Puchar Świata">
Dwulitrowy Rajdowy Puchar Świata

Dwulitrowy Rajdowy Puchar Świata - (ang. FIA 2-Litre World Rally Cup – w skrócie 2L WRC) – był równoległym cyklem Rajdowych mistrzostw świata rozgrywanym w latach 1993-1999. Przeznaczony był dla samochodów o pojemności 1600 cm3 i 2000 cm3 z napędem na przednie koła. Przerwany został z uwagi na zbyt wysokie koszty. Producentem, który odniósł największe sukcesy, był Seat, który trzy razy z rzędu zdobył tytuł dzięki samochodowi Seat Ibiza Kit Car.

</doc>
<doc id="5116023" url="https://pl.wikipedia.org/wiki?curid=5116023" title="Piłka siatkowa na Letnich Igrzyskach Olimpijskich 2020 – turniej halowy kobiet">
Piłka siatkowa na Letnich Igrzyskach Olimpijskich 2020 – turniej halowy kobiet

Turniej olimpijski w piłce siatkowej kobiet podczas XXXII Letnich Igrzysk Olimpijskich w Tokio był 15. edycją w historii. Do rywalizacji przystąpiło 12 drużyn, podzielonych na dwie grupy. W każdej z nich zmagania toczyły się systemem kołowym (tj. każdy z każdym, po jednym meczu), a po cztery najlepsze zespoły uzyskały awans do ćwierćfinału. Od tej fazy pojedynki przeprowadzone były systemem pucharowym (jedno spotkanie, przegrywający odpada, a zwycięzca kwalifikuje się do kolejnej fazy).
Rozgrywki.
Faza grupowa.
Grupa A.
Tabela
Wyniki
Grupa B.
Tabela
Wyniki

</doc>
<doc id="5116026" url="https://pl.wikipedia.org/wiki?curid=5116026" title="Mistrzostwa Europy w Piłce Siatkowej Mężczyzn 2021">
Mistrzostwa Europy w Piłce Siatkowej Mężczyzn 2021

Mistrzostwa Europy w piłce siatkowej mężczyzn 2021 – XXXII edycja mistrzostw zorganizowana przez 4 kraje: Polskę, Czechy, Finlandię i Estonię.
Eliminacje i uczestnicy.
Bezpośredni awans na Mistrzostwa Europy 2021 uzyskali: gospodarze turnieju oraz 8 najlepszych drużyn poprzednich mistrzostw.
Pozostałych uczestników wyłonił turniej kwalifikacyjny. 7 zwycięzców oraz 5 najlepszych drużyn z 2. miejsc w grupach turnieju kwalifikacyjnego uzyskało prawo w udziale Mistrzostw Europy 2021.
Losowanie grup.
Losowanie fazy grupowej Mistrzostw Europy w Piłce Siatkowej Mężczyzn 2021 odbyło się 27 maja 2021 roku w Helsinkach.
Zasady:
Grupy.
W wyniku losowania utworzyły się 4 grupy liczące po sześć drużyn:
Rozgrywki.
Faza grupowa.
Grupa A.
Wyniki
Grupa B.
Wyniki
Grupa C.
Wyniki
Grupa D.
Wyniki
Faza finałowa.
Mecz o 3. miejsce.
 Katowice
Finał.
 Katowice

</doc>
<doc id="5116027" url="https://pl.wikipedia.org/wiki?curid=5116027" title="Riccardo Sbertoli">
Riccardo Sbertoli

Riccardo Sbertoli (ur. 23 maja 1998 w Mediolanie) – włoski siatkarz, grający na pozycji rozgrywającego.
Sukcesy klubowe.
Puchar Challenge:
Superpuchar Włoch:
Klubowe Mistrzostwa Świata:
Liga Mistrzów:
Sukcesy reprezentacyjne.
Olimpijski festiwal młodzieży Europy U-19:
Igrzyska śródziemnomorskie:
Mistrzostwa Europy:
Mistrzostwa Świata:

</doc>
<doc id="5116031" url="https://pl.wikipedia.org/wiki?curid=5116031" title="Anthrax aethiops">
Anthrax aethiops

Anthrax aethiops – gatunek muchówki z rodziny bujankowatych. Zamieszkuje krainę palearktyczną od Półwyspu Iberyjskiego po Azję Środkową.
Taksonomia.
Gatunek ten opisany został po raz pierwszy w 1781 roku przez Johana Christiana Fabriciusa pod nazwą "Bibio aethiops". Lokalizacja typowa znajduje się prawdopodobnie we Włoszech. W 1909 roku Pius Sack wyznaczył go gatunkiem typowym rodzaju "Leucamoeba", który później zsynonimizowany został z rodzajem "Anthrax".
W obrębie gatunku tego wyróżnia się dwa podgatunki:
Morfologia.
Muchówka ta osiąga od 7 do 8 mm długości ciała, którego ubarwienie jest niemal całkowicie czarne. Kulistą głowę porastają czarne włoski, a pośrodku czoła formujące prążek białe łuski. Aparat gębowy ma podługowato-owalne labellum równe połowie długości ryjka. Czułki są szeroko rozstawione; pierwszy ich człon jest dwukrotnie dłuższy od drugiego, a trzeci cebulowaty, zwieńczony aristą z pędzelkiem włosków na szczycie. Tułów jest najszerszy w tylnej połowie, ku przodowi lekko zwężony. Ubarwiony jest czarno z brunatnymi łuskami na śródpleczu, białymi łuskami na tylnych krawędziach śródplecza i tarczki oraz jasnobrunatnym opyleniem na bokach. Kolor plumuli jest czarny. Łuseczki skrzydłowe są białe z białym orzęsieniem, zaś przezmianki brunatne. Skrzydło jest częściowo zaciemnione; komórka dyskoidalna zaciemniona jest do żyłki poprzecznej radialno-medialnej, natomiast jej wierzchołek pozostaje przejrzysty, z kolei na żyłce poprzecznej medialno-medialnej występuje ciemna plama. Odnóża mają golenie i stopy koloru brunatnego z czarnymi kolcami i brunatnożółtymi łuskami. Odwłok jest krótki, przysadzisty, szerszy od tułowia, u samicy szerszy niż u samca. U samca wierzchołkowe tergity odwłoka w całości porastają białe łuski, zaś u samicy takich łusek na odwłoku brak zupełnie.
Ekologia i występowanie.
Owad ciepłolubny. Osobniki dorosłe latają od maja do sierpnia. Larwy są parazytoidami, rozwijającymi się w gniazdach samotnych pszczół.
Gatunek palearktyczny. Podgatunek nominatywny w Europie znany jest z Portugalii, Hiszpanii, Francji, Niemiec, Szwajcarii, Austrii, Włoch, Polski, Czech, Słowacji, Węgier, Ukrainy, Rumunii, Bułgarii, Słowenii, Chorwacji, Bośni i Hercegowiny, Grecji oraz europejskiej części Rosji. W Afryce Północnej zamieszkuje Maroko, Algierię, Tunezję, Libię i Egipt. W Azji znany jest z Cypru, Izraela, Gruzji, Armenii, Azerbejdżanu, Uzbekistanu, Turkmenistanu, Tadżykistanu i Kirgistanu. 
Podgatunek "A. a. bezzi" ograniczony jest w swym zasięgu do Egiptu i Izraela. Należy do taksonów zagrożonych. W latach 1970–2020 zniknął z większości egipskich stanowisk, tracąc odpowiednie siedliska wskutek urbanizacji i intensywnego rolnictwa.

</doc>
<doc id="5116036" url="https://pl.wikipedia.org/wiki?curid=5116036" title="Rajd 1000 Jezior 1993">
Rajd 1000 Jezior 1993



</doc>
<doc id="5116037" url="https://pl.wikipedia.org/wiki?curid=5116037" title="Rajd Katalonii 1993">
Rajd Katalonii 1993



</doc>
<doc id="5116038" url="https://pl.wikipedia.org/wiki?curid=5116038" title="Pibe">
Pibe

Pibe – oficjalna maskotka Copa América 2021 w Brazylii. Jest to 14. maskotka w historii Copa América. Imię maskotki zostało wybrane w ankiecie przeprowadzonej w dniach 1–3 grudnia 2019 roku. Pibe uzyskało najwięcej głosów, wygrywając z m.in.: Pipe (hipokorystyczne dla męskiego imienia Felipe).
Imię oznacza ważne koncepcje dla dwóch poprzednich państw-gospodarzy turnieju:
To wesoły piesek z białą plamką na prawym oku z długim językiem, dużymi uszami oraz delikatnym spojrzeniem. Jest ubrany w białą koszulkę z logo turnieju z lewym czerwonym rękawem oraz prawym niebieskim rękawem, a także w żółtych spodniach oraz w biało–zielonych butach. Według projektanktów ma najlepsze cechy każdej rasy psów z Ameryki Południowej.

</doc>
<doc id="5116043" url="https://pl.wikipedia.org/wiki?curid=5116043" title="Augsburg Haunstetter Straße">
Augsburg Haunstetter Straße



</doc>
<doc id="5116044" url="https://pl.wikipedia.org/wiki?curid=5116044" title="Bujanka">
Bujanka



</doc>
<doc id="5116046" url="https://pl.wikipedia.org/wiki?curid=5116046" title="Welsh Premier League (2009/2010)">
Welsh Premier League (2009/2010)

Welsh Premier League 2009/2010 (znana jako "Principality Building Society" Welsh Premier League ze względów sponsorskich) był 18. sezonem najwyższej klasy rozgrywkowej w Walii.
Sezon został otwarty 14 sierpnia 2009 r., a zakończył się 24 kwietnia 2010 r.
Mistrzem po raz piąty w swojej historii został zespół .
Skład ligi w sezonie 2009/2010.
W lidze rywalizowało osiemnaście drużyn – siedemnaście z poprzedniego sezonu i jedna z Cymru Alliance: (mistrz Cymru Alliance), dla którego był to pierwszy sezon w najwyższej klasie rozgrywkowej. Zastąpił on .
Z powodów licencyjnych żadna z drużyn Welsh Football League Division One nie otrzymała promocji, dzięki czemu w lidzie utrzymał się .
Rozgrywki.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="5116050" url="https://pl.wikipedia.org/wiki?curid=5116050" title="Benjamin Fisz">
Benjamin Fisz

Szloma Benjamin Fisz (ur. 4 listopada 1922 w Warszawie, zm. 17 listopada 1989 w Londynie) – polski Żyd, producent filmowy.
Życiorys.
Urodził się 4 listopada 1922 w Warszawie jako Szloma Benjamin Fisz. W 1939 przybył do Anglii. Po wybuchu II wojny światowej wstąpił tam do wojska i brał udział w bitwie o Anglię. Służył w lotnictwie (w Polskich Siłach Powietrznych jako plutonowy pilot-uczeń, zaś w Royal Air Force jako "Aircraftman", AC2; nr służbowy 707237).
Po wojnie mieszkał w Londynie i pracował jako producent filmowy. Jego najbardziej znanym dziełem był film "Bitwa o Anglię" z 1969. Pod koniec życia pracował wraz z Januszem Morgensternem nad projektem filmowym mającym opowiedzieć historię amerykańskich lotników służących w Dywizji Kościuszkowskiej w wojnie z bolszewikami w 1920.
Zmarł nagle 17 listopada 1989 w Londynie.

</doc>
<doc id="5116056" url="https://pl.wikipedia.org/wiki?curid=5116056" title="TriStar Television">
TriStar Television

TriStar Television – amerykańska wytwórnia telewizyjna będąca oddziałem Sony Pictures Television. Położona pod 10202 West Washington Boulevard w Culver City w Kalifornii.
Historia.
Wytwórnia została oficjalnie założona w marcu 1986. Pierwszą produkcją wytwórni był dramat kryminalny "Downtown".
W styczniu 1988 ogłoszono zamknięcie wytwórni, została reaktywowana trzy lata później po tym, jak Columbia Pictures Television nabyła bibliotekę New World Television, oddziału telewizyjnego niezależnego studia filmowego New World Pictures. 21 lutego 1994 TriStar Television połączyła się z Columbia Pictures Television, tworząc Columbia TriStar Television.
W czerwcu 1999 po raz drugi zamknięto wytwórnię. Z dniem 28 maja 2015 została ponownie reaktywowana, jako butikowa firma produkcyjna należąca do Sony Pictures Television.

</doc>
<doc id="5116060" url="https://pl.wikipedia.org/wiki?curid=5116060" title="Kalwaria w Niedamirowie">
Kalwaria w Niedamirowie

Kalwaria w Niedamirowie (przed 1945 niem. "Kapellenberg") – ruiny dawnej kalwarii znajdujące się na górze Kalwaria w Niedamirowie.
Góra kalwaria (713 m n.p.m.) położona jest nieopodal Niedamirowa w bocznym ramieniu Lasockiego Grzbietu. Na szczycie w północnym zboczu góry znajdują się resztki założenia kalwaryjnego z 2. poł. XIX w. Na kalwarię prowadziły stacje drogi krzyżowej.

</doc>
<doc id="5116063" url="https://pl.wikipedia.org/wiki?curid=5116063" title="Kościół Matki Bożej Nieustającej Pomocy w Krynicy-Zdroju">
Kościół Matki Bożej Nieustającej Pomocy w Krynicy-Zdroju

Kościół Matki Bożej Nieustającej Pomocy w Krynicy-Zdroju – rzymskokatolicki kościół parafialny należący do parafii pod tym samym wezwaniem (dekanat Krynica-Zdrój diecezji tarnowskiej).
Jest to świątynia wzniesiona w latach 2002–2010 według projektu Czesława Białego. Kamień węgielny został wmurowany przez biskupa Wiktora Skworca w dniu 21 września 2003 roku. Prace budowlane zwieńczyło poświęcenie kościoła w dniu 29 czerwca 2010 roku przez biskupa Andrzeja Jeża. Projekt wyposażenia wnętrza świątyni został opracowany przez zespół profesora Wincentego Kućmy (Krzysztof Kućma i Zbigniew Prokop).
Pozłacane tabernakulum z inskrypcją Α/Ω otaczają cztery płaskorzeźby, przedstawiające sceny biblijne: Rozmnożenie Chleba, Cud w Kanie Galilejskiej, Ostatnia Wieczerza i Jezus Zmartwychwstały rozpoznany przy łamaniu chleba. Nad tabernakulum znajduje się wizerunek ukrzyżowanego, a pod krzyżem obraz patronki Matki Bożej Nieustającej Pomocy adorowany przez Aniołów. Ołtarz ofiarny został wykonany z litego bloku granitowego w kształcie stołu, na froncie którego znajduje się odlew Chrystusa w otoczeniu Dwunastu Apostołów. W nawach bocznych są umieszczone: obraz Miłosierdzia Bożego adorowany przez św. Jana Pawła II i św. Siostrę Faustynę Kowalską, ołtarz chrzcielny ze sceną Chrztu Pańskiego w odlewie z brązu i marmurową chrzcielnicą. W głębi nawy są umieszczone dwa przyścienne ołtarzyki św. Józefa i św. Michała Archanioła. Na ścianach bocznych są zawieszone stacje drogi krzyżowej wykonane z drewna.

</doc>
<doc id="5116064" url="https://pl.wikipedia.org/wiki?curid=5116064" title="Budynek Szkoły Podstawowej nr 17 w Toruniu">
Budynek Szkoły Podstawowej nr 17 w Toruniu

Budynek Szkoły Podstawowej nr 17 w Toruniu – zabytkowy gmach szkoły podstawowej w Toruniu.
Lokalizacja.
Budynek znajduje się w lewobrzeżnej części miasta, w dzielnicy Rudak, przy ul. Rudackiej 26-32, w sąsiedztwie nieczynnego cmentarza ewangelickiego i przydrożnej kapliczki.
Historia.
Nowy gmach szkoły podstawowej nr 17 wybudowano w 1966 roku w czynie społecznym przy współudziale Wyższej Szkoły Wojsk Rakietowych i Artylerii oraz Toruńskiej Ceramiki Budowlanej. W tym samym czasie przy szkole powstała również sala gimnastyczna świetlica oraz boisko.
W 2011 roku wyremontowano wnętrze obiektu, m.in. sale lekcyjne oraz korytarze, natomiast w 2015 roku został on ocieplony i pomalowany. W późniejszym czasie przy szkole, z inicjatywy Rady Osiedla Rudak, wybudowano plac zabaw.
Budynek wpisany jest do gminnej ewidencji zabytków (nr 2534).

</doc>
<doc id="5116067" url="https://pl.wikipedia.org/wiki?curid=5116067" title="Christian Friedrich Tieck">
Christian Friedrich Tieck

Christian Friedrich Tieck (znany również jako Fryderyk Abrahan Tieck, ur. 14 sierpnia 1776 w Berlinie, zm. 12 maja lub 24 maja 1851 w Berlinie) – niemiecki rzeźbiarz i malarz.
Był uczniem Johanna Gottfrieda Schadowa. W 1819 roku wraz z Christianem Danielem Rauchem otworzył pracownię w Berlinie. Tieck zaprojektował dekoracje rzeźbiarskie na Starym Muzeum i Konzerthaus Berlin oraz popiersie Wilhelma Heinricha Wackenrodra. W 1822 roku stworzył marmurowy relief na pomniku nagrobnym generała Gerharda von Scharnhorsta w Cmentarzu Inwalidów w Berlinie.
Jednym z bardziej jego znanych dzieł jest pomnik Mikołaja Kopernika w Toruniu. Prace nad pomnikiem Mikołaja Kopernika Tieck rozpoczął na początku lat 40., jednak w wyniku konfliktu pomiędzy rzeźbiarzem a stowarzyszeniem Coppernicus-Verein für Wissenschaft und Kunst (będącej fundatorem pomnika) prace nad projektem zakończył w 1846 roku. Pomnik astronoma odsłonięto 25 października 1853 roku, po śmierci Tiecka.
Jego starszy brat Ludwig był poetą, dramaturgiem i krytykiem literackim.

</doc>
<doc id="5116078" url="https://pl.wikipedia.org/wiki?curid=5116078" title="Konstanty Tadeusz Rdułtowski">
Konstanty Tadeusz Rdułtowski

Konstanty Rdułtowski (ur. 1804, zm. 1869) – orientalista, tłumacz, marszałek słucki, właściciel majątku Sawejki Jako pierwszy przetłumaczył na język polski fragmenty gruzińskiego poematu Rycerz w tygrysiej skórze.
Życiorys.
Syn Kazimierza, właściciela majątku Snów. Ukończył studia na Uniwersytecie Wileńskim oraz w Instytucie Języków Wschodu w Petersburgu. Z Ludwikiem Spitznaglem planował podróż do Gruzji. Świadczy o tym opublikowany w 1824 roku w „Dzienniku Wileńskim” wiersz "Do Konstantego Rdułtowskiego". W „Noworoczniku Litewskim na rok 1831” wydanym w 1830 roku przez Hipolita Klimaszewskiego ukazał się artykuł Rdułtowskiego "Szota Ruslaweli–georgijański poeta". Artykuł oprócz informacji o Gruzji zawierał streszczenie poematu Szoty Rustawelego, a rozważania o „oryginalnej poetyce dzieła” zawierały tłumaczenia dwóch obszernych fragmentów tekstu. Rdutłowski przetłumaczył prolog i list Nestan–Dareżan używając wierszy o różnej długości „od 13–zgłoskowca po 26–zgłoskowiec”. Tytuł utworu został przetłumaczony jako "Lampartoskóry". Była to pierwsza próba przetłumaczenia słynnego gruzińskiego poematu na język obcy, a zarazem pierwsza na język polski. W 1833 roku po przełożeniu na język rosyjski przez P. Dubrowskiego artykuł ukazał się w czasopiśmie „Moskowskij Tieleskop”, co sprawiło, że poezją Rustawelego zainteresowali się Rosjanie. Przedrukowało go również wydawane później w Tbilisi gruzińskie pismo Ciskari w tłumaczeniu Iwana Kereselidze. Długo nie znaliśmy nazwiska tłumacza ponieważ artykuł został podpisany kryptonimem K.R-dt. Rozszyfrował je pod koniec lat sześćdziesiątych XX wieku Wacław Kubacki.
W 1935 roku Konstanty ożenił się z Walerią Niezabitowską. We wianie otrzymała ona majątek Sawejki, chociaż z niektóre źródła podają, że Rdułtowski kupił majątek od teścia. Jako ziemianin został wybrany przez szlachtę na marszałka słuckiego.

</doc>
<doc id="5116082" url="https://pl.wikipedia.org/wiki?curid=5116082" title="167 Pułk Piechoty (1920)">
167 Pułk Piechoty (1920)



</doc>
<doc id="5116089" url="https://pl.wikipedia.org/wiki?curid=5116089" title="Fort de Marchovelette">
Fort de Marchovelette

Fort de Marchovelette – mały, trójkątny fort pancerny, projektu gen. Brialmonta, będący częścią pierścienia fortów twierdzy Namur (). 
Fort położony na wzgórzu o wys. 195 m n.p.m., na lewym brzegu Mozeli (3 km od rzeki), 6,85 km od Namur, krył ogniem swoich dwa łuki Mozeli (w Marche-les-Dames i w Namêche), linię kolejową do Huy, drogi do Tienen i do Leuven, broniąc ich wspólnie z odległym 5,95 km fortem de Cognelée i położonym w tej samej odległości fortem de Maizeret.
Trójkątny w kształcie fort o prostej linii koszar szyjowych; fosa, broniona przez zdwojoną kaponierę rewersową (czyli umieszczoną w przewskarpie) umieszczoną przy zbiegu fos, po przeciwnej stronie fortu niż brama główna; ta kaponiera uzbrojona była w dwie pary armat kal. 57 mm. 4 takie działa w kaponierze rewersowej na skrzydle broniły fosy szyjowej, a ostatnie umieszczone było w blokhauzie przy bramie. Do obrony bliskiej służyły ponadto 3 armaty tego samego kalibru, umieszczone w obrotowych, wysuwanych wieżach pancernych na masywnym bloku centralnego schronu; na bloku zamontowany był też silny reflektor w wysuwanej, pancernej kopule.
Na dachu schronu centralnego znajdowały się także 4 kopuły dział obrony dalekiej: w przedniej części jedna wieża z parą armat 150 mm, na skrzydłach dwie wieże z pojedynczą armatą 120 mm, do prowadzenia ognia bezpośredniego. W części centralnej znajdowała się kopuła haubicy 210 mm, do ognia pośredniego. Działa 150 mm M.1886 produkcji Kruppa, o długości lufy 3,8m i kącie podniesienia luf od -2° do +25°, miały zasięg 8,5 km. Wieża o średnicy 4,8m miała masę 224 ton i 25-osobową załogę (wraz z żołnierzami dostarczającymi amunicję z magazynów itp.). Wieża dział 120 mm miała taką samą średnicę i załogę, ale była lżejsza (188 ton). Armaty M. 1889, o długości lufy 3 i kącie podniesienia od -3° do +25°, strzelały na 8 km. Haubica 210 mm M.1889 Kruppa, o lufie 2,5 m i kącie podniesienia od -5° do +35° (zasięg ognia pośredniego 6,9 km), umieszczona była w mniejszej (3,6 m) i lżejszej (100 ton) wieży o 13-osobowej załodze. Lekkie działa 57 mm M.1888 Nordenfeldta miały lufy 1,5 m, kąt podniesienia od -8° do +10°, zasięg 300 m, a ich kopuły o średnicy 2,1 m i wadze 34 ton obsługiwało 6 ludzi. 
Artyleria fortu była zgrupowana w 9. baterię artylerii fortecznej.
20 sierpnia 1914 roku siły niemieckie podeszły pod miasto i rozlokowały baterie ciężkiej artylerii na osłoniętych pozycjach w pobliżu fortów w północnym kwadrancie. 21 kwietnia rozpoczęły atak, ostrzeliwując cztery północne forty na obu brzegach Mozeli z moździerzy 210 mm, 305 mm i 420 mm i miasto z dział 150 mm. Fort de Marchovelette, ostrzeliwany od godz. 10 przez moździerze 420 mm stracił dwie duże wieże pancerne, a koszary szyjowe zostały zrujnowane: pęknięcie pancerza unieruchomiło kopułę haubicy 210 mm; została zniszczona wieża dział 150 mm i jedna z wież 57 mm. Zniszczenie centralnej poterny pozbawiło załogę dostępu do urządzeń obrony bliskiej. O godz. 13 nieczynne były 3 z 4 dużych wież artyleryjskich i jedna mała (udało się częściowo naprawić jedną wieżę działa 120 mm); magazyn amunicji 210 mm był zniszczony, a woda z uszkodzonych cystern zalewała schron centralny. Załoga fortu zaczęła domagać się by wyjść i walczyć na otwartej przestrzeni. Dowódca, kpt. Duchâteau, usiłował uspokoić sytuację, ale spanikowani żołnierze wywiesili białą flagę i uciekli. 275 dezerterów pod wodzą dwóch oficerów zostało ujętych dopiero w Ponty i odstawionych pod strażą do Namur. Duchâteau został w forcie z ok. 90 ludźmi: ok. 40 artylerzystami, załogą kopuł i kilkoma piechurami. O 23 podchorąży Smeesters, tymczasowo mianowany oficerem, przemknął się między salwami i zaalarmował dowództwo; w nocy, ok. 3.30 nad ranem do fortu przybył nowy garnizon (160 artylerzystów i piechota). Ostrzał trwał całą noc. 22 sierpnia trzy bataliony francuskiej 8. brygady pod dowództwem gen. Mangina przeprowadziła wypad spod fortu de Marchovelette, by zdobyć pozycje artylerii niemieckiej, ale zostały odparte silnym ogniem broni maszynowej. Wieczorem oddziały belgijskie zostały wyparte z linii Marchovelette-Cognelée i przegrupowały się za fortami. Popołudniem i późnym wieczorem 22 sierpnia, działa 57 mm z wież fortu odparły dwa ataki niemieckiej piechoty. 23 sierpnia fort był wciąż bombardowany, mimo że jego działa milczały. O godz. 13.40 granat (prawdopodobnie 420 mm) przebił kopułę działa 120 mm i eksplodował, powodując wybuch amunicji; z garnizonu liczącego ok. 200 ludzi zginęło 50, 100 było rannych, a kolejnych 50 niezdolnych do walki; oficerowie, łącznie z trzykrotnie rannym dowódcą nie byli w stanie zapanować nad paniką. Jedyny opór stawiło kilku żołnierzy w bocznej wieży i w odciętej od centralnej części fortu kaponierze. W efekcie fort, którego wieże były wyłączone z akcji już dnia poprzedniego, został zdobyty o godz. 14. Łącznie przeciwko fortowi wystrzelono 50 granatów 420 mm i ok. 900 kal. 210 mm.
W okresie międzywojennym fort został zmodernizowany, wyremontowano uszkodzone lub zniszczone kopuły, wymieniono działa 57 mm na 75 mm, w kaponierach zainstalowano karabiny maszynowe. Fort otrzymał trzy wieże z haubicami 75 mm, jedną z armatą 75 mm i dwie z karabinami maszynowymi i moździerzem, oraz wieżę wentylacyjno-obserwacyjną. W czasie inwazji na Belgię bronił się trzy dni (15-18 maja 1940), ze stratą trzech zabitych wśród załogi.

</doc>
<doc id="5116093" url="https://pl.wikipedia.org/wiki?curid=5116093" title="Kamienica przy ulicy św. Mikołaja 42 we Wrocławiu">
Kamienica przy ulicy św. Mikołaja 42 we Wrocławiu

Kamienica przy ulicy św. Mikołaja 42 – zabytkowa kamienica o średniowiecznym rodowodzie znajdująca się przy ul. św. Mikołaja 42 we Wrocławiu.
Historia kamienicy i opis architektoniczny.
Kamienica wraz z trzema innymi przyległymi kamienicami została wzniesiona w okresie średniowiecza (pod koniec XIV wieku), a jej działka znajduje się pomiędzy dawnym pierwszym i drugim pasem umocnień w pobliżu Bramy Mikołajskiej. W pierwszej połowie XV wieku zespół tych kamienic zamieszkiwany był przez tkaczy i nazywany był "Pod Ramami" (sukienniczymi)
Pierwotnie była to prawdopodobnie trzykondygnacyjna renesansowa kamienica. Około 1700 roku została przebudowana. Zyskała wówczas czteroosiową fasadę z dwukondygnacyjnym szczytem w formie aediculi z trójkątnym tympanonem, otoczoną para lizen i wolutowymi spływami. Narożniki zostały ozdobione boniowanymi lizenami a pod okna dodano cokoły.
W 1889 roku kamienica została rozebrana w jej miejsce wzniesiono pięciokondygnacyjny budynek, dwutraktowy z jednokondygnacyjnym poddaszem. Budynek wyraźnie przewyższał sąsiednie budynki. Fasada została wykonana w eklektycznej formie z neorenesansowymi elementami architektonicznymi. Czteroosiowa fasada została ozdobiona dwukondygnacyjnym wykuszem w dwóch środkowych osiach (pierwsze i drugie piętro).
Po 1945.
Po 1945 wnętrza kamienicy pozbawiono wszelkich zabytkowych elementów architektonicznych. Wyremontowana została przylegająca oficyna i połączono ją z oficyną domu nr 40.

</doc>
<doc id="5116094" url="https://pl.wikipedia.org/wiki?curid=5116094" title="Erik Mobärg">
Erik Mobärg

Erik Olof Milton Mobärg (ur. 22 czerwca 1997 w Undersåker) – szwedzki narciarz dowolny, specjalizujący się w skicrossie, brązowy medalista mistrzostw świata.
Kariera.
Po raz pierwszy na arenie międzynarodowej pojawił się 11 stycznia 2014 roku w Hovfjället, gdzie w zawodach FIS Race zajął 38. miejsce w skicrossie. W 2017 roku zdobył brązowy medal w tej konkurencji na mistrzostwach świata juniorów w Chiesa in Valmalenco.
W Pucharze Świata zadebiutował 14 lutego 2015 roku w Åre, gdzie zajął 46. miejsce. Pierwsze punkty zdobył 11 lutego 2017 roku w Idre, zajmując szóste miejsce. W 2021 roku wywalczył brązowy medal na mistrzostwach świata w Idre. W zawodach tych wyprzedzili go tylko Alex Fiva ze Szwajcarii i Francuz François Place. W 2018 roku brał udział w igrzyskach olimpijskich w Pjongczangu, zajmując 26. miejsce.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skicrossu zastąpiła klasyfikację generalną.
Miejsca na podium w zawodach.
Mobärg nigdy nie stanął na podium zawodów PŚ.

</doc>
<doc id="5116095" url="https://pl.wikipedia.org/wiki?curid=5116095" title="Samuel Lew Ogiński">
Samuel Lew Ogiński

Samuel Lew Ogiński z Kozielska herbu Oginiec – ciwun trocki w latach 1633-1657, stolnik trocki w latach 1620-1633.
Był wyznawcą prawosławia.
Poseł na sejm 1643 roku, sejm 1647 roku.
Poseł nieznanego sejmiku na sejm koronacyjny 1649 roku.

</doc>
<doc id="5116100" url="https://pl.wikipedia.org/wiki?curid=5116100" title="Ángel María Villar">
Ángel María Villar

Ángel María Villar Llona (ur. 21 stycznia 1950 w Bilbao) – hiszpański piłkarz grający na pozycji pomocnika, reprezentant kraju, działacz piłkarski, z wykształcenia prawnik.
Kariera piłkarska.
Ángel María Villar karierę piłkarską rozpoczął w 1961 roku w juniorach Athleticu Bilbao, w których występował do 1969 roku. Następnie przeszedł do profesjonalnej drużyny klubu, jednak z powodu silnej konkurencji w klubie grał w latach 1969–1971 na wypożyczeniach w: Galdakao (1969–1970) oraz w CD Getxo (1970–1971), po czym wrócił do Athleticu Bilbao, z którym w sezonie 1972/1973 zdobył Puchar Króla Hiszpanii po wygranej w finale 29 czerwca 1973 roku na Estadio Vicente Calderón w Madrycie 2:0 z CD Castellón. Z klubem zajął dwukrotnie 3. miejsce w Primera División (1977, 1978), a w sezonie 1976/1977 dotarł do finału Pucharu Hiszpanii (przegrana w finale 2:2 k. 7:8 z Realem Betis Sewilla 25 czerwca 1977 na Estadio Vicente Calderón w Madrycie) oraz do finału Pucharu UEFA (przegrana w finale rywalizacja z włoskim Juventusem Turyn – 0:1, 2:1).
24 marca 1974 roku podczas bezbramkowo zremisowanego domowego meczu ligowego z FC Barceloną zaatakował gwiazdę "Dumy Katalonii" – Johana Cruijffa, za co został zawieszony na cztery mecze, jednak potem zawodnicy pogodzili się.
Po sezonie 1980/1981 zakończył piłkarską karierę po rozegraniu w barwach Athleticu Bilbao 361 meczów oraz zdobyciu 11 goli.
Kariera reprezentacyjna.
Ángel María Villar w 1972 roku rozegrał 1 mecz w amatorskiej reprezentacji Hiszpanii.
W latach 1973–1979 seniorskiej reprezentacji Hiszpanii rozegrał 22 mecze, w których zdobył 3 gole. Debiut zaliczył 17 października 1973 roku na stadionie BJK İnönü w bezbramkowo zremisowanym meczu towarzyskim z reprezentacją Turcji (50. mecz reprezentacji Turcji), natomiast ostatni mecz rozegrał 9 grudnia 1979 roku na stadionie Tsirio w wygranym 3:1 meczu eliminacyjnym mistrzostw Europy 1980 z reprezentacją Cypru, w którym w 5. minucie otworzył wynik meczu, a w 72. minucie został zastąpiony przez Jesúsa Maríę Zamorę i tym samym pomógł drużynie w awansie na turniej rozgrywany we Włoszech, na który nie został powołany.
Kariera działacza.
Ángel María Villar jeszcze w trakcie kariery piłkarskiej ukończył w 1979 roku studia prawnicze, a potem przez następne lata pracował w zawodzie w różnych organizacjach piłkarskich (był jednym z założycieli Hiszpańskiego Związku Piłkarzy w 1978 roku.
Praca w Królewskim Hiszpańskim Związku Piłki Nożnej.
Następnie pracował w Królewskim Hiszpańskim Związku Piłki Nożnej, w którym w 1988 roku José Luisa Rocę na stanowisku prezesa, na którym w 2017 roku został zastąpiony przez Juana Luisa Larreę. Za jego kadencji reprezentacja Hiszpanii zdobyła m.in.: mistrzostwo świata 2018 w Południowej Afryce oraz dwukrotnie mistrzostwo Europy (2008, 2012).
Był głównym pomysłodawcą kandydatury Hiszpanii i Portugalii na współgospodarzy mistrzostw świata 2018, jednak ostatecznie wybór padł na Rosję.
16 lutego 2012 roku został wybrany na siódmą kadencję, a w 2016 roku na ósmą kadencję.
Praca w FIFA i UEFA.
Wkrótce Villar wkrótce został wiceprezydentem UEFA, jednak po kontrowersyjnym odpadnięciu reprezentacji Hiszpanii w ćwierćfinale mistrzostw świata 2002 w Korei Południowej i Japonii (przegrana z reprezentacją Korei Południowej po rzutach karnych 3:5 – 0:0) zrezygnował ze stanowiska, jednak natychmiast został mianowany na to stanowisko, a dodatkowo został przewodniczącym Komisji Sędziowskiej UEFA oraz FIFA.
W okresie od 8 października 2015 roku do 14 września 2016 roku po zawieszeniu Michela Platiniego był pełniącym obowiązki prezydenta UEFA, a 13 listopada 2015 roku został ukarany grzywną w wysokości 25 000 franków szwajcarskich oraz ostrzeżenie od Komisji Etyki UEFA za brak współpracy w dochodzeniu w sprawie wyboru Kataru na gospodarza mistrzostw świata 2018.
16 marca 2017 roku zastąpił Issę Hayatou na stanowisku wiceprezydenta FIFA.
Aresztowanie.
18 lipca 2017 roku został aresztowany pod zarzutem defraudacji funduszy. Dziewięć dni później, 27 lipca 2017 roku zrezygnował z zajmowanych stanowisk w FIFA i UEFA, a wkrótce potem został odwołany ze stanowiska prezesa Królewskiego Hiszpańskiego Związku Piłki Nożnej.
Życie prywatne.
13 września 2016 roku w meksykańskim Toluca bratanica Ángela Maríi Villara – María Villar Galaz została porwana, potem zamordowana.

</doc>
<doc id="5116103" url="https://pl.wikipedia.org/wiki?curid=5116103" title="Kościół Nawiedzenia Najświętszej Maryi Panny w Luboszu">
Kościół Nawiedzenia Najświętszej Maryi Panny w Luboszu

Kościół Nawiedzenia Najświętszej Maryi Panny w Luboszu – rzymskokatolicki kościół parafialny należący do parafii pod tym samym wezwaniem (dekanat pniewski archidiecezji poznańskiej).
Jest to świątynia wzniesiona w latach 1818–1823 z fundacji Bnińskich. Charakteryzuje się skromną klasycystyczną architekturą. Budowla jest salowa, nakrywa ją dachem dwuspadowy. Od strony zachodniej jest umieszczona niska wieża. W 1. połowie 2004 roku został przeprowadzony remont polegający na wymianie pokrycia dachowego, impregnacji więźby dachowej, wymianie opierzeń i instalacji odwadniającej. Równocześnie została wykonana naprawa tynków oraz zostały wymalowane trzy elewacje wieży w partii dachowej. W następnych latach zostały wykonane prace renowacyjne wewnątrz kościoła.
Do wyposażenia kościoła należą m.in.: obraz ołtarzowy z obrazem Matki Boskiej z Dzieciątkiem z XVIII wieku, chrzcielnica, blachy i portrety trumienne wykonane na przełomie XVII i XVIII wieku, krucyfiksy, monstrancje.

</doc>
<doc id="5116105" url="https://pl.wikipedia.org/wiki?curid=5116105" title="Lista posiadaczek WWE Raw Women’s Championship">
Lista posiadaczek WWE Raw Women’s Championship

WWE Raw Women’s Championship to mistrzostwo przeznaczone dla kobiet promowane przez amerykańską federację profesjonalnego wrestlingu WWE, które bronione jest przez zawodniczki należące do brandu Raw. Podobnie jak w przypadku większości tytułów mistrzowskich w wrestlingu, zdobywczyni tytułu mistrzowskiego jest wyłaniana na podstawie ustalonego wcześniej scenariusza.
3 kwietnia 2016 podczas pre-show WrestleManii 32 członkini WWE Hall of Fame Lita ogłosiła, że WWE Divas Championship zostanie zastąpione przez nowe WWE Women’s Championship, którego inauguracyjna posiadaczka zostanie wyłoniona, w walce pomiędzy panującą mistrzynią WWE Divas Charlotte, Sashą Banks i Becky Lynch tego samego dnia. Starcie wygrała Charlotte, zostając ostatnią posiadaczką Divas Championship, a zarazem pierwszą posiadaczką Women’s Championship.
Początkowo mistrzostwo dzieliło nazwę z pierwotnym WWE Women’s Championship, które było bronione, w latach 1956–2010. W 2016 roku, po przywróceniu podziału na brandy, Charlotte wraz z WWE Women’s Championship została przydzielona na Raw, wskutek czego nazwa tytułu została zmieniona na WWE Raw Women’s Championship, a SmackDown utworzyło odpowiednik WWE SmackDown Women’s Championship.
Tytuł mistrzowski posiadało 10 zawodniczek. Charlotte Flair zdobyła wyróżnienie sześć razy, najwięcej spośród wszystkich mistrzyń. Piąte panowanie Flair było najkrótsze spośród wszystkich i trwało zaledwie 1 dzień. Becky Lynch posiadała mistrzostwo najdłużej – 373 dni (398 dni według WWE). Asuka jest najstarszą mistrzynią, wygrywając tytuł po raz drugi, w wieku 38 lat, a Sasha Banks i Rhea Ripley to najmłodsze mistrzynie (24 lata).
Obecną mistrzynią jest Bianca Belair, która jest w swoim pierwszym panowaniu. Pokonała poprzednią mistrzynię Becky Lynch podczas pierwszej części WrestleManii 38, 2 kwietnia 2022.
Łączna liczba posiadań.
Stan na .

</doc>
<doc id="5116118" url="https://pl.wikipedia.org/wiki?curid=5116118" title="Oliwer Magnusson">
Oliwer Magnusson

Isak Oliwer Magnusson (ur. 3 czerwca 2000 w Oviken) – szwedzki narciarz dowolny, specjalizujący się w slopestyle'u i Big Air, złoty medalista mistrzostw świata.
Kariera.
Po raz pierwszy na arenie międzynarodowej pojawił się 16 lutego 2014 roku w Vännäs, gdzie w zawodach FIS Race zajął 21. miejsce w slopestyle'u. W 2017 roku zdobył srebrny medal w tej konkurencji na mistrzostwach świata juniorów w Chiesa in Valmalenco. Podczas rozgrywanych rok później mistrzostw świata juniorów w Cardronie wygrał rywalizację slopestyle'u.
W Pucharze Świata zadebiutował 2 grudnia 2016 roku w Mönchengladbach, gdzie zajął ósme miejsce w Big Air. Tym samym już w debiucie zdobył pierwsze punkty. W sezonie 2020/2021 zajął trzecie miejsce w klasyfikacji OPP i klasyfikacji Big Air. W 2021 roku wywalczył złoty medal w Big Air na mistrzostwach świata w Aspen. W zawodach tych wyprzedził Kanadyjczyka Édouarda Therriaulta i Kima Gubsera ze Szwajcarii. W 2018 roku brał udział w igrzyskach olimpijskich w Pjongczangu, zajmując 18. miejsce w slopestyle'u.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja generalna została zastąpiona przez klasyfikację Park &amp; Pipe (OPP), łączącą slopestyle, halfpipe oraz big air. 

</doc>
<doc id="5116123" url="https://pl.wikipedia.org/wiki?curid=5116123" title="Campbellton (Nowy Bruszwik)">
Campbellton (Nowy Bruszwik)



</doc>
<doc id="5116124" url="https://pl.wikipedia.org/wiki?curid=5116124" title="Magda Šaturová">
Magda Šaturová

Magda Šaturová-Seppová (ur. 4 lipca 1929, zm. 10 września 2016) – słowacka esperantystka i członek honorowy UEA.
Życiorys.
Po studiach na anglistyce i uzyskaniu doktoratu w 1953 roku, pracowała jako redaktor w wydawnictwie literackim, a następnie w latach 1955–1987 w Słowackim Wydawnictwie Pedagogicznym. Redagowała podręczniki i słowniki oraz napisała lub przetłumaczyła kilka książek w języku esperanto. Równocześnie prowadziła kursy na Wydziale Języków Obcych na Uniwersytecie Komeńskiego w Bratysławie i była członkiem Międzynarodowej Akademii Nauk San Marino (AIS San Marino). Od 1990 roku była reprezentantką IKUE (Internacia Katolika Unuiĝo Esperantista) na Słowacji. Słowackie Stowarzyszenie Esperantystów w 1987 roku wyróżniło ją srebrnym medalem. Od 1947 roku była członkiem UEA, a od 1960 roku delegatem ds. językoznawstwa, literatury i katolicyzmu tej organizacji. Od 2004 roku była jej członkiem honorowym.

</doc>
<doc id="5116126" url="https://pl.wikipedia.org/wiki?curid=5116126" title="Specjalizacja gospodarstwa rolnego">
Specjalizacja gospodarstwa rolnego

Specjalizacja gospodarstwa rolnego – polega na ograniczeniu lub eliminacji z produkcji niektórych gałęzi (produktów) i ukierunkowaniu gospodarstwa na wytwarzaniu jednej, bądź niewielu gałęzi (produktów). Im bardziej wyspecjalizowane gospodarstwo, tym mniej produktów wytwarza, a wytwarzanie tylko jednego produktu oznacza pełną specjalizację.
Cele specjalizacji gospodarstw rolnych.
Celem specjalizacji gospodarstwach rolnych jest poprawa opłacalności wytwarzania poprzez dopasowywanie struktur produkcji do potrzeb rynku rolnego. Ponadto celem specjalizacji jest skoncentrowanie produkcję na wybranej gałęzi produkcji, poprzez właściwe wykorzystania potencjału produkcyjnego. Występujące czynniki produkcji w postaci ziemi, kapitału i pracy dzięki specjalizacji pozwalają na obniżenia kosztów produkcji, poprawę efektywności ekonomicznej, wprowadzenie postępu rolniczego oraz obniżenie nakładów pracy . 
Regulacje prawne związane ze specjalizacja gospodarstw rolnych.
Według uchwały Rady Ministrów z 1976 r. za specjalistyczne gospodarstwo rolne uważano gospodarstwo, które uzyskiwało produkcję towarową z jednego kierunku produkcji rolnej w określonych rozmiarach. Warunkiem było, aby na podstawie umów wieloletnich wytworzone produkty zbywano jednostkom gospodarki uspołecznionej. 
Zarządzeniem Ministra Rolnictwa i Finansów z 1976 r. doprecyzowano pojęcie gospodarstwo specjalistyczne. Za takie uznano w sytuacji, gdy
Plan przekształceniowy powinien określać:
W załączniku do omawianego zarządzenia wymieniono warunki zaliczania gospodarstw indywidualnych do gospodarstw specjalistycznych, w tym docelową powierzchnię upraw, będących przedmiotem specjalizacji. Przykładowo przy roślinach oleistych gospodarstwo powinno uprawiać na powierzchni 3 ha, zaś w strukturze zasiewów powinno stanowić 30%. Dla ziemniaków odpowiednio 2 ha i 25%, zaś dla kukurydzy na ziarno 3 ha i 35% powierzchni zasiewów.
Gospodarstwo specjalistyczne uzyskiwały dostęp do kredytów inwestycyjnych, które były udzielane na okres spłaty do 30 lat, z karencją do 5 lat. Dodatkowo przysługiwało umorzenie kredytów pod warunkiem, pełnej realizacji inwestycji i dostarczenia produktów rolnych jednostkom gospodarki uspołecznionej.
Nowe regulacje prawne funkcjonowania gospodarstw specjalistycznych.
Według uchwały Rady Ministrów z 1978 r. za gospodarstwo specjalistyczne uważano takie:
Naczelnik gminy prowadził rejestr gospodarstw specjalistycznych, zaś posiadacz takiego gospodarstwa otrzymywał kartę gospodarstwa specjalistycznego.
Właściciel gospodarstwa specjalistycznego zobowiązany był do sporządzenia planu, który obejmował:
W załączniku do uchwały w sposób odmienny określono kryteria bycia gospodarstwem specjalistycznym. Za takie uważano, gdy minimum produktów roślinnych z ha gruntów ornych stanowiła:
Minimum produktów zwierzęcych dla gospodarstw specjalistycznych przyjęto:
Posiadaczom specjalistycznych gospodarstw rolnych przysługiwało pierwszeństwo w korzystaniu z pomocy kredytowej państwa na cele inwestycyjne i produkcyjne . Ponadto przysługiwało z tytułu kosztów inwestycyjnych umorzenia:

</doc>
<doc id="5116131" url="https://pl.wikipedia.org/wiki?curid=5116131" title="Kamienica przy ulicy św. Mikołaja 43 we Wrocławiu">
Kamienica przy ulicy św. Mikołaja 43 we Wrocławiu

Kamienica przy ulicy św. Mikołaja 43 – zabytkowa kamienica o średniowiecznym rodowodzie znajdująca się przy ul. św. Mikołaja 43 we Wrocławiu.
Historia kamienicy i opis architektoniczny.
Kamienica wraz z trzema innymi przyległymi kamienicami została wzniesiona w okresie średniowiecza (pod koniec XIV wieku), a jej działka znajduje się pomiędzy dawnym pierwszym i drugim pasem umocnień w pobliżu Bramy Mikołajskiej. W pierwszej połowie XV wieku zespół tych kamienic zamieszkiwany był przez tkaczy i nazywany był "Pod Ramami" (sukienniczymi)
Do końca XIX wieku kamienica nr 43 miała skromną, trzyosiową barokową fasadę z jednokondygnacyjnym szczytem. Był to wówczas trzykondygnacyjny budynek o trójtraktowym układzie. W 1890 roku zmieniono ją w neomanierystycznym stylu dodając stosowne dekoracje.
Po 1945.
Do 1962 roku kamienica od zachodu przylegała do dawnego klasycystycznego budynku Bankhaus Gebrüder Alexander. Po 1945 wnętrza kamienicy pozbawiono wszelkich zabytkowych elementów architektonicznych.

</doc>
<doc id="5116134" url="https://pl.wikipedia.org/wiki?curid=5116134" title="François Lafortune (ur. 1896)">
François Lafortune (ur. 1896)

François Jacques Florentin Lafortune (ur. 10 stycznia 1896 w Leuven, zm. ?) – belgijski strzelec, pięciokrotny olimpijczyk, mistrz świata.
Kariera.
Uczestnik 5 edycji igrzysk olimpijskich (IO 1924, IO 1936, IO 1948, IO 1952, IO 1960), na których wystartował w 11 konkurencjach. Najwyższe pozycje zajął podczas pierwszych igrzysk – uplasował się na 11. miejscu w drużynowym strzelaniu z karabinu dowolnego i 19. pozycję w karabinie dowolnym leżąc z 600 m. Był najstarszym belgijskim sportowcem podczas igrzysk w 1952 i 1960 roku. Jest także prawdopodobnie najstarszym belgijskim sportowcem w całej historii igrzysk olimpijskich (w Rzymie miał ukończone 64 lata i 243 dni).
Lafortune zdobył 4 medale na mistrzostwach świata. Jedyne złoto wywalczył podczas turnieju w 1924 roku, gdy został mistrzem w karabinie wojskowym stojąc z 300 m. W 1930 roku zdobył srebro w drużynowym strzelaniu z karabinu małokalibrowego stojąc z 50 m (skład zespołu: Marcel Gheyssens, Marcel Lafortune, François Lafortune, Paul Sylva, Paul Van Asbroeck) i brąz w karabinie wojskowym klęcząc z 300 m, przegrywając wyłącznie z Karlem Zimmermannem i Wilhelmem Schnyderem. Ostatnie podium zdobył w roku 1958, gdy zajął 3. miejsce w karabinie małokalibrowym klęcząc z 50 m – pokonali go Vilho Ylönen i Marat Nijazow.
Jego brat Marcel i syn Frans także byli strzelcami (wszyscy wystartowali razem na igrzyskach w 1960 roku). Brat Hubert był gimnastykiem.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5116135" url="https://pl.wikipedia.org/wiki?curid=5116135" title="Zheng Qinwen">
Zheng Qinwen

Zheng Qinwen (; ur. 8 października 2002) – chińska tenisistka.
Kariera tenisowa.
W swojej karierze wygrała w ośmiu turniejach singlowych rangi ITF. 20 marca 2023 zajmowała najwyższe miejsce w rankingu singlowym WTA Tour – 23. pozycję, natomiast 26 października 2020 osiągnęła najwyższą lokatę w deblu – 724. miejsce.
W sezonie 2022 zwyciężyła w zawodach cyklu WTA 125 w Walencji, wygrywając w meczu finałowym z Wang Xiyu 6:4, 4:6, 6:3.
Historia występów wielkoszlemowych.
Występy w grze mieszanej.
Zheng Qinwen nigdy nie startowała w rozgrywkach gry mieszanej podczas turniejów wielkoszlemowych.

</doc>
<doc id="5116138" url="https://pl.wikipedia.org/wiki?curid=5116138" title="Kia EV6">
Kia EV6

Kia EV6 – elektryczny samochód osobowy typu crossover klasy średniej produkowany pod południowokoreańską marką Kia od 2021 roku.
Historia i opis modelu.
Rozwój.
W marcu 2019 roku podczas Geneva Motor Show Kia przedstawiła studium zapowiadające pierwszy w historii południowokoreańskiej firmy wysokowydajnościowy pojazd od podstaw zbudowany z myślą o napędzie elektrycznym - Kia Imagine Concept. W grudniu tego samego roku producent oficjalnie zapowiedział plany wdrożenia modelu o koncepcji wskazanej przez prototyp Imagine do produkcji seryjnej.
W lipcu 2020 roku w internecie opublikowano pierwsze zdjęcia głęboko zamaskowanych egzemplarzy przedprodukcyjnych gotowego samochodu, a w podczas rozwojów samochód określany był roboczym określeniem Kia CV zaczerpniętym z kodu fabrycznego nadanego przez producenta.
Premiera.
Produkcyjny samochód otrzymał nazwę Kia EV6, będąc nie tylko pierwszym samochodem południowokoreańskiego producenta zbudowanego od podstaw z myślą o napędzie elektrycznym, ale i pierwszym pojazdem z nowej linii modelowej w pełni elektrycznych pojazdów z przedrostkiem "EV". 
Kia EV6 przyjęła postać średniej wielkości crossovera opartego o nową architekturę koncernu Hyundai o nazwie "E-GMP", na której zbudowano także pokrewnego Hyundaia Ioniq 5 i Genessa GV60.
Pojazd utrzymano w nowym awangardowym języku stylistycznym Kii o przydomku "Opposites united", którego charakterystycznymi cechami stały się brak dotychczasowego wzoru "tygrysiego nosa" z przodu oraz muskularna i aerodynamiczna sylwetka z agresywnie ukształtowanymi reflektorami, chowanymi klamkami czy tylnym spojletem zintegrowanym z lampami. 
Kabina pasażerska została utrzymana we wzornictwie tożsamym z przedstawioną wcześniej na początku roku Kią K8, wyróżniając się awangardowo stylizowanym tunelem środkowym z okrągłym przełącznikiem trybów jazdy, dwuramienną kierownicą, a także dwoma 12-calowymi wyświetlaczami w roli zegarów oraz centrum sterowania systemem multimedialnym Kia UVO Connect. Tradycyjną formę przycisków zachował m.in. panel klimatyzacji.
EV6 GT.
Równolegle z debiutem podstawowej gamy wariantów EV6, producent przedstawił także topową wyczynową odmianę Kia EV6 GT. Pod kątem wizualnym zyskała ona m.in. matowy lakier, przeprojektowany zderzak przedni z większymi wlotami powietrza, a także zmodyfikowany zderzak tylny i większe alufelgi. Układ napędowy zyskał moc 585 KM i 740 Nm maksymalnego momentu obrotowego, a także akumulatory 58 lub 77,4 kWh. Sportowa Kia EV6 GT rozwija 100 km/h w 3,5 sekundy. Po wycofaniu modelu Kia Stinger z początkiem 2023 roku, EV6 obrało rolę topowego modelu o sportowej charakterystyce.
Sprzedaż.
Kia EV6 powstała jako samochód globalny na czele z rynkami Korei Południowej, Europy, Stanów Zjednoczonych oraz Chin. W ciągu 24 godzin od debiutu na rodzimym południowokoreańskim rynku producent zebrał 21 tysięcy zamówień, z kolei na początku maja 2021 Kia ogłosiła, że wśród europejskich nabywców zgromadziła 3 razy więcej zamówień niż planowała - ponad 33 tysiące. 
Dostawy pierwszych egzemplarzy do nabywców na rynku europejskim zaplanowano na drugą połowę 2021 roku, z kolei w Ameryce Północnej będzie to miało miejsce w pierwszych miesiącach 2022 roku.

</doc>
<doc id="5116139" url="https://pl.wikipedia.org/wiki?curid=5116139" title="Jacques Lafortune">
Jacques Lafortune



</doc>
<doc id="5116145" url="https://pl.wikipedia.org/wiki?curid=5116145" title="Tatiana Izotowa">
Tatiana Izotowa

Tatiana Izotowa – rosyjska pisarka i tłumaczka.
Życiorys.
W 2020 roku otrzymała wsparcie Instytutu Książki w ramach Programu Translatorskiego ©POLAND na tłumaczenie na rosyjski książki Katarzyny Ryrych "Łopianowe pole". Książka została wydana w Kazachstanie. Jest pomysłodawcą wydawania przez wydawnictwo działające przy czasopiśmie "Nowoje Literaturnoje Obozrienije" Polskiej Serii w ramach której ukazały się w Rosji książki polskich pisarzy: Adama Wiedemanna "Sęk pies brew", Olgi Tokarczuk "Prawiek i inne czasy", Zbigniewa Kruszyńskiego "Na lądach i morzach" czy "Dukla" Andrzeja Stasiuka.

</doc>
<doc id="5116165" url="https://pl.wikipedia.org/wiki?curid=5116165" title="Eugenia Stołyhwo">
Eugenia Stołyhwo

Eugenia Stołyhwo, także Stołyhwowa, de domo Piotrowska (ur. 7 września 1894 w Warszawie, zm. 25 grudnia 1965 w Przegorzałach) – polska antropolożka, badaczka rozwoju fizycznego człowieka. Pierwszy rektor Wyższej Szkoły Wychowania Fizycznego w Krakowie.
Życiorys.
Urodziła się 7 września 1894 roku w Warszawie jako Eugenia Piotrowska. W latach 1911–1914 studiowała na Wydziale Przyrodniczym warszawskich Kursów Pedagogicznych dla Kobiet Jana Miłkowskiego, choć ze względu na wybuch I wojny światowej dyplom przyznano jej dopiero w 1915 roku. Tego samego roku wyszła za mąż za antropologa Kazimierza Stołyhwę. Podczas wojny krótko pracowała jako nauczycielka w gimnazjach żeńskich, po czym w latach 1917–1925 studiowała na Wydziale Przyrodniczym Uniwersytetu Warszawskiego. W tym czasie była także laborantką w Instytucie Nauk Antropologicznych Towarzystwa Naukowego Warszawskiego. W 1925 roku uzyskała tytuł doktora filozofii pracą "Charakterystyka antropologiczna kości gnykowej", po czym przez dekadę kontynuowała pracę w Instytucie Nauk Antropologicznych, gdzie pełniła funkcję asystentki z tytułem doktora. W latach 30. XX w. pracowała krótko za granicą w Zakładzie Antropologii przy Muzeum Historii Naturalnej w Paryżu, w Muzeum Historii Naturalnej w Chicago, w National Museum w Waszyngtonie, a także w Zakładzie Antropologii w Londynie. W 1934 roku habilitowała się na Wydziale Lekarskim Uniwersytetu Poznańskiego na podstawie rozprawy o ludności województwa lubelskiego. W drugiej połowie lat 30., aż do 1939 roku, pracowała na Uniwersytecie Jagiellońskim. Podczas II wojny światowej należała do Rady Głównej Opiekuńczej oraz działała na rzecz zwolnienia wykładowców z obozów koncentracyjnych. 
Po wojnie powróciła do pracy na Uniwersytecie Jagiellońskim. W 1950 roku, gdy krakowskie Studium Wychowania Fizycznego przekształcono w Wyższą Szkołę Wychowania Fizycznego w Krakowie, została jej pierwszym rektorem, sprawując funkcję przez 5 lat. W tym czasie kompletnie zmieniła strukturę instytucji, by odpowiadała współczesnemu podejściu do kultury fizycznej. W 1951 roku uzyskała tytuł profesora tytularnego, a w 1954 roku została profesorem nadzwyczajnym. Na początku lat 60. otrzymała tytuł profesora zwyczajnego. W tym samym czasie objęła kierownictwo Zakładu Antropologii UJ, które wcześniej sprawował jej mąż. W 1964 roku przeszła na emeryturę. 
Jest autorką około 70 zróżnicowanych tematycznie publikacji. Z początku w pracy naukowej zajmowała się tematyką osteologii i kraniologii. Jej pionierskie prace o dymorfizmie budowy kości gnykowej były szeroko cytowane. Zajmowała się prognatyzmem twarzy w aspekcie zmienności rasowej, jednocześnie odnosząc się bardzo krytycznie do typologii rasowej. Ważnym obszarem jej badań był wpływ czynników środowiskowych na rozwój fizyczny dzieci i młodzieży. Była jednym z autorów pierwszego tomu "Anatomii człowieka: podręcznika dla studentów i lekarzy" (1952). Zainicjowała, współtworzyła i zredagowała podręcznik "Zarys antropologii", który ukazał się w 1962 roku. W 1959 roku ukazał się pod jej redakcją przekład Charlesa Darwina "O pochodzeniu człowieka" autorstwa Stanisława Panka. Za zasługi na polu nauki została odznaczona w 1955 roku Krzyżem Kawalerskim Orderu Odrodzenia Polski. 
Zmarła 25 grudnia 1965 roku w Przegorzałach pod Krakowem. Została pochowana na cmentarzu Salwatorskim w Krakowie.

</doc>
<doc id="5116168" url="https://pl.wikipedia.org/wiki?curid=5116168" title="Kent Scholz">
Kent Scholz

Kent Scholz (ur. 16 października 1968) – niemiecki piłkarz występujący na pozycji obrońcy, trener piłkarski. Posiada również obywatelstwo duńskie.
Życiorys.
W 1990 roku został piłkarzem Esbjerg fB. W klubie tym zadebiutował 16 września w spotkaniu przeciwko Vanløse IF. Z Esbjergiem dwukrotnie awansował do 1. division, rozgrywając łącznie w jego barwach 194 mecze. Na początku 1997 roku przeszedł do Vejle BK. W Superligaen zadebiutował 14 marca w wygranym 3:0 spotkaniu z Brøndby IF. W sezonie 1996/1997 zdobył z Vejle wicemistrzostwo Danii. Ogółem w tym klubie wystąpił w 126 ligowych meczach, z czego w 100 na poziomie Superligaen. W 2001 roku został piłkarzem niemieckiego Flensburg 08, zaś we wrześniu objął dodatkowo funkcję trenera. Karierę piłkarską zakończył w 2003 roku, a trenerem klubu był jeszcze przez dwa kolejne lata.
Jego synem jest piłkarz, Alexander Scholz.

</doc>
<doc id="5116172" url="https://pl.wikipedia.org/wiki?curid=5116172" title="Al-Kahf (sura)">
Al-Kahf (sura)

Pochodzenie nazwy sury.
 .

</doc>
<doc id="5116173" url="https://pl.wikipedia.org/wiki?curid=5116173" title="Édouard Therriault">
Édouard Therriault

Édouard Therriault (ur. 16 lutego 2003 w Montréalu) – kanadyjski narciarz dowolny, specjalizujący się w slopestyle'u i Big Air, srebrny medalista mistrzostw świata.
Kariera.
Po raz pierwszy na arenie międzynarodowej pojawił się 31 marca 2018 roku w Le Relais, gdzie w zawodach Nor-Am Cup zajął 31. miejsce w slopestyle'u. W 2019 roku zdobył złoty medal w tej konkurencji na mistrzostwach świata juniorów w Kläppen.
W Pucharze Świata zadebiutował 16 marca 2019 roku w Quebecu, gdzie zajął 25. miejsce w Big Air. Tym samym już w debiucie zdobył pierwsze punkty. Pierwsze podium w zawodach tego cyklu wywalczył 16 stycznia 2022 roku w Font-Romeu, kończąc rywalizację w slopestyle'u na trzeciej pozycji. Wyprzedzili go jedynie Szwajcar Andri Ragettli i Ben Barclay z Nowej Zelandii.
W 2021 roku wywalczył srebrny medal w Big Air na mistrzostwach świata w Aspen. W zawodach tych rozdzielił Szweda Oliwera Magnussona i Kima Gubsera ze Szwajcarii. Na rozgrywanych rok później igrzyskach olimpijskich w Pekinie zajął trzynaste miejsce w Big Air i slopestyle'u.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja generalna została zastąpiona przez klasyfikację Park &amp; Pipe (OPP), łączącą slopestyle, halfpipe oraz big air. 

</doc>
<doc id="5116176" url="https://pl.wikipedia.org/wiki?curid=5116176" title="Marcel Lafortune">
Marcel Lafortune

Marcel Jean Josse Lafortune (ur. 29 września 1900 w Leuven, zm. ?) – belgijski strzelec, czterokrotny olimpijczyk, medalista mistrzostw świata.
Kariera.
Uczestnik 4 edycji igrzysk olimpijskich (IO 1936, IO 1948, IO 1956, IO 1960), na których wystartował w 7 konkurencjach. Najwyższą pozycje zajął podczas igrzysk w Londynie – uplasował się na 8. miejscu w pistolecie dowolnym z 50 m. Był najstarszym belgijskim sportowcem podczas igrzysk w 1956 roku.
Lafortune zdobył 2 medale na mistrzostwach świata, oba podczas turnieju w 1930 roku. Zdobył srebro w drużynowym strzelaniu z karabinu małokalibrowego stojąc z 50 m (skład zespołu: Marcel Gheyssens, Marcel Lafortune, François Lafortune, Paul Sylva, Paul Van Asbroeck) i srebro w pistolecie dowolnym z 50 m, w którym pokonał go wyłącznie Jean Révilliod de Budé.
Jego brat François i bratanek Frans także byli strzelcami (wszyscy wystartowali razem na igrzyskach w 1960 roku). Brat Hubert był gimnastykiem.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5116177" url="https://pl.wikipedia.org/wiki?curid=5116177" title="Hall of Fame Open 2021">
Hall of Fame Open 2021

Hall of Fame Open 2021 – tenisowy turniej ATP kategorii ATP Tour 250 w sezonie 2021 z cyklu Hall of Fame Open rozgrywany w dniach 12–18 lipca 2021 roku w Newport na kortach trawiastych o puli nagród wynoszącej 535 535 dolarów amerykańskich.

</doc>
<doc id="5116179" url="https://pl.wikipedia.org/wiki?curid=5116179" title="Hall of Fame Tennis Championships 2021">
Hall of Fame Tennis Championships 2021



</doc>
<doc id="5116180" url="https://pl.wikipedia.org/wiki?curid=5116180" title="Hall of Fame Tennis Championships 2019">
Hall of Fame Tennis Championships 2019



</doc>
<doc id="5116182" url="https://pl.wikipedia.org/wiki?curid=5116182" title="Hall of Fame Tennis Championships">
Hall of Fame Tennis Championships



</doc>
<doc id="5116185" url="https://pl.wikipedia.org/wiki?curid=5116185" title="Falkenberg nad Wiarem">
Falkenberg nad Wiarem



</doc>
<doc id="5116187" url="https://pl.wikipedia.org/wiki?curid=5116187" title="Wsiewołod Aleksandrow">
Wsiewołod Aleksandrow

Wsiewołod Aleksandrow (ur. 4 czerwca 1936 w Moskwie - zm. 25 lipca 2010 w Moskwie) – malarz radziecki i rosyjski, członek Związku Artystów ZSRR, przedstawiciel tzw. nurtu nonkonformistycznego.
Biografia.
Wsiewołod Aleksandrow urodził się w 1936 roku w starej rodzinie szlacheckiej. Jego ojciec, architekt i grafik, Jurij Aleksandrow (1910 – 1976) brał udział w wielu dużych przedsięwzięciach, m.in. pod kierownictwem Aleksieja Wiktorowicza Szczusiewa zajmował się opracowaniem projektu wykończenia wnętrz Hotelu Moskwa.
Po ukończeniu Moskiewskiej Średniej Szkoły Sztuk Plastycznych przy Instytucie Sztuki im. Surikowa Wsiewołod Aleksandrow brał lekcje u W. J. Jegorowa, znanego rosyjskiego i radzieckiego artysty plastyka teatralnego i filmowego.
W 1957 roku Wsiewołod Aleksandrow rozpoczął naukę w Szkole Stroganowskiej (obecnie Moskiewski Państwowy Artystyczno-Przemysłowy Uniwersytet imienia S.G. Stroganowa), na kierunku malarstwo monumentalne. W roku 1959 uczestniczył w pracach naukowo-badawczych mających na celu określenie stanu fresków w Monasterze Terapontowskim. Ta wyprawa naukowa wywarła znaczący wpływ na rozwój Wsiewołoda Aleksandrowa jako artysty. Po powrocie z niej, niezadowolony z oferowanego w Stroganowce systemu kształcenia, rzucił szkołę i przeniósł się do Państwowej Akademii Sztuk Pięknych Estońskiej SRR w Tallinie.
W Estonii malarstwa uczyli go prof. Joahannes Vyrahansu i artysta ludowy ESRR prof. Valerian Lojk. Obaj należeli do europejskiej szkoły malarstwa i doskonalili swój warsztat w Paryżu. Po ukończeniu akademii Wsiewołod Aleksandrow wrócił do Moskwy, gdzie brał udział w pierwszej Wszechzwiązkowej Wystawie Młodzieżowej.
Pod koniec lat sześćdziesiątych w twórczości Wsiewołoda Aleksandrowa pojawiało się coraz więcej dzieł abstrakcyjnych. Właśnie wtedy powstał cykl obrazów abstrakcyjnych oraz seria grafik, poświęconych ówczesnej architekturze Paryża. W roku 1969 Wsiewołod Aleksandrow wstąpił do Zjednoczonego Komitetu Związków Zawodowych Artystów Grafików, a w roku 1979 został członkiem sekcji malarstwa. Od połowy lat siedemdziesiątych był stałym uczestnikiem wystaw w galerii przy ul. Małaja Gruzinskaja w Moskwie. W roku 1979 w kilku miastach PRL odbyły się wystawy autorskie malarza. Jedyna autorska wystawa Wsiewołoda Aleksandrowa w ZSRR w 1982 roku została zamknięta za próbę udostępnienia cyklu prac abstrakcyjnych o tematyce religijnej.
W kwietniu 1991 r. w Warszawie miała miejsce wystawa autorska malarza, po której miał on zaszczyt uczestniczyć w audiencji papieskiej. Papież Jan Paweł II pobłogosławił artystę oraz jego obraz "Madonna Misericordia". Do ostatnich chwil swojego życia Wsiewołod Aleksandrow aktywnie pracował, a także uczestniczył w wystawach.
Wsiewołod Aleksandrow zmarł 25 lipca 2010 r. w Moskwie.

</doc>
<doc id="5116189" url="https://pl.wikipedia.org/wiki?curid=5116189" title="Prague Open 2021">
Prague Open 2021

Prague Open 2021, właśc. Livesport Prague Open 2021 – tenisowy turniej WTA kategorii WTA 250 w sezonie 2021 z cyklu WTA Prague Open rozgrywany w dniach 12–18 lipca 2021 roku w Pradze na kortach twardych o puli nagród wynoszącej 250 000 dolarów amerykańskich.

</doc>
<doc id="5116190" url="https://pl.wikipedia.org/wiki?curid=5116190" title="Kim Gubser">
Kim Gubser

Kim Gubser (ur. 17 maja 2000) – szwajcarski narciarz dowolny, specjalizujący się w slopestyle'u i Big Air, srebrny medalista mistrzostw świata.
Kariera.
Po raz pierwszy na arenie międzynarodowej pojawił się 30 października 2014 roku w ośrodku narciarskim Glacier 3000, gdzie w zawodach FIS zajął 16. miejsce w slopestyle'u. W 2018 roku zdobył złoty medal w tej konkurencji na mistrzostwach świata juniorów w Cardronie.
W Pucharze Świata zadebiutował 14 stycznia 2017 roku w Font-Romeu, gdzie zajął 53. miejsce w slopestyle'u. Pierwsze punkty zdobył dwa tygodnie później w Seiser Alm, zajmując 15. miejsce w tej samej konkurencji. W 2021 roku wywalczył brązowy medal w Big Air na mistrzostwach świata w Aspen. W zawodach tych wyprzedzili go tylko Oliwer Magnusson ze Szwecji i Kanadyjczyk Édouard Therriault.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja generalna została zastąpiona przez klasyfikację Park &amp; Pipe (OPP), łączącą slopestyle, halfpipe oraz big air. 
Miejsca na podium w zawodach.
Gubser nigdy nie stanął na podium zawodów PŚ.

</doc>
<doc id="5116191" url="https://pl.wikipedia.org/wiki?curid=5116191" title="Rożewo">
Rożewo



</doc>
<doc id="5116192" url="https://pl.wikipedia.org/wiki?curid=5116192" title="Rożewo (obwód lwowski)">
Rożewo (obwód lwowski)



</doc>
<doc id="5116193" url="https://pl.wikipedia.org/wiki?curid=5116193" title="Katastrofa lotnicza w Ałmaty (1980)">
Katastrofa lotnicza w Ałmaty (1980)



</doc>
<doc id="5116200" url="https://pl.wikipedia.org/wiki?curid=5116200" title="Johan Cruyff ArenA">
Johan Cruyff ArenA



</doc>
<doc id="5116205" url="https://pl.wikipedia.org/wiki?curid=5116205" title="Pomnik Piekarczyka w Elblągu">
Pomnik Piekarczyka w Elblągu

Pomnik Piekarczyka w Elblągu – pomnik legendarnej postaci odsłonięty 30 września 2006 przy Bramie Targowej w Elblągu.
Opis.
Pomnik upamiętnia postać legendarnego bohaterskiego czeladnika piekarskiego, który uratował miasto przed Krzyżakami 8 marca 1521 podczas wojny polsko-krzyżackiej. Kilkunastoletni chłopak drewnianą łopatą przeciął w ostatniej chwili grube liny podtrzymujące kratę w Bramie Targowej sprawiając, że elblążanie mogli odeprzeć skutecznie najazd wojsk krzyżackich. Na jego cześć w Bramie Targowej zawieszona została owa drewniana łopata, która według legendy znajdowała się tam przez kolejnych 250 lat. Obecnie można zobaczyć jej odcisk u wejścia do bramy.
Uśmiechnięty Piekarczyk prawą dłonią opiera się o biodro, a lewą podtrzymuje się na swojej łopacie. Posąg wykonany w brązie mierzy 160 centymetrów wysokości. Autorem pomnika jest rzeźbiarz Waldemar Grabowiecki, który wykonał także tablicę informacyjną z brązu w kształcie tarczy, wmontowaną 19 czerwca 2009 w głaz znajdujący się obok pomnika. Na tarczy w językach polskim, niemieckim i angielskim znajduje się informacja o treści: 

</doc>
<doc id="5116208" url="https://pl.wikipedia.org/wiki?curid=5116208" title="Kamienica przy ulicy św. Mikołaja 13 we Wrocławiu">
Kamienica przy ulicy św. Mikołaja 13 we Wrocławiu

Kamienica przy ulicy św. Mikołaja 13 – zabytkowa kamienica narożna znajdująca się przy ul. św. Mikołaja 13 i ul. Rzeźniczej we Wrocławiu. 
Czterokondygnacyjna, czteroosiowa od strony ul. św. Mikołaja i siedmioosiowa od strony ul. Rzeźniczej kamienica została wzniesiona około 1860 roku . 

</doc>
<doc id="5116215" url="https://pl.wikipedia.org/wiki?curid=5116215" title="François Lafortune (1932–2020)">
François Lafortune (1932–2020)

François Jacques Marie Gérard „Frans” Lafortune (ur. 7 grudnia 1932 w Visé, zm. 18 kwietnia 2020) – belgijski strzelec, siedmiokrotny olimpijczyk.
Kariera.
Z wykształcenia był lekarzem, pracował w belgijskiej służbie zdrowia, a także m.in. w centrum transfuzji krwi przy Czerwonym Krzyżu.
Uczestnik 7 edycji igrzysk olimpijskich (IO 1952, IO 1956, IO 1960, IO 1964, IO 1968, IO 1972, IO 1976), na których wystartował w 14 konkurencjach. Najwyższą pozycję zajął podczas igrzysk w Meksyku, gdzie uplasował się na 10. miejscu w karabinie małokalibrowym leżąc z 50 m. W tej samej konkurencji był 14. zawodnikiem igrzysk w Monachium. W Meksyku zajął również 15. pozycję w karabinie małokalibrowym w trzech postawach z 50 m. Wśród belgijskich sportowców jedynie tenisista stołowy Jean-Michel Saive ma taką samą liczbę występów na igrzyskach olimpijskich co Lafortune (startował 7 razy w latach 1988–2012).
Według niektórych źródeł, Lafortune zdobył brązowy medal w karabinie małokalibrowym klęcząc z 50 m podczas mistrzostw świata w 1958 roku. Medal ten przypisuje się jednak głównie jego ojcu.
Jego ojcem był François, a wujem Marcel, również strzelcy (wszyscy wystartowali razem na igrzyskach w 1960 roku). Wuj Hubert był gimnastykiem, zaś sam Lafortune był teściem medalistki olimpijskiej Heidi Rakels.

</doc>
<doc id="5116217" url="https://pl.wikipedia.org/wiki?curid=5116217" title="Claus Frandsen">
Claus Frandsen

Claus Frandsen (ur. 21 czerwca 1969) – duński piłkarz występujący na pozycji napastnika.
Życiorys.
Jest wychowankiem Glostrup IF32. W 1987 roku został wcielony do pierwszej drużyny. W Glostrup występował do 1997 roku, po czym został piłkarzem Vejle BK. W Superligaen zadebiutował 22 marca w zremisowanym 1:1 spotkaniu z AaB, w którym strzelił ponadto gola. W barwach Vejle rozegrał łącznie 20 meczów w Superligaen, w których zdobył dwa gole. W 2000 roku, po przebyciu poważnej kontuzji, wrócił do Glostrup IF32. Ogółem w barwach tego klubu strzelił ponad 200 bramek. W 2003 roku zakończył karierę.

</doc>
<doc id="5116221" url="https://pl.wikipedia.org/wiki?curid=5116221" title="Szpital Bożego Grobu">
Szpital Bożego Grobu



</doc>
<doc id="5116223" url="https://pl.wikipedia.org/wiki?curid=5116223" title="François Lafortune">
François Lafortune



</doc>
<doc id="5116227" url="https://pl.wikipedia.org/wiki?curid=5116227" title="Edmund Pokrzywa">
Edmund Pokrzywa

Edmund Pokrzywa ps. „Konrad” (ur. 23 czerwca 1908 w Wadowicach, zm. 16 maja 1975 w Pruszkowie) – polski nauczyciel, działacz społeczny i instruktor harcerski w stopniu harcmistrza. Podporucznik AK i LWP.
Życiorys.
Pochodził z rodziny nauczycielskiej, syn Franciszka i Heleny. Rodzina przeniosła się do Warszawy w 1914 roku. Wstąpił do utworzonego w 1918 roku Związku Harcerstwa Polskiego, do 2 Warszawskiej Drużyny Harcerskiej, a w 1919 złożył przyrzeczenie harcerskie na ręce hm. Tadeusza Maresza. W latach 1921–1926 należał do 55 WDH, gdzie pełnił funkcję kolejno zastępowego i przybocznego. W latach 1926–1928 był przybocznym w 40 WDH (przy ul. Złotej). W trakcie służby w 40 WDH nawiązał kontakt ze środowiskiem skupionym wokół Juliusza Dąbrowskiego inspirującego się myślą i działalnością niedługo wcześniej poległego drużynowego 40 WDH Mieczysława Bema. Wraz z tym gronem w 1931 roku współzałożył Koło Instruktorów im. Mieczysława Bema, mające za swój główny cel programowo-metodyczny objęcie pracą wychowawczą dzieci i młodzieży ze środowisk robotniczych i rozwój drużyn przy szkołach powszechnych. Uczył się w Państwowym Gimnazjum Męskim im. Tadeusza Reytana, Gimnazjum Męskim im. Joachima Lelewela, a następnie w latach 1926–1933 w Państwowym Seminarium Nauczycielskim im. Stanisława Konarskiego w Warszawie. W trakcie nauki w seminarium został powołany do wojska. Od października 1929 uczył się w Szkole Podchorążych Rezerwy w Zambrowie, ukończył ją we wrześniu 1930 roku. W 1933 roku otrzymał Dyplom Nauczyciela Szkół Powszechnych nr. 10 1932/33, został przygotowany do nauczania wychowania fizycznego i przysposobienia wojskowego. W latach 1932–1935 był komendantem hufca drużyn szkół powszechnych na Czerniakowie. W latach 30. wstąpił do PPS.
Od roku szkolnego 1933/34 uczył w warszawskich szkołach powszechnych, zaś w roku szkolnym 1934/35 rozpoczął pracę w Szkole Powszechnej w Czechowicach (Ursusie), do których przeprowadził się z Warszawy w 1935 roku. Wówczas w związku ze zmianą miejsca pracy i zamieszkania przeniósł się także do Chorągwi Mazowieckiej ZHP. Został zastępcą komendanta Hufca Piastów i drużynowym 207 MDH w Czechowicach-Ursusie. Między 1 a 27 września 1939 roku brał udział w obronie Warszawy jako dowódca samodzielnego plutonu 36 pułku piechoty Legii Akademickiej. Pracę w szkole powszechnej kontynuował również po wybuchu II wojny światowej, równolegle z organizacją i prowadzeniem tajnego nauczania w Ursusie. W grudniu 1939 roku współorganizował konspiracyjną grupę wojskową na terenie Ursusa, która w 1940 roku uformowała się w kompanię „Kordian”. W trakcie okupacji kontynuował służbę harcerską, współorganizując Szare Szeregi w Ursusie. W 1943 roku jako podporucznik został szefem kompanii w strukturach AK. Od marca do października 1943 był dowódcą ochrony radiostacji i Szkoły Podchorążych Łączności. Pod koniec 1943 roku był inicjatorem i współorganizatorem powołania tajnej szkoły średniej w Ursusie, która po wojnie przekształciła się w liceum (istniejące do dziś LVI LO im. rtm. Witolda Pileckiego w Warszawie). W sierpniu 1944 roku Pokrzywa brał udział w koncentracji oddziałów AK w lasach sękocińsko-chojnowskich, jednak z uwagi na sytuację militarną koncentracja została rozwiązana.
W marcu 1945 roku Pokrzywa zgłosił się do LWP i został skierowany do Zamościa, gdzie w stopniu podporucznika był komendantem IV referatu PW i WF w Rejonowej Komendzie Uzupełnień Zamość. W czasie służby wojskowej był również kierownikiem referatu drużyn gimnazjalnych (harcerze starsi) w Hufcu Zamość. Pracował także jako instruktor osadnictwa wojskowego, co wiązało się z czasowym pobytem w Gubinie. W listopadzie 1945 roku jako nauczyciel został zdemobilizowany i wrócił do Ursusa, gdzie rozpoczął pracę w Przyzakładowej Zasadniczej Szkole Zawodowej ZM Ursus. W lutym 1946 roku, został komendantem Hufca im. hm. Mieczysława Bema obejmującego swoją działalnością Ursus, Włochy, Ożarów i Zaborów, zaś w kwietniu tego samego roku uzyskał stopień harcmistrza na kursie harcmistrzowskim w X Pawilonie Cytadeli Warszawskiej. Funkcję hufcowego sprawował do roku 1947, zaś w 1948 roku w związku ze zobowiązaniami zawodowymi częściowo wycofał się z ZHP, które niedługo później zostało rozwiązane. W tym samym roku jako dotychczasowy członek PPS po scaleniu partii z PPR został członkiem PZPR. Wkrótce zaangażował się jednak w działalność Powszechnej Organizacji „Służba Polsce”, prowadził hufiec tej organizacji. W 1951 roku był wicedyrektorem Ośrodka Szkolenia Zawodowego w Ursusie, a w latach 1952–1954 wicedyrektorem Zasadniczej Szkoły Zawodowej w Ursusie. Później pracował w Warszawie, w latach 1954–1955 jako wicedyrektor, a następnie 1955–1968 jako dyrektor Technikum Mechaniki Precyzyjnej. W trakcie całej pracy zawodowej w szkolnictwie organizował dla młodzieży coroczne wycieczki krajoznawcze, krajowe i zagraniczne. Po reaktywacji ZHP w 1956 wspierał jego odrodzenie w Ursusie i uczestniczył w pracach Komendy Chorągwi Mazowieckiej, wizytował również obozy harcerskiej akcji letniej. Pod koniec lat 50. zaniechał aktywnej działalności w ZHP. W 1968 roku został zmuszony do przejścia na wcześniejszą emeryturę wbrew swojej woli, z powodów politycznych. Na emeryturze Pokrzywa przeprowadził się do Pruszkowa, gdzie aktywnie uczestniczył w pracach lokalnego oddziału ZBoWiD. Zmarł 16 maja 1975 roku.
Edmund Pokrzywa został upamiętniony za sprawą odsłoniętego we wrześniu 2013 roku poświęconego mu kamienia-pomnika w Parku Czechowickim w Warszawie-Ursusie.

</doc>
<doc id="5116230" url="https://pl.wikipedia.org/wiki?curid=5116230" title="Jacques Delval">
Jacques Delval

Jacques Delval (ur. 1 kwietnia 1908 w Uccle, zm. ?) – belgijski strzelec, olimpijczyk.
Uczestnik Letnich Igrzysk Olimpijskich 1948. Zajął 33. miejsce w karabinie małokalibrowym leżąc z 50 m (startowało 71 zawodników).

</doc>
<doc id="5116231" url="https://pl.wikipedia.org/wiki?curid=5116231" title="Budynek przy ul. Niesiołowskiego 20 w Toruniu">
Budynek przy ul. Niesiołowskiego 20 w Toruniu

Budynek przy ul. Niesiołowskiego 20 w Toruniu – zabytkowa siedziba Toruńskiego Stowarzyszenia „Współpraca” w Toruniu. 
Lokalizacja.
Budynek znajduje się we wschodniej części miasta, w dzielnicy Rubinkowo, przy ulicy Niesiołowskiego 20. 
Historia.
W budynku w latach 70. XX wieku mieściła się Szkoła Podstawowa nr 10, a w latach 80. Państwowe Przedszkole nr 24. Na początku lat 90. władze Torunia ulokowały tu część oddziałów Szkoły Muzycznej, które istniały w tym miejscu do 2006 roku. 
Od 1 listopada 2007 roku obiekt jest siedzibą Toruńskiego Stowarzyszenia „Współpraca”.
Budynek wpisany jest do gminnej ewidencji zabytków (nr 2192).
Architektura.
Budynek powstał w tzw. stylu dworkowym. 

</doc>
<doc id="5116234" url="https://pl.wikipedia.org/wiki?curid=5116234" title="Wacław Dudek (major)">
Wacław Dudek (major)

Wacław Dudek (ur. 9 kwietnia 1917 r. w Opocznie, zm. 6 marca 1981 r. w Londynie) – oficer artylerii Wojska Polskiego, major Polskich Sił Zbrojnych, uczestnik II wojny światowej. 
Życiorys.
Był trzecim w kolejności z czworga dzieci Wincentego i Feliksy z domu Czernic. Po ukończeniu szkoły podstawowej w Tomaszowie Mazowieckim (budynek dzisiejszej filii Uniwersytetu Łódzkiego) oraz Gimnazjum Realnego Matematyczno-Przyrodniczego (dzisiejszy Zespół Szkół Ponadpodstawowych nr 1), rozpoczął w 1937 r. naukę w Szkole Podchorążych Rezerwy Artylerii we Włodzimierzu Wołyńskim, a następnie w Oficerskiej Szkole Artylerii Przeciwlotniczej w Trauguttowie koło Brześcia nad Bugiem. 
1 września 1939 r. otrzymał awans na stopień podporucznika. Brał czynny udział w kampanii wrześniowej, w składzie baterii artylerii przeciwlotniczej, która podczas silnych niemieckich nalotów wyróżniała się, niszcząc m.in. 2 niemieckie samoloty. 16 września w Krzemieńcu, na podstawie rozkazu Dowódcy Obrony Przeciwlotniczej Kraju odznaczony Krzyżem Walecznych za odparcie ataku lotnictwa Luftwaffe na stację kolejową Brześć w dniu 13 września 1939 r. 
Po klęsce wrześniowej przeszedł granicę polsko-węgierską i dostał się do obozu internowania w Nagykanizsie. Stamtąd przedostał się przez m.in. Jugosławię na Zachód i dołączył do tworzącej się polskiej armii we Francji. We Francji służył w Zgrupowaniu Artylerii Przeciwlotniczej, w składzie baterii broniącej portu St. Nazaire. Po klęsce Francji, w czerwcu 1940 r. ewakuowany do Wielkiej Brytanii. Jako ochotnik służył w obsłudze pociągów pancernych, które jako pierwsze miały spotkać inwazyjne oddziały niemieckie. Po pewnym czasie rozkazem został skierowany do Ośrodka Artylerii Przeciwlotniczej w Szkocji, gdzie służył w oddziałach osłaniających od niemieckich nalotów port Dundee. W 1941 r. awansował na stopień porucznika. W czerwcu 1942 r., wraz z utworzeniem 1 Pułku Artylerii Przeciwlotniczej, wchodzącego w skład 1 Dywizji Pancernej, otrzymał przydział do pułku na stanowisko dowódcy 1 baterii. Na tym stanowisku wszedł do działań w Normandii. W toczących się walkach bateria pod jego dowództwem wyróżniała się. Zniszczyła trzy samochody pancerne stanowiące szpicę oddziałów niemieckich, podczas operacji w okolicach Falaise, przerywając w ten sposób dalszy ruch nieprzyjaciela. Za działalność bojową i czyny wybitnego męstwa odznaczony Krzyżem Srebrnym Orderu Wojennego Virtuti Militari oraz Krzyżem Walecznych. Po działaniach pod Falaise, po reorganizacji pułku 25 września 1944 r. został adiutantem dowódcy 1 Pułku Artylerii Przeciwlotniczej. Był w gronie oficerów, którym przysługiwało prawo noszenia Odznaki Pułkowej. Brał udział w wyzwalaniu przez 1 Dywizję Pancerną Belgii i Holandii. W okolicy miasta l’Abeele na pograniczu francusko-belgijskim atakował wraz z 3 żołnierzami i partyzantami maquis dużą grupę żołnierzy niemieckich, przedzierających się do swojej jednostki. Po zdecydowanym ataku i strzelaninie pojmał i przekazał następnie żołnierzom kanadyjskim 36 jeńców niemieckich, w tym 2 oficerów. W styczniu 1945 r. awansowany do stopnia kapitana, a już po zakończeniu działań wojennych do stopnia majora. 
Po demobilizacji osiedlił się w Londynie, w dzielnicy Ealing, zawarł związek małżeński z Czesławą z domu Kozak, której ojciec i brat byli żołnierzami 2 Korpusu Polskiego. Mieli dwoje dzieci, Annę Bogumiłę i Krzysztofa. Na emigracji wykonywał zawód zegarmistrza. Był jednym z organizatorów środowiska polskiego, miejscowej i Szkoły Sobotniej dla dzieci. W latach 1973-1979 pełnił funkcje wiceprezesa Związku Artylerii Przeciwlotniczej. Zmarł 6 marca 1981 r., pochowany został na cmentarzu Gunnersburry. 12 sierpnia 1981 r. wdowa po mjr. Wacławie Dudku przekazała mundur, odznaczenia i dokumenty wojskowe zmarłego męża do zbiorów Muzeum w Tomaszowie Mazowieckim. 

</doc>
<doc id="5116238" url="https://pl.wikipedia.org/wiki?curid=5116238" title="Iwanowy-Iwanowy">
Iwanowy-Iwanowy

Iwanowy-Iwanowy (ros. Ивановы-Ивановы; ang. "The Ivanovs vs. The Ivanovs") – rosyjski serial, emitowany na antenie STS od 16 października 2017 roku.
Opis fabuły.
Serial opowiada o dwóch rodzinach. 16 lat temu w szpitalu dochodzi do pomyłki, wskutek której w rodzinie bogaczy wychowuje się syn ubogich Iwanowów i na odwrót - do biednych trafia dziecko bogatych. Gdy prawda wyjdzie na jaw, ponownie dojdzie do zamiany, co będzie owocowało w mnóstwo przezabawnych sytuacji dla obu rodzin.

</doc>
<doc id="5116241" url="https://pl.wikipedia.org/wiki?curid=5116241" title="Hungarian Grand Prix 2021">
Hungarian Grand Prix 2021

Hungarian Grand Prix 2021 – tenisowy turniej WTA kategorii WTA 250 w sezonie 2021 z cyklu Hungarian Grand Prix rozgrywany w dniach 12–18 lipca 2021 roku w Budapeszcie na kortach ceglanych o puli nagród wynoszącej 235 238 dolarów amerykańskich.

</doc>
<doc id="5116242" url="https://pl.wikipedia.org/wiki?curid=5116242" title="Jacek Górski">
Jacek Górski



</doc>
<doc id="5116244" url="https://pl.wikipedia.org/wiki?curid=5116244" title="Hungarian Ladies Open">
Hungarian Ladies Open



</doc>
<doc id="5116246" url="https://pl.wikipedia.org/wiki?curid=5116246" title="Anastasija Smirnowa">
Anastasija Smirnowa

Anastasija Andriejewna Smirnowa (ros.: Анастасия Андреевна Смирнова; ur. 11 września 2002 w Czusowoju) – rosyjska narciarka dowolna, specjalizująca się w jeździe po muldach, brązowa medalistka olimpijska, dwukrotna medalistka mistrzostw świata.
Kariera.
Po raz pierwszy na arenie międzynarodowej pojawiła się 19 marca 2016 roku w Czusowoju, gdzie w zawodach FIS zajęła czwarte miejsce w jeździe po muldach. W 2017 roku zdobyła srebro w jeździe po muldach i brąz w muldach podwójnych na mistrzostwach świata juniorów w Chiesa in Valmalenco. Podczas rozgrywanych dwa lata później mistrzostw świata juniorów w tej samej miejscowości zwyciężyła w muldach podwójnych. Ponadto na mistrzostwach świata juniorów w Kranojarsku w 2021 roku wywalczyła brązowe medale w obu konkurencjach.
W Pucharze Świata zadebiutowała 11 lutego 2017 roku w Pjongczangu, gdzie zajęła 32. miejsce w jeździe po muldach. Pierwsze punkty zdobyła 7 grudnia 2018 roku w Ruce, zajmując 14. miejsce w tej konkurencji. Pierwszy raz na podium zawodów pucharowych stanęła 25 stycznia 2020 roku w Mont-Tremblant, kończąc rywalizację w jeździe po muldach na trzeciej pozycji, za Francuzką Perrine Laffont i Juliją Gałyszewą z Kazachstanu. W 2021 roku wywalczyła złoto w muldach podwójnych i brąz w jeździe po muldach na mistrzostwach świata w Ałmaty.
W 2022 na zimowych igrzyskach olimpijskich w Pekinie wywalczyła brązowy medal w konkurencji jazdy po muldach.
Osiągnięcia.
Puchar Świata.
Pozycje w klasyfikacji generalnej.
Od sezonu 2020/2021 klasyfikacja jazdy po muldach jest jednocześnie klasyfikacją generalną.

</doc>
<doc id="5116250" url="https://pl.wikipedia.org/wiki?curid=5116250" title="Ziarnojadek łuskowany">
Ziarnojadek łuskowany

Ziarnojadek łuskowany, ziarnojadek wyspowy ("Sporophila bouvronides") – gatunek małego ptaka z rodziny tanagrowatych (Thraupidae). Występuje w północnej i północno-środkowej części Ameryki Południowej. Nie jest zagrożony.
Systematyka.
Gatunek ten jako pierwszy opisał René Lesson w 1831 roku. Czasami takson ten bywał uznawany za podgatunek ziarnojadka wąsatego ("S. lineola"). Część autorów uznaje ten gatunek za monotypowy, ale niektórzy wyróżniają dwa podgatunki: "S. b. bouvronides" i "S. b. restricta" . Proponowany podgatunek "restricta" znany jest wyłącznie z pojedynczego okazu pozyskanego w dolinie rzeki Magdalena w Kolumbii.
Morfologia.
Niewielki ptak o silnym dziobie i czarnych oczach. Samce mają czarną głowę z dużymi białymi wąsami, szaroczarny grzbiet, skrzydła i ogon oraz biały brzuch. Samice są oliwkowo-brązowe na grzbiecie i bladożółtawe w spodniej części ciała, mają matowy żółtawy dziób. Są identyczne jak samice ziarnojadka wąsatego i w zasadzie nie ma możliwości ich rozróżnienia w terenie, chyba że towarzyszą im samce.
Długość ciała 10-11 cm; masa ciała 8-11 g.
Zasięg występowania.
Ziarnojadek łuskowany w sezonie lęgowym występuje w pasie od północnej Kolumbii przez zachodnią, środkową i północną Wenezuelę, Trynidad i Tobago, Gujanę, Surinam, Gujanę Francuską oraz skrajnie północną Brazylię. Występuje do wysokości 900 m n.p.m. Część populacji jest osiadła, ale większość poza sezonem lęgowym migruje na południe, po północną i zachodnią brazylijską Amazonię, wschodni Ekwador, Peru i północną Boliwię. Zabłąkane osobniki spotykano też w Panamie.
Ekologia.
Jego głównym habitatem są otwarte bagna i rozległe łąki z wysokimi trawami, często w sąsiedztwie wody. Często jest spotykany w stadach. Żywi się ziarnami traw.
Status i ochrona.
W Czerwonej księdze gatunków zagrożonych IUCN ziarnojadek łuskowany od 1988 roku klasyfikowany jest jako gatunek najmniejszej troski (LC, "Least Concern"). Liczebność populacji nie została oszacowana, ale ptak ten opisywany jest jako „dość pospolity”. Ze względu na brak widocznych zagrożeń organizacja BirdLife International uznaje trend liczebności populacji za stabilny.

</doc>
<doc id="5116259" url="https://pl.wikipedia.org/wiki?curid=5116259" title="De Panne (1954)">
De Panne (1954)

De Panne (M925) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w listopadzie 1953 roku w stoczni Hiltebrant Drydock Company w Kingston, a w skład marynarki wojennej Belgii został przyjęty we wrześniu 1954 roku. W 1969 roku jednostkę zwrócono USA, po czym została przekazana Turcji i wcielona do marynarki wojennej pod nazwą „Seymen”. Jednostkę wycofano ze służby w 1998 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „De Panne” zbudowany został w stoczni Hiltebrant Drydock Company w Kingston. Stępkę okrętu położono w listopadzie 1953 roku, nieznana jest data wodowania. Jednostka miała nosić oznaczenie MSC-131.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz kadłubowy sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„De Panne” został przyjęty w skład Belgijskiej Marynarki Wojennej we wrześniu 1954 roku. Okręt otrzymał numer burtowy M925. W 1969 roku trałowiec został zwrócony USA, po czym został przekazany Turcji i 19 listopada 1970 roku wszedł do służby w Türk Deniz Kuvvetleri pod nazwą „Seymen”. Okręt otrzymał numer taktyczny M507. Jednostkę wycofano ze służby w 1998 roku.

</doc>
<doc id="5116265" url="https://pl.wikipedia.org/wiki?curid=5116265" title="Strelica">
Strelica

Strelica – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Łużki.
Dawniej używana nazwa – Strzelica.
Historia.
W czasach zaborów ówczesna wieś w gminie Hermanowicze, w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 55 osób, wszystkie były wyznania rzymskokatolickiego. Jednocześnie 20 mieszkańców zadeklarowało polską a 35 białoruską przynależność narodową. Było tu 12 budynków mieszkalnych. W 1931 w 13 domach zamieszkiwało 66 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5116267" url="https://pl.wikipedia.org/wiki?curid=5116267" title="Konstancja Marianna z Potockich Szczukowa">
Konstancja Marianna z Potockich Szczukowa



</doc>
<doc id="5116275" url="https://pl.wikipedia.org/wiki?curid=5116275" title="Streżeniowo">
Streżeniowo

Streżeniowo – dawna leśniczówka. Tereny na których leżała znajdują się obecnie na Białorusi, w obwodzie witebskim, w rejonie miorskim, w sielsowiecie Nowy Pohost.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 leśniczówka leżała w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 1 domu zamieszkiwało 6 osób.

</doc>
<doc id="5116278" url="https://pl.wikipedia.org/wiki?curid=5116278" title="Szczemiele">
Szczemiele

Szczemiele – dawny folwark. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 26 osób, 21 było wyznania rzymskokatolickiego a 5 prawosławnego. Jednocześnie 8 mieszkańców zadeklarowało polską a 18 białoruską przynależność narodową. Były tu 2 budynki mieszkalne. W 1931 w 3 domach zamieszkiwało 22 osoby.

</doc>
<doc id="5116279" url="https://pl.wikipedia.org/wiki?curid=5116279" title="Hamburg European Open 2021 (mężczyźni)">
Hamburg European Open 2021 (mężczyźni)

Hamburg European Open 2021 – tenisowy turniej ATP kategorii ATP Tour 500 w sezonie 2021 z cyklu Hamburg European Open rozgrywany w dniach 12–18 lipca 2021 roku w Hamburgu na kortach ceglanych o puli nagród wynoszącej 1 168 220 euro.

</doc>
<doc id="5116281" url="https://pl.wikipedia.org/wiki?curid=5116281" title="Hamburg European Open 2021">
Hamburg European Open 2021



</doc>
<doc id="5116283" url="https://pl.wikipedia.org/wiki?curid=5116283" title="Dwulitrowy Rajdowy Puchar Świata 1993">
Dwulitrowy Rajdowy Puchar Świata 1993

Dwulitrowe Rajdowe Mistrzostwa Świata 1993 – pierwszy sezon nowo utworzonego cyklu Dwulitrowy Rajdowy Puchar Świata dla samochodów dwulitrowych i mniejszych, odbywający się równolegle z Rajdowymi Mistrzostwami Świata w roku 1993 pod patronatem FIA. W cyklu wzięło udział piętnaście marek, w tym niektóre z niewielką lub żadną tradycją w rajdach światowych, takie jak Łada, Daihatsu czy Wartburg.

</doc>
<doc id="5116286" url="https://pl.wikipedia.org/wiki?curid=5116286" title="Wiktorija Łazarienko">
Wiktorija Łazarienko

Wiktorija Siergiejewna Łazarienko (ros.: Виктория Сергеевна Лазаренко; ur. 25 marca 2003 w Czusowoju) – rosyjska narciarka dowolna, specjalizująca się w jeździe po muldach, srebrna medalistka mistrzostw świata.
Kariera.
Po raz pierwszy na arenie międzynarodowej pojawiła się 19 marca 2017 roku w Czusowoju, gdzie w zawodach FIS zajęła dziesiąte miejsce w jeździe po muldach. W 2018 roku zdobyła brąz w jeździe po muldach i złoto w muldach podwójnych na mistrzostwach świata juniorów w Duved. Podczas rozgrywanych rok później mistrzostw świata juniorów w Chiesa in Valmalenco zajęła trzecie miejsce w jeździe po muldach. Ponadto na mistrzostwach świata juniorów w Kranojarsku w 2021 roku wywalczyła srebrny medal w jeździe po muldach i srebrny w muldach podwójnych.
W Pucharze Świata zadebiutowała 2 marca 2019 roku w Szymbulaku, gdzie zajęła 11. miejsce w jeździe po muldach. Tym samym już w debiucie zdobyła pierwsze punkty. W 2021 roku wywalczyła srebrny medal w muldach podwójnych na mistrzostwach świata w Ałmaty, rozdzielając na podium swoją rodaczkę Anastasiję Smirnową i Anastasiję Gorodko z Kazachstanu.
Osiągnięcia.
Puchar Świata.
Pozycje w klasyfikacji generalnej.
Od sezonu 2020/2021 klasyfikacja jazdy po muldach jest jednocześnie klasyfikacją generalną.
Miejsca na podium.
Łazarienko nie stała na podium zawodów PŚ.

</doc>
<doc id="5116287" url="https://pl.wikipedia.org/wiki?curid=5116287" title="Verviers (1956)">
Verviers (1956)

Verviers (M934) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w październiku 1954 roku w stoczni Hodgdon Brothers w East Boothbay, a w skład marynarki wojennej Belgii został przyjęty 4 czerwca 1956 roku. W 1972 roku okręt przebudowano na niszczyciel min. Jednostkę wycofano ze służby w 1987 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Verviers” zbudowany został w stoczni Hodgdon Brothers w East Boothbay. Stępkę okrętu położono w październiku 1954 roku, nieznana jest data wodowania. Jednostka miała nosić oznaczenie MSC-259.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz kadłubowy sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Verviers” został przyjęty w skład Belgijskiej Marynarki Wojennej 4 czerwca 1956 roku, przybywając do Belgii 19 czerwca. Okręt otrzymał numer burtowy M934. W 1969 roku dokonano zmiany uzbrojenia artyleryjskiego jednostki, w miejsce podwójnego zestawu działek Oerlikon montując pojedyncze działko plot. Bofors kal. 40 mm L/60 Mark 3. W 1972 roku okręt przebudowano na niszczyciel min, usuwając sonar i wyposażenie trałowe, montując w zamian brytyjski sonar Plessey 193M, pędniki cykloidalne Voith-Schneider oraz komorę dekompresyjną i wyposażenie nurkowe. Bazą jednostki była Ostenda. Okręt wycofano ze służby w 1988 roku.

</doc>
<doc id="5116292" url="https://pl.wikipedia.org/wiki?curid=5116292" title="Veurne (1956)">
Veurne (1956)

Veurne (M935) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w grudniu 1955 roku w stoczni Hodgdon Brothers w East Boothbay, a w skład marynarki wojennej Belgii został przyjęty 23 sierpnia 1956 roku. W 1969 roku okręt przebudowano na niszczyciel min. Jednostkę wycofano ze służby w 1987 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Veurne” zbudowany został w stoczni Hodgdon Brothers w East Boothbay. Stępkę okrętu położono w grudniu 1955 roku, nieznana jest data wodowania. Jednostka miała nosić oznaczenie MSC-260.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz kadłubowy sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Veurne” został przyjęty w skład Belgijskiej Marynarki Wojennej 23 sierpnia 1956 roku, przybywając do Belgii 7 września. Okręt otrzymał numer burtowy M935. W 1969 roku dokonano zmiany uzbrojenia artyleryjskiego jednostki, w miejsce podwójnego zestawu działek Oerlikon montując pojedyncze działko plot. Bofors kal. 40 mm L/60 Mark 3. W tym samym roku okręt przebudowano na niszczyciel min, usuwając sonar i wyposażenie trałowe, montując w zamian brytyjski sonar Plessey 193M, pędniki cykloidalne Voith-Schneider oraz komorę dekompresyjną i wyposażenie nurkowe. Bazą jednostki była Ostenda. Okręt wycofano ze służby w 1987 roku.

</doc>
<doc id="5116296" url="https://pl.wikipedia.org/wiki?curid=5116296" title="III liga polska w piłce nożnej (2021/2022)/Grupa II">
III liga polska w piłce nożnej (2021/2022)/Grupa II

III liga polska w piłce nożnej (2021/2022)/Grupa II – 6. edycja rozgrywek czwartego poziomu ligowego piłki nożnej mężczyzn w Polsce po reformie przeprowadzonej w 2016 roku, która zredukowała liczbę grup z 8 do 4.
Brało w niej udział 18 drużyn z województw: kujawsko-pomorskie, pomorskie, wielkopolskie, zachodniopomorskie. Sezon ligowy rozpoczął się 7 sierpnia 2021 roku, a ostatnie mecze rozegrane zostały 18 czerwca 2022 roku.
Zasady rozgrywek.
W III lidze sezonu 2020/2021 wszystkie uczestniczące w rozgrywkach drużyny podzielone zostały na zasadzie terytorialnej na 4 grupy:
Mistrz grupy uzyskał automatyczny awans na poziom centralny – do II ligi. 3 ostatnie drużyny spadły na poziom wojewódzki – do odpowiedniej terytorialnie grupy IV ligi. 
Drużyny, które wycofały się z rozgrywek po rozegraniu mniej niż 50% spotkań, zostały relegowane o dwa szczeble ligowe niżej (do klasy okręgowej) i przesunięte na koniec tabeli, a osiągnięte przez nie rezultaty zostały anulowane. Drużyny, które wycofały się z rozgrywek po rozegraniu 50% lub więcej spotkań, również zostały relegowane o dwa szczeble ligowe niżej i przesunięte na koniec tabeli, ale za nierozegrane mecze przyznawane zostały walkowery 3:0 dla zespołów przeciwnych. Wykluczenie z rozgrywek groziło także za nieprzystąpienie z własnej winy do trzech meczów.
Drużyny.
Objaśnienia:
Miejsca po danych kolejkach.
UWAGA:
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecz po meczu – zwycięstwa, remisy, porażki.
Uwaga: 
Objaśnienia:

</doc>
<doc id="5116298" url="https://pl.wikipedia.org/wiki?curid=5116298" title="Szkunciki">
Szkunciki

Szkunciki (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Siedziba parafii prawosławnej pw. św. Proroka Eliasza.
Historia.
W czasach zaborów wieś w gminie Ihumenowo, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś i kolonia leżały w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 187 osób, 8 było wyznania rzymskokatolickiego, 128 prawosławnego a 51 mojżeszowego. Jednocześnie 1 mieszkaniec zadeklarował polską przynależność narodową, 135 białoruską a 51 żydowską. Były tu 33 budynki mieszkalne. W 1931 w 35 domach zamieszkiwało 186 osób. Kolonię w 1931 zamieszkiwało 4 osoby, były tu dwa budynki mieszkalne.
Wierni należeli do parafii rzymskokatolickiej w Hermanowiczach i miejscowej prawosławnej. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5116299" url="https://pl.wikipedia.org/wiki?curid=5116299" title="Thomas Aubert">
Thomas Aubert

Thomas Aubert (XV/XVI w.) – francuski żeglarz z Dieppe (Normandia), jeden z pierwszych, którzy dopłynęli do wybrzeży Ameryki Północnej, niedługo po 1504, a następnie na okręcie „La Pensée” (należącym do Jeana Ango) w 1508 wykonał podróż tam i z powrotem, przywożąc do Francji (do portu Rouen) pierwszych Indian (ci ubrani w swoje stroje oraz pokazujący swoje dobra życia codziennego wywołali znaczne poruszenie) oraz przekazał Normandczykom położenie łowisk w okolicach Nowej Fundlandii (Cabotowskiej Bonavisty).

</doc>
<doc id="5116300" url="https://pl.wikipedia.org/wiki?curid=5116300" title="2L WRC">
2L WRC



</doc>
<doc id="5116301" url="https://pl.wikipedia.org/wiki?curid=5116301" title="Ludo Sheid">
Ludo Sheid

Ludo Sheid – belgijski strzelec, medalista mistrzostw świata i Europy.
Kariera.
Był związany z Antwerpią, pełnił funkcję przewodniczącego tamtejszego klubu „Club du Fusil de Chasse”. Podczas swojej kariery Ludo Sheid przynajmniej raz zdobył medal na mistrzostwach świata w strzelaniu do rzutków. Podczas turnieju w 1935 roku został indywidualnym brązowym medalistą w trapie, przegrywając wyłącznie z Rudolfem Sackiem i Sándorem Lumniczerem. 
W 1935 roku zajął 3. miejsce indywidualnie na mistrzostwach Europy w trapie. Zawody te nie są jednak uważane za oficjalne przez Międzynarodową Federację Strzelectwa Sportowego. W 1957 roku zdobył brązowy medal w skeecie.
Medale mistrzostw świata.
"Opracowano na podstawie materiałów źródłowych:"
Medale mistrzostw Europy.
"Opracowano na podstawie materiałów źródłowych:"

</doc>
<doc id="5116302" url="https://pl.wikipedia.org/wiki?curid=5116302" title="Lista odcinków programu Kuchenne rewolucje">
Lista odcinków programu Kuchenne rewolucje

Lista odcinków programu Kuchenne rewolucje – chronologiczna lista odcinków polskiego programu kulinarnego "Kuchenne rewolucje" emitowanego na antenie telewizji TVN.
Seria 1 (wiosna 2010).
Spis sporządzono na podstawie materiału źródłowego:"Kursywą podano nazwy restauracji po przeprowadzeniu rewolucji."

</doc>
<doc id="5116303" url="https://pl.wikipedia.org/wiki?curid=5116303" title="Anastasija Gorodko">
Anastasija Gorodko

Anastasija Andriejewna Gorodko (ros.: Анастасия Андреевна Городко; ur. 14 maja 2005) – kazachska narciarka dowolna, specjalizująca się w jeździe po muldach, brązowa medalistka mistrzostw świata i trzykrotna medalistka mistrzostw świata juniorów.
Kariera.
Po raz pierwszy na arenie międzynarodowej pojawiła się 13 stycznia 2020 roku w Airolo, gdzie w zawodach Pucharu Europy wygrała w jeździe po muldach. W 2021 roku wystąpiła na mistrzostwach świata juniorów w Kranojarsku zajmując czwarte miejsce w jeździe po muldach i piąte w muldach podwójnych.
W Pucharze Świata zadebiutowała 12 grudnia 2020 roku w Idre, gdzie zajęła 26. miejsce w jeździe po muldach. Tym samym już w debiucie zdobyła pierwsze punkty. W 2021 roku wywalczyła brązowy medal w muldach podwójnych na mistrzostwach świata w Ałmaty, wyprzedziły ją tylko dwie Rosjanki: Anastasija Smirnowa i Wiktorija Łazarienko. W 2022 roku wzięła udział w igrzyskach olimpijskich w Pekinie, gdzie jazdę po muldach ukończyła na 21. pozycji. Miesiąc później wywalczyła trzy medale podczas mistrzostw świata juniorów w Chiesa in Valmalenco: złoty w muldach podwójnych oraz srebrne w jeździe po muldach i muldach podwójnych drużynowo.
Osiągnięcia.
Puchar Świata.
Pozycje w klasyfikacji generalnej.
Od sezonu 2020/2021 klasyfikacja jazdy po muldach jest jednocześnie klasyfikacją generalną.
Miejsca na podium.
Gorodko nie stała na podium zawodów PŚ.

</doc>
<doc id="5116304" url="https://pl.wikipedia.org/wiki?curid=5116304" title="Citroën AX GTI">
Citroën AX GTI



</doc>
<doc id="5116308" url="https://pl.wikipedia.org/wiki?curid=5116308" title="Rochefort (1955)">
Rochefort (1955)

Rochefort (M930) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w lipcu 1953 roku w stoczni Crighton w Ostendzie, a w skład marynarki wojennej Belgii został przyjęty 28 listopada 1955 roku. Jednostkę wycofano ze służby w 1992 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Rochefort” zbudowany został w stoczni Crighton w Ostendzie. Stępkę okrętu położono w lipcu 1953 roku, nieznana jest data wodowania. Na jednostce zamontowano sprowadzone z USA maszyny oraz uzbrojenie.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz kadłubowy sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Rochefort” został przyjęty w skład Belgijskiej Marynarki Wojennej 28 listopada 1955 roku. Okręt otrzymał numer burtowy M930. W 1969 roku dokonano zmiany uzbrojenia artyleryjskiego jednostki, w miejsce podwójnego zestawu działek Oerlikon montując pojedyncze działko plot. Bofors kal. 40 mm L/60 Mark 3. Bazą jednostki była Ostenda. Okręt wycofano ze służby w 1992 roku.

</doc>
<doc id="5116312" url="https://pl.wikipedia.org/wiki?curid=5116312" title="Jan Adam Sławiński">
Jan Adam Sławiński

Jan Adam Sławiński (ur. 25 grudnia 1898 w Pękowie, zm. 29 czerwca 1964 w Rio de Janeiro) – porucznik kawalerii Wojska Polskiego, kawaler Orderu Virtuti Militari.
Życiorys.
Urodził się 25 grudnia 1898 w majątku Pękowo, w ówczesnym powiecie pułtuskim guberni łomżyńskiej, w rodzinie Józefa i Zofii z Jaworowskich.
W czasie wojny z bolszewikami walczył w szeregach 2 Pułku Ułanów Grochowskich.
8 stycznia 1924 został zatwierdzony w stopniu porucznika rezerwy ze starszeństwem z 1 czerwca 1919 i 504. lokatą w korpusie oficerów kawalerii. Posiadał wówczas przydział w rezerwie do 21 Pułku Ułanów Nadwiślańskich w Równem. W 1934, jako oficer rezerwy pozostawał w ewidencji Powiatowej Komendy Uzupełnień Pułtusk. Posiadał przydział w rezerwie do 11 Pułku Ułanów Legionowych w Ciechanowie.
1 maja 1929 rozpoczął pracę w Ministerstwie Spraw Zagranicznych, w charakterze pracownika kontraktowego Konsulatu Generalnego RP w Paryżu, a od 1 lipca 1929 Ambasady RP w tym mieście. 1 lutego 1932 został przeniesiony do Konsulatu RP w Marsylii. Od 16 lutego 1933 był referentem w Referacie Politycznym Wydziału Prasowego. 1 listopada 1934 został etatowym urzędnikiem MSZ – prowizorycznym referentem z VII grupą uposażenia. 1 kwietnia 1935 rozpoczął pracę w Konsulacie Generalnym RP w Lille, początkowo na stanowisku prowizorycznego wicekonsula, a od 1 kwietnia 1936 – prowizorycznego konsula. Od 22 lipca 1938 do 6 stycznia 1940 był konsulem w Brukseli.
W czasie II wojny światowej przebywał w niemieckiej niewoli. Po uwolnieniu został konsulem w Brukseli. 20 lipca 1945 został zwolniony.
15 grudnia 1930 ożenił się z Marią Celiną Porto Carrero (ur. 1904), z którą miał trzech synów: Jana (Yana) Porto Carrero Sławińskiego(ur. 1933), Piotra Kajusa Krystyna Porto Carrero Sławińskiego (ur. 1935), inżyniera i Alana Raula Marię Porto Carrero Slavinskiego (ur. 1948), adwokata

</doc>
<doc id="5116313" url="https://pl.wikipedia.org/wiki?curid=5116313" title="Monaster Narodzenia Matki Bożej we Włodzimierzu">
Monaster Narodzenia Matki Bożej we Włodzimierzu

Monaster Narodzenia Matki Bożej – prawosławny męski klasztor we Włodzimierzu, w jurysdykcji eparchii włodzimierskiej. Zabytek o znaczeniu federalnym wpisany do rosyjskiego rejestru zabytków w 1960 r. pod nr. 33-53802. 
Historia.
Monaster został erygowany przez księcia włodzimierskiego Wsiewołoda Wielkie Gniazdo między r. 1197 a 1206. Klasztor położony był w sąsiedztwie dworu książęcego, na zachód od soborów św. Dymitra i katedralnego soboru Zaśnięcia Matki Bożej. Jego główną świątynią był sobór Narodzenia Matki Bożej, zbudowany w końcu XII w. Monaster był początkowo zarządzany przez ihumenów, między rokiem 1227 a 1230 jego przełożeni otrzymali prawo do tytułowania się archimandrytami. W 1238 r., gdy Włodzimierz został zdobyty i zniszczony przez Mongołów, klasztor został spalony i rozgrabiony, a jego przełożony Pachomiusz – a prawdopodobnie także inni mnisi – zabity. W kolejnych latach monaster został odbudowany i do 1561 r. posiadał honorowy status pierwszego wśród klasztorów metropolii moskiewskiej. W wymienionym roku metropolita moskiewski Makary nadał honorowe pierwszeństwo monasterowi Trójcy Świętej i św. Sergiusza. Między XIV a XVI w. monaster kilkakrotnie był niszczony przez pożary. Szczególnie niszczycielski okazał się pożar z 1536 r., gdy spłonęła połowa całego kompleksu zabudowań. Od XVI do XVIII w. klasztor wielokrotnie otrzymywał cenne dary materialne od władców Rosji. W II połowie XVII w. przebudowano główny sobór klasztorny, który ze świątyni jednokopułowej stał się budowlą pięciokopułową. 
W monasterskim soborze Narodzenia Matki Bożej w 1263 r. został pochowany Aleksander Newski. Jego szczątki, czczone następnie jako relikwie, znajdowały się w głównej monasterskiej cerkwi do 1724 r., gdy car Piotr I polecił przewieźć je do Ławry Aleksandra Newskiego w Petersburgu. 
Na początku XVIII w. w monasterze przebywało ok. 70 mnichów, w 1741 r. już tylko 35. Danych o liczebności wspólnoty z poprzednich wieków brakuje. W 1744 r. caryca Elżbieta Piotrowna skasowała klasztor i nakazała zaadaptować jego budynki na rezydencję biskupów eparchii włodzimierskiej, restytuowanej jako kontynuatorka historycznej eparchii suzdalskiej i włodzimierskiej. W 1748 r. w obrębie klasztornych murów wzniesiono dom biskupi, w którym w XIX w. urządzono domową cerkiew Wszystkich Świętych. W 1785 r. podczas kolejnego remontu głównego monasterskiego soboru częściowo przywrócono mu dawny wygląd, pozostawiając jedną kopułę. Wskutek kolejnego pożaru z 1770 r. sobór nie posiadał przez kilkanaście lat ikonostasu; nowy zbudowano w nim w latach 1799–1800. W ciągu kolejnych czterech dekad historyczna cerkiew podupadła do tego stopnia, że przestała być użytkowana liturgicznie. O jej odbudowie zdecydował osobiście car Aleksander II podczas wizyty we Włodzimierzu w 1858 r. Świątynię zrekonstruowano i w 1869 r. poświęcono. Oprócz głównego soboru mnisi, a następnie biskup włodzimierski i służący przy nim duchowni dysponowali także cerkwią Narodzenia Pańskiego, położoną w północnej części kompleksu klasztornego i połączoną z otaczającym go murem obronnym. Kolejna świątynia, nosząca wezwanie św. Aleksandra Newskiego, znajdowała się do końca XVIII w. nad główną bramą wjazdową do monasteru od strony północnej (święte wrota). Do 1700 r. monaster był otoczony jedynie drewnianym ogrodzeniem. W średniowieczu ochronę jego budynków stanowiły wały otaczające część miasta z pałacem książęcym i soborami. W latach 1700–1701 r. wokół klasztoru wzniesiono mury kamienne, a do 1763 r. wybito w nich cztery bramy i wzniesiono cztery baszty. 
Po rewolucji październikowej, w 1918 r. zabudowania domu biskupiego zostały zajęte przez zbrojne oddziały Czeka. Jeszcze w 1920 r. grupa wiernych, reprezentowana przez archimandrytę Atanazego (Sacharowa), zdołała uzyskać u władz radzieckich zgodę na dalsze sprawowanie kultu prawosławnego w klasztornym soborze Narodzenia Matki Bożej oraz w cerkwi Wszystkich Świętych i dwóch kaplicach przy ulicy Borisoglebskiej. Jednak jeszcze w tym samym roku władze przekazały cały kompleks budynków wojskom Czeka. Od 1922 r. dawny monaster stał się siedzibą obwodowego OGPU. W 1930 r. sobór Narodzenia Matki Bożej i wolnostojąca dzwonnica zostały zburzone. Lokalne organy GPU, a następnie NKWD i KGB mieściły się w zabudowaniach poklasztornych aż do upadku ZSRR. W latach 30. i 40. XX w. na terenie monasteru były przeprowadzane egzekucje.
Rosyjski Kościół Prawosławny odzyskał obiekt w 1993 r. Zdecydowano wtedy również o restytucji męskiej wspólnoty mniszej, którą kierował początkowo archimandryta Justynian (Sagan), a od 2001 r. archimandryta Nil (Syczow). Monaster ponownie stał się również siedzibą ordynariusza eparchii włodzimierskiej, zarządu eparchii i seminarium duchownego. W latach 1999–2004 r. na miejscu zburzonego w 1930 r. soboru wzniesiono nową cerkiew pod tym samym wezwaniem. W 2005 r. zbudowano nową cerkiew nadbramną św. Aleksandra Newskiego (w innym miejscu, niż poprzednia świątynia pod tym wezwaniem), natomiast w 2011 r. – cerkiew domową św. Jana Chrzciciela. 

</doc>
<doc id="5116315" url="https://pl.wikipedia.org/wiki?curid=5116315" title="Marcel Gheyssens">
Marcel Gheyssens

Marcel Gheyssens – belgijski strzelec, medalista mistrzostw świata.
Gheyssens raz stał na podium mistrzostw świata. Zdobył srebro w drużynowym strzelaniu z karabinu małokalibrowego stojąc z 50 m podczas turnieju w 1930 roku (skład zespołu: Marcel Gheyssens, Marcel Lafortune, François Lafortune, Paul Sylva, Paul Van Asbroeck).
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5116318" url="https://pl.wikipedia.org/wiki?curid=5116318" title="Fábio Vieira">
Fábio Vieira

Fábio Daniel Ferreira Vieira (ur. 30 maja 2000 w Santa Maria da Feira) – portugalski piłkarz występujący na pozycji pomocnika w angielskim klubie Arsenal oraz w reprezentacji Portugalii do lat 21.
Kariera klubowa.
Vieira jest wychowankiem FC Porto. W sezonie 2018/19 Ligi Młodzieżowej UEFA rozegrał dziewięć meczów, a także zdobył bramkę w finałowym starciu przeciwko Chelsea, rozegranym 29 kwietnia 2019 roku w Nyonie.
Seniorski debiut w barwach drużyny FC Porto B zanotował 24 lutego 2019 roku, wchodząc w 57. minucie przegranego 0-1 meczu z FC Arouca, w miejsce João Mário Sześć miesięcy musiał czekać na pierwsze trafienie w lidze po tym jak pokonał z rzutu karnego bramkarza SC Farense, w wygranym 3-1 meczu.
Debiut w pierwszej drużynie dla Vieiry nadszedł 10 czerwca 2020 roku, w przegranym 1-0 spotkaniu Primeira Liga z CS Marítimo 5 lipca zdobył swojego pierwszego gola w lidze, pomagając gospodarzom pokonać Belenenses SAD 5-0 , a łącznie do końca sezonu wystąpił w ośmiu spotkaniach w barwach zdobywcy mistrzostwa kraju.
27 października 2020 r., w swoim zaledwie drugim występie w Lidze Mistrzów UEFA, Vieira strzelił gola w wygranym 2-0 meczu z Olympiakosem w ramach fazy grupowej.
Kariera międzynarodowa.
Vieira rozegrał wszystkie pięć meczów, gdy Portugalia zdobyła wicemistrzostwo Europy na Mistrzostwach Europy U-19 w Armenii w 2019 roku. W fazie grupowej przeciwko Hiszpanii zapewnił swojej drużynie remis 1-1 strzałem z rzutu wolnego. On i jego kolega z drużyny Félix Correia zostali wybrani do najlepszej drużyny turnieju.
14 listopada 2019 roku, Vieira po raz pierwszy zagrał w reprezentacji do lat 21 w towarzyskim spotkaniu ze Słowenią. Pięć dni później, strzelił bramkę i zaliczył asystę w wygranym 3-2 spotkaniu z Norwegią w eliminacjach do Mistrzostw Europy U-21. Podczas turnieju finałowego na Węgrzech i Słowenii został wybrany najlepszym piłkarzem turnieju. Rozegrał w nim wszystkie sześć meczów, zdobywając jedną bramkę, a Portugalia znów zajęła drugie miejsce.

</doc>
<doc id="5116319" url="https://pl.wikipedia.org/wiki?curid=5116319" title="Knokke">
Knokke

Knokke (M931) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w lipcu 1953 roku w stoczni Crighton w Ostendzie, a w skład marynarki wojennej Belgii został przyjęty w kwietniu 1955 roku. Jednostkę wycofano ze służby w 1976 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Knokke” zbudowany został w stoczni Crighton w Ostendzie. Stępkę okrętu położono w lipcu 1953 roku, nieznana jest data wodowania. Na jednostce zamontowano sprowadzone z USA maszyny oraz uzbrojenie.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz kadłubowy sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Knokke” został przyjęty w skład Belgijskiej Marynarki Wojennej w kwietniu 1955 roku. Okręt otrzymał numer burtowy M931. W 1969 roku dokonano zmiany uzbrojenia artyleryjskiego jednostki, w miejsce podwójnego zestawu działek Oerlikon montując pojedyncze działko plot. Bofors kal. 40 mm L/60 Mark 3. Okręt wycofano ze służby w 1976 roku.

</doc>
<doc id="5116320" url="https://pl.wikipedia.org/wiki?curid=5116320" title="Paul Sylva">
Paul Sylva

Paul Sylva – belgijski strzelec, medalista mistrzostw świata.
Sylva raz stał na podium mistrzostw świata. Zdobył srebro w drużynowym strzelaniu z karabinu małokalibrowego stojąc z 50 m podczas turnieju w 1930 roku (skład zespołu: Marcel Gheyssens, Marcel Lafortune, François Lafortune, Paul Sylva, Paul Van Asbroeck).
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="5116321" url="https://pl.wikipedia.org/wiki?curid=5116321" title="Gott mit uns (film)">
Gott mit uns (film)



</doc>
<doc id="5116329" url="https://pl.wikipedia.org/wiki?curid=5116329" title="Nieuwpoort (1956)">
Nieuwpoort (1956)

Nieuwpoort (M932) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w lipcu 1953 roku w stoczni Crighton w Ostendzie, a w skład marynarki wojennej Belgii został przyjęty 9 stycznia 1956 roku. Jednostkę wycofano ze służby w 1991 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Nieuwpoort” zbudowany został w stoczni Crighton w Ostendzie. Stępkę okrętu położono w lipcu 1953 roku, nieznana jest data wodowania. Na jednostce zamontowano sprowadzone z USA maszyny oraz uzbrojenie.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz kadłubowy sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Nieuwpoort” został przyjęty w skład Belgijskiej Marynarki Wojennej 9 stycznia 1956 roku. Okręt otrzymał numer burtowy M932. W 1969 roku dokonano zmiany uzbrojenia artyleryjskiego jednostki, w miejsce podwójnego zestawu działek Oerlikon montując pojedyncze działko plot. Bofors kal. 40 mm L/60 Mark 3. Bazą jednostki była Ostenda. Okręt wycofano ze służby w 1991 roku.

</doc>
<doc id="5116332" url="https://pl.wikipedia.org/wiki?curid=5116332" title="Swedish Open 2021">
Swedish Open 2021

Swedish Open 2021, właśc. Nordea Open 2021 – tenisowy turniej ATP kategorii ATP Tour 250 w sezonie 2021 z cyklu Swedish Open rozgrywany w dniach 12–18 lipca 2021 roku w Båstad na kortach ceglanych o puli nagród wynoszącej 481 270 euro.

</doc>
<doc id="5116334" url="https://pl.wikipedia.org/wiki?curid=5116334" title="Koksijde (1955)">
Koksijde (1955)

Koksijde (M933) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w lipcu 1954 roku w stoczni Crighton w Ostendzie, a w skład marynarki wojennej Belgii został przyjęty 29 listopada 1955 roku. Jednostkę wycofano ze służby w 1991 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Koksijde” zbudowany został w stoczni Crighton w Ostendzie. Stępkę okrętu położono w lipcu 1954 roku, nieznana jest data wodowania. Na jednostce zamontowano sprowadzone z USA maszyny oraz uzbrojenie.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz kadłubowy sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Koksijde” został przyjęty w skład Belgijskiej Marynarki Wojennej 29 listopada 1955 roku. Okręt otrzymał numer burtowy M933. W 1969 roku dokonano zmiany uzbrojenia artyleryjskiego jednostki, w miejsce podwójnego zestawu działek Oerlikon montując pojedyncze działko plot. Bofors kal. 40 mm L/60 Mark 3. Bazą jednostki była Ostenda. Okręt wycofano ze służby w 1991 roku.

</doc>
<doc id="5116338" url="https://pl.wikipedia.org/wiki?curid=5116338" title="Szyłki">
Szyłki

Szyłki – część wsi Szyszki na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 156 osób, 152 były wyznania rzymskokatolickiego a 4 prawosławnego. Jednocześnie 73 mieszkańców zadeklarowało polską a 83 białoruską przynależność narodową. Było tu 31 budynków mieszkalnych. W 1931 w 38 domach zamieszkiwało 156 osób.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5116350" url="https://pl.wikipedia.org/wiki?curid=5116350" title="Wacowice">
Wacowice



</doc>
<doc id="5116357" url="https://pl.wikipedia.org/wiki?curid=5116357" title="Zabójstwo Breonny Taylor">
Zabójstwo Breonny Taylor



</doc>
<doc id="5116362" url="https://pl.wikipedia.org/wiki?curid=5116362" title="Adelajda Truścińska">
Adelajda Truścińska

Adelajda Truścińska (ur. 29 lutego 1987 w Warszawie) – pisarka, scenarzystka, autorka sztuk wizualnych.
Życiorys.
Stypendystka Homines Urbani w Krakowie (2008). Nominowana do Nagrody Literackiej Gdynia (2019) za książkę "Życie Adelki". Publikowana m.in. w takich magazynach jak Pismo (2021), Kontent (2021) oraz Wizje (2020). 

</doc>
<doc id="5116363" url="https://pl.wikipedia.org/wiki?curid=5116363" title="Dwulitrowy Rajdowy Puchar Świata 1994">
Dwulitrowy Rajdowy Puchar Świata 1994

Dwulitrowy Rajdowy Puchar Świata 1994 – drugi sezon z cyklu Dwulitrowy Rajdowy Puchar Świata dla samochodów dwulitrowych i mniejszych, odbywający się równolegle z Rajdowymi Mistrzostwami Świata w roku 1994 pod patronatem FIA. W tym roku w 2L WRC kalendarz zredukowano do ośmiu rajdów, a o mistrzostwo, tak jak w poprzednim roku rywalizowali tylko producenci. W tym roku w mistrzostwach wzięło udział dziesięć marek, a Skoda zwyciężyła nad drugim Nissanem, różnicą zaledwie trzech punktów.

</doc>
<doc id="5116365" url="https://pl.wikipedia.org/wiki?curid=5116365" title="Dwulitrowe Rajdowe Mistrzostwa Świata">
Dwulitrowe Rajdowe Mistrzostwa Świata



</doc>
<doc id="5116369" url="https://pl.wikipedia.org/wiki?curid=5116369" title="Dwulitrowe Rajdowe Mistrzostwa Świata 1993">
Dwulitrowe Rajdowe Mistrzostwa Świata 1993



</doc>
<doc id="5116370" url="https://pl.wikipedia.org/wiki?curid=5116370" title="APR-1400">
APR-1400

Reaktor jądrowy APR-1400 (ang. Advanced Power Reactor 1400 MW) – reaktor wodno-ciśnieniowy (PWR) trzeciej generacji, którego początki sięgają modelu CE System 80+. Zaprojektowany przez Korea Electric Power Corporation (KEPCO), pierwotnie znany jako Korean Next Generation Reactor (KNGR).
APR-1400, którego początki sięgają modelu CE System 80+ oraz reaktora poprzedniej generacji OPR-1000.
Obecnie użytkowane są dwa takie reaktory w Koreii Południowej (Shin Kori 3 i 4), i kolejne cztery są w budowie (Shin Hanul 1 i 2, Shin Kori 5 i 6).
Kolejny blok jest użytkowany przez Zjednoczone Emiraty Arabskie w Barakah przy czym kolejne trzy są w budowie.
Historia.
Projektowanie i certyfikacja w Korei Południowej.
Projektowanie APR-1400 rozpoczęło się w 1992, po uzyskaniu certyfikacji Koreańskiego Instytutu Bezpieczeństwa Jądrowego w maju 2002.
Certyfikacja w Stanach Zjednoczonych.
Wniosek o amerykańską certyfikację projektu został złożony do amerykańskiej Komisji Dozoru Jądrowego (NRC) w grudniu 2014, a w marcu 2015 został przyjęty do przeglądu technicznego, aby ustalić, czy projekt reaktora spełnia podstawowe amerykańskie wymogi bezpieczeństwa. We wrześniu 2018 NRC wydała końcowy raport z oceny bezpieczeństwa i standardowe zatwierdzenie projektu, stwierdzając, że projekt jest technicznie akceptowalny i ważny przez 15 lat. W kwietniu 2019 NRC zatwierdziła zasadę certyfikacji standardowego projektu APR-1400. Certyfikat wchodzi w życie 120 dni po jego opublikowaniu w Rejestrze Federalnym.
Certyfikacja na terenie Unii Europejskiej.
W październiku 2017 Organizacja ds. Wymagań Europejskich Przedsiębiorstw Energetycznych (European Utility Requirements) zatwierdziła projekt reaktora APR-1400.
Lokalizacja reaktorów.
Korea Południowa.
Pierwsze komercyjne reaktory APR-1400 w Shin Kori zostały zatwierdzone we wrześniu 2007, a budowa rozpoczęła się w październiku 2008 (blok 3) i sierpniu 2009 (blok 4). Shin Kori 3 miał rozpocząć pracę pod koniec 2013, ale harmonogramy dla obu jednostek 3 i 4 zostały opóźnione o około rok, aby wymienić okablowanie sterujące związane z bezpieczeństwem, które nie przeszło niektórych testów. Budowa dwóch kolejnych bloków APR-1400 w Shin Kori w Korei (bloki nr 5 i nr 6) miała rozpocząć się w 2014, ale do grudnia 2016 plany nie zostały sfinalizowane.
Budowa dwóch nowych APR-1400, Shin Hanul blok 1 i 2, rozpoczęła się w maju 2012 (blok nr 1) i czerwcu 2013 (blok nr 2), przy czym jednostka 1 ma zostać ukończona w kwietniu 2017. Dwa kolejne APR-1400 w Shin Hanul zostały zatwierdzone w 2014, a budowa ma się rozpocząć w 2017.
Po wyborze prezydenta Muna Jae-ina w maju 2017 KHNP zawiesił prace projektowe na Shin Hanul 3 i 4, a prace budowlane na Shin Kori 5 i 6 w lipcu 2017 na okres trzech miesięcy. Okres, podczas gdy powołana przez rząd komisja spotkała się, aby omówić przyszłą politykę kraju w zakresie energii jądrowej. Prezydent Mun podpisał porozumienie w marcu 2017, wzywając do stopniowego wycofywania energii jądrowej podczas kampanii na prezydenta. W październiku 2017 komisja zaleciła przystąpienie do budowy Shin Kori 5 i 6. Prezydent Mun ogłosił, że poparł decyzję komitetu, ale dodał, że żadna nowa konstrukcja nie będzie dozwolona, podając w wątpliwość los Shin Hanul 3 i 4. Od kwietnia 2020 Shin-Kori 1 i 2 oraz Shin-Hanul 1 działają, podczas gdy Shin-Hanul 2 jest załadowany paliwem jądrowym.
Zjednoczone Emiraty Arabskie.
W grudniu 2009 konsorcjum kierowane przez KEPCO otrzymało kontrakt na budowę czterech reaktorów APR-1400 w Barakah w Zjednoczonych Emiratach Arabskich. Budowa bloku nr 1 w Barakah rozpoczęła się w lipcu 2012, bloku nr 2 w maju 2013, bloku nr 3 we wrześniu 2014, a bloku nr 4 we wrześniu 2015. Blok 1 rozpoczął produkcję energii 1 sierpnia 2020 i został oddany do użytku komercyjnego 6 kwietnia 2021.
Zjednoczone Królestwo Wielkiej Brytanii i Irlandii Północnej.
W Wielkiej Brytanii została utworzona spółka NuGeneration (NuGen) jako wspólne przedsięwzięcie firm Engie, Iberdrola i Scottish and Southern Energy (SSE) w celu rozwoju elektrowni jądrowej Moorside w Kumbrii; początkowe plany przewidywały trzy jednostki Westinghouse AP1000. SSE została wykupiona przez Engie i Iberdrolę w 2011, a udział Iberdroli został z kolei zakupiony przez Toshibę w 2013. Po bankructwie spółki zależnej Toshiby, Westinghouse Electric Corporation w marcu 2017, Engie wycofało się z NuGen w lipcu, pozostawiając Toshibę jako jedynego właściciela NuGen. W grudniu 2017 NuGen ogłosił, że KEPCO został wybrany preferowanym oferentem do nabycia NuGen od Toshiby. W lipcu 2018 status preferowanego oferenta KEPCO został wycofany w odpowiedzi na trudności w finansowaniu inwestycji.
Projekt.
APR-1400 to ewolucyjny zaawansowany reaktor na lekką wodę, oparty na poprzednim projekcie OPR-1000. W warunkach koreańskich reaktor wyprodukował 1455 MW mocy elektrycznej brutto przy mocy cieplnej 3983 MW (nominalna 4000 MW).
Konstrukcja została opracowana w celu spełnienia 43 wymagań projektowych, a główne osiągnięcia to ewolucja pojemności paliwowej, zwiększona żywotność i większe bezpieczeństwo. Udoskonalenia projektowe skupiają się również na spełnieniu celów ekonomicznych i wymagań licencyjnych. W porównaniu do OPR-1000 kluczowe cechy to:
Wprowadzono dodatkowo kilka innych zmian, jak przejście na pełne cyfrowe I/C i wdrożenie nowych systemów w Safety Injection System (SIT).
Rdzeń.
Rdzeń reaktora APR-1400 składa się z 241 zespołów paliwowych, 93 zespołów elementów sterujących i 61 zespołów oprzyrządowania wewnętrznego. Każdy zespół paliwowy ma 236 prętów paliwowych w układzie 16 × 16 (część miejsca zajmują rurki prowadzące dla elementów sterujących) zawierający dwutlenek uranu (średnie wzbogacenie 2,6 w/o), który jest w stanie wytworzyć średnią wolumetryczną gęstość mocy 100,9 W/cm^3. Do 30% rdzenia można również załadować paliwem Mixed Oxide z niewielkimi modyfikacjami. Rdzeń zaprojektowano na 18-miesięczny cykl pracy z wyładowaniem do 60 000 MWD/MTU, oraz z zapasem cieplnym 10%. W zespołach elementów sterujących zastosowano 76 prętów z węgliku boru w prętach kontrolnych o pełnej wytrzymałości, a 17 prętów z Inconelu-625 zastosowano w prętach kontrolnych o częściowej wytrzymałości.
Systemy pierwotne.
Podobnie jak OPR-1000 i wcześniejsze konstrukcje C-E, APR-1400 ma dwa obwody chłodzenia reaktora. W każdym obwodzie ogrzane chłodziwo pierwotne opuszcza naczynie ciśnieniowe reaktora (RPV) przez jedną gorącą odnogę, przechodząc przez jedną wytwornicę pary (SG), powracając do naczynia reaktora przez dwie zimne odnogi, z których każda wyposażona jest w pompę chłodziwa reaktora (RCP). W pętli 2 znajduje się jeden regulator ciśnienia (PZR) na gorącej nodze, w którym podczas pracy utrzymywany jest pęcherzyk pary. Pętle są ułożone symetrycznie, więc gorące nogi są diametralnie przeciwne na obwodzie RPV. Ponieważ wytwornice pary są uniesione w stosunku do RPV, naturalna konwekcja będzie cyrkulować chłodziwo reaktora w przypadku awarii RCP. Sprężarka jest wyposażona w sterowany pilotem zawór nadmiarowy, który nie tylko chroni przed nadmiernym ciśnieniem w układzie chłodzenia reaktora, ale także umożliwia ręczne obniżenie ciśnienia w przypadku całkowitej utraty wody zasilającej.
Systemy wtórne.
Każda wytwornica pary ma 13.102 rurki Inconel 690; materiał ten poprawia odporność na pękanie korozyjne naprężeniowe w porównaniu z Inconelem 600 stosowanym w poprzednich projektach. Podobnie jak późna ewolucja projektu System 80+, konstrukcja generatora pary zawiera zintegrowany ekonomizer wody zasilającej, który wstępnie podgrzewa wodę zasilającą przed jej wprowadzeniem do SG. W porównaniu z konstrukcją OPR-1000, generator pary charakteryzuje się większym zapasem wtórnej wody zasilającej, co wydłuża czas suszenia i daje więcej czasu na ręczną interwencję operatora, jeśli zajdzie taka potrzeba. Margines zatykania lamp projektowych wynosi 10%, co oznacza, że urządzenie może pracować z pełną mocą przy zatkanych do 10% lampach SG. Każda z dwóch głównych linii pary z wytwornicy pary zawiera pięć zaworów bezpieczeństwa, główny zawór nadmiarowy pary i jeden zawór odcinający.
Model APR+.
Reaktor APR-1400 został rozwinięty w projekcie APR+, który po siedmiu latach rozwoju otrzymał oficjalną certyfikację 14 sierpnia 2014. Konstrukcja reaktora cechuje się zwiększonym bezpieczeństwem i między innymi „częstotliwością uszkodzeń rdzenia o cały rząd wielkości niższą niż obliczona dla projektu APR1400, który zastępuje”. Rdzeń APR+ wykorzystuje 257 zespołów paliwowych (16 więcej niż APR-1400), aby zwiększyć moc do 1550 MW energii elektrycznej brutto. Niektóre funkcje bezpieczeństwa, takie jak generatory zapasowe, zostały zwiększone z dwóch do czterech niezależnych, redundantnych systemów.

</doc>
<doc id="5116372" url="https://pl.wikipedia.org/wiki?curid=5116372" title="Dwulitrowe Rajdowe Mistrzostwa Świata 1994">
Dwulitrowe Rajdowe Mistrzostwa Świata 1994



</doc>
<doc id="5116375" url="https://pl.wikipedia.org/wiki?curid=5116375" title="Ladies Open Lausanne 2021">
Ladies Open Lausanne 2021

Ladies Open Lausanne 2021 – tenisowy turniej WTA kategorii WTA 250 w sezonie 2021 z cyklu Swiss Ladies Open rozgrywany w dniach 12–18 lipca 2021 roku w Lozannie na kortach ceglanych o puli nagród wynoszącej 235 238 dolarów amerykańskich.

</doc>
<doc id="5116378" url="https://pl.wikipedia.org/wiki?curid=5116378" title="Erdal (Askøy)">
Erdal (Askøy)

Erdal – wieś w zachodniej Norwegii w gminie Askøy w okręgu Vestland. Miejscowość leży wzdłuż Byfjorden na południowo-wschodnim wybrzeżu wyspy Askøy. Wioska leży w dolinie na północ od góry Kolbeinsvarden, najwyższej góry na wyspie. Na południe od Erdal położone są Florvåg i Kleppestø.
We wsi znajduje się kościół Erdal i dwie szkoły, Erdal ungdomsskole i Erdal barneskole.

</doc>
<doc id="5116380" url="https://pl.wikipedia.org/wiki?curid=5116380" title="Piotr Solarz">
Piotr Solarz

Piotr Solarz (ur. 18 kwietnia 1971 w Warszawie) – polski politolog, wykładowca, doktor habilitowany nauk społecznych, profesor Akademii Ekonomiczno-Humanistyczna w Warszawie oraz Wyższej Szkoły Zarządzania Personelem w Warszawie. Prorektor Wyższej Szkoły Zarządzania Personelem w Warszawie. Działacz społeczny w Stowarzyszeniu Promowania Myślenia Obywatelskiego (STPMO).
Kariera naukowa.
W 1996 ukończył studia z zakresu nauk politycznych w Instytucie Nauk Politycznych, Wydziału Dziennikarstwa i Nauk Politycznych na Uniwersytecie Warszawskim. Doktoryzował się w 2002 w Alma Mater na podstawie pracy zatytułowanej "Rola euroregionów pograniczna niemiecko francuskiego i niemiecko polskiego w procesie integracji europejskiej" wyróżnionej nagrodą Rektora Uniwersytetu Warszawskiego. Stopień naukowy doktora habilitowanego uzyskał w 2013 na Wydziale Nauk Społecznych Uniwersytetu Wrocławskiego w zakresie nauk społecznych – nauka o polityce, w oparciu o rozprawę "Polityka regionalna w Polsce w latach 2004–2010".
W okresie od września 2001 do sierpnia 2002 na stażu naukowym w Instytucie Nauk Politycznych Uniwersytetu Hamburskiego oraz w 2011 na Uniwersytecie Wiedeńskim. Był stypendystą Fundacji Konrada Adenauera.
W latach 2010–2021 zaangażowany w działalność społeczną, której efektem było powołanie organizacji pozarządowej – Stowarzyszenie Promowania Myślenia Obywatelskiego. Główny celem STPMO jest propagowanie i kształtowanie postaw proobywatelskich oraz aktywności obywatelskiej poprzez różnorodne formy działania. Efektem były m.in. współorganizowanie międzynarodowej konferencji naukowej na temat "Polska-Rosja trudne sąsiedztwo" z udziałem Moskiewskiego Państwowego Instytutu Stosunków Międzynarodowych, zebranie Senackiej Komisji Spraw Zagraniczny na temat "Trójką Weimarski w ocenie działań rządowych i pozarządowych" oraz inne inicjatywy. STPMO współpracuje z Polskim Komitetem European Anti Poverty Network (EAPN), Polskim Towarzystwem Komunikacji Społecznej oraz Fundacją Konrada Adenauera.
Prowadzi działalność dydaktyczną w: Instytucie Nauk Politycznych Uniwersytetu Warszawskiego, Akademii Humanistycznej im A. Gieyszotra w Pułtusku, Uniwersytecie Przyrodniczo Humanistycznym Jana Kochanowskiego filia w Piotrkowie Trybunalskim, Uniwersytecie Kardynała Stefana Wyszyńskiego w Warszawie. Prowadził seminaria magisterskie i licencjackie. Obecnie wykładowca w Akademii Ekonomiczno-Humanistyczna w Warszawie oraz Wyższej Szkole Zarządzania Personelem w Warszawie. Prorektor Wyższej Szkoły Zarządzania Personelem w Warszawie"".
Jego zainteresowania badawcze koncentrują się wokół problematyki administracji publicznej, integracji europejskiej, samorządu terytorialnego oraz współpracy transgranicznej.

</doc>
<doc id="5116382" url="https://pl.wikipedia.org/wiki?curid=5116382" title="Tomash">
Tomash

Tomasz Oskar Gregorczyk, znany także jako tomash (ur. 11 marca 2003 w Warszawie) – polski piosenkarz, autor tekstów i kompozytor, aktor, wykonujący muzykę z pogranicza pop i dance-pop. Były wokalista boys bandu 4Dreamers.
Młodość.
Urodził się 11 marca 2003 w Warszawie. Jest pierwszym synem Piotra i Moniki Gregorczyków, z wykształcenia inżynierów. Wraz z młodszym o trzy lata bratem Wojciechem dorastał w Warszawie.
Jest absolwentem Liceum Ogólnokształcącego Niepublicznego nr 43 im. Lotników Amerykańskich w Warszawie. Był uczniem I stopnia Niepublicznej Szkoły Muzycznej w Łomiankach w klasie fortepianu, z której zrezygnował po roku. Uczył się także w klasie fortepianu w Autorskiej Szkole Muzyki Rozrywkowej i Jazzu im. Krzysztofa Komedy w Warszawie, jednak przerwał naukę w przedostatniej klasie. Później wypowiadał się na temat szkoły muzycznej, że „na obecnym etapie woli doświadczać muzyki w praktyce, ale nie wyklucza powrotu do nauki gry na instrumentach”.
Kariera muzyczna.
W okresie przedszkolnym brał udział w zajęciach tańca prowadzonych przez Krzysztofa Michalskiego. Od szóstego roku życia uczęszczał na zajęcia emisji głosu w stowarzyszeniu muzycznym Viva La Musica pod okiem Marcina Banacha. W sierpniu 2015 wziął udział w precastingu do programu "SuperDzieciak" w Polsacie, jednak bez powodzenia.
W czerwcu 2017 wziął udział w precastingu do pierwszej edycji programu "The Voice Kids", po którym dostał się do kolejnego etapu – Przesłuchań w Ciemno; zaśpiewał utwór „Love Yourself” z repertuaru Justina Biebera i dołączył do drużyny Edyty Górniak. Z programu odpadł na etapie Bitew.
Od 24 lutego 2018 do 28 lutego 2021 był członkiem boysbandu 4Dreamers, który podpisał kontrakt fonograficzny z Universal Music Polska. Jako zespół, wspólnie z Kubą Szmajkowskim, Mateuszem Gędkiem i Maksymilianem Więckowskim, wydali dwa albumy studyjne; oba były nominowane do Fryderyka. Wystąpili m.in. na 56. Krajowym Festiwalu Piosenki Polskiej w Opolu, Top Of The Top Sopot Festival i otwarciu 17. Konkursu Piosenki Eurowizji dla Dzieci (2019). Byli również nominowani do Nickelodeon Kids’ Choice Awards.
13 marca 2021 podpisał kontrakt z niemiecką wytwórnią i managementem DustyVibez. 2 lipca 2021 wydał swój debiutancki, solowy singiel – „zapach perfum”. 22 października 2021 wydał drugi singiel zatytułowany "wyścig". 11 marca 2022 opublikował kolejny utwór - "recepty", który opowiada historię jego zmaganiach ze stanami lękowymi, o których więcej wspomniał na antenie TVN w programie "Dzień dobry TVN".
Kariera aktorska.
W 2004 i 2005 grał w serialu "Kryminalni" jako syn Marka Brodeckiego (w tej roli Maciej Zakościelny). W 2014 brał udział w nagraniach do filmu Jerzego Zielińskiego "Król Życia". W czerwcu 2021 zadebiutował na antenie TVN w serialu "Na Wspólnej", w którym wciela się w rolę Robiego Goneckiego. W 2022 roku zadebiutował na wielkim ekranie w filmie Za duży na bajki reżyserii Kristoffera Rusa.

</doc>
<doc id="5116387" url="https://pl.wikipedia.org/wiki?curid=5116387" title="Nikolaj Rasmussen">
Nikolaj Rasmussen

Nikolaj Rasmussen (ur. 27 września 1973) – duński piłkarz, występujący na pozycji pomocnika.
Życiorys.
Był juniorem AC Horsens, a w okresie gry w tym klubie także reprezentantem Danii U-19. Podczas seniorskiej kariery występował m.in. w Aarhus GF, po czym grał w Aarhus Fremad. W barwach tego klubu zadebiutował w Superligaen, co miało miejsce 25 lipca 1997 roku w wygranym 2:1 spotkaniu z Aarhus GF. Na początku 1998 roku Rasmussen został zawodnikiem Croatii Zagrzeb, jednakże wskutek kontuzji nie zagrał w chorwackim klubie żadnego oficjalnego meczu i po trzech miesiącach wrócił do Danii. Pod koniec sezonu 1997/1998 Rasmussen rozegrał jeszcze cztery spotkania w Aarhus Fremad, a na początku następnego sezonu kontynuował grę w tym klubie. Pod koniec rundy jesiennej rozegrał dwa mecze w barwach Vejle BK. Ogółem Duńczyk rozegrał 23 mecze w Superligaen. Pod koniec 1999 roku odszedł z Vejle. W 2000 roku powrócił do Aarhus GF. W rundzie jesiennej sezonu 2001/2002 był piłkarzem Lyngby BK, jednak nie zagrał w tym klubie żadnego meczu. W latach 2002–2003 reprezentował barwy IFK Malmö FK, dla którego w 22 ligowych meczach strzelił jednego gola.

</doc>
<doc id="5116389" url="https://pl.wikipedia.org/wiki?curid=5116389" title="Urodzeni w przymierzu">
Urodzeni w przymierzu

Urodzeni w przymierzu (ang. "born in the covenant") – wyrażenie używane w kulturze ruchu świętych w dniach ostatnich (mormonów), określające dzieci urodzone z zapieczętowanego związku.
W Kościele Jezusa Chrystusa Świętych w Dniach Ostatnich wierni zawierają szereg sformalizowanych przymierzy z Bogiem, począwszy od chrztu, poprzez konfirmację, wyświęcenie w kapłaństwie (w przypadku chłopców a następnie mężczyzn) aż po małżeństwo na wieczność zwane również powszechnie małżeństwem świątynnym.
Małżeństwo świątynne, zawierane podczas obrzędu zwanego pieczętowaniem, łączy na czas oraz na wieczność mężczyznę oraz kobietę dzięki mocy i upoważnieniu kapłańskiemu. Dzieci spłodzone przez połączoną w taki sposób parę określa się jako "urodzone w przymierzu". Mormońska doktryna uznaje je takoż za automatycznie zapieczętowane na wieczność ze swoimi rodzicami. Nie wymagają one tym samym dodatkowego obrzędu, by uzyskać miejsce wśród tak zwanych "potomków obietnicy". Są takoż "naturalnymi dziedzicami" błogosławieństw, które niesie ze sobą kapłaństwo.
Za dzieci urodzone w przymierzu nie uznaje się natomiast oczywiście potomków rodziców nie będących członkami Kościoła. Termin też nie odnosi się również do dzieci ochrzczonych członków Kościoła, którzy z jakiś przyczyn nie zawarli związku małżeńskiego w świątyni. Po dopełnieniu przez tę drugą parę obrzędu małżeństwa świątynnego jej dzieci mogą być do niej zapieczętowane. Na gruncie mormońskiej doktryny zapewnia to wieczystą trwałość związków rodzinnych oraz zrównuje status takich dzieci z tymi "urodzonymi w przymierzu".
Ani wieczysty, ani automatyczny charakter błogosławieństw wynikających z obrzędów świątynnych nie zmienia ich zasadniczo warunkowej natury. By pozostały one ważne i zachowały swą moc, każdy uczestnik przymierzy musi dochować złożonych w tychże przymierzach obietnic.

</doc>
<doc id="5116408" url="https://pl.wikipedia.org/wiki?curid=5116408" title="Linia trolejbusowa Bochum – Herne">
Linia trolejbusowa Bochum – Herne

Linia trolejbusowa Bochum – Herne – nieistniejąca już linia trolejbusowa, która łączyła miasta Bochum i Herne, położone w kraju związkowym Nadrenia Północna-Westfalia w Niemczech. Funkcjonowała w latach 1949–1959, operatorem było przedsiębiorstwo Bochum-Gelsenkirchener Straßenbahnen AG.
Historia.
Linię trolejbusową z Bochum do Herne otwarto 18 czerwca 1949 r. pod oznaczeniem C. Połączyła ona Gerthe w Bochum z dworcem kolejowym w Herne. 17 lutego 1950 r. linię przedłużono w Bochum do Horsthausen, a oznaczenie zmieniono na 61. Sieć trakcyjną zasilała podstacja w Herne. Przejazd całą linią w jedną stronę trwał 27 minut, częstotliwość kursowania była równa 20 minut. Linię zlikwidowano 18 października 1959 r. z powodu rezygnacji z rozwoju trolejbusów i licznych prac budowlanych w Bochum, które wymagały zawieszenia kursowania trolejbusu na rok.

</doc>
<doc id="5116414" url="https://pl.wikipedia.org/wiki?curid=5116414" title="Dom Gucci (film)">
Dom Gucci (film)

Dom Gucci (ang. "House of Gucci") – amerykańsko-kanadyjski kryminał biograficzny z 2021 roku w reżyserii Ridleya Scotta. Stworzony na podstawie książki Sary Gay Forden "The House of Gucci: A Sensational Story of Murder, Madness, Glamour, and Greed" z 2001 roku. Główną rolę Patrizii Reggiani zagrała Lady Gaga. Wcieliła się ona w postać kobiety, która zleciła morderstwo swojego byłego męża, głowy domu mody Gucci, Maurizio Gucciego – w tej roli Adam Driver.
W filmie wystąpili również: Al Pacino, Jared Leto, Jeremy Irons, Jack Huston oraz Salma Hayek.
Film kręcono od lutego do maja 2021, w różnych częściach Włoch. "Dom Gucci" miał premierę 24 listopada 2021 w Stanach Zjednoczonych.
Opis fabuły.
Akcja rozgrywa się w latach 1978 do 1997 roku. Przedstawia historię Patrizii Reggiani z Maurizo Gucci, włoskiego biznesmena oraz dziedzica domu mody Gucci. Ich związku, ślubu i przyczyn, które doprowadziły do ich rozstania oraz konfliktu jaki Patrizia wywołała wewnątrz rodziny Gucci. W końcu, okoliczności oraz następstw morderstwa Maurizio przez jego byłą żonę.
Produkcja.
W listopadzie 2019 Ridley Scott został wyznaczony na reżysera filmu, Roberto Bentivegna jako scenarzysta oraz Lady Gaga jako odtwórczyni głównej roli. W kwietniu 2020, Metro-Goldwyn-Mayer nabyło prawa do produkcji filmu. W październiku udział w filmie potwierdzili: Adam Driver, Jared Leto oraz Al Pacino.
Zdjęcia rozpoczęły się w lutym 2021 roku, w Rzymie. Film kręcono również w Mediolanie, Florencji oraz we włoskich Alpach. Zdjęcia zakończyły się 8 maja 2021.
Do roli Patrizii Reggiani były rozważane: Angelina Jolie, Penelope Cruz, Anne Hathaway oraz Natalie Portman. Christian Bale był rozważany do roli Maurizio Gucciego. Jeremy Irons zastąpił Roberta De Niro w roli Rodolfo Gucciego.
Wydanie.
Premiera filmu odbyła się 24 listopada 2021 roku w Stanach Zjednoczonych oraz 26 listopada w Wielkiej Brytanii. Film będzie także dostępny na platformie Paramount+.
Reakcja rodziny Reggiani oraz Gucci.
W styczniu 2021, podczas wywiadu dla włoskiego magazynu Novella 2000, Patrizia Reggiani poparła Gagę jako odtwórczynie roli jej osoby w filmie oraz stwierdziła, że jest ona geniuszem. Jednakże, w marcu, Reggiani udzielając kolejnego wywiadu, tym razem dla Agenzia Nazionale Stampa Associata, powiedziała, iż jest zirytowana tym, że Lady Gaga nie próbowała się z nią skontaktować lub umówić na spotkanie. Stwierdziła: "nie chodzi mi o pieniądze, gdyż z tego filmu nie dostanę ani centa, tutaj chodzi o rozsądek i poszanowanie". Tego samego miesiąca potwierdzono, że producenci filmu celowo zabronili spotkania, aby nie wspierać zbrodni, którą Reggiani popełniła wiele lat temu. Ponadto zaznaczyli, że spotkanie nie było potrzebne, gdyż Gaga świetnie przygotowała się do tej roli.
Patricia Gucci, która jest kuzynką (w drugiej linii) Maurizio Gucciego, w imieniu całej rodziny powiedziała agencji Associated Press, że są oni bardzo zawiedzeni filmem. "Oni kradną tożsamość naszej rodziny, aby uzyskać z tego tytułu zysk i zwiększyć dochód systemu Hollywood. Nasza rodzina posiada tożsamość, prywatność. Możemy rozmawiać o wszystkim, ale są pewne granice, których nie należy przekraczać". Patricia dodała również, że rodzina Gucci zadecyduje o dalszych akcjach po obejrzeniu filmu. 

</doc>
<doc id="5116417" url="https://pl.wikipedia.org/wiki?curid=5116417" title="Połowa czasu">
Połowa czasu

Połowa czasu (ang. "meridian of time") – kwestia doktrynalna wiązana z wyznaniami zaliczanymi do ruchu świętych w dniach ostatnich.
Termin "meridian of time" nie występuje w Biblii, osadzony jest natomiast w innych pismach świętych uznawanych w tej tradycji religijnej. Można go odnaleźć w wersecie dwudziestym szóstym dwudziestego rozdziału oraz w wersecie trzecim trzydziestego dziewiątego rozdziału Nauk i Przymierzy. Wspominany również kilkakrotnie w Perle Wielkiej Wartości, konkretnie we wchodzącej w jej skład Księgi Mojżesza.
Bruce R. McConkie, członek Kworum Dwunastu Apostołów oraz specjalista w zakresie mormońskiej doktryny, zdefiniował ten koncept jako "połowę bądź też punkt kulminacyjny tej części wieczności, którą uznajemy za czas przeznaczony śmiertelnikom". Na gruncie mormońskiej teologii pokrywa się zatem z dyspensacją, podczas której miało miejsce życie oraz ziemska posługa Jezusa Chrystusa. 
Ma niemniej także istotne związki tak z ramami czasowymi mormońskiej świętej historii jak i z eschatologią świętych w dniach ostatnich. Zgodnie z biblijnymi genealogiami od upadku Adama do narodzin Chrystusa upłynęło około 4 tysięcy lat. Narodziny Chrystusa od czasów współczesnych dzieli nieco ponad 2 tysięcy lat. Zgodnie natomiast z wersetem dwunastym siedemdziesiątego siódmego rozdziału Nauk i Przymierzy tysiącletnie rządy Chrystusa rozpoczną się "na początku siódmego tysiąclecia". Później ma jeszcze nastąpić okres, którego dokładna długość nie została jeszcze objawiona. Mormońscy teolodzy wskazują, że może tu być mowa o kilku stuleciach. Życie Chrystusa, wśród wszystkich owych wyliczeń, mieści się gdzieś pośrodku.
Termin "połowa czasu" może się również odnosić do kulminacyjnego punktu życia ziemskiego. W tym sensie zauważa się, iż rozmaici prorocy występujący w Księdze Mormona wyglądali nadejścia Mesjasza. Jego przyjście miało bowiem wypełnić oraz potwierdzić wypowiadane przez nich proroctwa. Tak rozumiana "połowa czasu" to punkt kulminacyjny wszystkich wyróżnianych w mormonizmie dyspensacji, poprzez nierozerwalne połączenie z narodzinami, posługą oraz zadośćuczynieniem Chrystusa. Bez Chrystusa bowiem, jak jasno wskazuje mormońska doktryna, wszelkie prorocze pisma oraz zapowiedzi tracą wszelki cel i skuteczność. Wszelkie nadzieje ludzkości pozostałyby natomiast jedynie pragnieniami i mrzonkami bez najmniejszych realistycznych nadziei na spełnienie.

</doc>
<doc id="5116420" url="https://pl.wikipedia.org/wiki?curid=5116420" title="Trolejbusy w Bielefeld">
Trolejbusy w Bielefeld

Trolejbusy w Bielefeld – zlikwidowany system transportu trolejbusowego w Bielefeld, w Nadrenii Północnej-Westfalii, w Niemczech. Funkcjonował od 1944 r. do 1968 r. Kursowały dwie linie trolejbusowe (nr 4 i 14), operatorem systemu było przedsiębiorstwo Stadtwerke Bielefeld.
Historia.
Trolejbusy w Bielefeld uruchomiono 27 maja 1944 r. na trasie łączącej ratusz z Wellensiek. 8 listopada 1968 r. trolejbusy po raz ostatni wyjechały na ulice miasta.

</doc>
<doc id="5116434" url="https://pl.wikipedia.org/wiki?curid=5116434" title="Stade du Vivier d’Oie">
Stade du Vivier d’Oie

Stade du Vivier d’Oie () – stadion do hokeja na trawie w gminie Uccle (Region Stołeczny Brukseli), w Belgii. Został otwarty w 1902 roku, pierwotnie jako obiekt piłkarski. Może pomieścić 1500 widzów. Swoje spotkania rozgrywają na nim laskarze klubu Racing Club de Bruxelles.
Historia.
W 1901 roku działacze klubu piłkarskiego Racing Club de Bruxelles podjęli decyzję o budowie nowego stadionu dla klubu. Wcześniej zespół ten występował najpierw na boisku w gminie Koekelberg, a następnie na torze kolarskim Longchamps. Teren pod nowy obiekt znaleziono w gminie Uccle. Otwarcie nowego stadionu miało miejsce w 1902 roku. W tym samym roku klub zdobył swoje czwarte mistrzostwo kraju (kolejne zdobywał jeszcze w latach 1903 i 1908). Wyróżniającym się elementem nowej areny była zadaszona, betonowa trybuna główna, pierwsza taka w kontynentalnej Europie.
1 maja 1904 roku na stadionie rozegrany został mecz towarzyski pomiędzy reprezentacjami piłkarskimi Belgii i Francji (3:3). Dla obydwu reprezentacji było to pierwsze oficjalne spotkanie w historii, był to także pierwszy mecz reprezentacji narodowych w Europie rozegrany poza Wyspami Brytyjskimi. Spotkanie było wstępem do powołania międzynarodowej federacji piłkarskiej (FIFA), której pierwszy kongres odbył się kilka tygodni później. Reprezentacja Belgii rozegrała na tym stadionie ogółem siedem spotkań (wszystkie o charakterze towarzyskim, ostatnie w 1919 roku), z czego sześć z reprezentacją Francji i jedno ze Szwecją.
W 1948 roku piłkarze Racing Club de Bruxelles wyprowadzili się na nowo wybudowany Stade des Trois Tilleuls. W późniejszym czasie Stade du Vivier d’Oie przekształcono w obiekt do hokeja na trawie, na którym swoje spotkania rozgrywają zawodnicy sekcji hokeja na trawie klubu Racing Club de Bruxelles. Stadion stanowi część kompleksu sportowego należącego do Racing Club de Bruxelles, w jego otoczeniu znajdują się boiska treningowe do hokeja na trawie oraz korty tenisowe, a także budynki klubowe. W 2010 roku najbardziej charakterystyczne elementy kompleksu, m.in. betonowa trybuna stadionu, brama wejściowa czy budynek klubowy uznane zostały za zabytkowe.

</doc>
<doc id="5116444" url="https://pl.wikipedia.org/wiki?curid=5116444" title="Darja Waskina">
Darja Waskina

Darja Andriejewna Waskina (; ur. 30 lipca 2002) – rosyjska pływaczka specjalizująca się w stylu grzbietowym.
W 2019 roku na mistrzostwach świata w Gwangju zdobyła brązowy medal w konkurencji 50 m stylem grzbietowym, uzyskawszy czas 27,51. Na dwukrotnie dłuższym dystansie była ósma (59,74).

</doc>
<doc id="5116449" url="https://pl.wikipedia.org/wiki?curid=5116449" title="DMSP 4A F1">
DMSP 4A F1



</doc>
<doc id="5116451" url="https://pl.wikipedia.org/wiki?curid=5116451" title="Połomia-Myszków">
Połomia-Myszków

Połomia-Myszków (dawn. "Połomia Myszkowska)" – dzielnica Myszkowa, w północnej części miasta, przy granicy z Żarkami (dzielnicą Połomia Żarecka). Rozpościera się na północ od ul. Tadeusza Kościuszki, na południe od ul. Żniwnej oraz w widłach ulic Dworskiej i Żareckiej. Od północnego zachodu graniczy z myszkowską Nową Wsią Żarecką.
Gromada Połomia Myszkowska powstała 1 lipca 1948 w związku ze zniesieniem gromady Połomia i podziałem jej obszaru na dwie nowe gromady – Połomia Myszkowska i Połomia Żarecka w obrębie gminy Żarki w powiecie zawierciańskim w województwie śląskim. W skład Połomii Myszkowskiej weszły: część wsi Połomia, cegielnia Połomia (Sojki), cegielnia Połomia (Szajna), folwark po Bohnerze aż do drogi prowadzącej od lasu do folwarku Kubalki włącznie (lecz bez folwarku), kolonia Czarna Struga, osada młyńska Czarna Struga oraz folwark Kundowskie.
1 stycznia 1951 z gminy Żarki wyłączono gromadę Połomia Myszkowska (a także część gromady Jaworznik), włączając ją do Myszkowa.

</doc>
<doc id="5116452" url="https://pl.wikipedia.org/wiki?curid=5116452" title="Połomia Myszkowska">
Połomia Myszkowska



</doc>
<doc id="5116458" url="https://pl.wikipedia.org/wiki?curid=5116458" title="Połomia Żarecka">
Połomia Żarecka

Połomia Żarecka – część miasta Żarki, w południowo-zachodniej części miasta, przy granicy z Myszkowem (dzielnicami Połomia-Myszków i Nowa Wieś Żarecka). Rozpościera się w rejonie ulic Młyńskiej. Dworskiej i Jagodowej.
Gromada Połomia Żarecka powstała 1 lipca 1948 w związku ze zniesieniem gromady Połomia i podziałem jej obszaru na dwie nowe gromady – Połomia Żarecka i Połomia Myszkowska w obrębie gminy Żarki w powiecie zawierciańskim w województwie śląskim. W skład Połomii Myszkowskiej weszły: część wsi Połomia, folwark Połomia (Kubalki), osada młyńska Tenderowizna oraz osada dworska Nr 1/2 Michała Mellera i Eugenii Seweryn.
W związku z reformą administracyjną kraju jesienią 1954 zniesiono gminę Żarki, a Połomia Żarecka weszła w skład nowej gromady Nowa Wieś Żarecka.
Brak informacji o dacie włączenia Połomii Żareckiej do Żarek, lecz nastąpiło to przed 1971 rokiem, ponieważ według spisu gromad z 1971 roku gromada Nowa Wieś Żarecka składa się już tylko z dwóch miejscowości – Nowa Wieś Żarecka i Dzierżno.

</doc>
<doc id="5116465" url="https://pl.wikipedia.org/wiki?curid=5116465" title="Połomia (powiat zawierciański)">
Połomia (powiat zawierciański)

Połomia (dawn. Połomyja) – dawna wieś, obecnie podzielona przez miasta Myszków (Połomia Myszkowska) i Żarki (Połomia Żarecka).
Od 1867 wieś Połomia należała do gminy Żarki w powiecie będzińskim. W II RP przynależała do woj. kieleckiego, gdzie 1 stycznia 1927 weszła w skład nowo utworzonego powiatu zawierciańskiego. 31 października 1933 Połomia otrzymała status gromady w gminie Żarki. Gromada Połomia składała się z wsi Połomia, kolonii Czarna-Struga, osady młyńskiej Czarna Struga, folwarku Kundowskie, folwarku Połomja Bochnera, folwarku Połomja Kubalskiego, cegielni Połomja-Sojki, cegielni Połomja-Szajna oraz osady młyńskiej Tenderowizna.
Podczas II wojny światowej włączony do III Rzeszy.
18 stycznia 1945 wraz z powiatem zawierciańskim włączona do województwa śląskiego, gdzie stanowiła jedną z 14 gromad gminy Żarki.
1 lipca 1948 zniesiono gromadę (a za razem wieś) Połomia, dzieląc ją na dwie nowe gromady:
W kolejnych latach obie nowe gromady zniesiono. Połomię Myszkowską włączono w 1951 do Myszkowa, a Połomię Żarecką przed 1971 do Żarek.

</doc>
<doc id="5116483" url="https://pl.wikipedia.org/wiki?curid=5116483" title="Trzeń krótkoryjkowy">
Trzeń krótkoryjkowy

Trzeń krótkoryjkowy ("Cossonus linearis") – gatunek chrząszcza z rodziny ryjkowcowatych i podrodziny trzeni. Zamieszkuje palearktyczną Eurazję od Półwyspu Iberyjskiego po Mongolię.
Taksonomia.
Gatunek ten opisany został po raz pierwszy w 1775 roku przez Johana Christiana Fabriciusa pod nazwą "Curculio linearis".
Morfologia.
Chrząszcz o wydłużonym i silnie spłaszczonym ciele długości od 3,8 do 5,5 mm. Ubarwienie ma brunatne z czerwonobrązowymi odnóżami i zwykle jaśniejszymi niż przedplecze pokrywami.
Ryjek jest słabo zakrzywiony, walcowaty w części nasadowej, a za podstawami czułków silnie rozszerzony i spłaszczony. Spłaszczona część wierzchołkowa ryjka jest dwukrotnie szersza i wyraźnie krótsza od części nasadowej. Czoło ma drobny dołek pośrodku. Przedplecze jest trochę dłuższe niż szerokie, stosunkowo mocno zwężone ku przodowi, o bokach silnie zaokrąglonych. Punktowanie przedplecza jest nierównomierne i największe punkty położone we wgłębieniu u jego podstawy są pięciokrotnie większe od małych punktów przy brzegach bocznych. We wgłębieniu przypodstawowym leży również podłużne, gładkie żeberko środkowe. Tarczka ma stosunkowo duże rozmiary. Pokrywy są wydłużone, równoległoboczne, niewiele szersze od przedplecza i mają płaskie międzyrzędy nie przekraczające szerokością rzędów. Odnóża samicy mają kąt wewnętrzno-wierzchołkowy goleni z drobnymi kolcami, podczas gdy u samca kolców tych brak. Odwłok samca ma u nasady duże, płytkie i łyse wgłębienie.
Ekologia i występowanie.
Owad ten zamieszkuje lasy, parki, ogrody i różne zadrzewienia, preferując stanowiska wilgotne, np. pobrzeża wód i doliny rzek. Jest saproksylofagiczny. Zarówno larwy, jak i postacie dorosłe zasiedlają martwe, zawilgocone i próchniejące drewno drzew. Preferują wierzby i topole, rzadziej wybierają inne drzewa liściaste. Szczególnie chętnie rozwijają się w pniakach. Osobniki dorosłe spotyka się w ciągu całego roku, ale najczęściej od maja do lipca, najliczniej w pobliżu miejsc rozwoju larw.
Gatunek zachodniopalearktyczny, w Europie znany z Portugalii, Hiszpanii, Andory, Wielkiej Brytanii, Francji, Belgii, Holandii, Niemiec, Szwajcarii, Austrii, Włoch, Danii, Szwecji, Litwy, Polski, Czech, Słowacji, Węgier, Ukrainy, Bułgarii, Serbii i Rosji. Dalej na wschód sięga po Zakaukazie, Kazachstan i Mongolię. W Polsce jest owadem pospolitym. Na „Czerwonej liście chrząszczy województwa śląskiego” umieszczony jest jako gatunek najmniejszej troski (LC).

</doc>
<doc id="5116484" url="https://pl.wikipedia.org/wiki?curid=5116484" title="Cossonus linearis">
Cossonus linearis



</doc>
<doc id="5116485" url="https://pl.wikipedia.org/wiki?curid=5116485" title="Trzeń ciemny">
Trzeń ciemny

Trzeń ciemny ("Cossonus cylindricus") – gatunek chrząszcza z rodziny ryjkowcowatych i podrodziny trzeni. Zamieszkuje palearktyczną Eurazję od Półwyspu Iberyjskiego po Daleki Wschód.
Taksonomia.
Gatunek ten opisany został po raz pierwszy w 1792 roku przez Gustafa von Paykulla pod nazwą "Curculio linearis", jednak nazwa ta została wykorzystana wcześniej, w 1775 roku przez Johana Christiana Fabriciusa. W związku z tym za ważny uznaje się epitet gatunkowy wprowadzony w 1835 roku przez Carla Reinholda Sahlberga, już w obecnej kombinacji.
Morfologia.
Chrząszcz o wydłużonym i obłym lub bardzo słabo spłaszczonym ciele długości od 4,5 do 6 mm. Ubarwienie ma ciemnobrunatne do czarnego z pokrywami niewiele jaśniejszymi niż przedplecze. Odnóża mają ciemnobrązowe do czarnych uda i golenie oraz brunatne stopy.
Ryjek jest słabo zakrzywiony, walcowaty w części nasadowej, a za podstawami czułków silnie rozszerzony i spłaszczony. Spłaszczona część wierzchołkowa ryjka jest półtorakrotnie szersza i co najwyżej nieco dłuższa od części nasadowej. Czoło ma dość duży dołek pośrodku. Przedplecze jest mniej więcej tak długie jak szerokie, kwadratowawe w obrysie. Jego środkiem biegnie gładka linia przechodząca we wgłębieniu przypodstawowym w krótkie żeberko. Punktowanie przedplecza jest dość równomierne jak na przedstawiciela rodzaju; największe punkty położone we wgłębieniu u jego podstawy są dwukrotnie większe od małych punktów przy brzegach bocznych. Tarczka ma stosunkowo duże rozmiary. Pokrywy są wydłużone, równoległoboczne, niewiele szersze od przedplecza i mają żebrowato uwypuklone międzyrzędy nie przekraczające szerokością rzędów. Odnóża samicy mają kąt wewnętrzno-wierzchołkowy goleni z drobnymi kolcami, podczas gdy u samca kolców tych brak. Odwłok samca ma u nasady duże, płytkie i łyse wgłębienie.
Ekologia i występowanie.
Owad ten zamieszkuje lasy, sady, parki, ogrody i nasadzenia przydrożne. Jest saproksylofagiczny. Zarówno larwy, jak i postacie dorosłe zasiedlają obumierające i martwe, zawilgocone i drewno drzew liściastych. Preferują wierzby i topole, rzadziej wybierają jabłonie, kasztanowce, olchy i wiązy. Osobniki dorosłe spotyka się w ciągu całego roku. W sierpniu odnotowano stadium poczwarki.
Gatunek zachodniopalearktyczny, w Europie znany z Francji, Belgii, Holandii, Niemiec, Szwajcarii, Austrii, Włoch, Danii, południowej Szwecji, południowej Finlandii, Łotwy, Polski, Czech, Słowacji, Węgier, Ukrainy, Słowenii, Chorwacji i Rosji. Dalej na wschód sięga przez Turcję, Zakaukazie i Syberię po północne Chiny i Rosyjski Daleki Wschód. W Polsce jest owadem nierzadkim. Na „Czerwonej liście chrząszczy województwa śląskiego” umieszczony jest jako gatunek zagrożony najmniejszej troski (LC).

</doc>
<doc id="5116486" url="https://pl.wikipedia.org/wiki?curid=5116486" title="Cossonus cylindricus">
Cossonus cylindricus



</doc>
<doc id="5116503" url="https://pl.wikipedia.org/wiki?curid=5116503" title="Mistrzostwa Europy w Piłce Siatkowej Kobiet 2021">
Mistrzostwa Europy w Piłce Siatkowej Kobiet 2021

Mistrzostwa Europy w Piłce Siatkowej Kobiet 2021 − XXXII edycja mistrzostw Europy w piłce siatkowej kobiet rozgrywanych w dniach od 18 sierpnia do 4 września 2021 roku w 4 krajach: Serbii, Bułgarii, Chorwacji i Rumunii. Tytuł mistrzowski po raz trzeci zdobyły Włoszki.
System rozgrywek.
Turniej składał się z dwóch faz:
Eliminacje.
Bezpośredni awans na Mistrzostwa Europy 2021 uzyskało 8 najlepszych drużyn poprzednich mistrzostw oraz gospodarze turnieju.
Pozostałych uczestników wyłonił turniej kwalifikacyjny.
Losowanie grup.
Koszyki.
Przed losowaniem fazy grupowej zespoły (z pominięciem gospodarzy) zostały przydzielone do 4 koszyków na podstawie rankingu CEV.
Zasady losowania:
Grupy.
W wyniku losowania, które odbyło się 20 maja 2021 roku w stolicy Serbii, w Belgradzie, powstały następujące grupy:
Rozgrywki.
Faza grupowa.
Grupa A.
 Belgrad
Tabela
Wyniki
Grupa B.
 Płowdiw
Tabela
Wyniki
Grupa C.
 Zadar
Tabela
Wyniki
Grupa D.
 Kluż-Napoka
Tabela
Wyniki

</doc>
<doc id="5116504" url="https://pl.wikipedia.org/wiki?curid=5116504" title="Gonçalo Ramos">
Gonçalo Ramos

Gonçalo Matias Ramos (ur. 20 czerwca 2001) – portugalski piłkarz, występujący na pozycji napastnika w portugalskim klubie SL Benfica oraz w reprezentacji Portugalii.
Kariera klubowa.
Urodzony w Almodovar, Ramos rozpoczynał karierę piłkarską w młodzieżowych drużynach lokalnego klubu Olhanense. 13 stycznia 2019 roku zadebiutował w zawodowej piłce w meczu Benfiki B, zastępując w 84. minucie Nuno Tavaresa. Mecz ten zakończył się wygraną Bragi B 3-2. Debiut w pierwszej drużynie miał miejsce 21 lipca 2020 r. w wygranym 4:0 wyjazdowym meczu z CD Aves w Primeira Liga. Pojawił się na boisku wówczas w 85. minucie zmieniając Pizziego i zdobył dwie bramki w zaledwie 8 minut.
Kariera reprezentacyjna.
Ramos był zawodnikiem portugalskiego zespołu, który zajął drugie miejsce na Mistrzostwach Europy U-19 w Armenii w 2019 roku. Był najlepszym strzelcem z czterema golami w pięciu występach, w tym hat-trickiem w wygranym 4:0 meczu z Irlandią w półfinale.
W 2021 roku pojechał na Mistrzostwa Europy U-21. Na tym turnieju był jednak głównie rezerwowym i zdobył tylko jedną bramkę (w ćwierćfinale z Włochami).
W 2022 pojechał z reprezentacją Portugalii na Mistrzostwa Świata w Katarze, gdzie zdobył 3 bramki, wszystkie w meczu przeciw Szwajcarii. Został najmłodszym w historii zdobywcą hat tricka w fazie pucharowej mistrzostw świata od czasu Pelé.

</doc>
<doc id="5116506" url="https://pl.wikipedia.org/wiki?curid=5116506" title="Alfred Wallenstein">
Alfred Wallenstein

Alfred Wallenstein (ur. 7 października 1898 w Chicago, zm. 8 lutego 1983 w Nowym Jorku) – amerykański dyrygent i wiolonczelista pochodzenia austriackiego.
Życiorys.
Był potomkiem Albrechta von Wallensteina. Uczył się gry na wiolonczeli w Los Angeles, jego nauczycielką była matka kompozytora Ferde’a Grofégo. W sezonie 1916–1917 grał z San Francisco Symphony Orchestra. W 1918 roku towarzyszył Annie Pawłowej w tournée po Ameryce Południowej. W 1919 roku podjął współpracę z Los Angeles Symphony Orchestra. W latach 1919–1922 przebywał w Lipsku, gdzie był uczniem Juliusa Klengla i studiował medycynę na Uniwersytecie Lipskim. Po powrocie do Stanów Zjednoczonych występował jako pierwszy wiolonczelista z Chicago Symphony Orchestra (1922–1929) i New York Philharmonic (1929–1936). W 1931 roku debiutował w Nowym Jorku jako dyrygent. Od 1932 roku współpracował z Hollywood Bowl Orchestra. W 1933 roku założył własny zespół Wallenstein Sinfonietta. Od 1935 do 1945 roku był dyrektorem muzycznym nowojorskiej rozgłośni radiowej WOR. Był dyrektorem muzycznym Los Angeles Philharmonic Orchestra (1943–1956) i Caramoor Festival (1958–1961). Wykładał w Chicago Musical College (1927–1929) i Juilliard School of Music w Nowym Jorku (1968–1979).

</doc>
<doc id="5116509" url="https://pl.wikipedia.org/wiki?curid=5116509" title="Motyle dzienne Belgii">
Motyle dzienne Belgii

Motyle dzienne Belgii – ogół taksonów motyli z grupy motyli dziennych (Rhopalocera), a więc szeroko definiowanych Papillonoidea, których występowanie stwierdzono na terenie Belgii.
Powszelatkowate (Hesperidae).
W Belgii stwierdzono 15 gatunków:
Bielinkowate (Pieridae).
W Belgii stwierdzono 15 gatunków:
Modraszkowate (Lycaenidae).
W Belgii stwierdzono 35 gatunków z trzech podrodzin:
Paziowate (Papilionidae).
W Belgii stwierdzono dwa gatunki
Rusałkowate (Nymphalidae).
W Belgii stwierdzono 55 gatunków z czterech podrodzin:
Wielenowate (Riodinidae).
W Belgii stwierdzono 1 gatunek

</doc>
<doc id="5116515" url="https://pl.wikipedia.org/wiki?curid=5116515" title="Pałecznica sklerotowa">
Pałecznica sklerotowa

Pałecznica sklerotowa ("Typhula sclerotioides" (Pers.) Fr.) – gatunek grzybów z rodziny pałecznicowatych ("Typhulaceae").
Systematyka i nazewnictwo.
Pozycja w klasyfikacji według Index Fungorum: "Typhula, Typhulaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisał Christiaan Hendrik Persoon w 1822 r. nadając mu nazwę "Phacorhiza sclerotioides". Obecną, uznaną przez Index Fungorum nazwę nadał mu Elias Fries w 1838 r. przenosząc go do rodzaju "Typhula".
Nazwę polską zaproponował Władysław Wojewoda w 2003 r.
Występowanie i siedlisko.
Znane jest występowanie pałecznicy sklerotowej w Europie, Ameryce Północnej i Indiach. W zestawieniu wielkoowocnikowych grzybów podstawkowych Polski Władysław Wojewoda przytoczył 10 stanowisk tego gatunku z uwagą, że jego rozprzestrzenienie i stopień zagrożenia nie są znane. 
Występuje w lasach, na polanach i leśnych drogach, gdzie rozwija się na leżących na ziemi liściach, martwych i próchniejących gałązkach drzew, krzewów i pędach roślin zielnych. W Polsce notowana na pędach miłosnej górskiej, topoli osiki, robinii akacjowej i śnieguliczki białej.

</doc>
<doc id="5116528" url="https://pl.wikipedia.org/wiki?curid=5116528" title="Dwulitrowy Rajdowy Puchar Świata 1995">
Dwulitrowy Rajdowy Puchar Świata 1995

Dwulitrowy Rajdowy Puchar Świata 1995 – trzeci sezon z cyklu Dwulitrowy Rajdowy Puchar Świata dla samochodów dwulitrowych i mniejszych, odbywający się równolegle z Rajdowymi Mistrzostwami Świata w roku 1995 pod patronatem FIA. 

</doc>
<doc id="5116529" url="https://pl.wikipedia.org/wiki?curid=5116529" title="Płomienniczek żółtobrązowy">
Płomienniczek żółtobrązowy

Płomienniczek żółtobrązowy ("Flammulaster muricatus" (Fr.) Watling) – gatunek grzybów należący do rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: "Flammulaster, Tubariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go Elias Fries w 1821 r. nadając mu nazwę "Agaricus muricatus". Obecną, uznaną przez Index Fungorum nazwę nadał mu Roy Watling w 1967 r. 
Ma 27 Synonimy:
Nazwę polską zaproponował Władysław Wojewoda w 2003 r.
Morfologia.
O średnicy do 3 cm, wypukły. Brzeg początkowo podwinięty, potem prosty. Powierzchnia o barwie pomarańczowobrazowej, czerwonobrązowej lub brązowej, całkowicie pokryta gęstymi włókienkami tworzącymi odstające kłaczki o tej samej barwie. Na brzegu kapelusza odstają na zewnątrz. Początkowo jest bardzo delikatnie oprószony.
Średnio gęste, zatokowato wycięte, jasno ochrowe. Ostrza nierówne, nieco jaśniejsze od blaszek.
Z trudno zauważalnym pierścieniem lub bez pierścienia. W dolnej części pokryty gęstymi, odstającymi łuseczkami tej samej barwy jak kapelusz. W górnej części jaśniejszy i lekko oprószony.
Wysyp zarodników od jasnobrązowego do brązowego. Zarodniki 6,5–8,2 × 4–5 µm.
Występowanie i siedlisko.
Płomienniczek żółtobrązowy znany jest w Ameryce Północnej, Europie, Rosji i Kenii. W piśmiennictwie naukowym na terenie Polski do 2003 r. podano tylko dwa stanowiska. Nowe i liczniejsze stanowiska podaje internetowy atlas grzybów. Znajduje się w nim na liście gatunków rzadkich i wartych objęcia ochroną.
Saprotrof. Występuje w lasach na martwym drewnie drzew liściastych. Owocniki pojawiają się od czerwca do października.

</doc>
<doc id="5116530" url="https://pl.wikipedia.org/wiki?curid=5116530" title="Flammulaster muricatus">
Flammulaster muricatus



</doc>
<doc id="5116531" url="https://pl.wikipedia.org/wiki?curid=5116531" title="Typhula sclerotioides">
Typhula sclerotioides



</doc>
<doc id="5116544" url="https://pl.wikipedia.org/wiki?curid=5116544" title="Robotnicza Spółdzielnia Wydawnicza">
Robotnicza Spółdzielnia Wydawnicza



</doc>
<doc id="5116545" url="https://pl.wikipedia.org/wiki?curid=5116545" title="Rumowski (Wagner)">
Rumowski (Wagner)

Rumowski ps. „Wagner” – major, dowódca żandarmerii w powstaniu styczniowym 1863.
Wszedł ze swym oddziałem w skład partii Tomasza Wierzbickiego. 18 stycznia 1864 wkroczył w krakowskie na czele 110 dobrze uzbrojonych kawalerzystów. 20 stycznia stoczył pod Chmielnikiem potyczkę z oddziałem porucznika Dunaltetego, od odparciu którego przedarł się w kaliskie, gdzie 22 stycznia starł się z Rosjanami przy przejściu linii kolejowej między Radomskiem i Rozprzą. Oddział jego został rozproszony, kilkunastu tylko kawalerzystów z jednym oficerem połączyło się z Zygmuntem Rzewuskim ps. „Krzywda”. 

</doc>
<doc id="5116550" url="https://pl.wikipedia.org/wiki?curid=5116550" title="Fort de Cognelée">
Fort de Cognelée

Fort de Cognelée – duży, trójkątny fort pancerny, projektu gen. Brialmonta, będący częścią pierścienia fortów twierdzy Namur ().
Fort położony na wzgórzu o wys. 200 m n.p.m., 6,85 km od Namur, wspólnie z oddalonym o 4,15 km fortem d’Emines i z odległym o 5,95 km fortem de Marchovelette bronił dróg do Tienen i do Leuven, terenów przed wsią Marche-les-Dames i wyżyny wokół Champion.
Trójkątny w kształcie fort o załamanej linii koszar szyjowych, które tworzyły dwa półbastiony z parą dział 57 mm każdy do obrony tylnej fosy; jedno takie działo broniło bezpośrednio bramy fortu. Fosa, o stoku spłaszczonym i stromej, murowanej przeciwskarpie, broniona przez zdwojoną, dwupiętrową kaponierę rewersową (czyli umieszczoną w przewskarpie) umieszczoną przy zbiegu fos, po przeciwnej stronie fortu niż brama główna; ta kaponiera uzbrojona była w dwie pary armat kal. 57 mm. Do obrony bliskiej służyły ponadto 4 armaty tego samego kalibru, umieszczone w obrotowych, wysuwanych wieżach pancernych na masywnym bloku centralnego schronu; na bloku zamontowany był też silny reflektor w wysuwanej, pancernej kopule.
Na dachu schronu centralnego znajdowały się także 5 kopuł dział obrony dalekiej: w centralnej części jedna wieża z parą armat 150 mm, w tylnej części dwie wieże z parą armatą 120 mm, do prowadzenia ognia bezpośredniego. Z przodu bloku znajdowały się dwie kopuły haubic 210 mm, do ognia pośredniego. Działa 150 mm M.1886 produkcji Kruppa, o długości lufy 3,8m i kącie podniesienia luf od -2° do +25°, miały zasięg 8,5 km. Wieża o średnicy 4,8m miała masę 224 ton i 25-osobową załogę (wraz z żołnierzami dostarczającymi amunicję z magazynów itp.). Wieża dział 120 mm miała taką samą średnicę i załogę, ale była lżejsza (188 ton). Armaty M. 1889, o długości lufy 3 i kącie podniesienia od -3° do +25°, strzelały na 8 km. Haubica 210 mm M.1889 Kruppa, o lufie 2,5 m i kącie podniesienia od -5° do +35° (zasięg ognia pośredniego 6,9 km), umieszczona była w mniejszej (3,6 m) i lżejszej (100 ton) wieży o 13-osobowej załodze. Lekkie działa 57 mm M.1889 Nordenfeldta miały lufy 1,5 m, kąt podniesienia od -8° do +10°, zasięg 300 m, a ich kopuły o średnicy 2,1 m i wadze 34 ton obsługiwało 6 ludzi.
Artyleria fortu była zgrupowana w 8. baterię artylerii fortecznej, piechurzy pochodzili z 3. pułku piechoty fortecznej; całością w 1914 dowodził kpt. Cambier.
20 sierpnia 1914 roku siły niemieckie podeszły pod miasto i rozlokowały baterie ciężkiej artylerii na osłoniętych pozycjach w pobliżu fortów w północnym kwadrancie. 21 kwietnia rozpoczęły atak, ostrzeliwując cztery północne forty na obu brzegach Mozeli z moździerzy 210 mm, 305 mm i 420 mm i miasto z dział 150 mm. Fort de Marchovelette, ostrzeliwany od godz. 10 przez moździerze 420 mm, został poważnie uszkodzony. Fort de Cognelée, pod ogniem lekkiej artylerii, nie poniósł strat, więc mógł bez przeszkód prowadzić ogień kontrbateryjny przeciw nieprzyjacielskiej baterii oblężniczej koło Tiliers. Fort de Cognelée, który przetrwał ostrzał 21 sierpnia bez większych strat, wspomógł swoim ogniem odeprzeć dwa nocne ataki niemieckiej piechoty. 22 sierpnia oddział piechoty 5. pułku Gwardii, poszukując nowego miejsca dla baterii moździerzy 305 mm, zapędził się w pobliże fortu i dostał się pod ciężki ostrzał. Tego samego dnia trzy bataliony francuskiej 8. brygady pod dowództwem gen. Mangina przeprowadziła wypad spod fortu de Marchovelette, by zdobyć pozycje artylerii niemieckiej, ale zostały odparte silnym ogniem broni maszynowej. O godz. 13, Niemcy wznowili bardzo celny ostrzał z ciężkich dział (ze 120 wystrzelonych pocisków, 108 trafiło). Z braku możliwości korygowania ognia, fort odpowiadał jedynie z dział 57 mm do bezpośrednio widocznych, nieodległych celów. O 15.00 ciężki granat uszkodził wieżę dział 150 mm; o 18.00 unieruchomione zostały obie wieże haubic 210 mm i poważnie uszkodzona prawa wieża dział 120 mm. 23 sierpnia fort od rana strzelał rzadko z kilku czynnych dział (wieży 150 mm, prawej haubicy 210 mm i czołowej wieży 57 mm) – ostatnie strzały oddał ok. 10.30 w kierunku kawalerii zmierzającej ku drodze do Leuven. Wówczas trafiła w fort salwa czterech granatów: jeden przebił się pod wieżę 150 mm dział i detonował w centralnym korytarzu, zapalając worki z prochem; drugi eksplodował w środkowym korytarzu. Wobec zagrożenia wybuchem magazynów i licznych rannych, kpt. Cambier, zadecydował o zniszczeniu pozostałego sprzętu i prochu i wywieszeniu białej flagi. O 12.30 niemiecka piechota zajęła fort i pomogła odkopać zasypanych obrońców. Łącznie przeciwko fortowi wystrzelono 59 granatów kal. 305 mm i 748 kal. 210 mm.
W okresie międzywojennym fort nie był modernizowany, służył jako skład amunicji.

</doc>
<doc id="5116552" url="https://pl.wikipedia.org/wiki?curid=5116552" title="Jota (ur. 1999)">
Jota (ur. 1999)

Jota, właśc. João Pedro Neves Filipe (ur. 30 marca 1999 w Lizbonie) – portugalski piłkarz, występujący na pozycji skrzydłowego w klubie Real Valladolid, do którego wypożyczony jest z Benfiki.
Kariera klubowa.
Urodzony w Lizbonie, Jota rozpoczynał karierę w juniorskich zespołach Benfiki. 18 października 2018 roku, zadebiutował w pierwszej drużynie w wygranym 3-0 wyjazdowym meczu z Sertanense w trzeciej rundzie Taça de Portugal. W kategoriach młodzieżowych wygrał Campeonato Nacional de Juniores w sezonie 2017/18, a także zagrał w finale Ligi Młodzieżowej UEFA 2016/17.
1 lutego 2019 r. Jota został przesunięty do pierwszego zespołu Benfiki wraz z trzema innymi graczami Benfiki B. Po debiucie w Primeira Liga w wygranym 4-0 meczu u siebie z Chaves (24 lutego), zadebiutował w rozgrywkach europejskich w wygranym 3-0 rewanżowym spotkaniu z Dinamo Zagrzeb w ramacj 1/8 finału Ligi Europy.
5 października 2020 r. Jota przeniósł się do drużyny hiszpańskiej La Liga – Realu Valladolid na zasadzie wypożyczenia do końca sezonu 2020/21.
Kariera reprezentacyjna.
Filipe był członkiem reprezentacji Portugalii do lat 19, która wygrała Mistrzostwa Europy U-19 2018, pokonując w finale reprezentację Włoch 4-3 po dogrywce. Jota został także najlepszym strzelcem turnieju z 5 bramkami i został wybrany do najlepszej drużyny turnieju
Tytuły.
Benfica
Portugalia

</doc>
<doc id="5116566" url="https://pl.wikipedia.org/wiki?curid=5116566" title="Europejska Agencja ds. Bezpieczeństwa Sieci i Informacji">
Europejska Agencja ds. Bezpieczeństwa Sieci i Informacji



</doc>
<doc id="5116570" url="https://pl.wikipedia.org/wiki?curid=5116570" title="Rafael Leao">
Rafael Leao



</doc>
<doc id="5116582" url="https://pl.wikipedia.org/wiki?curid=5116582" title="Fort d'Emines">
Fort d'Emines



</doc>
<doc id="5116585" url="https://pl.wikipedia.org/wiki?curid=5116585" title="Dom spotkań (mormonizm)">
Dom spotkań (mormonizm)

Dom spotkań (ang. "meetinghouse") – budynek wykorzystywany przez Kościół Jezusa Chrystusa Świętych w Dniach Ostatnich dla organizacji nabożeństw, projektów służby i spotkań towarzyskich.
Takie budowle określa się często mianem kaplic. Jest to jednak określenie nieprecyzyjne, ponieważ kaplica stanowi część domu spotkań, w której odbywają się nabożeństwa.
Różnice między domem spotkań a świątynią.
Świątynie są uważane przez wyznawców kościoła za dom Boga i miejsce święte. Tylko w świątyniach mogą być przeprowadzane najważniejsze obrzędy (np. chrzest za zmarłych, obdarowanie lub małżeństwo celestialne). Do świątyni mogą wejść jedynie członkowie Świętych w Dniach Ostatnich, którzy otrzymali rekomendację świątynną.
Domy spotkań są z kolei otwarte dla wszystkich (również osób nienależących do kościoła). Jest też ich zdecydowanie więcej niż świątyń; obecnie na świecie istnieje ponad 170 świątyń i tysiące domów spotkań.
Domy spotkań w Polsce.
Obecnie (2021 r.) na terenie Polski znajduje się 12 domów spotkań:
Do 1971 r. istniał także dom spotkań w miejscowości Zełwągi (wybudowany w latach 20. XX wieku, gdy wieś znajdowała się na terenie Prus Wschodnich). Budynek jest obecnie kaplicą rzymskokatolicką w parafii NMP Matki Kościoła w Baranowie.

</doc>
<doc id="5116590" url="https://pl.wikipedia.org/wiki?curid=5116590" title="Surfing na Letnich Igrzyskach Olimpijskich 2020">
Surfing na Letnich Igrzyskach Olimpijskich 2020

Zawody w surfingu na XXXII Letnich Igrzyskach Olimpijskich w Tokio rozgrywane były w dniach 25–27 lipca 2021. Miejscem zmagań była Shidashita Beach.

</doc>
<doc id="5116595" url="https://pl.wikipedia.org/wiki?curid=5116595" title="Mistrzostwa Europy U-21 w Piłce Nożnej 2023">
Mistrzostwa Europy U-21 w Piłce Nożnej 2023

Mistrzostwa Europy U-21 w Piłce Nożnej 2023 – turniej piłkarski, który odbędzie się w dniach 9 czerwca – 2 lipca 2023. Turniej odbędzie się w Rumunii i Gruzji, przy czym Rumunia będzie gościła mecz otwarcia, a Gruzja mecz finałowy. Jako gospodarz, drużyny Rumunii i Gruzji zakwalifikowały się automatycznie. Pozostałych czternaście zespołów musiało wziąć udział w eliminacjach. W mistrzostwach mogą brać udział tylko zawodnicy urodzeni 1 stycznia 2000 i później.
Impreza ta traktowana będzie również jako eliminacje do męskiego turnieju piłki nożnej na Igrzyskach Olimpijskich w Paryżu w 2024 roku. Zasady kwalifikacji do turnieju nie są znane w momencie rozpoczęcia eliminacji do Mistrzostw Europy. Reprezentacja Niemiec będzie bronić tytułu mistrzowskiego.
Kwalifikacje.
W kwalifikacjach biorą udział 53 reprezentacje, podzielone na 9 grup, w których znajduje się 5 lub 6 zespołów. Mistrzowie grup i najlepszy zespół z drugiego miejsca bezpośrednio awansują do turnieju. Pomiędzy ośmioma reprezentacjami, które zajmą drugie miejsca w grupie, rozegrane zostaną play-offy.
Stadiony.
Kandydatury Rumunii i Gruzji do organizacji turnieju były niezależne od siebie i były to jedyne zgłoszenia do organizacji turnieju. 3 grudnia 2020 roku UEFA podjęła dość nieoczekiwaną decyzję, że turniej zostanie zorganizowany przez oba te kraje.
Mecze w Rumunii mają odbywać się w dwóch miastach Bukareszcie i Kluż-Napoka. Natomiast mecze w Gruzji mają odbywać się w Batumi, Poti i Tbilisi. Lista stadionów nie została jeszcze potwierdzona przez UEFA, jednak według doniesień medialnych arenami mistrzostw mają być: Arena Narodowa, Stadionul Steaua (oba Bukareszt), Cluj Arena, Stadion im. dr. Constantina Rădulescu (oba Kluż-Napoka), Batumi Stadium (Batumi), Stadion Fazisi (Poti), Stadion im. Borisa Paiczadze oraz Stadion im. Micheila Meschiego (oba Tbilisi).

</doc>
<doc id="5116598" url="https://pl.wikipedia.org/wiki?curid=5116598" title="Olivier Rabourdin">
Olivier Rabourdin

Olivier Rabourdin (ur. 3 marca 1959 w Nanterre) – francuski aktor filmowy, teatralny i telewizyjny. Był nominowany do nagrody Cezara dla najlepszego aktora w roli drugoplanowej za rolę Christophe’a w filmie "Ludzie Boga" ("Des hommes et des dieux", 2011).

</doc>
<doc id="5116599" url="https://pl.wikipedia.org/wiki?curid=5116599" title="Przedsiębiorstwo energetyczne">
Przedsiębiorstwo energetyczne

Przedsiębiorstwo energetyczne – oznacza osobę fizyczną lub prawną, która prowadzi przynajmniej jedną z następujących działalności: wytwarzanie, przesył, dystrybucja, agregacja, odpowiedź odbioru, magazynowanie energii, dostawy lub zakup energii elektrycznej, i która odpowiada za zadania handlowe, techniczne lub w zakresie utrzymania dotyczące tych rodzajów działalności, z wyłączeniem odbiorców końcowych.
Według polskiego prawa energetycznego jest to podmiot prowadzący działalność gospodarczą w zakresie:
a) wytwarzania, przetwarzania, magazynowania, przesyłania, dystrybucji paliw albo energii lub obrotu nimi albo
b) przesyłania dwutlenku węgla.

</doc>
<doc id="5116602" url="https://pl.wikipedia.org/wiki?curid=5116602" title="Mistrzostwa Europy w Judo 1954">
Mistrzostwa Europy w Judo 1954

3. Mistrzostwa Europy w Judo odbyły się w dniach 10 - 11 grudnia 1954 roku w Brukseli.

</doc>
<doc id="5116606" url="https://pl.wikipedia.org/wiki?curid=5116606" title="Olga Katrieczko">
Olga Katrieczko

Olga Leonidowna Katrieczko (; ur. 17 lipca 1951 w Tambowie, zm. 17 lipca 2011 w Dubnej) – rosyjska tłumaczka powieści Katarzyny Grocholi i Olgi Tokarczuk.
Życiorys.
W 1976 roku ukończyła studia z literatury i języka polskiego Wydziale Filologicznym Moskiewskiego Uniwersytetu Państwowego im. M. W. Łomonosowa. Od 1992 roku do śmierci pracowała jako starszy wykładowca w Katedrze Języków Europejskich Rosyjskiego Państwowego Uniwersytetu Humanistycznego ucząc języka polskiego. Została pochowana na cmentarzu Dołgoprudnieńskim, a w 2016 roku przeniesiona na inny cmentarz.

</doc>
<doc id="5116609" url="https://pl.wikipedia.org/wiki?curid=5116609" title="Olga Katrečko">
Olga Katrečko



</doc>
<doc id="5116612" url="https://pl.wikipedia.org/wiki?curid=5116612" title="Mistrzostwa Europy w Judo 1969">
Mistrzostwa Europy w Judo 1969

18. Mistrzostwa Europy w Judo odbyły się w dniach 15 - 18 maja 1969 roku w Ostendzie.

</doc>
<doc id="5116616" url="https://pl.wikipedia.org/wiki?curid=5116616" title="Stavelot (1956)">
Stavelot (1956)

Stavelot (M928) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w kwietniu 1954 roku w stoczni J. Boel &amp; Zonen w Temse, a w skład marynarki wojennej Belgii został przyjęty 21 lutego 1956 roku. Jednostkę wycofano ze służby w 1987 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Stavelot” zbudowany został w stoczni J. Boel &amp; Zonen w Temse. Stępkę okrętu położono w kwietniu 1954 roku, nieznana jest data wodowania. Na jednostce zamontowano sprowadzone z USA maszyny oraz uzbrojenie.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz kadłubowy sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Stavelot” został przyjęty w skład Belgijskiej Marynarki Wojennej 21 lutego 1956 roku. Okręt otrzymał numer burtowy M928. W 1969 roku dokonano zmiany uzbrojenia artyleryjskiego jednostki, w miejsce podwójnego zestawu działek Oerlikon montując pojedyncze działko plot. Bofors kal. 40 mm L/60 Mark 3. Bazą jednostki była Ostenda. Okręt wycofano ze służby w 1987 roku.

</doc>
<doc id="5116619" url="https://pl.wikipedia.org/wiki?curid=5116619" title="Lucas Martínez Quarta">
Lucas Martínez Quarta

Lucas „Chino” Martínez Quarta (ur. 10 maja 1996 w Mar del Plata) – argentyński piłkarz występujący na pozycji środkowego obrońcy we włoskim klubie Fiorentina oraz w reprezentacji Argentyny. W trakcie swojej kariery grał też w River Plate. Posiada również obywatelstwo włoskie.

</doc>
<doc id="5116621" url="https://pl.wikipedia.org/wiki?curid=5116621" title="Lexus LF-Z Electrified">
Lexus LF-Z Electrified

Lexus LF-Z Electrified – elektryczny samochód koncepcyjny o nadwoziu typu SUV marki Lexus. Auto zadebiutowało w marcu 2021 roku. Jego twórcy określają model jako "wizję nowej epoki samochodów Lexusa".
Samochód jest wyposażony w napęd o mocy maksymalnej wynoszącej 400 kW, który czerpie energię z akumulatora litowo-jonowego o pojemności 90 kWh. Moment obrotowy trafia do wszystkich kół za pośrednictwem napędu Direct4. Lexus deklaruje przyspieszenie do 100 km/h w 3 s i maksymalny zasięg 600 km. Samochód wyposażono w elektroniczny układ kierowniczy, w którym kierownica nie jest mechanicznie połączona z układem jezdnym. 

</doc>
<doc id="5116622" url="https://pl.wikipedia.org/wiki?curid=5116622" title="Obywatelska społeczność energetyczna">
Obywatelska społeczność energetyczna

Obywatelska społeczność energetyczna – oznacza osobę prawną, która:
a) opiera się na dobrowolnym i otwartym uczestnictwie i która jest skutecznie kontrolowana przez członków lub udziałowców będących osobami fizycznymi, organami samorządowymi, w tym gminami, lub małymi przedsiębiorstwami;
b) ma za główny cel zapewnienie nie tyle zysków finansowych, co raczej środowiskowych, gospodarczych lub społecznych korzyści dla swoich członków lub udziałowców lub obszarów lokalnych, na których prowadzi ona działalność oraz
c) może zajmować się wytwarzaniem, w tym ze źródeł odnawialnych, dystrybucją, dostawami, zużywaniem, agregacją lub magazynowaniem energii, świadczeniem usług w zakresie efektywności energetycznej lub ładowania pojazdów elektrycznych lub świadczeniem innych usług energetycznych swoim członkom lub udziałowcom.

</doc>
<doc id="5116623" url="https://pl.wikipedia.org/wiki?curid=5116623" title="Dwulitrowy Rajdowy Puchar Świata 1996">
Dwulitrowy Rajdowy Puchar Świata 1996

Dwulitrowy Rajdowy Puchar Świata 1996 – czwarty sezon z cyklu Dwulitrowy Rajdowy Puchar Świata dla samochodów dwulitrowych i mniejszych, odbywający się równolegle z Rajdowymi Mistrzostwami Świata w roku 1996 pod patronatem FIA. W tym sezonie do pucharu zaliczano osiem rajdów, a rajdy Monte Carlo, Portugalii, Korsyki, Nowej Zelandii i Wielka Brytanii były zaliczane tylko do rund 2L WRC. W tym roku w cyklu wzięło udział dwadzieścia marek, a Seat zdobył swój pierwszy z trzech tytułów.

</doc>
<doc id="5116628" url="https://pl.wikipedia.org/wiki?curid=5116628" title="Fort de Suarlée">
Fort de Suarlée

Fort de Suarlée – duży, trójkątny fort pancerny, projektu gen. Brialmonta, będący częścią pierścienia fortów twierdzy Namur (). 
Fort położony na wzgórzu o wys. 185 m n.p.m., 5,1 km od centrum, broniący drogi do Gembloux i Brukseli, drogi do Charleroi, oraz linii kolejowej do Brukseli wspólnie z oddalonym o 4,7 km fortem d’Emines, a z odległym o 5 km fortem de Malonne chronił dolinę Sambry.
Trójkątny w kształcie fort o załamanej linii koszar szyjowych, które tworzyły dwa półbastiony z parą dział 57 mm każdy do obrony tylnej fosy; jedno takie działo broniło bezpośrednio bramy fortu. Fosa, o stoku spłaszczonym i stromej, murowanej przeciwskarpie, broniona przez zdwojoną, dwupiętrową kaponierę rewersową (czyli umieszczoną w przeciwskarpie) umieszczoną przy zbiegu fos, po przeciwnej stronie fortu niż brama główna; ta kaponiera uzbrojona była w dwie pary armat kal. 57 mm. Do obrony bliskiej służyły ponadto 4 armaty tego samego kalibru, umieszczone w obrotowych, wysuwanych wieżach pancernych na masywnym bloku centralnego schronu; na bloku zamontowany był też silny reflektor w wysuwanej, pancernej kopule.
Na dachu schronu centralnego znajdowały się także 5 kopuł dział obrony dalekiej: w centralnej części jedna wieża z parą armat 150 mm, w tylnej części dwie wieże z parą armatą 120 mm, do prowadzenia ognia bezpośredniego. Z przodu bloku znajdowały się dwie kopuły haubic 210 mm, do ognia pośredniego. Działa 150 mm M.1886 produkcji Kruppa, o długości lufy 3,8m i kącie podniesienia luf od -2° do +25°, miały zasięg 8,5 km. Wieża o średnicy 4,8m miała masę 224 ton i 25-osobową załogę (wraz z żołnierzami dostarczającymi amunicję z magazynów itp.). Wieża dział 120 mm miała taką samą średnicę i załogę, ale była lżejsza (188 ton). Armaty M. 1889, o długości lufy 3 i kącie podniesienia od -3° do +25°, strzelały na 8 km. Haubica 210 mm M.1889 Kruppa, o lufie 2,5 m i kącie podniesienia od -5° do +35° (zasięg ognia pośredniego 6,9 km), umieszczona była w mniejszej (3,6 m) i lżejszej (100 ton) wieży o 13-osobowej załodze. Lekkie działa 57 mm M.1889 Nordenfeldta miały lufy 1,5 m, kąt podniesienia od -8° do +10°, zasięg 300 m, a ich kopuły o średnicy 2,1 m i wadze 34 ton obsługiwało 6 ludzi.
Artyleria fortu była zgrupowana w 6. baterię artylerii fortecznej.
Podczas niemieckiego ataku na miasto fort wszedł do akcji 23 sierpnia, gdy Niemcy podciągnęli oddziały do niedalekiego lasu Frizet. Dwie baterie moździerzy 210 i 305 mm ostrzeliwały sąsiadujący fort d’Emines i fort de Suarlée, który w ciągu popołudnia otrzymał prawie 600 trafień. Pod forty podchodziła też niemiecka piechota. 24 sierpnia od 7 rano do 18.00 na fort i na jego bezpośrednie otoczenie spadło 1400 pocisków; pod tak ciężkim ogniem, piechota wycofała się z sąsiadujących z fortem okopów. W nocy na 25 sierpnia niemiecka piechota ponownie próbowała ataku na fort. Następnego dnia fort był wciąż pod ciężkim ogniem, także z dział 420 mm, po odrzuceniu oferty kapitulacji. Część obrońców zdecydowała się poddać i wywiesiła białą flagę; zanim dowódca, kpt. Moysse, ją ściągnął, cała załoga uciekła, poza kilkoma rannymi, oficerami i sanitariuszami. Kapitan ostrzelał uciekinierów z działa w szyjowej kazamacie. Widząc co się dzieje, artyleria niemiecka wstrzymała ogień, umożliwiając swojej piechocie zajęcie fortu o godz. 17. Według niemieckich notatek, centralny blok fortu był kompletnie zniszczony i dalsza obrona była niemożliwa. Łącznie przeciwko fortowi wystrzelono 26 granatów 420 mm i ok. 300 kal. 210 mm.
W okresie międzywojennym fort został zmodernizowany, wyremontowano uszkodzone lub zniszczone kopuły, wymieniono działa 57 mm na 75 mm, w kaponierach zainstalowano karabiny maszynowe. Fort otrzymał cztery wieże z haubicami 75 mm, jedną z dwoma długolufowymi działami 75 mm i dwie z karabinami maszynowymi, oraz wieżę wentylacyjno-obserwacyjną. W czasie inwazji na Belgię bronił się cztery dni (15-19 maja 1940), bez zabitych wśród załogi. Dwukrotnie był bombardowany przez Stukasy, pierwszego dnia stracił też połączenia telefoniczne z posterunkami obserwacyjnymi. Jego wieża obserwacyjna była pod ostrzałem z dział 37 mm. Broniąc się bez osłony piechoty, był atakowany przez niemieckie oddziały 15 i 17 maja. Nocny atak z 17/18 maja, który doszedł do fosy, został odparty, ale artyleria niemiecka uszkodziła 2 z 4 kopuł haubicznych i centralną wieżę z armatami 75 mm, oraz wieżę wentylacyjną. Po kolejnym bombardowaniu z powietrza, fort poddał się 19 maja.

</doc>
<doc id="5116630" url="https://pl.wikipedia.org/wiki?curid=5116630" title="Mistrzostwa Europy w Judo 1979">
Mistrzostwa Europy w Judo 1979

28. Mistrzostwa Europy w Judo w 1979 roku mężczyzn odbyły się w dniach 24 - 27 maja w Brukseli, a kobiety rywalizowały w dniach 5 - 6 kwietnia w Kerkrade. Turniej drużynowy rozegrano 20 października w Brescii.

</doc>
<doc id="5116631" url="https://pl.wikipedia.org/wiki?curid=5116631" title="Mistrzostwa Europy w Judo Mężczyzn 1979">
Mistrzostwa Europy w Judo Mężczyzn 1979



</doc>
<doc id="5116632" url="https://pl.wikipedia.org/wiki?curid=5116632" title="Motyle Belgii">
Motyle Belgii

Motyle Belgii, lepidopterofauna Belgii – ogół taksonów owadów z rzędu motyli, których występowanie stwierdzono na terenie Belgii.
Występujące w Belgii bielinkowate, modraszkowate, paziowate, powszelatkowate, rusałkowate i wielenowate, tradycyjnie traktowane jako motyle dzienne, opisuje odrębny artykuł:
Zeugloptera.
Skrzydliniakowate (Micropterigidae).
W Belgii stwierdzono 6 gatunków:
Glossata: Dacnonypha.
Plątaczkowate (Eriocraniidae).
W Belgii stwierdzono 8 gatunków:
Glossata: Exoporia.
Niesobkowate (Hepialidae).
W Belgii stwierdzono 5 gatunków:
Glossata: motyle różnoskrzydłe (Heteroneura).
Argyresthiidae.
W Belgii stwierdzono 27 gatunków:
Autostichidae.
W Belgii stwierdzono 5 gatunków:
Batrachedridae.
W Belgii stwierdzono 2 gatunki:
Bdelliidae.
W Belgii tylko 1 gatunek:
Blastobasidae.
W Belgii stwierdzono 6 gatunków:
Barczatkowate (Lasiocampidae).
W Belgii stwierdzono 15 gatunków:
Choreutidae.
W Belgii stwierdzono 6 gatunków:
Cosmopterygidae.
W Belgii stwierdzono 11 gatunków:
Czuprzykowate (Bucculatricidae).
W Belgii stwierdzono 16 gatunków:
Depressariidae.
W Belgii stwierdzono 49 gatunków:
Douglasiidae.
W Belgii stwierdzono 4 gatunki:
Drążelowate (Momphidae).
W Belgii stwierdzono 16 gatunków:
Drydaulidae.
W Belgii stwierdzono tylko:
Elachistidae.
W Belgii stwierdzono 63 gatunki:
Epermeniidae.
W Belgii stwierdzono 7 gatunków:
Ethmiidae.
W Belgii stwierdzono 5 gatunków:
Garbatkowate (Notodontidae).
W Belgii stwierdzono 32 gatunki:
Glyphipterigidae.
W Belgii stwierdzono 17 gatunków:
Heliodinidae.
W Belgii stwierdzono 1 gatunek:
Koszówkowate (Psychidae).
W Belgii stwierdzono 24 gatunki:
Kibitnikowate (Gracilariidae).
W Belgii stwierdzono 106 gatunków.
Kraśnikowate (Zygaenidae).
W Belgii stwierdzono 15 gatunków:
Krzywikowate (Incurvariidae).
W Belgii stwierdzono 6 gatunków:
Lypusidae.
W Belgii stwierdzono 9 gatunków:
Meessiidae.
W Belgii stwierdzono 11 gatunków:
Miernikowcowate (Geometridae).
W Belgii stwierdzono 340 gatunków.
Molowate (Tineidae).
W Belgii stwierdzono 37 gatunków:
Mrocznicowate (Erebidae).
W Belgii stwierdzono 97 gatunków.
Namiotnikowate (Yponomeutidae).
W Belgii stwierdzono 22 gatunki:
Nasierszycowate (Endromididae).
W Belgii 1 gatunek:
Omacnicowate (Pyralidae).
W Belgii stwierdzono 88 gatunków.
Opostegidae.
W Belgii 3 gatunki:
Pasynkowate (Nepticulidae).
W Belgii stwierdzono 91 gatunków.
Pawicowate (Saturniidae).
W Belgii 3 gatunki:
Peleopodidae.
W Belgii 1 gatunek:
Piórolotkowate (Pterophoridae).
W Belgii stwierdzono 46 gatunków:
Płożkowate (Oecophoridae).
W Belgii stwierdzono 27 gatunków:
Pochwikowate (Coleophoridae).
W Belgii stwierdzono 107 gatunków.
Pomrowicowate (Limacodidae).
W Belgii 2 gatunki:
Prayidae.
W Belgii stwierdzono 4 gatunki:
Prodoxidae.
W Belgii stwierdzono 7 gatunków:
Przeziernikowate (Sesiidae).
W Belgii stwierdzono 23 gatunki:
Rezeliowate (Nolidae).
W Belgii stwierdzono 13 gatunków:
Roeslerstammiidae.
W Belgii tylko:
Rozstrzępiakowate (Alucitidae).
W Belgii tylko 2 gatunki:
Schreckensteiniidae.
W Belgii tylko:
Scythropiidae.
W Belgii tylko:
Sejwanikowate (Scythrididae).
W Belgii stwierdzono 18 gatunków:
Sówkowate (Noctuidae).
W Belgii stwierdzono 354 gatunki.
Świeciłkowate (Heliozelidae).
W Belgii stwierdzono 7 gatunków:
Tantnisiowate (Plutellidae).
W Belgii stwierdzono 4 gatunki:
Trociniarkowate (Cossidae).
W Belgii stwierdzono 3 gatunki:
Tyszerkowate (Tischeriidae).
W Belgii stwierdzono 7 gatunków:
Wachlarzykowate (Crambidae).
W Belgii stwierdzono 124 gatunki:
Wąsikowate (Adelidae).
W Belgii stwierdzono 22 gatunki:
Wycinkowate (Drepanidae).
W Belgii stwierdzono 16 gatunków:
Wystrojowate (Lyonetiidae).
W Belgii stwierdzono 8 gatunków:
Ypsolophidae.
W Belgii stwierdzono 17 gatunków:
Zawisakowate (Sphingidae).
W Belgii stwierdzono 17 gatunków:
Zwójkowate (Tortricidae).
W Belgii stwierdzono 396 gatunków.

</doc>
<doc id="5116633" url="https://pl.wikipedia.org/wiki?curid=5116633" title="Mechelen (1954)">
Mechelen (1954)

Mechelen (M926) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w maju 1953 roku w stoczni J. Boel &amp; Zonen w Temse, a w skład marynarki wojennej Belgii został przyjęty 2 grudnia 1954 roku. W 1964 roku trałowiec przebudowano na okręt badawczy. Jednostkę wycofano ze służby w 1982 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Mechelen” zbudowany został w stoczni J. Boel &amp; Zonen w Temse. Stępkę okrętu położono w maju 1953 roku, nieznana jest data wodowania. Na jednostce zamontowano sprowadzone z USA maszyny oraz uzbrojenie.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz kadłubowy sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Mechelen” został przyjęty w skład Belgijskiej Marynarki Wojennej 2 grudnia 1954 roku. Okręt otrzymał numer burtowy M926. W 1964 roku trałowiec przebudowano na okręt badawczy, powiększając sterówkę i dobudowując na rufie nadbudówkę. W 1966 roku numer taktyczny jednostki zmieniono na A962. Okręt wycofano ze służby w 1982 roku.

</doc>
<doc id="5116638" url="https://pl.wikipedia.org/wiki?curid=5116638" title="Numéro de matricule URBSFA">
Numéro de matricule URBSFA



</doc>
<doc id="5116641" url="https://pl.wikipedia.org/wiki?curid=5116641" title="Spa (1955)">
Spa (1955)

Spa (M927) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w czerwcu 1953 roku w stoczni J. Boel &amp; Zonen w Temse, a w skład marynarki wojennej Belgii został przyjęty 10 marca 1955 roku. W 1978 roku trałowiec przebudowano na transportowiec amunicji. Jednostkę wycofano ze służby po 1991 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Spa” zbudowany został w stoczni J. Boel &amp; Zonen w Temse. Stępkę okrętu położono w czerwcu 1953 roku, nieznana jest data wodowania. Na jednostce zamontowano sprowadzone z USA maszyny oraz uzbrojenie.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz kadłubowy sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Spa” został przyjęty w skład Belgijskiej Marynarki Wojennej 10 marca 1955 roku. Okręt otrzymał numer burtowy M927. W 1978 roku trałowiec przebudowano na transportowiec pocisków rakietowych. Numer taktyczny jednostki zmieniono na A963. Bazą jednostki było Zeebrugge. Okręt wycofano ze służby po 1991 roku.

</doc>
<doc id="5116643" url="https://pl.wikipedia.org/wiki?curid=5116643" title="Miernikowcowate Belgii">
Miernikowcowate Belgii

Miernikowcowate Polski – ogół taksonów motyli z rodziny miernikowcowatych, których występowanie stwierdzono na terenie Belgii.
W Belgii stwierdzono 340 gatunków:

</doc>
<doc id="5116644" url="https://pl.wikipedia.org/wiki?curid=5116644" title="Trolejbusy w Bonn">
Trolejbusy w Bonn

Trolejbusy w Bonn – zlikwidowany system transportu trolejbusowego w Bonn, w Nadrenii Północnej-Westfalii, w Niemczech. Funkcjonował od 1951 r. do 1971 r. Kursowały 3 linie trolejbusowe, operatorem systemu było przedsiębiorstwo Stadtwerke Bonn.
Historia.
Rozwój systemu.
Trolejbusy w Bonn zaczęły kursować 17 lutego 1951 r. na linii nr 15, która połączyła Mozartstraße z Gronau przez Bundeskanzlerplatz. 22 marca 1952 r. otwarto przedłużenie linii od Mozartstraße do Lengsdorfu. Jeszcze w tym samym roku otwarto zajezdnię trolejbusową (wcześniej trolejbusy holowano do zajezdni tramwajowej traktorem). 14 listopada 1953 r. uruchomiono nową trasę trolejbusową od dworca głównego do Poppelsdorfu, którą zaczęła kursować linia nr 16. 27 czerwca 1954 r. linię nr 16 wydłużono do Venusberg.
Likwidacja systemu.
1 maja 1967 r. zlikwidowano linię nr 15 i zastąpiono autobusami. Powodem likwidacji były prace związane z budową metra, które wiązały się z koniecznością dokonywania częstych przewieszeń przewodów trakcyjnych. W latach 1968–1971 trolejbusy linii nr 16 zaczęły wspomagać autobusy. 30 czerwca 1971 r. zamknięto linię nr 16.
Linie.
W Bonn kursowały dwie linie zwykłe nr 15 i 16, a przez pewien czas także linia nr 35, która była przedłużeniem linii nr 15.

</doc>
<doc id="5116646" url="https://pl.wikipedia.org/wiki?curid=5116646" title="Zwójkowate Belgii">
Zwójkowate Belgii

Zwójkowate Belgii – ogół taksonów motyli z rodziny zwójkowatych, których występowanie stwierdzono na terenie Belgii.
W Belgii stwierdzono 396 gatunków, w tym:

</doc>
<doc id="5116647" url="https://pl.wikipedia.org/wiki?curid=5116647" title="Tenis stołowy na Letnich Igrzyskach Olimpijskich 2020">
Tenis stołowy na Letnich Igrzyskach Olimpijskich 2020

Tenis stołowy na Letnich Igrzyskach Olimpijskich 2020 rozgrywany był w dniach 24 lipca–6 sierpnia 2021 w hali Tokyo Metropolitan Gymnasium.

</doc>
<doc id="5116651" url="https://pl.wikipedia.org/wiki?curid=5116651" title="Generacja rozproszona">
Generacja rozproszona



</doc>
<doc id="5116653" url="https://pl.wikipedia.org/wiki?curid=5116653" title="Heist (1956)">
Heist (1956)

Heist (M929) – belgijski trałowiec z lat 50. XX wieku, jedna z 26 zbudowanych dla Belgijskiej Marynarki Wojennej jednostek amerykańskiego typu "Adjutant". Stępkę okrętu położono w czerwcu 1954 roku w stoczni J. Boel &amp; Zonen w Temse, a w skład marynarki wojennej Belgii został przyjęty 4 kwietnia 1956 roku. W 1978 roku okręt pełnił funkcję pływającej stacji demagnetyzacyjnej, a w latach 80. powrócił do roli trałowca. Jednostkę wycofano ze służby po 1991 roku.
Projekt i budowa.
Projekt trałowców typu "Adjutant" ("Blackbird") powstał jako rozwinięcie drugowojennych jednostek typu "YMS". Okręty miały w większości zasilić floty państw sojuszniczych, w ramach Major Defense Acquisition Program (MDAP). Spośród 159 zbudowanych jednostek oryginalnego typu "Blackbird" tylko 20 zasiliło United States Navy, a wiele zbudowano za granicą z amerykańską i brytyjską pomocą.
Przyszły „Heist” zbudowany został w stoczni J. Boel &amp; Zonen w Temse. Stępkę okrętu położono w czerwcu 1954 roku, nieznana jest data wodowania. Na jednostce zamontowano sprowadzone z USA maszyny oraz uzbrojenie.
Dane taktyczno-techniczne.
Okręt był przybrzeżnym, małomagnetycznym trałowcem o długości całkowitej 44 metry (42 metry między pionami), szerokości 8,3 metra i zanurzeniu 2,6 metra. Kadłub okrętu wykonany był z drewna. Wyporność standardowa wynosiła 330 ton, a pełna 390 ton. Okręt napędzany był przez dwa silniki wysokoprężne General Motors 8-268A o łącznej mocy 880 KM, napędzających dwie śruby. Prędkość maksymalna jednostki wynosiła 13,5 węzła. Zapas paliwa wynosił 28 ton, co zapewniało zasięg 2700 Mm przy prędkości 10,5 węzła.
Uzbrojenie artyleryjskie jednostki składało się początkowo z podwójnego zestawu działek plot. kalibru 20 mm Oerlikon L/70 Mark 24. Wyposażenie trałowe obejmowało trały: mechaniczny, elektromagnetyczny i akustyczny. Wyposażenie radioelektroniczne obejmowało radar nawigacyjny Decca 1229 oraz kadłubowy sonar AN/UQS-1.
Załoga okrętu składała się z 36 oficerów, podoficerów i marynarzy.
Służba.
„Heist” został przyjęty w skład Belgijskiej Marynarki Wojennej 4 kwietnia 1956 roku. Okręt otrzymał numer burtowy M929. W 1978 roku trałowiec przebudowano na pływającą stację demagnetyzacyjną. Numer taktyczny jednostki zmieniono na A964. Między 1982 a 1984 roku jednostka powróciła do roli trałowca. Okręt wycofano ze służby po 1991 roku.

</doc>
<doc id="5116654" url="https://pl.wikipedia.org/wiki?curid=5116654" title="İpek Filiz Yazıcı">
İpek Filiz Yazıcı

İpek Filiz Yazıcı (ur. 6 października 2001 w Stambule) – turecka aktorka.
Życiorys.
Kariera.
Zadebiutowała w telewizji w 2016 roku w serialu "Sekrety ojca". W 2017 roku zagrała w "7YUZ, Büyük Günahlar" oraz "Kayıtdışı". W latach 2018-2019 grała w "Elimi birakma", a w 2020 roku odegrała główną rolę w serialu Netflixa "Love 101". W tym samym roku zagrała w serialu "Yeni Hayat".
Życie prywatne.
W grudniu 2020 roku pojawiły się plotki o jej relacji z tureckim piosenkarzem Ufukiem Beydemir, a para potwierdziła związek w kwietniu 2021 roku.

</doc>
<doc id="5116664" url="https://pl.wikipedia.org/wiki?curid=5116664" title="Pałac w Pisarzowicach (powiat kamiennogórski)">
Pałac w Pisarzowicach (powiat kamiennogórski)

Pałac w Pisarzowicach koło Kamiennej Góry – wybudowany w 1 ćw. XIX w. w Pisarzowicach.
Położenie.
Pałac położony jest we wsi w Polsce, w województwie dolnośląskim, w powiecie kamiennogórskim, w gminie Kamienna Góra.
Historia.
Jeden z najcenniejszych i lepiej utrzymanych pałaców w rejonie. Założony na prostokącie z 11-osiową elewacją frontową, zaakcentowaną 3-osiowym portykiem w wielkim porządku. Nakryty 4-spadowym dachem. We wnętrzu pozostałości wystroju: boazerie, posadzki, piece. Po II wojnie światowej służył jako siedziba i mieszkania PGR, obecnie własność prywatna. Z pałacem związany jest zespół okazałych zabudowań dospodarczych z barokową oficyną mieszkalną z XVIII w. Przy pałacu znajduje się zabytkowy park. 

</doc>
<doc id="5116666" url="https://pl.wikipedia.org/wiki?curid=5116666" title="Ekowioska Findhorn">
Ekowioska Findhorn



</doc>
<doc id="5116670" url="https://pl.wikipedia.org/wiki?curid=5116670" title="Nina Biczuja">
Nina Biczuja

Nina Biczuja (; ur. 24 sierpnia 1937 w Kijowie) – ukraińska pisarka. Tłumaczka literatury polskiej, w tym powieści Olgi Tokarczuk.
Życiorys.
W 1958 roku ukończyła dziennikarstwo na Uniwersytecie Lwowskim. W latach 1989–1997 była redaktorką gazety „Proswita”. Pracowała jako kierownik literacki Lwowskiego Teatru Młodego Widza (obecnie Pierwszy Ukraiński Teatr dla Dzieci i Młodzieży). Od 1969 roku jest członkiem Związku Pisarzy. W 1981 roku jej powieść Kwiecień w czółnie w tłumaczeniu Marii Dolińskiej wydało Wydawnictwo Lubelskie.

</doc>
<doc id="5116673" url="https://pl.wikipedia.org/wiki?curid=5116673" title="Currumbin (ekowioska)">
Currumbin (ekowioska)



</doc>
<doc id="5116675" url="https://pl.wikipedia.org/wiki?curid=5116675" title="Adrian Mung’andu">
Adrian Mung’andu

Adrian Mung’andu (ur. w 1920 lub 1923 w Kasisi, zm. 25 czerwca 2007 w Lusace) – zambijski duchowny rzymskokatolicki, biskup Livingstone i arcybiskup lusacki.
Biografia.
W 1943 wstąpił do wyższego seminarium duchownego w Chishawasha w Rodezji Południowej (dzisiejsze Zimbabwe). 29 października 1950 otrzymał święcenia prezbiteriatu i został kapłanem wikariatu apostolskiego Lusaka. Następnie ukończył nauki społeczne na Uniwersytecie Londyńskim oraz nauki pastoralne w Kansas City. Władał pięcioma językami używanymi w Zambii.
W 1963 arcybiskup lusacki Adam Kozłowiecki SI mianował go wikariuszem generalnym archidiecezji Lusaka.
18 listopada 1974 papież Paweł VI mianował go biskupem Livingstone. Był pierwszym jej ordynariuszem pochodzącym z Zambii. 9 lutego 1975 w kościele Chrystusa Króla w Livingstone przyjął sakrę biskupią z rąk pronuncjusza apostolskiego w Zambii abpa Luciano Angeloniego. Współkonsekratorami byli arcybiskup Lusaki Emmanuel Milingo oraz emerytowany arcybiskup Lusaki Adam Kozłowiecki SI.
9 stycznia 1984 papież Jan Paweł II mianował go arcybiskupem lusackim. Stołeczną katedrę objął po odwołaniu pół roku wcześniej kontrowersyjnego abpa Emmanuela Milingo.
Związku z osiągnięciem wieku emerytalnego złożył rezygnację, którą papież przyjął 30 listopada 1996. Zmarł 25 czerwca 2007 w Mina Medical Centre w Lusace.

</doc>
<doc id="5116678" url="https://pl.wikipedia.org/wiki?curid=5116678" title="Hà Nội T&amp;T">
Hà Nội T&amp;T



</doc>
<doc id="5116686" url="https://pl.wikipedia.org/wiki?curid=5116686" title="Dwulitrowy Rajdowy Puchar Świata 1997">
Dwulitrowy Rajdowy Puchar Świata 1997

Dwulitrowy Rajdowy Puchar Świata 1997 – piąty sezon z cyklu Dwulitrowy Rajdowy Puchar Świata dla samochodów dwulitrowych i mniejszych, odbywający się równolegle z Rajdowymi Mistrzostwami Świata w roku 1997 pod patronatem FIA.

</doc>
<doc id="5116687" url="https://pl.wikipedia.org/wiki?curid=5116687" title="Motocyklowe Grand Prix Belgii">
Motocyklowe Grand Prix Belgii

Motocyklowe Grand Prix Belgii – eliminacja Motocyklowych Mistrzostw Świata rozgrywana w latach 1949-1986 i 1988-1990. Wyścig był rozgrywany na torze Circuit de Spa-Francorchamps, z wyjątkiem sezonu 1980, gdy wyścig odbył się na Circuit Zolder.

</doc>
<doc id="5116688" url="https://pl.wikipedia.org/wiki?curid=5116688" title="Charsy (przystanek kolejowy)">
Charsy (przystanek kolejowy)

Charsy (; ) – przystanek kolejowy w pobliżu miejscowości Charsy, w rejonie brzeskim, w obwodzie brzeskim, na Białorusi.

</doc>
<doc id="5116693" url="https://pl.wikipedia.org/wiki?curid=5116693" title="Przyborowo (przystanek kolejowy)">
Przyborowo (przystanek kolejowy)

Przyborowo (; ) – przystanek kolejowy w pobliżu miejscowości Przyborowo, w rejonie brzeskim, w obwodzie brzeskim, na Białorusi.

</doc>
<doc id="5116696" url="https://pl.wikipedia.org/wiki?curid=5116696" title="Petrus Josephus Zoetmulder">
Petrus Josephus Zoetmulder

Petrus Josephus Zoetmulder (ur. 29 stycznia 1906 w Utrechcie, zm. 8 lipca 1995 w Yogyakarcie) – holenderski misjonarz i filolog, specjalista od języka jawajskiego.
W 1974 roku wydał publikację poświęconą literaturze starojawajskiej. Napisał także słownik starojawajsko-angielski.

</doc>
<doc id="5116697" url="https://pl.wikipedia.org/wiki?curid=5116697" title="Piet Zoetmulder">
Piet Zoetmulder



</doc>
<doc id="5116698" url="https://pl.wikipedia.org/wiki?curid=5116698" title="Abrahams Brook">
Abrahams Brook

Abrahams Brook (do 21 lipca 1976 "Abraham Brook") – strumień ("brook") w kanadyjskiej prowincji Nowa Szkocja, w hrabstwie Halifax, płynący w kierunku zachodnim i uchodzący do zatoki Eastern Arm; nazwa "Abraham Brook" urzędowo zatwierdzona 14 października 1921.

</doc>
<doc id="5116700" url="https://pl.wikipedia.org/wiki?curid=5116700" title="Bijdragen tot de Taal-, Land- en Volkenkunde">
Bijdragen tot de Taal-, Land- en Volkenkunde

Bijdragen tot de Taal-, Land- en Volkenkunde – holenderskie czasopismo naukowe publikujące artykuły z zakresu językoznawstwa, antropologii i historii Azji Południowo-Wschodniej. Jest skoncentrowane tematycznie na Indonezji. Zostało założone w 1853 roku pod nazwą „Bijdragen tot de taal-, land- en volkenkunde van Nederlandsch-Indië”. Nazwa ta była stosowana do 1948 roku.
Publikuje głównie w języku angielskim. Ukazuje się jako kwartalnik.

</doc>
<doc id="5116701" url="https://pl.wikipedia.org/wiki?curid=5116701" title="Abraham Brook">
Abraham Brook



</doc>
<doc id="5116702" url="https://pl.wikipedia.org/wiki?curid=5116702" title="Dwulitrowy Rajdowy Puchar Świata 1998">
Dwulitrowy Rajdowy Puchar Świata 1998

Dwulitrowy Rajdowy Puchar Świata 1998 – szósty sezon z cyklu Dwulitrowy Rajdowy Puchar Świata dla samochodów dwulitrowych i mniejszych, odbywający się równolegle z Rajdowymi Mistrzostwami Świata w roku 1998 pod patronatem FIA.

</doc>
<doc id="5116707" url="https://pl.wikipedia.org/wiki?curid=5116707" title="Raphael Macebo Mabuza Ncube">
Raphael Macebo Mabuza Ncube

Raphael Macebo Mabuza Ncube (ur. 4 października 1973 w Nkayi) – zimbabwejski duchowny katolicki, biskup Hwange od 2021.
Życiorys.
3 lutego 2001 otrzymał święcenia kapłańskie i został inkardynowany do archidiecezji Bulawayo. Pracował głównie w zimbabwejskich seminariach duchownych - w niższym seminarium w Bulawayo (2003–2007, jako rektor), w regionalnym seminarium (2011–2016, jako ojciec duchowny) oraz w krajowym seminarium w Chishawasha (2016–2021, jako ojciec duchowny).
5 lipca 2021 papież Franciszek mianował go biskupem diecezji Hwange. Sakry udzielił mu 30 października 2021 metropolita Bulawayo – arcybiskup Alex Thomas Kaliyanil.

</doc>
<doc id="5116712" url="https://pl.wikipedia.org/wiki?curid=5116712" title="Birkbeck">
Birkbeck



</doc>
<doc id="5116716" url="https://pl.wikipedia.org/wiki?curid=5116716" title="Fort de Saint-Héribert">
Fort de Saint-Héribert

Fort de Saint-Héribert – duży, trójkątny fort pancerny, projektu gen. Brialmonta, będący częścią pierścienia fortów twierdzy Namur ().
Fort położony na wzgórzu o wys. 245 m n.p.m., 5,7 km od centrum, osłaniał Rue St Gerard i bronił mniejszych dróg prowadzących na płaskowyż u zbiegu Mozy i Sambry, wraz z odległym o 4 km fortem de Malonne chronił dolinę Sambry, a wraz z oddalonym o 4,25 km fortem de Dave południowego biegu Mozy.
Trójkątny w kształcie fort o załamanej linii koszar szyjowych, które tworzyły dwa półbastiony z parą dział 57 mm każdy do obrony tylnej fosy; jedno takie działo broniło bezpośrednio bramy fortu. Fosa, o stoku spłaszczonym i stromej, murowanej przeciwskarpie, broniona przez kaponierę rewersową (czyli umieszczoną w przeciwskarpie) umieszczoną przy zbiegu fos, po przeciwnej stronie fortu niż brama główna; ta kaponiera uzbrojona była w dwie pary armat kal. 57 mm. Do obrony bliskiej służyły ponadto 4 armaty tego samego kalibru, umieszczone w obrotowych, wysuwanych wieżach pancernych, dwóch na masywnym bloku centralnego schronu, a dwóch na krawędzi fosy szyjowej; na bloku zamontowany był też silny reflektor w wysuwanej, pancernej kopule.
Na dachu schronu centralnego znajdowały się także 5 kopuł dział obrony dalekiej: w centralnej części jedna wieża z parą armat 150 mm, w tylnej części dwie wieże z parą armatą 120 mm, do prowadzenia ognia bezpośredniego. Z przodu bloku znajdowały się dwie kopuły haubic 210 mm, do ognia pośredniego. Działa 150 mm M.1886 produkcji Kruppa, o długości lufy 3,8m i kącie podniesienia luf od -2° do +25°, miały zasięg 8,5 km. Wieża o średnicy 4,8m miała masę 224 ton i 25-osobową załogę (wraz z żołnierzami dostarczającymi amunicję z magazynów itp.). Wieża dział 120 mm miała taką samą średnicę i załogę, ale była lżejsza (188 ton). Armaty M. 1889, o długości lufy 3 i kącie podniesienia od -3° do +25°, strzelały na 8 km. Haubica 210 mm M.1889 Kruppa, o lufie 2,5 m i kącie podniesienia od -5° do +35° (zasięg ognia pośredniego 6,9 km), umieszczona była w mniejszej (3,6 m) i lżejszej (100 ton) wieży o 13-osobowej załodze. Lekkie działa 57 mm M.1889 Nordenfeldta miały lufy 1,5 m, kąt podniesienia od -8° do +10°, zasięg 300 m, a ich kopuły o średnicy 2,1 m i wadze 34 ton obsługiwało 6 ludzi.
Artyleria fortu była zgrupowana w 4. baterię artylerii fortecznej.
23 sierpnia 1914, podczas niemieckiego ataku na miasto, gdy natarcie niemieckie zmusiło obrońców do ewakuacji III sektora obrony (północno-zachodniego), stało się jasne, że ewakuacja twierdzy jest nieunikniona. Upadek sąsiadującego fortu de Malonne, opuszczonego przez załogę i zajętego przez niemiecki patrol, zachęcił siły niemieckie do zdecydowanego ataku na fort, wspartego ciężkim ogniem artylerii. Pod naciskiem atakujących, wobec uszkodzeń koszar i tylnej części fortu, trafienia w kanał wentylacyjny i chmur gazów po wybuchach utrudniających oddychanie, dowodzący fortem kpt. Derzelle uznał dalszą obronę za niemożliwą i poddał się o 19.45. Według niemieckiego zestawienia z 1915 roku, fort nie był ostrzeliwany przez najcięższą artylerię (kal. 210 mm i większy).
W okresie międzywojennym fort został zmodernizowany, wyremontowano uszkodzone lub zniszczone kopuły, wymieniono działa 57 na 75 mm, w kaponierach zainstalowano karabiny maszynowe. Fort otrzymał cztery wieże z haubicami 75 mm, jedną z dwoma działami 75 mm i dwie z karabinami maszynowymi. W czasie inwazji na Belgię bronił się trzy dni (18–21 maja 1940). 15 maja po raz pierwszy otworzył ogień z armat 75 mm do oddziałów niemieckich na drugim brzegu Mozeli. 18 maja znalazł się pod ciężkim ogniem i następnego dnia w bryle schronu pojawiły się pęknięcia. Mimo bezpośrednich trafień w dwie kopuły, wieże fortu kontynuowały ostrzał, mimo stale pogłębiających się uszkodzeń. 20 maja forty na południe od Namur były atakowane przez 211 Dywizję Wehrmachtu i 21 maja karabiny maszynowe z kopuł pancernych odparły ogniem atak niemieckich piechurów na stok fortu. Sąsiadujące forty de Dave i de Malonne udzieliły wsparcia ogniowego. Późnym rankiem dalsze zniszczenie okalającego wieże betonu doprowadziło do ich unieruchomienia i straciwszy możliwość obrony, fort się poddał. Ataki na fort kosztowały Niemców 129 zabitych i 600 rannych, podczas gdy jego garnizon stracił tylko jednego zabitego.
Wojsko belgijskie opuściło fort w latach 1960. Zniszczony fort został przykryty ziemią i zapomniany. W 2013 las (w celu pozyskiwania drewna opałowego) nabył Emile Legros i odnalazł fort – wraz z grupą pasjonatów doprowadził do odkopania fortu i od 2021 funkcjonuje w nim muzeum.

</doc>
<doc id="5116717" url="https://pl.wikipedia.org/wiki?curid=5116717" title="Władysław Witalisz">
Władysław Witalisz

Władysław Witalisz – filolog anglista, literaturoznawca, doktor habilitowany, profesor Uniwersytetu Jagiellońskiego, dziekan Wydziału Filologicznego UJ (na kadencję 2020-2024). 
Życiorys.
Władysław Witalisz zajmuje się historią literatury angielskiej i teatrem szekspirowskim, romansem rycerskim, obrazem wojny trojańskiej w średniowieczu, średniowieczną literaturą religijną, angielską mistyką średniowieczną oraz mediewalizmem w literaturze współczesnej. 

</doc>
<doc id="5116721" url="https://pl.wikipedia.org/wiki?curid=5116721" title="Chizhovka-Arena">
Chizhovka-Arena



</doc>
<doc id="5116723" url="https://pl.wikipedia.org/wiki?curid=5116723" title="Abies Brook">
Abies Brook

Abies Brook – strumień ("brook") w kanadyjskiej prowincji Nowa Szkocja, w hrabstwie Inverness, płynący w kierunku północno-zachodnim i uchodzący do River Denys; nazwa urzędowo zatwierdzona 22 grudnia 1975.

</doc>
<doc id="5116725" url="https://pl.wikipedia.org/wiki?curid=5116725" title="Anastasija Tatalina">
Anastasija Tatalina

Anastasija Wikorowna Tatalina (ros.: Анастасия Викторовна Таталина; ur. 5 września 2000 w Moskwie) – rosyjska narciarka dowolna, specjalizująca się w Big Air i slopestyle'u, złota medalistka mistrzostw świata.
Kariera.
Po raz pierwszy na arenie międzynarodowej pojawiła się 17 grudnia 2014 roku w Korobicynie, gdzie w zawodach FIS zwyciężyła w slopestyle'u. W 2018 roku zdobyła złoto w Big Air i srebro w slopestyle'u na mistrzostwach świata juniorów w Cardronie.
W Pucharze Świata zadebiutowała 14 stycznia 2017 roku w Font-Romeu, gdzie zajęła 12. miejsce w slopestyle'u. Tym samym już w debiucie zdobyła pierwsze punkty. Pierwszy raz na podium zawodów pucharowych stanęła 20 marca 2021 roku w Aspen, kończąc rywalizację w tej samej konkurencji na trzeciej pozycji, za Francuzką Tess Ledeux i Kirsty Muir z Wielkiej Brytanii. W 2021 roku wywalczyła złoto w Big Air na mistrzostwach świata w Aspen. Na rozgrywanych w 2018 roku igrzyskach olimpijskich w Pjongczangu była dwunasta w slopestyle'u.
Osiągnięcia.
Puchar Świata.
Pozycje w klasyfikacji generalnej.
Od sezonu 2020/2021 klasyfikacja generalna została zastąpiona przez klasyfikację "Park &amp; Pipe" (OPP), łączącą slopestyle, halfpipe oraz big air.

</doc>
<doc id="5116733" url="https://pl.wikipedia.org/wiki?curid=5116733" title="Emma Raducanu">
Emma Raducanu

Emma Raducanu, Emma Răducanu (ur. 13 listopada 2002 w Toronto) – brytyjska tenisistka pochodzenia rumuńsko-chińskiego, zwyciężczyni US Open 2021 w grze pojedynczej kobiet.
Życie prywatne.
Urodzona 13 listopada 2002 w Toronto jako córka Chinki z Shenyangu i Rumuna z Bukaresztu. Posiada obywatelstwo brytyjskie i kanadyjskie.
Kariera tenisowa.
W swojej karierze wygrała w trzech turniejach singlowych rangi ITF. 11 lipca 2022 zajmowała najwyższe miejsce w rankingu singlowym WTA Tour – 10. pozycję.
W turnieju głównym zawodów wielkoszlemowych zadebiutowała w 2021 roku podczas Wimbledonu, osiągając czwartą rundę gry pojedynczej. Kilka miesięcy później, w swoim pierwszym występie na kortach US Open, przeszła przez kwalifikacje, a następnie zwyciężyła w całym turnieju, pokonując w finale Leylah Fernandez 6:4, 6:3. W całych zawodach nie straciła seta. Zmagania w Nowym Jorku rozpoczęła będąc sklasyfikowaną na 150. miejscu w rankingu WTA, a po triumfie awansowała na 23. pozycję.
W 2021 roku podpisała kontrakt z francuskim domem mody Christian Dior oraz producentem biżuterii Tiffany &amp; Co., a w 2022 roku z niemieckim producentem samochodów Porsche.
Historia występów wielkoszlemowych.
Występy w grze podwójnej.
Emma Raducanu nigdy nie startowała w rozgrywkach gry podwójnej podczas turniejów wielkoszlemowych.
Występy w grze mieszanej.
Emma Raducanu nigdy nie startowała w rozgrywkach gry mieszanej podczas turniejów wielkoszlemowych.

</doc>
<doc id="5116734" url="https://pl.wikipedia.org/wiki?curid=5116734" title="Lisiczki">
Lisiczki

Lisiczki (, ) – węzłowa stacja kolejowa w pobliżu miejscowości Pieramoha, w rejonie homelskim, w obwodzie homelskim, na Białorusi. Węzeł linii Bachmacz - Homel oraz Homel - Czernihów.

</doc>
<doc id="5116736" url="https://pl.wikipedia.org/wiki?curid=5116736" title="Łana Prusakowa">
Łana Prusakowa

Łana Aleksiejewna Prusakowa (ros.: Лана Алексеевна Прусакова; ur. 10 czerwca 2000 w Nowoczeboksarsku) – rosyjska narciarka dowolna, specjalizująca się w Big Air i slopestyle'u, srebrna medalistka mistrzostw świata.
Kariera.
Po raz pierwszy na arenie międzynarodowej pojawiła się 28 lutego 2015 roku w Mias, gdzie w zawodach FIS zajęła drugie miejsce w slopestyle'u. W 2016 roku zdobyła złoto w Big Air podczas igrzysk olimpijskich młodzieży w Lillehammer. Na rozgrywanych dwa lata później mistrzostwach świata juniorów w Cardronie zajęła trzecie miejsce w tej samej konkurencji.
W Pucharze Świata zadebiutowała 4 marca 2016 roku w Silvaplanie, gdzie zajęła 16. miejsce w slopestyle'u. Tym samym już w debiucie zdobyła pierwsze punkty. W 2021 roku wywalczyła srebro w Big Air na mistrzostwach świata w Aspen, rozdzielając swą rodaczkę Anastasiję Tatalinę i reprezentującą Chiny Eileen Gu. Na rozgrywanych w 2018 roku igrzyskach olimpijskich w Pjongczangu była czternasta w slopestyle'u.
Osiągnięcia.
Puchar Świata.
Pozycje w klasyfikacji generalnej.
Od sezonu 2020/2021 klasyfikacja generalna została zastąpiona przez klasyfikację "Park &amp; Pipe" (OPP), łączącą slopestyle, halfpipe oraz big air.
Miejsca na podium.
Prusakowa nie stała na podium zawodów PŚ.

</doc>
<doc id="5116739" url="https://pl.wikipedia.org/wiki?curid=5116739" title="Lipny Bór">
Lipny Bór

Lipny Bór − przysiółek wsi Zapole w Polsce, położony w województwie podkarpackim, w powiecie kolbuszowskim, w gminie Niwiska.
W latach 1975–1998 przysiółek administracyjnie należał do województwa rzeszowskiego.

</doc>
<doc id="5116742" url="https://pl.wikipedia.org/wiki?curid=5116742" title="Szyszki (rejon szarkowszczyński)">
Szyszki (rejon szarkowszczyński)

Szyłki (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów wieś w gminie Pohost, powiecie dzisieńskim, w guberni wileńskiej Imperium Rosyjskiego.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 131 osób, 130 było wyznania rzymskokatolickiego a 1 prawosławnego. Jednocześnie 119 mieszkańców zadeklarowało polską a 12 białoruską przynależność narodową. Było tu 25 budynków mieszkalnych. W 1931 w 32 domach zamieszkiwało 155 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5116743" url="https://pl.wikipedia.org/wiki?curid=5116743" title="Karaniouka (mijanka)">
Karaniouka (mijanka)

Karaniouka (, ) – mijanka i przystanek kolejowy w miejscowości Karaniouka, w rejonie homelskim, w obwodzie homelskim, na Białorusi. Położona jest na linii Bachmacz - Homel.

</doc>
<doc id="5116749" url="https://pl.wikipedia.org/wiki?curid=5116749" title="Zielaniec (obwód brzeski)">
Zielaniec (obwód brzeski)

Zielaniec (; ) – wieś na Białorusi, w obwodzie brzeskim, w rejonie brzeskim, w sielsowiecie Czernawczyce.
Dawniej dwie osobne miejscowości: Terpiłowicze Wielkie (, ) i Terpiłowicze Małe (, ).
W XIX w. oba Terpiłowicze były okolicami szlacheckimi. W dwudziestoleciu międzywojennym leżały one w Polsce, w województwie poleskim, w powiecie brzeskim, w gminie Turna. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5116750" url="https://pl.wikipedia.org/wiki?curid=5116750" title="Terpiłowicze Wielkie">
Terpiłowicze Wielkie



</doc>
<doc id="5116751" url="https://pl.wikipedia.org/wiki?curid=5116751" title="Terpiłowicze Małe">
Terpiłowicze Małe



</doc>
<doc id="5116756" url="https://pl.wikipedia.org/wiki?curid=5116756" title="Tułowo (rejon szarkowszczyński)">
Tułowo (rejon szarkowszczyński)

Tułowo (; ) – chutor na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Historia.
W czasach zaborów miejscowość w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek a następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 31 osób, wszystkie były wyznania staroobrzędowego i zadeklarowały białoruską przynależność narodową. Były tu 4 budynki mieszkalne. W 1931 w 4 domach zamieszkiwało 42 osoby.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5116759" url="https://pl.wikipedia.org/wiki?curid=5116759" title="Pałac w Pisarzowicach koło Kamiennej Góry">
Pałac w Pisarzowicach koło Kamiennej Góry



</doc>
<doc id="5116760" url="https://pl.wikipedia.org/wiki?curid=5116760" title="Zoe Atkin">
Zoe Atkin

Zoe Atkin (ur. 16 stycznia 2003 w Newton) – brytyjska narciarka dowolna, specjalizująca się w halfpipe'ie, brązowa medalistka mistrzostw świata.
Kariera.
Po raz pierwszy na arenie międzynarodowej pojawiła się 15 sierpnia 2018 roku w Cardronie, gdzie w zawodach Australia/New Zealand Cup zajęła drugie miejsce. W 2018 roku zajęła siódme miejsce na mistrzostwach świata juniorów w Cardronie.
W Pucharze Świata zadebiutowała 7 grudnia 2016 roku w Copper Mountain, gdzie zajęła 14. miejsce. Tym samym już w debiucie zdobyła pierwsze punkty. W 2021 roku wywalczyła brązowy medal na mistrzostwach świata w Aspen, gdzie wyprzedziły ją tylko reprezentująca Chiny Eileen Gu i Kanadyjka Rachael Karker.
Jej starsza siostra, Isabel Atkin, także uprawia narciarstwo dowolne. Na rozgrywanych rok później igrzyskach olimpijskich w Pekinie była dziewiąta.
Osiągnięcia.
Puchar Świata.
Pozycje w klasyfikacji generalnej.
Od sezonu 2020/2021 klasyfikacja generalna została zastąpiona przez klasyfikację "Park &amp; Pipe" (OPP), łączącą slopestyle, halfpipe oraz big air.

</doc>
<doc id="5116765" url="https://pl.wikipedia.org/wiki?curid=5116765" title="Beauvais Lake">
Beauvais Lake

Beauvais Lake (nazwa oboczna "Lake Abova") – jezioro w kanadyjskiej prowincji Nowa Szkocja, w hrabstwie Richmond, na południe od jeziora Bras d’Or Lake.

</doc>
<doc id="5116766" url="https://pl.wikipedia.org/wiki?curid=5116766" title="Prezydenci Ałtaju">
Prezydenci Ałtaju

Prezydent Ałtaju – jest głową autonomicznej republiki Ałtaju w ramach Federacji Rosyjskiej. Obecnym prezydentem od 2019 roku jest Oleg Khorokhordin.

</doc>
<doc id="5116767" url="https://pl.wikipedia.org/wiki?curid=5116767" title="Lake Abova">
Lake Abova



</doc>
<doc id="5116770" url="https://pl.wikipedia.org/wiki?curid=5116770" title="Marta Waliczek">
Marta Waliczek

Marta Waliczek (ur. 11 lipca 1987 w Bielsku-Białej) – polska zawodniczka MMA oraz kick-bokserka. Mistrzyni świata w kick-boxingu z 2011, złota medalistka The World Games 2017, mistrzyni rosyjskiej organizacji Battle of Volga 2018, mistrzyni organizacji FEN w kickboxingu 2018 (formuła K-1).
Kariera w kick-boxingu.
Waliczek zaczynała od karate w wieku 12 lat. W kick-boxingu ma wiele sukcesów amatorskich i kilka zawodowych. Była mistrzynią świata w kick-boxingu w formule light kick w 2011. Pod okiem trenerki Agnieszki Turchan zdobywała seryjnie medale na krajowych i międzynarodowych imprezach. Ogółem trzykrotnie zdobywała mistrzostwo świata i mistrzostwo Europy. Wygrywała Puchar Świata i zdobyła złoty medal zawodów World Games 2017, które odbyły się we Wrocławiu w lipcu 2017. W tym samym roku zanotowała zawodowy sukces odbierając pas mistrzowski Fight Exclusive Night Róży Gumiennej, podczas gali we Wrocławiu. 
Kariera MMA.
W maju 2018 zdobyła pas rosyjskiej organizacji Battle of Volga pokonując Karinę Wasilenkę.
W marcu 2022 roku podpisała kontrakt z francuską organizacją Ares FC. Debiut dla tej federacji odnotowała 16 kwietnia tego samego roku w Paryżu. Przegrała wtedy niejednogłośnie na punkty z niepokonaną Norweżką, Ivaną Širić Petrović. 
5 listopada 2022 na gali Qadya MMA 2 w stolicy Egiptu pokonała jednogłośną decyzją (3 x 29-28) zawodniczkę z Brazylii, Raylę Nascimento.
W lutym 2023 podpisała kolejny kontrakt, tym razem związując się z organizacją Professional Fighters League. Podczas gali "PFL Europe: 2023 Regular Season", która odbyła się 25 marca 2023 w Newcastle uległa przez jednogłośną decyzję sędziowską (29-28, 29-28, 28-29) zawodniczce ze Szwecji, Cornelii Holm.

</doc>
<doc id="5116771" url="https://pl.wikipedia.org/wiki?curid=5116771" title="Pınar Deniz">
Pınar Deniz

Pınar Deniz (ur. 4 listopada 1993 w Adanie) – turecka aktorka.
Życiorys.
Wczesne lata.
Urodziła się 4 listopada 1993 w Adanie, ale w wieku 2 lat przeprowadziła się do Stambułu i tam dorastała. Studiowała na Uniwersytecie Stambulskim.
Kariera.
Zadebiutowała w telewizji w 2014 roku w serialu "Sil Baştan". Rok później zagrała w "Beyaz Yalan" oraz "Günebakan". W latach 2016-2018 grała w serialu "Zraniona miłość". W 2017 roku zagrała główną rolę w filmie "Kardeşim Benim 2", a rok później w serialu "Bir Deli Rüzgar". W 2020 roku zagrała w filmie "İnsanlar İkiye Ayrılır" oraz serialach "Love 101" i "Menajerimi Ara". W 2021 roku zagrała główną rolę w serialu "Yargı" i gościnną w "Kırmızı Oda".
Życie prywatne.
W latach 2015-2017 była w związku z Kaanem Turgut, a w 2018 z aktorem Berkiem Cankat.

</doc>
<doc id="5116775" url="https://pl.wikipedia.org/wiki?curid=5116775" title="Trolejbusy w Berlinie (wschodnim)">
Trolejbusy w Berlinie (wschodnim)



</doc>
<doc id="5116779" url="https://pl.wikipedia.org/wiki?curid=5116779" title="Czerniakowska Wschodnia">
Czerniakowska Wschodnia

Czerniakowska Wschodnia lub Osiedle Czerniakowska – osiedle w dzielnicy Mokotów w Warszawie.
Położenie i charakterystyka.
Osiedle Czerniakowska Wschodnia położone jest na stołecznym Mokotowie, na zachodzie obszaru Miejskiego Systemu Informacji Czerniaków. Jest usytuowane wzdłuż ulicy Czerniakowskiej, po jej wschodniej stronie, między ulicami Wolicką i Bartycką. Wschodnią granicę osiedla wyznaczają częściowo ulica Zwierzyniecka i Kanał Czerniakowski. Osiedle przecina aleja Polski Walczącej. Jego powierzchnia wynosi 21 hektarów.
Powstało w dwóch etapach. Pierwszy wybudowano w latach 1970–1975 według projektu Wacława Eytnera i Zbigniewa Pawlaka. Drugi zrealizowano w latach 1978–1980, a jego autorem był A. Gerulewicz. Całość zaplanowano na 2633 mieszkań dla ok. 9000 mieszkańców. Na osiedlu znajdują się budynki wielorodzinne o 5, 11 i 16 kondygnacjach wzniesione w technologiach: wielkoblokowej „Ż”, monolitycznej i ramy H. Zabudowania uzupełniają szkoła, przedszkole i pawilon handlowo-usługowy.
Osiedlem zarządza Międzyzakładowa Spółdzielnia Mieszkaniowa „Energetyka” w ramach osiedla Sielce.

</doc>
<doc id="5116782" url="https://pl.wikipedia.org/wiki?curid=5116782" title="Iwachnowicze">
Iwachnowicze

Iwachnowicze (; ) – wieś na Białorusi, w obwodzie brzeskim, w rejonie brzeskim, w sielsowiecie Czernawczyce.
Dawniej wieś i majątek ziemski. 30 lipca 1920 miała tu miejsce bitwa pod Iwachnowiczami pomiędzy Wojskiem Polskim a Armią Czerwoną.
W dwudziestoleciu międzywojennym leżały w Polsce, w województwie poleskim, w powiecie brzeskim, w gminie Turna. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5116783" url="https://pl.wikipedia.org/wiki?curid=5116783" title="Juan Musso">
Juan Musso

Juan Agustín Musso (ur. 6 maja 1994 w San Nicolás) – argentyński piłkarz występujący na pozycji bramkarza we włoskim klubie Atalanta oraz w reprezentacji Argentyny. Wychowanek Racing Clubu, w trakcie swojej kariery grał też w Udinese. Posiada również obywatelstwo włoskie.

</doc>
<doc id="5116791" url="https://pl.wikipedia.org/wiki?curid=5116791" title="Lisandro Martínez">
Lisandro Martínez

Lisandro Martínez (ur. 18 stycznia 1998 w Gualeguay) – argentyński piłkarz, występujący na pozycji obrońcy w angielskim klubie Manchester United oraz w reprezentacji Argentyny. Mistrz Świata z 2022 roku. Złoty medalista Copa América 2021.
Kariera klubowa.
Wychowanek Newell’s Old Boys, w trakcie swojej kariery grał też w Defensa y Justicia i Ajaxie.
17 lipca 2022 Manchester United ogłosił, że doszedł do porozumienia z Ajaxem w sprawie transferu Martíneza. 27 lipca 2022 Martínez podpisał z klubem pięcioletni kontrakt z opcją przedłużenia o kolejny rok. W Manchesterze United zadebiutował 7 sierpnia 2022 roku w przegranym 1:2 meczu przeciwko Brighton &amp; Hove Albion, rozgrywając całe spotkanie. Pierwszą bramkę dla klubu strzelił 22 stycznia 2023 roku w przegranym 3:2 meczu z Arsenalem.
Kariera reprezentacyjna.
W seniorskiej drużynie reprezentacji Argentyny zadebiutował w przegranym 1:3 meczu przeciwko reprezentacji Wenezueli, zostając zmienionym w 45. minucie spotkania przez Matíasa Suáreza.

</doc>
<doc id="5116792" url="https://pl.wikipedia.org/wiki?curid=5116792" title="Aborcja w Gibraltarze">
Aborcja w Gibraltarze

Aborcja w Gibraltarze jest nielegalna w każdym przypadku. Wedle art. 162 "Crimes Act 2011" kobiecie dokonującej aborcji, jak również osobie przeprowadzającej aborcję, grozi kara dożywotniego pozbawienia wolności.
Zobacz też.
Referendum aborcyjne w Gibraltarze w 2021

</doc>
<doc id="5116793" url="https://pl.wikipedia.org/wiki?curid=5116793" title="Lukas Hradecky">
Lukas Hradecky



</doc>
<doc id="5116799" url="https://pl.wikipedia.org/wiki?curid=5116799" title="Pirmin Werner">
Pirmin Werner

Pirmin Werner (ur. 10 stycznia 2000) – szwajcarski narciarz dowolny, specjalizujący się w skokach akrobatycznych, srebrny medalista mistrzostw świata.
Kariera.
Na arenie międzynarodowej po raz pierwszy pojawił się 21 sierpnia 2016 roku w Mettmenstetten, gdzie w zawodach FIS zajął 22. lokatę. W styczniu 2017 roku zajął 13. miejsce na mistrzostwach świata juniorów w Chiesa in Valmalenco.
W zawodach Pucharu Świata zadebiutował 19 stycznia 2019 roku w Lake Placid, gdzie zajął szóstą pozycję. Tym samym już w debiucie zdobył pierwsze punkty. Pierwszy raz na podium zawodów PŚ stanął 28 lutego 2020 roku w Ałmaty, kończąc rywalizację na drugiej pozycji, przegrywając tylko z Christopherem Lillisem z USA. W sezonie 2020/2021 zajął trzecie miejsce w klasyfikacji generalnej OPP. Podczas mistrzostw świata w Ałmaty zdobył srebrny medal w rywalizacji drużynowej. Na tej samej imprezie był też czwarty indywidualnie, przegrywając walkę o podium z Pawłem Krotowem. Na rozgrywanych w 2022 roku igrzyskach olimpijskich w Pekinie zajął czwarte miejsce indywidualnie i drużynowo.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skoków akrobatycznych jest jednocześnie klasyfikacją generalną.

</doc>
<doc id="5116803" url="https://pl.wikipedia.org/wiki?curid=5116803" title="Alexandra Lorska">
Alexandra Lorska

Alexandra Lorska (urodzona jako Aleksandra Sikorska 17 grudnia 1962) – francuska tancerka, aktorka i prezenterka telewizyjna pochodzenia polskiego.
Swoją karierę rozpoczęła jako tancerka baletowa w Warszawie. W 1978 roku wystąpiła w filmie "Akwarele", w którym zagrała Katarzynę, tancerkę baletową i konkurentkę głównej bohaterki. W 1980 roku wystąpiła w serialu "Królowa Bona" jako Katarzyna Jagiellonka.
We wczesnych latach 80. pod pseudonimem Alexa Polskaschnikof znana była jako tancerka kabaretowa w paryskim The Crazy Horse Saloon. Grała wówczas także w kilku francuskich produkcjach filmowych i teatralnych, między innymi w sztuce "Moja krewna z Warszawy". 
W 1988 roku już jako Alexandra Lorska wydała popowy singiel „J’aime les hommes”, w którym zaśpiewała fragment tekstu po polsku.
W 1993 roku była prezenterką TF1 w programie Stéphane Collaro Sexy Dingo.
Przez 9 lat była partnerką związanego z francuską firmą optyczną Alaina Afflelou, z którym ma syna – Anthony’ego, urodzonego w 1991 roku.

</doc>
<doc id="5116804" url="https://pl.wikipedia.org/wiki?curid=5116804" title="Wybory parlamentarne w Mołdawii w 2021 roku">
Wybory parlamentarne w Mołdawii w 2021 roku

Przyspieszone wybory parlamentarne w Mołdawii w 2021 roku zostały przeprowadzone 11 lipca 2021 roku.

</doc>
<doc id="5116808" url="https://pl.wikipedia.org/wiki?curid=5116808" title="Ostrowy (Sosnowiec)">
Ostrowy (Sosnowiec)

Ostrowy – dawna wieś część miasta (na prawach powiatu) Sosnowca, w województwie śląskim. Stanowi osiedle w granicach dzielnicy Ostrowy Górnicze. Do 1955 samodzielna wieś a 1937-1949 samodzielna gromada.
Ostrowy stanowią wschodnią część dzielnicy Ostrowy Górnicze, w widłach ulic Starzyńskiego i Waltera-Janke. Mimo że nazwa "Ostrowy" pojawia się w nazwie "Ostrowy Górnicze", ta ostatnia odnosi się historycznie do dawnej wsi Niemce (nazwanej Ostrowy Górnicze dopiero w 1948 roku), położonej ok. 1 km na zachód od Ostrów, w widłach ulic Bocznej i Juliszowskiej. Obie miejscowości (Ostrowy i Ostrowy Górnicze) funkcjonowały oddzielnie do 1956 roku, choć w latach 1949–1955 wchodziły już w skład jednej gromady o nazwie Ostrowy Górnicze, aczkolwiek jako odrębne wsie.
Historia.
Ostrowy to dawna kolonia. W latach 1867–1941 Ostrowy należały do gminy Olkusko-Siewierskiej w powiecie będzińskim. W II RP przynależały do woj. kieleckiego. 31 października gminę Olkusko-Siewierską podzielono na osiem gromad. Ostrowy weszły w skład gromady Strzemieszyce Wielkie.
1 października 1937 z gromady Strzemieszyce Wielkie wyodrębniono nową gromadę Ostrowy, składającą się z samej kolonii Ostrowy.
Podczas II wojny światowej włączone do III Rzeszy. W 1941 roku okupant podbudował gromadę Ostrowy o kolonię Ciernice z dotychczasowej gromady Strzemieszyce Wielkie oraz kolonię Czarnemorze z dotychczasowej gromady Porąbka. Gromada weszła w skład nowej gminy Strzemieszyce.
Po wojnie władze polskie utrzymały gromadę Ostrowy, jako jedną z dziewięciu gromad gminy Strzemieszyce. Sąsiednie Niemce nadal stanowiły odrębną gromadę. Ostrowy wraz z powiatem będzińskim włączono w 1945 do województwa śląskiego.
1 kwietnia 1949 zredukowano liczbę gromad gminy Strzemieszyce, której przywrócono przedwojenną nazwę "Olkusko-Siewierska". Gromadę Ostrowy zniesiono, włączając ją do gromady Niemce, której nazwę zmieniono na "Ostrowy Górnicze." Gromada składała się odtąd ze wsi Ostrowy, wsi Ostrowy Górnicze i kolonii Feliks.
1 stycznia 1950 gromada Ostrowy Górnicze, wraz z gromadami Kazimierz, Maczki i Porąbka, weszła w skład nowej gminy Kazimierz
W związku z reformą znoszącą gminy jesienią 1954 roku, Ostrowy Górnicze ustanowiły nową gromadę Ostrowy Górnicze. Gromadę Ostrowy Górnicze zniesiono już po 15 miesiącach, 1 stycznia 1956, w związku z nadaniem jej statusu osiedla, przez co Ostrowy stały się integralną częścią Ostrów Górniczych.
1 stycznia 1967 z osiedli Ostrowy Górnicze i Kazimierz utworzono miasto miasto Kazimierz Górniczy, które 27 maja 1975 stało się częścią Sosnowca.

</doc>
<doc id="5116810" url="https://pl.wikipedia.org/wiki?curid=5116810" title="Kazimierz Rogoziewicz">
Kazimierz Rogoziewicz

Kazimierz Ignacy Rogoziewicz, ps. „Czerwień” (ur. 31 lipca 1896 w Ropczycach, zm. 23 grudnia 1967 w Bydgoszczy) – kapitan piechoty Wojska Polskiego.
Życiorys.
Urodził się 31 lipca 1896 w Ropczycach, ówczesnym mieście powiatowym Królestwa Galicji i Lodomerii, w rodzinie Wojciecha i Marii z Kosydarskich. Był starszym bratem Edwarda (ur. 12 października 1898 w Ropczycach), legionisty.
W czasie I wojny światowej walczył w szeregach 5 Pułku Piechoty Legionów Polskich.
Po zakończeniu wojny z bolszewikami kontynuował służbę wojskową, awansując na chorążego. 22 czerwca 1926 Prezydent RP mianował go podporucznikiem ze starszeństwem z 1 lipca 1925 i 46. lokatą w korpusie oficerów piechoty, a minister spraw wojskowych wcielił do 62 Pułku Piechoty w Bydgoszczy. 15 lipca 1927 został mianowany porucznikiem ze starszeństwem z 1 lipca 1927 i 43. lokatą w korpusie oficerów piechoty, a na stopień kapitana ze starszeństwem z 19 marca 1937 i 167. lokatą w korpusie oficerów piechoty. W marcu 1939 zajmował stanowisko oficera mobilizacyjnego 62 pp. W sierpniu tego roku, po przeprowadzeniu mobilizacji pułku, został przydzielony do Ośrodka Zapasowego 15 Dywizji Piechoty. W czasie kampanii wrześniowej dostał się do niemieckiej niewoli. Przebywał w Oflagu VII A Murnau.
W 1953 został aresztowany i oskarżony o to, że w sierpniu 1931 w Bydgoszczy jako oficer informacyjny 62 pp udzielał pomocy organom policyjnym w zdekonspirowaniu komórek KPP i ujęciu jej członków, tj. o czyn z art. 27 kk w zw. z art. 3 dekretu z dnia 22 stycznia 1946 o odpowiedzialności za klęskę wrześniową i faszyzację życia państwowego. Od 15 maja do 13 sierpnia 1954 był leczony w Okręgowym Szpitalu Więziennym nr 1 w Grudziądzu. 
Zmarł 23 grudnia 1967 w Bydgoszczy.

</doc>
<doc id="5116813" url="https://pl.wikipedia.org/wiki?curid=5116813" title="Dwulitrowy Rajdowy Puchar Świata 1999">
Dwulitrowy Rajdowy Puchar Świata 1999

Dwulitrowy Rajdowy Puchar Świata 1999 – siódmy i ostatni sezon z cyklu Dwulitrowy Rajdowy Puchar Świata dla samochodów dwulitrowych i mniejszych, odbywający się równolegle z Rajdowymi Mistrzostwami Świata w roku 1999 pod patronatem FIA.

</doc>
<doc id="5116815" url="https://pl.wikipedia.org/wiki?curid=5116815" title="Dwulitrowe Rajdowe Mistrzostwa Świata 1999">
Dwulitrowe Rajdowe Mistrzostwa Świata 1999



</doc>
<doc id="5116816" url="https://pl.wikipedia.org/wiki?curid=5116816" title="Dwulitrowe Rajdowe Mistrzostwa Świata 1995">
Dwulitrowe Rajdowe Mistrzostwa Świata 1995



</doc>
<doc id="5116818" url="https://pl.wikipedia.org/wiki?curid=5116818" title="Dwulitrowe Rajdowe Mistrzostwa Świata 1996">
Dwulitrowe Rajdowe Mistrzostwa Świata 1996



</doc>
<doc id="5116819" url="https://pl.wikipedia.org/wiki?curid=5116819" title="Dwulitrowe Rajdowe Mistrzostwa Świata 1997">
Dwulitrowe Rajdowe Mistrzostwa Świata 1997



</doc>
<doc id="5116820" url="https://pl.wikipedia.org/wiki?curid=5116820" title="Dwulitrowe Rajdowe Mistrzostwa Świata 1998">
Dwulitrowe Rajdowe Mistrzostwa Świata 1998



</doc>
<doc id="5116822" url="https://pl.wikipedia.org/wiki?curid=5116822" title="Eric Loughran">
Eric Loughran

Eric Loughran (ur. 12 kwietnia 1995 w Lowell) – amerykański narciarz dowolny, specjalizujący się w skokach akrobatycznych, brązowy medalista mistrzostw świata.
Kariera.
Na arenie międzynarodowej po raz pierwszy pojawił się 6 lutego 2010 roku w Mont Gabriel, gdzie w zawodach Nor-Am Cup zajął 23. lokatę.
W zawodach Pucharu Świata zadebiutował 18 stycznia 2013 roku w Lake Placid, gdzie zajął szesnastą pozycję. Tym samym już w debiucie zdobył pierwsze punkty. Pierwszy raz na podium zawodów PŚ stanął 3 marca 2019 roku w Shimao Lotus Mountain, kończąc rywalizację na trzeciej pozycji. Wyprzedzili go tam jedynie dwaj reprezentanci Chin: Sun Jiaxu i Wang Xindi. Podczas mistrzostw świata w Ałmaty zdobył brązowy medal w rywalizacji drużynowej. Na tej samej imprezie był też ósmy indywidualnie. Zajął również 25. miejsce na igrzyskach olimpijskich w Pjongcznagu.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skoków akrobatycznych jest jednocześnie klasyfikacją generalną.

</doc>
<doc id="5116831" url="https://pl.wikipedia.org/wiki?curid=5116831" title="Niemce (Sosnowiec)">
Niemce (Sosnowiec)

Niemce – dawna wieś, część miasta (na prawach powiatu) Sosnowca, w województwie śląskim. Stanowi osiedle w granicach dzielnicy Ostrowy Górnicze. Do 1955 samodzielna wieś.
Niemce stanowią zachodnią część dzielnicy Ostrowy Górnicze, w widłach ulic Bocznej i Juliszowskiej. Obszar współczesnej dzielnicy Ostrowy Górnicze odnosi się do obszaru większego niż historyczna wieś Niemce, bo obejmuje także dawną wieś Ostrowy, położoną ok. 1 km na wschód od Niemców, w widłach ulic Starzyńskiego i Waltera-Janke, a także obszar kolonii Feliks na południu. Generalnie przyjmuje się, że "Niemce" to dawna nazwa Ostrów Górniczych, choć nie jest to do końca poprawne. Niemce zmieniły nazwę na "Ostrowy Górnicze" dopiero w 1948 roku, w związku z przyłączeniem do nich Ostrów, wsi o odrębnej historii, a nowa nazwa została ewidentnie przejęta od tej drugiej. Nazwa Ostrowy Górnicze obowiązuje zatem od czasu połączenia Niemców z Ostrowami w 1949 roku. Obie miejscowości (Ostrowy i Ostrowy Górnicze) funkcjonowały jako odrębne wsie do 1956 roku, choć w latach 1949–1955 wchodziły już w skład jednej gromady o nazwie Ostrowy Górnicze.
Historia.
Niemce to dawna wieś. W latach 1867–1941 Niemce należały do gminy Olkusko-Siewierskiej w powiecie będzińskim. W II RP przynależały do woj. kieleckiego. 31 października 1933 gminę Olkusko-Siewierską podzielono na osiem gromad. Niemce wraz z kolonią Feliks utworzyła gromadę o nazwie Niemce.
Podczas II wojny światowej włączone do III Rzeszy. W 1941 roku okupant zachował gromadę Niemce, lecz utworzył też nową gromadę o nazwie Ostrowy z kolonii Ostrowy i Ciernice z dotychczasowej gromady Strzemieszyce Wielkie oraz z kolonii Czarnemorze z dotychczasowej gromady Porąbka. Gromada Niemce weszła w skład nowej gminy Strzemieszyce.
Po wojnie władze polskie utrzymały gminę Strzemieszyce, która od 1 grudnia 1945 była podzielona na 9 gromad (w tym Niemce i Ostrowy jako odrębne gromady). Niemce wraz z całym powiatem będzińskim włączono w 1945 do województwa śląskiego.
1 kwietnia 1949 zredukowano liczbę gromad gminy Strzemieszyce (której przywrócono przedwojenną nazwę "Olkusko-Siewierska"). Gromadę Ostrowy zniesiono, włączając ją do gromady Niemce, której nazwę zmieniono równocześnie na "Ostrowy Górnicze". Gromada Ostrowy Górnicze składała się odtąd ze wsi Ostrowy, wsi Ostrowy Górnicze (dawne Niemce) i kolonii Feliks.
1 stycznia 1950 gromada Ostrowy Górnicze, wraz z gromadami Kazimierz, Maczki i Porąbka, weszła w skład nowej gminy Kazimierz
W związku z reformą znoszącą gminy jesienią 1954 roku, Ostrowy Górnicze ustanowiły nową gromadę Ostrowy Górnicze. Gromadę Ostrowy Górnicze zniesiono już po 15 miesiącach, 1 stycznia 1956, w związku z nadaniem jej statusu osiedla.
1 stycznia 1967 z osiedli Ostrowy Górnicze i Kazimierz utworzono miasto miasto Kazimierz Górniczy, które 27 maja 1975 stało się częścią Sosnowca.

</doc>
<doc id="5116837" url="https://pl.wikipedia.org/wiki?curid=5116837" title="Kalin Christow">
Kalin Christow

Kalin Christow, (ur. 6 lutego 1971 w Plewenie) – bułgarski ekonomista i bankowiec, wiceprezes Narodowego Banku Bułgarii (BNB), w 2013 minister finansów.
Życiorys.
Ukończył technikum mechaniczno-elektroniczne, następnie w 1996 Uniwersytet Gospodarki Narodowej i Światowej. Na macierzystej uczelni wykładał finanse i makroekonomię, publikował również artykuły naukowe z tych dziedzin. Został prezesem bułgarskiego towarzystwa makroekonomicznego. Pracował przy projekcie prowadzonym przez Bank Anglii, następnie zatrudniony w strukturach Narodowego Banku Bułgarii jako analityk, członek komisji polityki monetarnej oraz ds. inwestycji, a także doradca prezesa i wiceprezesa. W 2009 wybrany na stanowisko zastępcy prezesa odpowiedzialnego za emisję. Zasiadał również w organach innych instytucji sektora finansowego, m.in. w Europejskiej Radzie ds. Ryzyka Systemowego.
Od marca do maja 2013 pozostawał ministrem finansów w przejściowym gabinecie Marina Rajkowa, następnie powrócił do wykonywania obowiązków wiceprezesa w BNB.

</doc>
<doc id="5116838" url="https://pl.wikipedia.org/wiki?curid=5116838" title="Ipoly-Sagh">
Ipoly-Sagh



</doc>
<doc id="5116839" url="https://pl.wikipedia.org/wiki?curid=5116839" title="Soeharto">
Soeharto



</doc>
<doc id="5116840" url="https://pl.wikipedia.org/wiki?curid=5116840" title="Soekarno">
Soekarno



</doc>
<doc id="5116841" url="https://pl.wikipedia.org/wiki?curid=5116841" title="Stade Jules Georges">
Stade Jules Georges

Stade Jules Georges (do 1986 roku Stade Vélodrome Oscar Flèche, znany również jako Stade Vélodrome de Rocourt) – nieistniejący już wielofunkcyjny stadion w Liège (w dzielnicy Rocourt), w Belgii. Istniał w latach 1921–1997. Mógł pomieścić 40 000 widzów. Swoje spotkania rozgrywali na nim piłkarze klubu RFC Liège. Poza boiskiem piłkarskim obiekt posiadał również bieżnię lekkoatletyczną i tor kolarski.
Historia.
23 stycznia 1919 roku Oscar Flèche, dyrektor lokalnego przedsiębiorstwa wydobycia węgla kamiennego, został członkiem zarządu klubu piłkarskiego FC Liégeois. Wkrótce stał się on propagatorem powstania nowego stadionu dla klubu (mającego wówczas swoje boisko w Angleur). Dzięki jego zaangażowaniu udało się doprowadzić do realizacji przedsięwzięcia. 11 maja 1920 roku powołano do życia komitet na rzecz budowy stadionu. 12 ha terenu zakupiono w Rocourt, na przedmieściach Liège. Otwarcie nowego stadionu miało miejsce 28 sierpnia 1921 roku, a na inaugurację rozegrano dwa mecze piłkarskie, FC Liégeois – Olympique Lillois (2:3) i Standard Liège – Union Saint-Gilloise (1:2). Nowy obiekt oprócz boiska posiadał również bieżnię lekkoatletyczną i otaczający ją tor kolarski, a trybuny areny mogły pomieścić wówczas 30 000 widzów. Stadionowi nadano pierwotnie imię zasłużonego dla jego budowy Oscara Flèche'a („Stade Vélodrome Oscar Flèche”). W 1921 roku FC Liégeois otrzymał również przedrostek „Royal” („Królewski”), nadany mu przez Alberta I. Stadion stał się własnością klubu 31 grudnia 1937 roku.
RFC Liège był bardzo popularny i nawet podczas II wojny światowej klub notował wysokie frekwencje na stadionie. Po wojnie obiekt rozbudowano i w 1950 roku jego pojemność osiągnęła 40 000 widzów. W latach 1952 i 1953 klub świętował zdobycie czwartego i piątego mistrzostwa Belgii. 10 listopada 1956 roku, podczas meczu towarzyskiego z MTK Budapeszt, zainaugurowano na stadionie sztuczne oświetlenie. 23 sierpnia 1967 roku, na 75-lecie klubu, zainaugurowano podczas meczu towarzyskiego z Ajaxem Amsterdam (0:1) nową trybunę z miejscami siedzącymi. W 1972 roku zmodernizowano oświetlenie stadionu, które ponownie zainaugurowano 19 sierpnia 1972 roku. Jego natężenie wynosiło 1750 luksów, wówczas najwięcej w całym kraju. W 1986 roku zmieniono patrona stadionu, nazywając go imieniem byłego prezesa RFC Liège, Julesa Georgesa („Stade Jules Georges”). Ostatnie prace remontowe na obiekcie miały miejsce w latach 1986–1992. 26 listopada 1994 roku rozegrano na stadionie ostatnie spotkanie (RFC Liège – Cercle Brugge 0:0). W styczniu 1995 roku obiekt uznano za niezgodny ze współczesnymi standardami. W lutym 1997 roku przystąpiono do jego rozbiórki. Pod koniec istnienia obiektu jego pojemność ze względów bezpieczeństwa ograniczona była do 25 000 widzów. Stadion nadal posiadał bieżnię lekkoatletyczną i otaczający ją tor kolarski, za którym z trzech stron usytuowane były trybuny (nie było ich jedynie za jednym z łuków, gdzie mieściła się tylko nieduża loża biznesowa). W miejscu zlikwidowanego stadionu wybudowano następnie duży kompleks kinowy sieci Kinepolis. Pozbawiona swojego obiektu drużyna RFC Liège przez dwie dekady rozgrywała swoje spotkania na różnych boiskach, m.in. w Tilleur, Seraing i Ans, by w 2015 roku powrócić do Rocourt na swój nowo wybudowany stadion („Stade de Rocourt”).
Poza spotkaniami piłkarskimi obiekt gościł również inne wydarzenia, m.in. czterokrotnie rozgrywano na nim mistrzostwa świata w kolarstwie torowym (w latach 1950, 1957, 1963 i 1975), odbywały się na nim również finisze wyścigu kolarskiego Liège-Bastogne-Liège. Oficjalnie rekord frekwencji stadionu osiągnięty został 1 listopada 1954 roku podczas meczu towarzyskiego gospodarzy ze Spartakiem Moskwa (2:5) i wynosi 47 000 widzów, nieoficjalnie przy kilku innych okazjach liczba widzów na stadionie sięgnęła 50 000.

</doc>
<doc id="5116844" url="https://pl.wikipedia.org/wiki?curid=5116844" title="Utracone pisma święte">
Utracone pisma święte

Utracone pisma święte – w wierzeniach ruchu świętych w dniach ostatnich (mormonów) zbiorcza nazwa zapisów zawierających objawienia i teksty o charakterze kanonicznym, które nie są obecnie dostępne człowiekowi.
Kościół Jezusa Chrystusa Świętych w Dniach Ostatnich uznaje Biblię za jedno z czterech pism świętych tworzących uznawany przezeń kanon. Mormońska doktryna zgadza się z ogromną i nieocenioną wartością przekazu biblijnego. Jednocześnie zauważa się w niej, iż sama Biblia mówi o swojej niekompletności. Przywołuje się na poparcie tego stwierdzenia ustępy takie jak trzynasty werset dziesiątego rozdziału Księgi Jozuego, czterdziesty pierwszy werset jedenastego rozdziału Pierwszej Księgi Królewskiej, dwudziesty dziewiąty werset dwudziestego dziewiątego rozdziału Pierwszej Księgi Kronik czy trzeci werset trzeciego rozdziału Listu do Efezjan.
Podstawą do występującego w mormońskich wierzeniach przekonania o istnieniu utraconych pism świętych jest również Księga Mormona. Wspomina ona o licznych prorockich tekstach nieobecnych w obecnie znanym tekście biblijnym, chociażby zapisanych przez Zenosa, Zenoka czy Neuma. Miały być one utrwalone na mosiężnych płytach oraz zawierać proroctwa dotyczące przyszłości Izraela oraz przyjścia Jezusa Chrystusa. Jakub, brat Nefiego, oświadczył, że wszyscy prorocy świadczyli o Chrystusie, czego na gruncie samego tylko Starego Testamentu w obecnie istniejącej formie nie można w zasadzie bezpośrednio potwierdzić. Joseph Smith, pierwszy prezydent Kościoła oraz jego twórca, skomentował ten fakt już na początku swojej aktywności religijnej, chociażby w 1832. Częściowym rozwiązaniem tego teologicznego problemu miał być przekład biblijny, którego opracowania podjął się Smith. Jego fragmenty zostały ostatecznie uznane przez Kościół za kanoniczne i włączone w skład Perły Wielkiej Wartości.
Nauki i Przymierza mówią o utraconych pismach Jana Ewangelisty oraz wspominają o prawie dotyczącym radzenia sobie z wrogami, które Bóg miał dać Abrahamowi, Izaakowi, Jakubowi i Józefowi. Nie można go wszakże odnaleźć w którejkolwiek z ksiąg biblijnych. Księga Mojżesza, część Perły Wielkiej Wartości, wspomina o "księdze pamięci" prowadzonej przez Adama oraz jego potomków. Wskazuje się też na liczne proroctwa i błogosławieństwa pochodzące zarówno od Adama jak i od jego potomnych, wypowiedziane w Adam-ondi-Ahman, zgodnie z rozdziałem sto siódmym Nauk i Przymierzy.
W mormońskiej teologii uznaje się, że również znaczna część materiału źródłowego Księgi Mormona pozostaje obecnie niedostępna. Złote płyty, które Joseph Smith miał otrzymać 22 września 1827, zawierały zapis autorstwa Lehiego oraz dodatkowe pisma Nefiego. Rozmaici skrybowie zaangażowani zgodnie z mormońskimi wierzeniami w proces tworzenia Księgi Mormona, chociażby Jakub, Mormon czy Moroni, wielokrotnie wspominają, że nie byli w stanie ująć nawet "setnej części" dostępnego im materiału. Bóg miał również często nakazywać nefickim historykom odpowiedzialnym za prowadzenie zapisów, by ci nie rozpowszechniali pewnych informacji bądź też nie wspominali o niektórych kwestiach. Podobny nakaz miał zresztą otrzymać i sam Joseph Smith. Zakazano mu bowiem tłumaczenia znacznej, zapieczętowanej części wspomnianych już wyżej złotych płyt.
W znacznie szerszym sensie znaczna część treści, którą można uznać z mormońskiej perspektywy za pisma święte, nigdy nie została przez śmiertelników spisana. Zgodnie z przekazem zawartym w sześćdziesiątym ósmym rozdziale Nauk i Przymierzy każde słowa wypowiedziane dzięki poruszeniu Ducha Świętego są pismem świętym. W formie pisanej nie zachowały się również niezwykle liczne, natchnione wypowiedzi rozmaitych apostołów i proroków. Ten specyficzny rodzaj pism świętych ma być niemniej znany Bogu oraz przez niego zachowany, zgodnie choćby z dwudziestym szóstym wersetem dwudziestego siódmego rozdziału Trzeciej Księgi Nefiego. Tak samo świadectwa wypowiadane na ziemi mają być zapisywane w niebie, tak by "patrzyli nań aniołowie", zgodnie z wersetem trzecim sześćdziesiątego drugiego rozdziału Nauk i Przymierzy.
Przekonanie o istnieniu utraconych pism świętych wiąże się w mormońskiej myśli z przekonaniem, że wiele nowych pism świętych ma się jeszcze pojawić. Bruce R. McConkie, członek Kworum Dwunastu Apostołów oraz specjalista w zakresie mormońskiej doktryny, zauważył w tym kontekście, że wiele z nich zostanie jeszcze objawionych w procesie nazywanym wśród świętych w dniach ostatnich "tłumaczeniem".

</doc>
<doc id="5116847" url="https://pl.wikipedia.org/wiki?curid=5116847" title="Kira Toussaint">
Kira Toussaint

Kira Toussaint (ur. 22 maja 1994 w Amstelveen) – holenderska pływaczka specjalizująca się w stylu grzbietowym i dowolnym, rekordzistka świata na krótkim basenie i mistrzyni Europy.
Kariera.
W 2016 roku na igrzyskach olimpijskich w Rio de Janeiro z czasem 1:01,17 zajęła 18. miejsce w konkurencji 100 m stylem grzbietowym.
Rok później, w lipcu podczas mistrzostw świata w Budapeszcie na dystansie 100 m stylem grzbietowym uplasowała się na 16. miejscu, uzyskawszy czas 1:00,76. W konkurencji 50 m stylem grzbietowym zajęła 17. pozycję (28,30).
W grudniu tego samego roku na mistrzostwach Europy na krótkim basenie w Kopenhadze zdobyła złoto, płynąc w sztafecie mieszanej 4 × 50 m stylem zmiennym, która czasem 1:37,71 poprawiła rekord mistrzostw. Toussaint płynęła także w wyścigu eliminacyjnym kobiecych sztafet 4 × 50 m stylem dowolnym i otrzymała złoty medal, kiedy Holenderki zwyciężyły w finale. W konkurencji 100 m stylem grzbietowym wywalczyła srebro, uzyskawszy czas 56,21. 
Podczas mistrzostw Europy w Glasgow w 2018 roku zdobyła srebrne medale w kobiecej i mieszanej sztafecie 4 × 100 m stylem dowolnym. Na dystansie 50 i 100 m stylem grzbietowym była ósma. 
W lipcu 2019 roku na mistrzostwach świata w Gwangju w konkurencji 50 m stylem grzbietowym z czasem 27,85 została sklasyfikowana na ósmej pozycji. Na dwukrotnie dłuższym dystansie była trzynasta (1:00,13). Płynęła także w sztafecie 4 × 100 m stylem dowolnym kobiet, która zajęła czwarte miejsce.
Kilka miesięcy później, podczas mistrzostw Europy na krótkim basenie w Glasgow zdobyła pięć medali. Zwyciężyła w konkurencjach 50 i 100 m stylem grzbietowym, uzyskawszy odpowiednio czasy 25,84 i 55,71. Na dystansie 200 m stylem grzbietowym była trzecia z czasem 2:03,04. Zdobyła także złoto w sztafecie kobiet 4 × 50 m stylem dowolnym i srebro w sztafecie mieszanej 4 × 50 m stylem zmiennym.
14 listopada 2020 roku na zawodach International Swimming League w Budapeszcie pobiła rekord świata na dystansie 50 m stylem grzbietowym, uzyskawszy czas 25,60.
W maju 2021 roku podczas mistrzostw Europy w Budapeszcie z czasem 27,36 zwyciężyła w konkurencji 50 m stylem grzbietowym. Wywalczyła również srebrne medale w sztafetach kobiecej i mieszanej 4 × 100 m stylem dowolnym. Na dystansie 100 m stylem grzbietowym była czwarta, uzyskawszy czas 59,32.
Życie prywatne.
Toussaint jest córką Jolandy de Rover, mistrzyni olimpijskiej na dystansie 200 m stylem grzbietowym z 1984 roku.

</doc>
<doc id="5116849" url="https://pl.wikipedia.org/wiki?curid=5116849" title="Absalom Point">
Absalom Point

Absalom Point – przylądek ("point") w kanadyjskiej prowincji Nowa Szkocja, w hrabstwie Shelburne, na wyspie Cape Sable Island (43°26′02″N, 65°35′44″W); nazwa urzędowo zatwierdzona 2 lipca 1953.

</doc>
<doc id="5116876" url="https://pl.wikipedia.org/wiki?curid=5116876" title="Grabocin">
Grabocin

Grabocin – dawna wieś, część miasta (na prawach powiatu) Dąbrowa Górnicza, w województwie śląskim. Stanowi osiedle w granicach dzielnicy Strzemieszyce Wielkie, a zarazem najdalej na południe wysuniętą część miasta. Do 1954 samodzielna wieś.
Grabocin stanowi południową część dzielnicy Strzemieszyce Wielkie, położoną w widłach ulic Sosnowieckiej i Rzecznej, łącznie z ich przecznicami (m.in. ulice Polna, Roztoki, Kozłowskiego, Sezamkowa, Bursztynowa), na północ od rzeki Bobrek. Do Grabocina należą także zabudowania na południowym brzegu Bobrka, wzdłuż północnej strony ulicy Wąskiej, choć tereny te są morfologicznie i historycznie związane z sosnowieckimi Ostrowami Górniczymi. Natomiast mniejszy obszar Grabocina znajduje się od 1953 roku w granicach Sosnowca (ulice Kościuszkowców, Wopistów), jako część dzielnicy Kazimierz. Granicę między dąbrowskim a sosnowieckim Grabocinem sztucznie wyznacza ulica Sztygarska.
W Grabocinie urodził się 28 grudnia 1927 Edward Babiuch – polityk, ekonomista, premier rządu PRL.
Historia.
Grabocin to dawna kolonia Strzemieszyc Wielkich. W latach 1867–1941 Grabocin należał do gminy Olkusko-Siewierskiej w powiecie będzińskim. W II RP przynależał do woj. kieleckiego. 31 października gminę Olkusko-Siewierską podzielono na osiem gromad. Grabocin wszedł w skład gromady Strzemieszyce Wielkie jako jedna z jej siedmiu składowych.
Podczas II wojny światowej włączone do III Rzeszy. Gromada Strzemieszyce Wielkie weszła w skład nowej gminy Strzemieszyce.
Po wojnie Grabocin wraz z całym powiatem będzińskim włączono do województwa śląskiego. Władze polskie utrzymały utworzoną przez hitlerowców gminę Strzemieszyce, która od 1 grudnia 1945 była podzielona na 9 gromad w tym dwie nowe – Grabocin i Kazimierz. Gromada Grabocin składała się z trzech jednostek: wsi Grabocin, kolonii Ciernice i kolonii Czarnemorze. Wkrótce przywrócono gminie Strzemieszyce przedwojenną nazwę "Olkusko-Siewierska", mimo że nie obejmowała ona już Gołonogu i Ząbkowic (stanowiły odrębne gminy).
1 stycznia 1950 gminę Olkusko-Siewierską podzielono na dwie: Kazimierz i Strzemieszyce Wielkie; Grabocin wszedł w skład tej drugiej wraz z gromadami Strzemieszyce Wielkie, Strzemieszyce Małe i Strzemieszyce Folwark. 1 stycznia 1953 z gminy Strzemieszyce Wielkie wyłączono część gromady Grabocin, włączając ją do gminy Kazimierz; w ten sposób powstał późniejszy sosnowiecki Grabocin.
W związku z reformą znoszącą gminy jesienią 1954 roku, ustanowiono nową gromadę Strzemieszyce Wielkie, w skład której weszły Grabocin, Strzemieszyce Folwark i Strzemieszyce Wielkie. Gromadę Strzemieszyce Wielkie zniesiono już po pięciu tygodniach, 13 listopada 1954, w związku z nadaniem jej statusu miasta, przez co Grabocin stał się obszarem miejskim i zarazem integralną częścią Strzemieszyc Wielkich.
27 maja 1975 Strzemieszyce Wielkie, wraz z Grabocinem, stały się częścią Dąbrowy Górniczej.

</doc>
<doc id="5116877" url="https://pl.wikipedia.org/wiki?curid=5116877" title="Andrzej Kopczyński (funkcjonariusz SB)">
Andrzej Kopczyński (funkcjonariusz SB)

Andrzej Antoni Kopczyński (ur. 9 stycznia 1948 w Kaliszu) – funkcjonariusz Służby Bezpieczeństwa (Departament I – wywiad) w stopniu porucznika MO. W roku 1976 przeszedł na stronę państw zachodnich.
Życiorys.
Syn Franciszka i Zofii. Słuchacz Ośrodka Kształcenia Kadr Wywiadu w Starych Kiejkutach (1972). Pracował następnie w Departamencie I (wywiad). Latem 1976 r. wysłano go na kurs języka niemieckiego do RFN; nie powrócił z kursu, zamiast tego wystąpił do władz RFN o azyl polityczny i przeszedł na stronę państw zachodnich. Według dokumentów polskiego MSW z października 1976 r. znajdował się „w dyspozycji wywiadu amerykańskiego”. W roku 1977 polski sąd skazał go zaocznie na karę śmierci.
Przejście Kopczyńskiego na stronę Zachodu zostało podane jako przyczyna odwołania Gromosława Czempińskiego z placówki w Chicago. Czempiński, oficjalnie będący wicekonsulem w Chicago, był znany Kopczyńskiemu jako funkcjonariusz wywiadu. Zachowała się notatka z 1976 r. mówiąca, że w wyniku działań Kopczyńskiego zdekonspirowany mógł zostać także inny funkcjonariusz wywiadu, Aleksander Makowski (oficer rezydentury w Nowym Jorku), mimo to brak w katalogu IPN informacji, by Makowskiego odwołano wtedy z powrotem do kraju.

</doc>
<doc id="5116879" url="https://pl.wikipedia.org/wiki?curid=5116879" title="Strzemieszyce Folwark">
Strzemieszyce Folwark

Strzemieszyce Folwark (niem. "Strzemieszyce-Vorwerk") – dawna wieś, od 1954 w granicach Dąbrowy Górniczej, w województwie śląskim. Obecnie stanowi część dzielnicy Strzemieszyce Wielkie jednoznaczną z osiedlem Czernica (okolice ulicy Bocznej).
Historia.
Strzemieszyce Folwark to dawna wieś należąca w latach 1867–1941 do gminy Olkusko-Siewierskiej w powiecie będzińskim. W II RP przynależały do woj. kieleckiego. 31 października gminę Olkusko-Siewierską podzielono na osiem gromad. Strzemieszyce Folwark ustanowiły gromadę o nazwie Strzemieszyce Folwark, składającą się z wsi Strzemieszyce-Folwark, fabryki Strem i osiedla Mojchowizna.
Podczas II wojny światowej włączone do III Rzeszy. Gromada Strzemieszyce Folwark ("Strzemieszyce-Vorwerk") weszła w skład nowej gminy Strzemieszyce.
Po wojnie Strzemieszyce Folwark wraz z całym powiatem będzińskim włączono do województwa śląskiego. Władze polskie utrzymały utworzoną przez hitlerowców gminę Strzemieszyce, która od 1 grudnia 1945 była podzielona na 9 gromad, w tym Strzemieszyce Folwark. Gromada Strzemieszyce Folwark składała się odtąd już tylko z dwóch jednostek – wsi Strzemieszyce Folwark i kolonii Przełajka. Wkrótce przywrócono gminie Strzemieszyce jej przedwojenną nazwę "Olkusko-Siewierska", mimo że nie obejmowała ona już Gołonogu i Ząbkowic (stanowiły odrębne gminy).
1 stycznia 1950 gminę Olkusko-Siewierską podzielono na dwie gminy: Kazimierz i Strzemieszyce Wielkie; Strzemieszyce Folwark weszły w skład tej drugiej wraz z gromadami Strzemieszyce Wielkie, Strzemieszyce Małe i Grabocin.
W związku z reformą znoszącą gminy jesienią 1954 roku, ustanowiono nową gromadę Strzemieszyce Wielkie, w skład której weszły dotychczasowe gromady Strzemieszyce Folwark, Strzemieszyce Wielkie i Grabocin. Gromadę Strzemieszyce Wielkie zniesiono już po pięciu tygodniach, 13 listopada 1954, w związku z nadaniem jej statusu miasta, przez co Strzemieszyce Folwark stały się obszarem miejskim i za razem integralną częścią Strzemieszyc Wielkich.
27 maja 1975 Strzemieszyce Wielkie, wraz ze Strzemieszycami Folwarkiem, stały się częścią Dąbrowy Górniczej.

</doc>
<doc id="5116880" url="https://pl.wikipedia.org/wiki?curid=5116880" title="Solopos">
Solopos

Solopos – indonezyjski dziennik wydawany w Surakarcie. Został założony w 1997 roku.
Jest główną lokalną gazetą w regionie.

</doc>
<doc id="5116883" url="https://pl.wikipedia.org/wiki?curid=5116883" title="Dziadowa Jaskinia">
Dziadowa Jaskinia



</doc>
<doc id="5116884" url="https://pl.wikipedia.org/wiki?curid=5116884" title="Fort de Dave">
Fort de Dave

Fort de Dave – mały, trójkątny fort pancerny, projektu gen. Brialmonta, będący częścią pierścienia fortów twierdzy Namur (). 
Fort położony na wzgórzu o wys. 190 m n.p.m., na prawym brzegu Mozy (1 km od rzeki), 5,7 km od Namur, wraz z oddalonym o 4,25 km fortem de Saint-Héribert bronił południowego biegu Mozeli i dróg prowadzących na płaskowyż u zbiegu Mozeli i Sambry, a z odległym 4,1 km fortem d’Andoy chronił drogę do Dinant, i linie kolejowe do Arlon, Dinant i Luksemburga.
Trójkątny w kształcie fort o prostej linii koszar szyjowych; fosa, broniona przez zdwojoną kaponierę rewersową (czyli umieszczoną w przewskarpie) umieszczoną przy zbiegu fos, po przeciwnej stronie fortu niż brama główna; ta kaponiera uzbrojona była w dwie pary armat kal. 57 mm. 4 takie działa w kaponierze rewersowej na skrzydle broniły fosy szyjowej, a ostatnie umieszczone było w blokhauzie przy bramie. Do obrony bliskiej służyły ponadto 3 armaty tego samego kalibru, umieszczone w obrotowych, wysuwanych wieżach pancernych na masywnym bloku centralnego schronu; na bloku zamontowany był też silny reflektor w wysuwanej, pancernej kopule.
Na dachu schronu centralnego znajdowały się także 4 kopuły dział obrony dalekiej: w przedniej części znajdowała się kopuła haubicy 210 mm, do ognia pośredniego; na skrzydłach dwie wieże z pojedynczą armatą 120 mm, a części centralnej jedna wieża z parą armat 150 mm, do prowadzenia ognia bezpośredniego. Działa 150 mm M.1886 produkcji Kruppa, o długości lufy 3,8m i kącie podniesienia luf od -2° do +25°, miały zasięg 8,5 km. Wieża o średnicy 4,8m miała masę 224 ton i 25-osobową załogę (wraz z żołnierzami dostarczającymi amunicję z magazynów itp.). Wieża dział 120 mm miała taką samą średnicę i załogę, ale była lżejsza (188 ton). Armaty M. 1889, o długości lufy 3 i kącie podniesienia od -3° do +25°, strzelały na 8 km. Haubica 210 mm M.1889 Kruppa, o lufie 2,5 m i kącie podniesienia od -5° do +35° (zasięg ognia pośredniego 6,9 km), umieszczona była w mniejszej (3,6 m) i lżejszej (100 ton) wieży o 13-osobowej załodze. Lekkie działa 57 mm M.1889 Nordenfeldta miały lufy 1,5 m, kąt podniesienia od -8° do +10°, zasięg 300 m, a ich kopuły o średnicy 2,1 m i wadze 34 ton obsługiwało 6 ludzi. 
Artyleria fortu była zgrupowana w 3. baterię artylerii fortecznej. 
Podczas niemieckiego ataku na miasto na początku I w. św., fort nie był atakowany aż do 23 sierpnia 1914, gdy na skutek natarcia niemieckiego obrońcy cofnęli się, pozostawiając fort de Dave i sąsiadujący d’Andoy do ochrony tyłów. Niemiecka nawała ogniowa zmusiła dowódcę mocno zniszczonego fortu d’Andoy do kapitulacji 24 sierpnia, podczas gdy fort de Dave był wciąż nienaruszony. Ogień został wówczas przeniesiony i w dniach 24-25 sierpnia moździerze kal. 210 wystrzeliły na fort de Dave 740 pocisków. O godz. 15 25 sierpnia dowodzący fortem kpt. Manteaux uznał sytuację za beznadziejną i się poddał.
W okresie międzywojennym fort został zmodernizowany, wyremontowano uszkodzone lub zniszczone kopuły, wymieniono działa 57 mm na 75 mm, w kaponierach zainstalowano karabiny maszynowe.

</doc>
<doc id="5116885" url="https://pl.wikipedia.org/wiki?curid=5116885" title="Paweł Chmielewski (ksiądz)">
Paweł Chmielewski (ksiądz)



</doc>
<doc id="5116888" url="https://pl.wikipedia.org/wiki?curid=5116888" title="Schronisko za Szlakiem">
Schronisko za Szlakiem



</doc>
<doc id="5116893" url="https://pl.wikipedia.org/wiki?curid=5116893" title="Katastrofa lotnicza w Königs Wusterhausen">
Katastrofa lotnicza w Königs Wusterhausen

Katastrofa lotnicza w Königs Wusterhausen – katastrofa lotnicza, która wydarzyła się 14 sierpnia 1972 roku z udziałem samolotu Ił-62 linii lotniczych Interflug, na krótko po starcie z lotniska Berlin-Schönefeld (dzisiaj Berlin-Brandenburg) w Schönefeld we Wschodnich Niemczech, podczas wakacyjnego lotu czarterowego do Burgas w Bułgarii. Wypadek spowodowany był pożarem w tylnej ładowni. Zginęło 156 osób znajdujących się na pokładzie. Do tej pory jest to największa katastrofa lotnicza pod względem liczby ofiar w historii Niemiec.
Samolot i załoga.
Samolot, który uległ wypadkowi to sowiecki Ił-62, o numerze rejestracyjnym DM-SEA (numer płatowca 00702), wyposażony w 4 silniki NK-8. Ten konkretny egzemplarz był pierwszym Iłem-62 dostarczonym enerdowskiemu Interflugowi. Samolot rozpoczął loty w kwietniu 1970 roku i do chwili wypadku przelatał 3520 godzin.
Feralnego dnia, kapitanem samolotu był Heinz Pfaff (51 lat), a pierwszym oficerem był Lothar Walther (35 lat).
Przebieg wypadku.
14 sierpnia 1972 roku, o godz. 16:30 samolot Ił-62 wystartował z lotniska w Berlinie. O godz. 16:43 załoga zgłosiła problem z windą i zdecydowała o powrocie na lotnisko. O godz. 16:51 załoga dokonała zrzutu paliwa w celu zmniejszenia masy samolotu. W tym samym czasie, stewardessy zgłosiły dym wydobywający się z części ogonowej samolotu. O godz. 16:59 piloci nadali sygnał "Mayday", uzasadniając go problemem z kontrolowaniem wysokości maszyny. Piloci nie zdawali sobie sprawy ze skali pożaru szalejącego w części ogonowej. Kilkanaście sekund później, pożar doprowadził do oderwania się części ogonowej od samolotu. Następnie, bezwolnie spadający samolot, pod wpływem olbrzymich przeciążeń zaczął się rozpadać jeszcze w powietrzu. Ostatecznie, kadłub maszyny runął na las w Königs Wusterhausen, 13 kilometrów od berlińskiego lotniska. W katastrofie zginęły wszystkie 156 osób przebywających na pokładzie.
Przyczyną wypadku był uszkodzony przewód na gorące powietrze, który wywołał pożar w ogonie samolotu.

</doc>
<doc id="5116894" url="https://pl.wikipedia.org/wiki?curid=5116894" title="Kosmo!">
Kosmo!

Kosmo! – malezyjski dziennik ukazujący się w języku malajskim. Został założony w 2004 roku.
Pierwotnie jego właścicielem była grupa Utusan Melayu. Obecnie gazeta jest wydawana przez przedsiębiorstwo Media Mulia.
Niedzielne wydanie – „Kosmo! Ahad”.

</doc>
<doc id="5116898" url="https://pl.wikipedia.org/wiki?curid=5116898" title="Zigmuntas Jonas Beresnevičius">
Zigmuntas Jonas Beresnevičius

Zigmuntas Jonas Beresnevičius (ur. 8 czerwca 1942 w Wiekszniach) – litewski chemik organiczny, doktor habilitowany nauk fizycznych.
Życiorys.
Urodził się w 1942 w Wiekszniach, w okręgu telszańskim. W 1960 ukończył gimnazjum w Nowym Mieście. W 1965 ukończył studia na Uniwersytecie Technicznym w Kownie, gdzie wykładał od 1970 do 2011. W latach 1973-1976 wykładał także w Narodowym Instytucie Ropy Naftowej, Gazu i Chemii w Bumerdes w Algierii. W 1984 stał się profesorem nadzwyczajnym. W 1989 obronił pracę habilitacyjną "N-aril-, N-heteroaril-β-alaninai, -aspara- gino rūgštys ir heterocikliniai junginiai jų pagrindu" przez co stał się doktorem habilitowanym. W latach 1990-2001 kierownik Katedry Chemii Organicznej Wydziału Technologii Chemicznej, a latach 2001-2011 dziekan Wydziału Technologii Chemicznej Politechniki Kowieńskiej.
Działalność naukowa.
Zbadał m.in. syntezę powstawionych aminokwasów, związków heterocyklicznych zawierających azot oraz związków biologicznie czynnych. Opublikował ponad 250 artykułów naukowych. 

</doc>
<doc id="5116900" url="https://pl.wikipedia.org/wiki?curid=5116900" title="Roman Wasilew">
Roman Wasilew

Roman Georgiew Wasilew, (ur. 24 lipca 1967 w Perniku) – bułgarski menedżer i inżynier, w 2013 minister bez teki.
Życiorys.
Absolwent liceum francuskojęzycznego w Sofii. Ukończył studia na Uniwersytecie Tsinghua w Pekinie, specjalizując się w automatyce i mechanice. Uzyskał magisterium z zarządzania w biznesie międzynarodowym na Uniwersytecie Stanu Arizona. Zawodowo związany z sektorem prywatnym. Od 1994 do 2002 pracował jako inżynier, projektując rozwiązania dla przemysłu w krajach azjatyckich. Później zatrudniony w firmie wprowadzającej łącza ATM w Bułgarii, w latach 2008–2012 odpowiadał za rozwój w przedsiębiorstwie z branży elektroniki samochodowej. Zasiadał we władzach amerykańsko-bułgarskiej izby handlowej oraz klastra motoryzacyjnego w Bułgarii. W marcu 2013 został ministrem bez teki w przejściowym gabinecie Marina Rajkowa; powierzono mu odpowiedzialność za rozwój technologii informacyjnych w administracji publicznej. Funkcję tę pełnił do maja tegoż roku. Powrócił do sektora prywatnego, został później dyrektorem w przedsiębiorstwie Yanfeng Automotive Interiors.
Żonaty, ma jedno dziecko.

</doc>
<doc id="5116901" url="https://pl.wikipedia.org/wiki?curid=5116901" title="Kristian Krystew">
Kristian Krystew

Kristian Krystew, (ur. 9 lipca 1976 w Jambole) – bułgarski menedżer i samorządowiec, w 2013 minister transportu, technologii informacyjnych i komunikacji.
Życiorys.
Ukończył ekonomię przemysłową i międzynarodowe stosunki gospodarcze na Uniwersytecie Gospodarki Narodowej i Światowej w Sofii. Na tej samej uczelni odbył też studia z prawa oraz obronił doktorat z ekonomii. Od 1998 do 2003 kierował działem kadr w gazecie „Wreme”, następnie był dyrektorem departamentu w ministerstwie transportu. Od 2005 do 2010 był dyrektorem bułgarskiego oddziału linii lotniczej Wizz Air, później zatrudniony w bułgarskiej spółce powiązanej z przedsiębiorstwem FedEx. Był przewodniczącym rad dyrektorów operatorów portu lotniczego Burgas (2004–2005) i portu morskiego w Warnie (2009–2013).
Od marca do maja 2013 pozostawał ministrem transportu, technologii informacyjnych i komunikacji w przejściowym gabinecie Marina Rajkowa, następnie powrócił do pracy w sektorze prywatnym. W 2020 został zastępcą burmistrza Sofii, odpowiedzialnym za transport i mobilność miejską.
Życie prywatne.
Jego siostra Tanja Dimitrowa obejmowała funkcje gubernatora obwodu Jamboł oraz ambasadora w Chorwacji. W 2014 został wyświęcony na subdiakona w Bułgarskim Kościele Prawosławnym.

</doc>
<doc id="5116903" url="https://pl.wikipedia.org/wiki?curid=5116903" title="Gęsianka różowobrązowa">
Gęsianka różowobrązowa

Gęsianka różowobrązowa ("Dermoloma cuneifolium" (Fr.) Singer ex Bon) – gatunek grzybów należący do rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: "Dermoloma, Tricholomataceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go Elias Fries w 1821 r. nadając mu nazwę "Agaricus cuneifolius". Obecną, uznaną przez Index Fungorum nazwę nadali mu Rolf Singer i Marcel Bon w 1986 r. 
Ma 17 synonimów. Niektóre z nich:
Nazwę polską zaproponował Władysław Wojewoda w 2003 r. Stanisław Chełchowski w 1898 r. opisywał go pod nazwą bedłka klinowata.
Morfologia.
O średnicy 3–5 cm, początkowo wypukły, potem szeroko wypukły, na koniec prawie płaski. Powierzchnia naga, szarobrązowa, na środku nieco ciemniejsza.
Zbiegające z ząbkiem, średnio gęste lub gęste, białe.
Wysokość 3–5 cm, grubość 0,5–1 cm, równy, nagi, suchy, biały.
Biały, nie zmieniający barwy po uszkodzeniu. Zapach i smak mączny.
Wysyp zarodników biały. Zarodniki elipsoidalne, długie, 4,5–7 × 2,5–4 µm, gładkie, szkliste, w KOH nieamyloidalne. Trama blaszek równoległa. Podstawki 4-sterygmowe. W hymenium brak cystyd. Elementy końcowe strzępek skórki kapelusza gruszkowate, o średnicy 10–25 µm, gładkie, szkliste w KOH. Występują sprzążki.
Występowanie i siedlisko.
Znane jest występowanie gęsianki różowobrązowej w Europie Zachodniej i Południowo-Zachodniej, Afryce i Ameryce Północnej. Jedyne stanowisko tego gatunku w Polsce podał Franciszek Błoński w 1896 roku w Warszawie. Rósł na ziemi, w trawie wśród zarośli. Według W. Wojewody jest gatunkiem na terenie Polski wymarłym.
Prawdopodobnie jest saprotrofem, ponieważ czasami występuje na łąkach bez drzew w pobliżu. Rośnie na obszarach trawiastych lub w lasach liściastych latem i jesienią. Czasami występuje gromadnie.

</doc>
<doc id="5116905" url="https://pl.wikipedia.org/wiki?curid=5116905" title="Dermoloma cuneifolium">
Dermoloma cuneifolium



</doc>
<doc id="5116906" url="https://pl.wikipedia.org/wiki?curid=5116906" title="Dragomir Jordanow">
Dragomir Jordanow

Dragomir Nikonow Jordanow, (ur. 28 września 1967 w Sofii) – bułgarski prawnik i urzędnik państwowy, sędzia, w 2013 minister sprawiedliwości.
Życiorys.
W 1993 ukończył studia prawnicze na Uniwersytecie Sofijskim im. św. Klemensa z Ochrydy. Kształcił się też m.in. w École nationale de la magistrature, na University of Kentucky oraz w National Judicial College przy University of Nevada w Reno. Odbył staż w Europejskim Trybunale Praw Człowieka. Od 1994 do 1999 był aplikantem i sędzią sądów miejskiego oraz regionalnego w Sofii, następnie został dyrektorem ośrodka kształcenia sędziów. Od 2004 był wicedyrektorem ds. programowych, a od 2011 do 2016 dyrektorem instytutu sprawiedliwości NIP w Sofii. W latach 2009–2010 pełnił urząd sędziego kryminalnego w ramach unijnej misji EULEX Kosowo. W marcu 2013 objął stanowisko ministra sprawiedliwości w przejściowym gabinecie Marina Rajkowa, które zajmował do maja tegoż roku.
Żonaty, ma dwoje dzieci.

</doc>
<doc id="5116908" url="https://pl.wikipedia.org/wiki?curid=5116908" title="Le Morte d'Arthur">
Le Morte d'Arthur



</doc>
<doc id="5116910" url="https://pl.wikipedia.org/wiki?curid=5116910" title="Arnaud Kalimuendo">
Arnaud Kalimuendo

Arnaud Kalimuendo Muinga (ur. 20 stycznia 2002 w Suresnes) – francuski piłkarz kongijskiego pochodzenia występujący na pozycji napastnika we francuskim klubie Stade Rennais oraz w reprezentacji Francji do lat 21. Wychowanek FC Saint Cloud, w trakcie swojej kariery grał także w Paris Saint-Germain oraz na wypożyczeniu w RC Lens.

</doc>
<doc id="5116911" url="https://pl.wikipedia.org/wiki?curid=5116911" title="Rhyncolus reflexus">
Rhyncolus reflexus

Rhyncolus reflexus – gatunek chrząszcza z rodziny ryjkowcowatych. Zamieszkuje krainę palearktyczną od Półwyspu Iberyjskiego i Maroka po Mongolię.
Taksonomia.
Gatunek ten opisany został po raz pierwszy w 1838 roku przez Carla Henrika Bohemana.
Morfologia.
Chrząszcz o walcowatym ciele długości od 2,2 do 2,8 mm. Ubarwienie ma brunatnoczerwone do ciemnobrunatnego. Ryjek jest krótki, niewiele dłuższy niż u nasady szeroki, wraz z głową formujący jednolity stożek. Oczy są słabo uwypuklone. Przedplecze jest mniej więcej tak szerokie jak długie, w części przedniej stosunkowo słabo przewężone. Powierzchnia przedplecza jest punktowana płytko i grubo, tylko w oddzielonej przewężeniem części przedniej znacznie drobniej. Tarczka jest widoczna. Pokrywy są tak szerokie jak przedplecze, dwa razy dłuższe niż szerokie, o prostej podstawie, prostych lub lekko wystających kątach barkowych i równoległych bokach. Rzędy pokryw są wąskie i punktowane, międzyrzędy również mają po jednym szeregu stosunkowo dużych punktów. Siódmy międzyrząd w tyle pokryw przechodzi w wąską i wysoką listewkę, która wystaje poza ich obrys. Odnóża mają wąskie stopy. Samiec ma wgłębienie u nasady odwłoka.
Ekologia i występowanie.
Owad ten zasiedla lasy liściaste i mieszane, zwłaszcza pierwotne, a także stare parki, ogrody oraz stare drzewa pojedyncze. Zarówno larwy, jak i postacie dorosłe zasiedlają martwe, murszejące drewno drzew liściastych. Podawany był z buków, dębów, jesionów, kasztanowców, klonów, olsz i wiązów.
Gatunek palearktyczny, w Europie znany z Portugalii, Hiszpanii, Andory, Francji, Holandii, Niemiec, Włoch, Szwecji, Polski, Czech, Słowacji, Węgier, Ukrainy, Rumunii, Bułgarii, Słowenii, Bośni i Hercegowiny oraz europejskiej części Rosji. W Afryce Północnej notowany jest z Maroka i Algierii. W Azji sięga od Kaukazu po Mongolię. Na „Czerwonej liście gatunków zagrożonych Republiki Czeskiej” umieszczony został ze statusem gatunku narażonego na wyginięcie (VU). 

</doc>
<doc id="5116916" url="https://pl.wikipedia.org/wiki?curid=5116916" title="Nikołaj Miłoszew">
Nikołaj Miłoszew

Nikołaj Georgiew Miłoszew, (ur. 4 czerwca 1959 w Sofii) – bułgarski geofizyk i nauczyciel akademicki, profesor, w 2013 minister edukacji, młodzieży i nauki.
Życiorys.
Ukończył studia z fizyki na Uniwersytecie Sofijskim im. św. Klemensa z Ochrydy, uzyskał stopień doktora i profesurę. Od 1985 pracował jako specjalista i badacz w instytucie geofizyki Bułgarskiej Akademii Nauk, od 2002 do 2010 zajmował stanowisko jego dyrektora. W latach 2004–2010 kierował wydziałem nauk o Ziemi BAN. Był też wiceprzewodniczącym zgromadzenia Bułgarskiej Akademii Nauk, a w 2021 uzyskał nominację na członka zwyczajnego BAN. W 2011 objął stanowisko profesorskie w Narodowym Instytucie Geofizyki, Geodezji i Geografii, w 2018 został jego dyrektorem. W pracy naukowej zajął się m.in. fizyką atmosfery, meteorologią oraz badaniem zanieczyszczeń powietrza.
W marcu 2013 został ministrem edukacji, młodzieży i nauki w przejściowym gabinecie Marina Rajkowa; pełnił też funkcję do maja tegoż roku.

</doc>
<doc id="5116918" url="https://pl.wikipedia.org/wiki?curid=5116918" title="Prezydenci Mari El">
Prezydenci Mari El

Prezydent Mari El – jest głową autonomicznej republiki Mari El w ramach Federacji Rosyjskiej. Obecnym prezydentem od 2017 roku jest Aleksandr Jewstifiejew.

</doc>
<doc id="5116919" url="https://pl.wikipedia.org/wiki?curid=5116919" title="Jeremie Frimpong">
Jeremie Frimpong

Jeremie Agyekum Frimpong (ur. 10 grudnia 2000 w Amsterdamie) – holenderski piłkarz ghańskiego pochodzenia występujący na pozycji obrońcy w niemieckim klubie Bayer Leverkusen. Wychowanek Manchesteru City, w trakcie swojej kariery grał także w Celtiku. Młodzieżowy reprezentant Holandii.

</doc>
<doc id="5116922" url="https://pl.wikipedia.org/wiki?curid=5116922" title="Ayman Azhil">
Ayman Azhil

Ayman Azhil (ur. 10 kwietnia 2001 w Düsseldorfie) – marokański piłkarz niemieckiego pochodzenia występujący na pozycji pomocnika w holenderskim klubie RKC Waalwijk do którego jest wypożyczony z Bayeru Leverkusen, którego jest wychowankiem.

</doc>
<doc id="5116924" url="https://pl.wikipedia.org/wiki?curid=5116924" title="Prezydenci Tatarstanu">
Prezydenci Tatarstanu

Prezydent Tatarstanu – jest głową autonomicznej republiki Tatarstanu w ramach Federacji Rosyjskiej. Obecnym prezydentem od 2010 roku jest Rustam Minnichanow.

</doc>
<doc id="5116927" url="https://pl.wikipedia.org/wiki?curid=5116927" title="Petja Pyrwanowa">
Petja Pyrwanowa

Petja Angełowa Pyrwanowa, (ur. 12 lipca 1960 w Sofii) – bułgarska urzędniczka państwowa i tłumaczka, w 2013 minister edukacji, młodzieży i nauki.
Życiorys.
W 1991 uzyskała magisterium z germanistyki na Uniwersytecie Sofijskim im. św. Klemensa z Ochrydy, a w 1998 z prawa w Nowym Uniwersytecie Bułgarskim w Sofii. Od 1978 do 1981 pracowała w biurze podróży Bałkanturist i w instytucie stenograficznym. Od 1982 do 1990 zatrudniona jako tłumaczka w ambasadzie Bułgarii w NRD, od 1990 do 1998 pracowała jako tłumaczka w różnych przedsiębiorstwach. W latach 1999–2001 kierowała wydziałem współpracy międzynarodowej w biurze prokuratora generalnego, następnie w 2001 została dyrektorem działu współpracy międzynarodowej w resorcie spraw wewnętrznych (odpowiadała m.in. za negocjacje akcesyjne z Unią Europejską w zakresie polityki wewnętrznej). Uzyskała awans na stopień generalski w policji.
W marcu 2013 objęła urząd ministra spraw wewnętrznych w przejściowym gabinecie Marina Rajkowa, który sprawowała do maja tegoż roku. W 2016 mianowana dyrektorem państwowej agencji zajmującej się sprawami uchodźców.
W 2019 odznaczona Legią Honorową V klasy.

</doc>
<doc id="5116928" url="https://pl.wikipedia.org/wiki?curid=5116928" title="Fort d’Andoy">
Fort d’Andoy

Fort d’Andoy – duży, trójkątny fort pancerny, projektu gen. Brialmonta, będący częścią pierścienia fortów twierdzy Namur ().
Fort położony na wzgórzu o wys. 220 m n.p.m., 6 km od centrum, z odległym o 4,1 km fortem de Dave broniący drogi do Jausse i kolei luksemburskiej, oraz doliny Mozeli na południe od miasta, a wspólnie z oddalonym o 5,95 km fortem de Maizaret – doliny Mozeli na wschód od Namur.
Fort o narysie trójkąta prostokątnego, o załamanej linii koszar szyjowych, które tworzyły dwa półbastiony z parą dział 57 mm każdy do obrony tylnej fosy; jedno takie działo broniło bezpośrednio bramy fortu. Fosa, o stoku spłaszczonym i stromej, murowanej przeciwskarpie, broniona przez zdwojoną, dwupiętrową kaponierę rewersową (czyli umieszczoną w przeciwskarpie) umieszczoną przy zbiegu fos, po przeciwnej stronie fortu niż brama główna; ta kaponiera uzbrojona była w dwie pary armat kal. 57 mm. Do obrony bliskiej służyły ponadto 4 armaty tego samego kalibru, umieszczone w obrotowych, wysuwanych wieżach pancernych na masywnym bloku centralnego schronu; na bloku zamontowany był też silny reflektor w wysuwanej, pancernej kopule.
Na dachu schronu centralnego znajdowały się także 5 kopuł dział obrony dalekiej: w centralnej części jedna wieża z parą armat 150 mm, w tylnej części dwie wieże z parą armatą 120 mm, do prowadzenia ognia bezpośredniego. Z przodu bloku znajdowały się dwie kopuły haubic 210 mm, do ognia pośredniego. Działa 150 mm M.1886 produkcji Kruppa, o długości lufy 3,8m i kącie podniesienia luf od -2° do +25°, miały zasięg 8,5 km. Wieża o średnicy 4,8m miała masę 224 ton i 25-osobową załogę (wraz z żołnierzami dostarczającymi amunicję z magazynów itp.). Wieża dział 120 mm miała taką samą średnicę i załogę, ale była lżejsza (188 ton). Armaty M. 1889, o długości lufy 3 i kącie podniesienia od -3° do +25°, strzelały na 8 km. Haubica 210 mm M.1889 Kruppa, o lufie 2,5 m i kącie podniesienia od -5° do +35° (zasięg ognia pośredniego 6,9 km), umieszczona była w mniejszej (3,6 m) i lżejszej (100 ton) wieży o 13-osobowej załodze. Lekkie działa 57 mm M.1889 Nordenfeldta miały lufy 1,5 m, kąt podniesienia od -8° do +10°, zasięg 300 m, a ich kopuły o średnicy 2,1 m i wadze 34 ton obsługiwało 6 ludzi.
Artyleria fortu była zgrupowana w 2. baterię artylerii fortecznej.
Podczas niemieckiego ataku na miasto był jednym z pierwszych zaatakowanych: od 11 rano 21 Niemcy ostrzeliwali południowy sektor z dział 150 mm i 210 mm, od czego szczególnie cierpiała piechota w okopach między fortami fort d’Andoy i de Maizaret; ogień skierowany zarówno na forty, jak i na umocnienia polowe był bardzo celny. Oba forty odniosły poważne uszkodzenia: w d’Andoy potrzaskany beton unieruchomił wieżę dział 150 mm i jedną z wież 57 mm. Linie telefoniczne zostały zerwane i łączność utrzymywano dzięki improwizowanej służbie motocyklistów i rowerzystów. 22 sierpnia fort de Maizaret został zupełnie zrujnowany, a d’Andoy był pod ciężkim ogniem, ale jego działa odpowiadały: uciszyły jedną z nieprzyjacielskich baterii za Mont Sainte-Marie i ostrzelały Château de Mozet, gdzie znajdował się niemiecki sztab. Jednak pod wieczór, wobec uszkodzenia dwóch kopuł dział 57 mm, załoga fortu opuściła stanowiska na stoku i schroniła się w bloku centralnym. 23 sierpnia 1914 na skutek natarcia niemieckiego obrońcy cofnęli się, pozostawiając fort i sąsiadujący fort de Davedo ochrony tyłów. Fort był w złym stanie, mając nieczynną główną wieżę i trzy wieże obrony bliskiej, podobnie jak galerie w przeciwskarpie; ok. godz. 15 pękła bryła fortu, wentylacja i elektryczność zawiodły. Załoga jednak zdołała do wieczora naprawić komin wentylacyjny, przywrócić oświetlenie i obsadzić wciąż czynne trzy wieże artyleryjskie. Wieczorem niemiecka piechota pojęła próbę ataku, którą piechota forteczna odparła ogniem z ławek strzeleckich, przy wsparciu jedynej działającej wieży 57 mm. Następnego dnia ciężkie działa niemieckie ponownie rozpoczęły bombardowanie; 450 ciężkich granatów zrujnowało fort doszczętnie. Chcąc oszczędzić garnizon (360 ludzi) kpt. Nollet nie zdecydował się na wysadzenie magazynu, więc zniszczywszy resztę broni i sprzętu, poddał się o 12.15. Łącznie przeciwko fortowi wystrzelono 450 granatów 305 mm i aż 1400 kal. 210 mm.
W okresie międzywojennym fort został zmodernizowany, wyremontowano uszkodzone lub zniszczone kopuły, wymieniono działa 57 na 75 mm, w kaponierach zainstalowano karabiny maszynowe. Fort otrzymał cztery wieże z haubicami 75 mm, jedną z dwoma działami 75 mm i dwie z karabinami maszynowymi i moździerzem, oraz wieżę wentylacyjno-obserwacyjną. W czasie inwazji na Belgię bronił się kilka dni, tracąc 5 zabitych, ale przed jego kapitulacją 23 maja straty atakujących fort Niemców wyniosły 280 żołnierzy.

</doc>
<doc id="5116931" url="https://pl.wikipedia.org/wiki?curid=5116931" title="René Gościnny">
René Gościnny



</doc>
<doc id="5116933" url="https://pl.wikipedia.org/wiki?curid=5116933" title="Lennart Grill">
Lennart Grill

Lennart Grill (ur. 25 stycznia 1999 w Idar-Oberstein) – niemiecki piłkarz występujący na pozycji bramkarza w norweskim klubie SK Brann oraz w reprezentacji Niemiec do lat 21. Wychowanek 1. FSV Mainz 05, w trakcie swojej kariery grał także w takich zespołach, jak 1. FC Kaiserslautern oraz Bayer Leverkusen.

</doc>
<doc id="5116935" url="https://pl.wikipedia.org/wiki?curid=5116935" title="Todor Tagarew">
Todor Tagarew

Todor Tagarew, (ur. 12 lipca 1960 w Stambolijskim) – bułgarski wojskowy i cybernetyk, profesor, w 2013 minister obrony.
Życiorys.
Absolwent liceum matematycznego w Płowdiwie i wyższej szkoły sił powietrznych w Dołnej Mitropoliji z 1982. Służył w bułgarskim lotnictwie wojskowym. W 1989 doktoryzował się w inżynierskiej szkole sił powietrznych im. Nikołaja Żukowskiego w Moskwie, kształcił się też w Air Command and Staff College w Montgomery. Został wykładowcą na macierzystej uczelni i na Akademii Wojskowej im. Georgiego Rakowskiego, a także badaczem w jednym z instytutów Bułgarskiej Akademii Nauk. W 2014 uzyskał pełną profesurę, w pracy naukowej specjalizował się w zakresie cybernetyki, bezpieczeństwa i obronności. Od 2005 do 2008 zasiadał we władzach NATO Research and Technology Organisation.
Od 1999 do 2001 kierował departamentem uzbrojenia i planowania w resorcie obrony, w latach 2009–2010 doradzał ministrowi obrony w zakresie strategii. W marcu 2013 objął stanowisko ministra obrony w przejściowym gabinecie Marina Rajkowa; zajmował je do maja tegoż roku. Od 2016 do 2017 kierował podlegającym temu resortowi instytutem obrony.
Żonaty, ma troje dzieci.

</doc>
<doc id="5116936" url="https://pl.wikipedia.org/wiki?curid=5116936" title="Matthew Hoppe">
Matthew Hoppe

Matthew Timothy Hoppe (ur. 13 marca 2001 w Yorba Linda) – amerykański piłkarz występujący na pozycji napastnika w angielskim klubie Middlesbrough F.C. oraz w reprezentacji Stanów Zjednoczonych.
Kariera klubowa.
W rozgrywkach Bundesliga do lat dziewietnastu, Hoppe w 20 meczach strzelił 5 bramek oraz zaliczył jedną asystę. W drugiej drużynie FC Schalke 04 w rozgrywkach Fußball-Regionalliga zdobył 1 bramkę w 16 meczach. Matthew Hoppe w seniorskiej piłce zadebiutował dnia 28 listopada 2020r. w przegranym 4:1 meczu z Borussia Mönchengladbach. Swoją pierwszą bramkę i jednocześnie pierwszego hat-tricka w rozgrywkach Bundesliga zdobył 9 sierpnia 2021r w wygranym meczu przeciwko TSG 1899 Hoffenheim. Następnie do siatki rywala dwukrotnie trafiał w meczach z Eintracht Frankfurt oraz 1. FC Köln. W Sierpniu 2021 roku zamienił FC Schalke 04 na RCD Mallorca, w której w 7 meczach nie trafił do siatki rywala ani razu. Po nieudanym sezonie 21/22 za kwotę miliona euro został sprzedany do Middlesbrough F.C. gdzie w 2 meczach nie zaliczył trafienia do siatki rywala. 
Kariera reprezentacyjna.
W maju 2021 roku został powołany do Reprezentacji Stanów Zjednoczonych, w której zadebiutował dnia 16 lipca w rozgrywkach Gold cup w wygranym 6:1 spotkaniu przeciwko Martynice. Pierwszą bramkę w kadrze trafił w spotkaniu przeciwko Jamajce. 

</doc>
<doc id="5116937" url="https://pl.wikipedia.org/wiki?curid=5116937" title="Lista posiadaczek WWE SmackDown Women’s Championship">
Lista posiadaczek WWE SmackDown Women’s Championship

WWE SmackDown Women’s Championship to mistrzostwo przeznaczone dla kobiet promowane przez amerykańską federację profesjonalnego wrestlingu WWE, które bronione jest przez zawodniczki należące do brandu SmackDown. Podobnie jak w przypadku większości tytułów mistrzowskich w wrestlingu, zdobywczyni tytułu mistrzowskiego jest wyłaniana na podstawie ustalonego wcześniej scenariusza.
W wyniku draftu, pod koniec lipca 2016, ówczesna posiadaczka WWE Women’s Championship Charlotte została przeniesiona do brandu Raw, pozostawiając SmackDown bez mistrzostwa kobiet. 23 sierpnia, tuż po gali SummerSlam generalny menedżer SmackDown Daniel Bryan, wraz z komisarzem SmackDown Shane’em McMahonem ogłosili WWE SmackDown Women’s Championship, którego inauguracyjna posiadaczka zostanie wyłoniona, w Six-Pack Elimination Challenge pomiędzy Becky Lynch, Alexą Bliss, Carmellą, Natalyą, Naomi oraz Nikki Bellą na Backlash. Pojedynek zwyciężyła Becky Lynch, która jako ostatnią wyeliminowała Carmellę, aby zostać pierwszą, w historii posiadaczką SmackDown Women’s Championship. 
Tytuł mistrzowski posiadało 12 zawodniczek. Charlotte Flair to rekordowa, sześciokrotna zdobywczyni tytułu. Czwarte panowanie Flair było najkrótszym ze wszystkich i trwało zaledwie 5 minut. Bayley trzymała mistrzostwo przez 380 dni, najdłużej ze wszystkich mistrzyń. Asuka to najstarsza mistrzyni, wygrywając mistrzostwo w wieku 37 lat, a Alexa Bliss to najmłodsza mistrzyni, będąc w wieku 25 lat, kiedy zdobyła tytuł po raz pierwszy. 
Obecną mistrzynią jest Charlotte Flair, która jest w swoim siódnym panowaniu. Pokonała poprzednią mistrzynię Rondę Rousey na odcinku "SmackDown", 30 grudnia 2022.
Łączna ilość posiadań.
Stan na 

</doc>
<doc id="5116940" url="https://pl.wikipedia.org/wiki?curid=5116940" title="Rene Gościnny">
Rene Gościnny



</doc>
<doc id="5116943" url="https://pl.wikipedia.org/wiki?curid=5116943" title="Władimir Jaroszenko">
Władimir Jaroszenko



</doc>
<doc id="5116945" url="https://pl.wikipedia.org/wiki?curid=5116945" title="John Iffert">
John Iffert

John Curtis Iffert (ur. 23 listopada 1967 w Du Quoin) – amerykański duchowny katolicki, biskup diecezjalny Covington od 2021.
Życiorys.
Prezbiterat.
Święcenia kapłańskie otrzymał 7 czerwca 1997 i został inkardynowany do diecezji Belleville. Po sześciu latach pracy duszpasterskiej wstąpił do zakonu dominikanów i w 2004 złożył w nim pierwsze śluby. W 2008 opuścił zakon i powrócił do macierzystej diecezji. Pracował nadal głównie jako duszpasterz parafialny, był też m.in. współwikariuszem ds. duchowieństwa (2014–2020) oraz wikariuszem generalnym diecezji (2020–2021).
Episkopat.
13 lipca 2021 papież Franciszek mianował go biskupem diecezjalnym Covington. Sakry udzielił mu 30 września 2021 metropolita Louisville – arcybiskup Joseph Kurtz.

</doc>
<doc id="5116947" url="https://pl.wikipedia.org/wiki?curid=5116947" title="Blendi Idrizi">
Blendi Idrizi

Blendi Idrizi (ur. 2 maja 1998 w Bonn) – kosowski piłkarz niemieckiego pochodzenia występujący na pozycji pomocnika w niemieckim klubie Schalke 04 oraz w reprezentacji Kosowa. Wychowanek 1. FC Köln, w trakcie swojej kariery grał także w takich zespołach jak Blau-Weiß Friesdorf, Alemannia Aachen oraz Fortuna Köln.

</doc>
<doc id="5116948" url="https://pl.wikipedia.org/wiki?curid=5116948" title="Infoshare">
Infoshare

Infoshare – największa konferencja technologiczna w Europie Środkowo-Wschodniej. Organizowana jest od 2007 w Gdańsku przy współpracy z Miastem Gdańsk. Tematyką konferencji są głównie nowe technologie, ale także marketing.
Infoshare został zapoczątkowany w 2007 przez programistów z Wirtualnej Polski. Pierwsze edycje odbywały się na terenie Politechniki Gdańskiej, natomiast od 2013 konferencja została przeniesiona do budynków Amber Expo. W 2020 zorganizowana została w formie online. 
W ramach Infoshare organizowany jest także konkurs startupów. W 2020 można było wygrać 30 tysięcy euro. Twórcy infoshare prowadzą ponadto Bootcamp programistyczny infoShare Academy.

</doc>
<doc id="5116957" url="https://pl.wikipedia.org/wiki?curid=5116957" title="Gospodarstwo ekologiczne">
Gospodarstwo ekologiczne

Gospodarstwo ekologiczne – jednostka produkcyjna stosująca systemem zarządzania gospodarstwem i produkcją żywności, łącząca najkorzystniejsze dla środowiska i klimatu praktyki, które zapewnia wysoki stopień różnorodności biologicznej. Gospodarstwa dokonują tego poprzez ochronę zasobów naturalnych i stosowanych metod produkcji, pozwalających na stworzenie zrównoważonego systemu zarządzania rolnictwem.
Powstawanie gospodarstwa ekologicznego.
Przystąpienie do systemu rolnictwa ekologicznego otwarte jest dla każdego producenta rolnego, pod warunkiem przestrzegania zasad, przepisów i wymogów określonych regulacjami Unii Europejskiej. Natomiast rolnik, który chce przystąpić do programu (działania) rolnictwo ekologiczne w ramach PROW oraz otrzymywać płatności ekologiczne, musi spełniać następujące warunki:
Zobowiązanie ekologiczne rolnika.
Rolnik realizujący zadania ekologiczne jest zobowiązany do:
Występujące pakiety rolnictwa ekologicznego.
W rolnictwie ekologicznym wyodrębniono 12 następujących pakietów:
Wysokość stawek płatności ekologicznej.
Wysokość stawek płatności ekologicznej uregulowana została rozporządzeniem Parlamentu Europejskiego i Rady (UE) z 2013 r. Stawki w przypadku upraw jednorocznych ustalono w wysokości 600 euro/ha, w przypadku upraw wieloletnich stawka wynosi 900 euro/ha oraz w przypadku innych gruntów użytkowanych rolniczo stawka wynosi 450 euro/ha.
W ramach działania rolnictwo ekologiczne płatności podlegają degresywności w zależności od powierzchni deklarowanej do płatności. Stosowane są następująca progi degresywność:
System kontroli i certyfikacji gospodarstw ekologicznych.
Funkcjonowanie systemu kontroli i certyfikacji w rolnictwie ekologicznym jest podstawowym gwarantem dla konsumenta, że produkty znajdujące się na rynku wyprodukowane zostały zgodnie z obowiązującymi przepisami dotyczącymi rolnictwa ekologicznego. Zgodnie z ustawą o rolnictwie ekologicznym i produkcji ekologicznej Główny Inspektor Jakości Handlowej Artykułów Rolno-Spożywczych przekazuje zadania związane z certtyfikacją jednostkom certyfikacyjnym. Inspekcja Jakości Handlowej Artykułów Rolno-Spożywczych sprawuje państwowy nadzór nad upoważnionymi jednostkami certyfikującymi w rolnictwie ekologicznym.
W Polsce, podobnie jak w państwach UE, przyjęty został system kontroli oparty głównie na prywatnych jednostkach certyfikujących, uznawanych oraz nadzorowanych przez wyznaczone organy państwa. Następujące jednostki certyfikujące mają upoważnienie do przeprowadzenia kontroli oraz wydawania i cofania certyfikatów zgodności w zakresie rolnictwa ekologicznego:
Gospodarstwa ekologiczne podlegają kontroli ze strony inspektorów rolnictwa ekologicznego (lub organu kontrolnego), którzy reprezentują określoną jednostkę certyfikacyjną. Jednostka certyfikująca przeprowadza fizyczną kontrolę wszystkich podmiotów gospodarczych przynajmniej raz w roku.
Rozwój gospodarstw ekologicznych.
W 1999 r. zarejestrowano 282 gospodarstw ekologicznych, w ramach których powierzchnia upraw ekologicznych wynosiła 11,4 tys. użytków rolnych. W 2020 r. liczba gospodarstw ekologicznych wzrosła do , natomiast powierzchnia upraw ekologicznych obejmowała 509,3 tys. ha użytków rolnych.

</doc>
<doc id="5116961" url="https://pl.wikipedia.org/wiki?curid=5116961" title="Rabbi Matondo">
Rabbi Matondo

Rabbi Matondo (ur. 9 września 2000 w Liverpoolu) – walijski piłkarz angielskiego pochodzenia występujący na pozycji napastnika w szkockim klubie Rangers oraz w reprezentacji Walii. Wychowanek Cardiff City, w trakcie swojej kariery grał także w takich zespołach, jak Schalke 04, Stoke City oraz Cercle Brugge. Młodzieżowy reprezentant Anglii.

</doc>
<doc id="5116963" url="https://pl.wikipedia.org/wiki?curid=5116963" title="2LWRC">
2LWRC



</doc>
<doc id="5116964" url="https://pl.wikipedia.org/wiki?curid=5116964" title="Fort de Maizeret">
Fort de Maizeret

Fort de Maizeret – mały, trapezoidalny fort pancerny, projektu gen. Brialmonta, będący częścią pierścienia fortów twierdzy Namur ().
Fort położony na wzgórzu o wys. 190 m n.p.m., 6,85 km od centrum, broniący południowych podejść do miasta wraz z odległym o 5,95 km fortem d’Andoy, a z leżącym w tej samej odległości, ale na drugim brzegu Mozeli Fortem de Marchovelette doliny rzeki na wschód od miasta, mostu Nameche oraz linii kolejowej i szosy do Liège.
Fort o narysie trapezoidalnym, o załamanej linii koszar szyjowych, które tworzyły dwa półbastiony z parą dział 57 mm każdy, do obrony tylnej fosy; jedno takie działo broniło bezpośrednio bramy fortu. Fosa, o stoku spłaszczonym i stromej, murowanej przeciwskarpie, broniona przez dwie kaponiery rewersowe (czyli umieszczone w przeciwskarpie) w załamaniach fosy, po przeciwnej stronie fortu niż brama główna; zdwojona kaponiera uzbrojona była dwie pary armat kal. 57 mm, a kaponiera pojedyncza – w jedną. Do obrony bliskiej służyły ponadto 3 armaty tego samego kalibru, umieszczone w obrotowych, wysuwanych wieżach pancernych na masywnym bloku centralnego schronu; na bloku zamontowany był też silny reflektor w wysuwanej, pancernej kopule.
Na dachu schronu centralnego znajdowały się także cztery kopuł dział obrony dalekiej: w centralnej części jedna wieża z parą armat 150 mm, w tylnej części dwie wieże z pojedynczą armatą 120 mm, do prowadzenia ognia bezpośredniego. Z przodu bloku znajdowała kopuła haubicy 210 mm, do ognia pośredniego. Działa 150 mm M.1886 produkcji Kruppa, o długości lufy 3,8m i kącie podniesienia luf od -2° do +25°, miały zasięg 8,5 km. Wieża o średnicy 4,8m miała masę 224 ton i 25-osobową załogę (wraz z żołnierzami dostarczającymi amunicję z magazynów itp.). Wieża dział 120 mm miała taką samą średnicę i załogę, ale była lżejsza (188 ton). Armaty M. 1889, o długości lufy 3 i kącie podniesienia od -3° do +25°, strzelały na 8 km. Haubica 210 mm M.1889 Kruppa, o lufie 2,5 m i kącie podniesienia od -5° do +35° (zasięg ognia pośredniego 6,9 km), umieszczona była w mniejszej (3,6 m) i lżejszej (100 ton) wieży o 13-osobowej załodze. Lekkie działa 57 mm M.1889 Nordenfeldta miały lufy 1,5 m, kąt podniesienia od -8° do +10°, zasięg 300 m, a ich kopuły o średnicy 2,1 m i wadze 34 ton obsługiwało 6 ludzi.
Artyleria fortu była zgrupowana w 2. baterię artylerii fortecznej; w 1914 fortem dowodził kpt. Poncelet.
Podczas niemieckiego ataku na miasto był jednym z pierwszych zaatakowanych: od 11 rano 21 Niemcy ostrzeliwali południowy sektor z dział 150 mm i 210 mm, od czego szczególnie cierpiała piechota w okopach między fortami fort d’Andoy i de Maizaret; ogień skierowany zarówno na forty, jak i na umocnienia polowe był bardzo celny. Oba forty odniosły poważne uszkodzenia, na teren fortu de Maizeret spadło ok. 2000 pocisków kal. 150 mm i 210 mm, mimo to odpowiadał on ogniem z czynnych kopuł do słabo widocznych niemieckich baterii. 22 sierpnia fort de Maizaret został zupełnie zrujnowany: kolejne 2000 pocisków zniszczyło fort i zmusiło piechotę do opuszczenia pobliskich okopów. Do fortu strzelały najcięższe niemieckie działa kal. 420 mm i 305 mm. O 15.15 w forcie wybuchła amunicja i o godz. 17 kpt. Poncelet wyprowadził niedobitki załogi do Erpent; mimo wielkiej kolumny dymu nad fortem, świadczącej o jego zniszczeniu, artyleria oblegających nie przerwała ognia, a niemiecka piechota nie wkroczyła do fortu do godz 14.00 następnego dnia. Łącznie przeciwko fortowi wystrzelono 50 pocisków kal. 420 mm, 64 – 305 mm i aż 1506 kal. 210 mm.
W okresie międzywojennym fort został zmodernizowany, wyremontowano uszkodzone lub zniszczone kopuły, wymieniono działa 57 na 75 mm, w kaponierach zainstalowano karabiny maszynowe. Fort otrzymał cztery wieże z haubicami 75 mm, jedną z działem 105 mm i dwie z karabinami maszynowymi i moździerzem, oraz wieżę wentylacyjno-obserwacyjną. W czasie inwazji na Belgię bronił się kilka dni; otoczony 21 maja, skapitulował ostatecznie dwa dni później.

</doc>
<doc id="5116966" url="https://pl.wikipedia.org/wiki?curid=5116966" title="Thomas Ouwejan">
Thomas Ouwejan

Thomas Ouwejan (ur. 30 września 1996 w Amstelveen) – holenderski piłkarz występujący na pozycji obrońcy w niemieckim klubie Schalke 04. Wychowanek AZ Alkmaar, w trakcie swojej kariery grał także w Udinese Calcio. Młodzieżowy reprezentant Holandii.

</doc>
<doc id="5116968" url="https://pl.wikipedia.org/wiki?curid=5116968" title="Fort de Malonne">
Fort de Malonne

Fort de Malonne – mały, trapezoidalny fort pancerny, projektu gen. Brialmonta, będący częścią pierścienia fortów twierdzy Namur ().
Fort położony na wzgórzu o wys. 195 m n.p.m., 4,7 km od centrum, broniący doliny Sambry, linii kolejowej do Charleroi i drogi do Châtelet wraz z odległym o 5,95 km fortem d’Andoy, a z oddalonym o 4 km fortem de Saint-Héribert chronił Rue St Gerard i drogę do Mauberge.
Fort o narysie trapezoidalnym, dostosowanym do rzeźby terenu, o prostych bokach o różnej długości, prostej linii koszar szyjowych; jedno takie działo broniło bezpośrednio bramy fortu. Fosa, o stoku spłaszczonym i stromej, murowanej przeciwskarpie, broniona przez trzy kaponiery rewersowe (czyli umieszczone w przeciwskarpie) każdą uzbrojoną w 4 armaty kal. 57 mm. Do obrony bliskiej służyły ponadto 4 armaty tego samego kalibru, umieszczone w obrotowych, wysuwanych wieżach pancernych na masywnym bloku centralnego schronu; na bloku zamontowany był też silny reflektor w wysuwanej, pancernej kopule.
Na dachu schronu centralnego znajdowały się także cztery kopuł dział obrony dalekiej: w centralnej części jedna wieża z parą armat 150 mm, w tylnej części dwie wieże z pojedynczą armatą 120 mm, do prowadzenia ognia bezpośredniego. Z przodu bloku znajdowała kopuła haubicy 210 mm, do ognia pośredniego. Działa 150 mm M.1886 produkcji Kruppa, o długości lufy 3,8m i kącie podniesienia luf od -2° do +25°, miały zasięg 8,5 km. Wieża o średnicy 4,8m miała masę 224 ton i 25-osobową załogę (wraz z żołnierzami dostarczającymi amunicję z magazynów itp.). Wieża dział 120 mm miała taką samą średnicę i załogę, ale była lżejsza (188 ton). Armaty M. 1889, o długości lufy 3 i kącie podniesienia od -3° do +25°, strzelały na 8 km. Haubica 210 mm M.1889 Kruppa, o lufie 2,5 m i kącie podniesienia od -5° do +35° (zasięg ognia pośredniego 6,9 km), umieszczona była w mniejszej (3,6 m) i lżejszej (100 ton) wieży o 13-osobowej załodze. Lekkie działa 57 mm M.1889 Nordenfeldta miały lufy 1,5 m, kąt podniesienia od -8° do +10°, zasięg 300 m, a ich kopuły o średnicy 2,1 m i wadze 34 ton obsługiwało 6 ludzi.
Artyleria fortu była zgrupowana w 5. baterię artylerii fortecznej.
23 sierpnia 1914, podczas niemieckiego ataku na miasto, dowodzący obroną gen. Michel zorientował się po południu, że wobec ewakuacji III sektora obrony (północno-zachodniego) pod naporem sił wroga i cofania się jego rezerwowej 8. brygady, że ewakuacja twierdzy jest nieunikniona. Dowodzący sektorem II (południowo-zachodnim) maj. Seaux otrzymał polecenie, by rozwiązać sztab sektora i wycofać większość oddziałów, pozostawiając forty jako osłonę; rozkaz ten jednak do niego nie dotarł. Tymczasem w system dowodzenia wkradło się zamieszanie i różne oddziały zaczęły się wycofywać nie próbując utworzyć kolejnej linii obrony, jak to było zaplanowane. Niemieckie patrole zaczęły przenikać na południe od miast – późnym wieczorem francuska kompania cofająca się przez wieś zaaresztowała dwóch niemieckich oficerów śpiących w tamtejszej gospodzie.
Fort de Malonne nie był dotąd ostrzeliwany, a jego dotychczasowy wkład w obronę to były dwa strzały w kierunku Spy poprzedniego dnia. Według powojennych belgijskich raportów, niepokój zasiali wśród załogi przybysze z fort de Marchovelette, który opisywali jak forty nie wytrzymują niemieckiego ostrzału, jak pociski przebiły się do wnętrza i spowodowały wybuch amunicji. Dowódca, kpt. Damseaux, usiłował uzyskać jakieś informacje, ale linie telefoniczne były zerwane. Większość załogi wycofała się, starając się dotrzeć do reszty armii. W forcie zostało ok. 80 ludzi, których dowódca początkowo rozdzielił między stanowiska bojowe, ale potem wydał polecenie rozbrojenia dział. Kolejni żołnierze zbiegli, zostawiając tylko oficerów i sanitariuszy (medycy i kapelan uszli i dołączyli do służba sanitarnych poza fortem). Patrol z sąsiadującego fortu de Saint-Héribert pojawił się by sprawdzić powód nieaktywności fortu de Malonne – przy próbie powrotu natknął się na żołnierzy niemieckich i zawrócił. Ostatecznie, po 1 w nocy 24 sierpnia do fortu zbliżył się czteroosobowy patrol prowadzony przez porucznika 5 Pułku Piechoty Gwardii Cesarskiej, Ottona von Linde. Po dłuższych negocjacjach, podczas których kpt. Damseaux usiłował zataić słabość swoich sił, belgijski komendant ostatecznie zdecydował się poddać pozycję. Garnizon fortu, liczący podówczas nie więcej niż 20 ludzi (w innych źródłach mowa o tylko 9 żołnierzach) został wzięty do niewoli. Siły niemieckie zajęły fort ostatecznie o 8 nad ranem, a porucznik von Linde otrzymał za „zdobycie” fortu order Pour le Mérite. Jego osiągnięcie było wykorzystywane propagandowo, m.in. w postaci prześmiewczego komiksu i obrosło legendą. Według jednej z powojennych wersji, vond der Linden miał pomaszerować w biały dzień do pełni obsadzonego fortu i dzięki nadzwyczajnemu tupetowi i blefowi przekonać dowódcę do kapitulacji. Jego czwórka podwładnych nie była w stanie upilnować czterystu żołnierzy garnizonu, więc Belgom udało się zbiec. Von der Lindem nie miał niemieckiej flagi, więc by zawiadomić dowództwo o przejęciu fortu, miał jakoby użyć improwizowanej, zszytej z czarnych spodni, białej koszuli i czerwonych kalesonów.
W okresie międzywojennym fort został zmodernizowany, wymieniono działa 57 na 75 mm, w kaponierach zainstalowano karabiny maszynowe. Fort otrzymał cztery wieże z haubicami 75 mm, jedną z działem 105 mm i dwie z karabinami maszynowymi i moździerzem, oraz wieżę wentylacyjno-obserwacyjną. W czasie inwazji na Belgię bronił się kilka dni; otoczony 21 maja, skapitulował ostatecznie dwa dni później.

</doc>
<doc id="5116973" url="https://pl.wikipedia.org/wiki?curid=5116973" title="Ayreen">
Ayreen



</doc>
<doc id="5116981" url="https://pl.wikipedia.org/wiki?curid=5116981" title="Marius Bülter">
Marius Bülter

Marius Bülter (ur. 29 marca 1993 w Ibbenbüren) – niemiecki piłkarz występujący na pozycji napastnika w niemieckim klubie Schalke 04. Wychowanek Preußen Münster, w trakcie swojej kariery grał także w takich zespołach jak Eintracht Rheine, SuS Neuenkirchen, SV Rödinghausen, 1. FC Magdeburg oraz Union Berlin.

</doc>
<doc id="5116985" url="https://pl.wikipedia.org/wiki?curid=5116985" title="Chełmiec Wałbrzych (piłka siatkowa kobiet)">
Chełmiec Wałbrzych (piłka siatkowa kobiet)

Młodzieżowy Klub Sportowy Chełmiec Wodociągi Wałbrzych - polski kobiecy klub siatkarski z siedzibą w Wałbrzychu, założony w 1957. Od sezonu 2019/2020 występujący w II lidze siatkówki kobiet.
Historia.
Klub początkowo powstał w 1957 roku jako żeńska sekcja siatkarska Chełmca Wałbrzych. Największym sukcesem był awans w Lublinie, pod wodzą trenera Mieczysława Kurzawińskiego do II ligi w 1972 roku, grając niemal samymi wychowankami. Najwybitniejszą wychowanką była Elżbieta Leżoń-Ostojska, która zasiliła szeregi Polonii Świdnica oraz reprezentacji Polski, zdobywając w 1971 roku brązowy medal Mistrzostw Europy we Włoszech.
Kobieca sekcja przetrwała do 1979 roku, a upadek przemysłu węglowego w połowie lat 90. XX wieku sprawił, że z siatkarskiej mapy Polski zniknął także Chełmiec.
W 2007 roku, biorąc pod uwagę sukcesy siatkówki na arenie międzynarodowej oraz zalety damskiej siatkówki jako dyscypliny sportu drużynowego, dzięki oddanym działaczom i zawodnikom, powołano stowarzyszenie kultury fizycznej „Chełmiec” Wałbrzych. Głównym celem stowarzyszenia jest szkolenie siatkarskie dziewcząt, gdyż pomimo szerokiej oferty szkoleniowej wałbrzyskich drużynowych klubów, głównie ich oferta skierowana jest do chłopców.
W klubie systematycznie trenuje około 100 adeptek siatkówki. Drużyny juniorek, kadetek i młodziczek uczestniczą w rozgrywkach Dolnośląskiego Związku Piłki Siatkowej odnosząc sukcesy, a grupa naborowa uczestniczy w różnorodnych turniejach siatkarskich na terenie całej Polski.

</doc>
<doc id="5116987" url="https://pl.wikipedia.org/wiki?curid=5116987" title="Morten Konradsen">
Morten Konradsen

Morten Ågnes Konradsen (ur. 3 maja 1996 w Bodø) – norweski piłkarz występujący na pozycji środkowego pomocnika w norweskim klubie FK Bodø/Glimt.
Kariera klubowa.
FK Bodø/Glimt.
W 2012 roku podpisał pierwszy profesjonalny kontrakt z drużyną FK Bodø/Glimt. Zadebiutował 1 maja 2012 w meczu Pucharu Norwegii przeciwko Tverlandet G-98 (0:5). W OBOS-ligaen zadebiutował 21 kwietnia 2013 w meczu przeciwko Elverum Fotball (3:0). W sezonie 2013 jego zespół zajął pierwsze miejsce w tabeli i awansował do najwyższej ligi. W Eliteserien zadebiutował 13 kwietnia 2014 w meczu przeciwko Sogndal Fotball (4:2). Pierwszą bramkę w lidze zdobył 9 listopada 2014 w meczu przeciwko Viking FK (3:2).
Rosenborg BK.
2 sierpnia 2017 przeszedł do zespołu Rosenborg BK. Zadebiutował 14 października 2017 w meczu Eliteserien przeciwko Tromsø IL (0:3). 2 listopada 2017 zadebiutował w fazie grupowej Ligi Europy UEFA w meczu przeciwko Zenitowi Petersburg (1:1). W sezonie 2017 jego drużyna zajęła pierwsze miejsce w tabeli i zdobyła mistrzostwo Norwegii. 26 kwietnia 2018 wystąpił w meczu o Superpuchar Norwegii przeciwko Lillestrøm SK (0:1) i zdobył trofeum.
FK Bodø/Glimt.
15 sierpnia 2018 podpisał trzyletni kontrakt z klubem FK Bodø/Glimt. Zadebiutował 25 sierpnia 2018 w meczu Eliteserien przeciwko Tromsø IL (1:2). Pierwszą bramkę zdobył 31 marca 2019 w meczu ligowym przeciwko Rosenborg BK (2:0). W sezonie 2019 jego zespół zajął drugie miejsce w tabeli zdobywając wicemistrzostwo Norwegii. 17 września 2020 zadebiutował w kwalifikacjach do Ligi Europy UEFA w meczu przeciwko FK Žalgiris Wilno (3:1). W sezonie 2020 jego drużyna zajęła pierwsze miejsce w tabeli i zdobyła mistrzostwo Norwegii. 7 lipca 2021 zadebiutował w kwalifikacjach do Ligi Mistrzów UEFA w meczu przeciwko Legii Warszawa (2:3).
Kariera reprezentacyjna.
Norwegia U-21.
W 2015 roku otrzymał powołanie do reprezentacji Norwegii U-21. Zadebiutował 17 listopada 2015 w meczu towarzyskim przeciwko reprezentacji Irlandii U-21 (0:0).

</doc>
<doc id="5117002" url="https://pl.wikipedia.org/wiki?curid=5117002" title="Święty Ampliat">
Święty Ampliat



</doc>
<doc id="5117005" url="https://pl.wikipedia.org/wiki?curid=5117005" title="Marvin Pieringer">
Marvin Pieringer

Marvin Pieringer (ur. 4 października 1999) – niemiecki piłkarz występujący na pozycji napastnika w niemieckim klubie Paderborn. Wychowanek SSV Reutlingen 05, w trakcie swojej kariery grał także w takich zespołach jak SC Freiburg oraz Würzburger Kickers oraz Schalke 04.

</doc>
<doc id="5117012" url="https://pl.wikipedia.org/wiki?curid=5117012" title="P. Ramlee">
P. Ramlee

P. Ramlee, właśc. Teuku Zakaria Teuku Nyak Puteh (ur. 22 marca 1929 w Penang, zm. 29 maja 1973 w Kuala Lumpur) – malezyjski aktor, dramaturg, reżyser, producent, kompozytor i piosenkarz.
W trakcie swojej kariery (trwającej 24 lata) wystąpił w rolach głównych w 62 filmach oraz wyreżyserował 34 produkcje. Ponadto skomponował 249 utworów muzycznych.
Zmarł w 1973 roku na atak serca.

</doc>
<doc id="5117018" url="https://pl.wikipedia.org/wiki?curid=5117018" title="Jeździectwo na Letnich Igrzyskach Olimpijskich 2020">
Jeździectwo na Letnich Igrzyskach Olimpijskich 2020

Jeździectwo na Letnich Igrzyskach Olimpijskich 2020 rozegrane zostanie między 24 lipca a 7 sierpnia 2021 w Baji Koen. W turnieju olimpijskim rozegrane zostanie sześć konkurencji.

</doc>
<doc id="5117023" url="https://pl.wikipedia.org/wiki?curid=5117023" title="Zigmunds Skujiņš">
Zigmunds Skujiņš

Zigmunds Skujiņš (ur. 25 grudnia 1926 w Rydze, zm. 29 marca 2022 tamże) – łotewski pisarz.
Pisał głównie o wyborach życiowych ludzi młodych oraz o przełomach dorosłości.
Życiorys.
Urodził się w 1926 w Rydze. Studiował na Ryskim Uniwersytecie Technicznym i Szkole Artystycznej J. Rozentālsa. W 1944 został zesłany do III Rzeszy do obozu żołnierskiego Pracował w redakcjach gazety „Padomju Jaunatne” (1946–1957) oraz pisma „Dadzis” (1957–1960). W 1948 ukazało się jego pierwsze opowiadanie pt. „Pāri sēta”, opublikowane w 1949 w gazecie „Bērnība”. Od 1998 jest emerytowanym członkiem Łotewskiej Akademii Nauk. W 2003 został nagrodzony „Buršana un tinte”, a w 2007 został odznaczony Nagrodą Łotewskiego Gabinetu Ministrów.

</doc>
<doc id="5117025" url="https://pl.wikipedia.org/wiki?curid=5117025" title="Kurnica Mała">
Kurnica Mała

Kurnica Mała (; ) – wieś na Białorusi, w obwodzie brzeskim, w rejonie brzeskim, w sielsowiecie Czernawczyce, przy drodze republikańskiej R83.
W dwudziestoleciu międzywojennym leżała w Polsce, w województwie poleskim, w powiecie brzeskim, w gminie Kosicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5117026" url="https://pl.wikipedia.org/wiki?curid=5117026" title="César Nicolás Penson">
César Nicolás Penson

César Nicolás Penson Tejera (ur. 22 stycznia 1855 w Santo Domingo, zm. 29 października 1901 tamże) – dominikański pisarz, dziennikarz i prawnik.
Życiorys.
Urodził się w stołecznym Santo Domingo, jako syn Williana Pensona oraz Juany Tejery Díaz. Wcześnie, bo już jako dziewięciolatek, został osierocony przez matkę. Uzyskał wykształcenie prawnicze, podjął pracę w zawodzie, związany był z krajowym wymiarem sprawiedliwości. 
Znany nade wszystko ze swojej aktywności literackiej i roli w rozwoju prasy dominikańskiej. Był założycielem pism "La Idea" (1875), "El Telegrama" (1882) oraz "Diario del Ozama" (1883). Drugi z wymienionych periodyków uważany jest za pierwszą dominikańską gazetę codzienną. Ponadto pisywał chociażby dla "El Porvenir" i "El Ciudadano". 
Uznawany za przedstawiciela romantyzmu latynoamerykańskiego. Ceniony jest za wdzięk, delikatność, maestrię i czystość języka oraz promieniujące ze swych utworów ciepło. Istotną rolę w jego dorobku odgrywają wątki patriotyczne oraz nawiązujące do tradycji. Z utworów Pensona przebija wiara w postęp ludzkości, w zasadzie niczym nieograniczony potencjał jednostki. Jednocześnie doszukiwano się u Pensona elementów antyhaitańskich. Opublikował między innymi "Reseña histórico-crítica de la poesía en Santo Domingo", "La mujer" i "Cosas añejas". Ta ostatnia praca, jego szczytowe osiągnięcie literackie, jest omawiana w dominikańskich szkołach jako jedna z lektur obowiązkowych.
Poliglota i wolnomularz, tłumaczył prozę i poezję z języka francuskiego, portugalskiego oraz włoskiego. Folklorysta, skupiał się zwłaszcza na tradycjach rodzinnego miasta. Prekursor krajowych badań w zakresie filologii i krytyki literackiej. Pozostawił po sobie jednocześnie prace biograficzne, poświęcone między innymi Antoniowi del Monte y Tejadzie, Jacinto de la Conchy czy Abelardowi Rodríguezowi Urdanecie. Zmarł w Santo Domingo na skutek krwotoku śródmózgowego. Tam też jego imieniem nazwano kilka ulic.
29 kwietnia 1880 w rodzinnym mieście poślubił Franciscę Antonię Rodríguez Montaño. Źródła podają, że para doczekała się osiemnaściorga dzieci.

</doc>
<doc id="5117028" url="https://pl.wikipedia.org/wiki?curid=5117028" title="Nieświło">
Nieświło

Nieświło (; ) – wieś na Białorusi, w obwodzie brzeskim, w rejonie brzeskim, w sielsowiecie Czernawczyce.
W dwudziestoleciu międzywojennym leżało w Polsce, w województwie poleskim, w powiecie brzeskim, w gminie Kosicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5117029" url="https://pl.wikipedia.org/wiki?curid=5117029" title="Hujan">
Hujan

Hujan (z malajskiego „deszcz”) – malezyjski zespół muzyczny grający rock alternatywny. Został założony w 2005 roku.
Członkami formacji są Noh Salleh, Hezry Hafidz, Azham Ahmad, Hang Dimas i Izzat Uzaini. W przeszłości do zespołu należeli Nazeri Nazirul i Azhar Imran.
W 2009 roku zespół został laureatem nagród AIM (Anugerah Industri Muzik), przyznawanych przez Recording Industry Association of Malaysia, w kategoriach najlepszy album rockowy i najlepszy utwór rockowy.
Albumy zespołu sprzedają się w nakładzie przekraczającym 10 tys. egzemplarzy.
Dyskografia.
Na podstawie źródła:

</doc>
<doc id="5117030" url="https://pl.wikipedia.org/wiki?curid=5117030" title="Lechnówka">
Lechnówka



</doc>
<doc id="5117041" url="https://pl.wikipedia.org/wiki?curid=5117041" title="Power BI">
Power BI

Power BI – zbiorcza nazwa dla szeregu aplikacji i usług klasy Business Intelligence stworzonych przez Microsoft, w znacznej mierze opartych na chmurze obliczeniowej, które pomagają organizacjom gromadzić, zarządzać, przetwarzać i analizować dane z różnych źródeł za pomocą przyjaznego dla użytkownika interfejsu. Power BI stanowi część Microsoft Power Platform.
Ogólne informacje.
Power BI oferuje oparte na chmurze obliczeniowej usługi klasy Business Intelligence (analizy biznesowej), znane jako „Power BI Services”, wraz z interfejsem opartym na aplikacji przeznaczonej na PC o nazwie „Power BI Desktop”. Rozwiązanie obejmuje m.in. część funkcjonalności hurtowni danych, w tym przetwarzania danych, eksploracji danych, ale także tworzenia interaktywnych pulpitów managerskich. W marcu 2016 r. firma Microsoft udostępnił dodatkową usługę o nazwie Power BI Embedded na swojej platformie chmurowej Azure. Jednym z głównych wyróżników produktu jest możliwość wykorzystywania niestandardowych wizualizacji.
Historia.
Aplikacja została opracowana przez Thierry’ego D’Hersa i Amira Netza z zespołu SQL Server Reporting Services w firmie Microsoft. Projekt zapoczatkował jednak Ron George latem 2010 roku i pierwotnie nosił nazwę Project Crescent. Projekt Crescent był po raz pierwszy dostępny publicznie do pobrania 11 lipca 2011 r. w pakiecie z SQL Server Codename Denali. Później przemianowany na Power BI, został zaprezentowany przez Microsoft we wrześniu 2013 r. jako Power BI dla Office 365. Pierwsza wersja usługi Power BI została oparta na dodatkach wykorzystywanych już w Microsoft Excel: Power Query, Power Pivot i Power View. Z czasem firma Microsoft dodała również wiele dodatkowych funkcji, takich jak pytania i odpowiedzi, łączność danych na poziomie przedsiębiorstwa i opcje zabezpieczeń za pośrednictwem bram usługi Power BI. Usługa Power BI została po raz pierwszy udostępniona publicznie 24 lipca 2015 r.
Firma Gartner, Inc. zajmująca się m.in. recenzowaniem oprogramowania dla biznesu, publikuje coroczny ranking pod nazwą "Magic Quadrant for Analytics and Business Intelligence Platforms" oceniając w nim dostawców platform Business Intelligence. Raport ma pomóc przedsiębiorcom podjąć decyzję co do wyboru i wdrożenia narzędzi raportowo-analitycznych w firmie. W lutym 2021 r. po raz 14 z rzędu Microsoft oferujący m.in. rozwiązanie Power BI uznany został jako lider „magicznego kwadrantu”. Uwzględnia się w nim jak duże możliwości ma dana firma do wdrożenia swoich pomysłów i rozwiązań („ability do execute”) oraz jak dobrą i kompletną wizję danego segmentu rynku ma firma („completeness of vision”).
Kluczowe komponenty.
Kluczowe elementy ekosystemu Power BI obejmują:

</doc>
<doc id="5117051" url="https://pl.wikipedia.org/wiki?curid=5117051" title="Citroën BX GTI">
Citroën BX GTI



</doc>
<doc id="5117052" url="https://pl.wikipedia.org/wiki?curid=5117052" title="Škoda Favorit 136 L">
Škoda Favorit 136 L



</doc>
<doc id="5117053" url="https://pl.wikipedia.org/wiki?curid=5117053" title="Nianiewicze">
Nianiewicze

Nianiewicze (, "Nianiewiczy"; ) – wieś na Białorusi, w obwodzie brzeskim, w rejonie brzeskim, w sielsowiecie Czernawczyce.
Dawniej folwark. W dwudziestoleciu międzywojennym leżały w Polsce, w województwie poleskim, w powiecie brzeskim, w gminie Turna. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5117055" url="https://pl.wikipedia.org/wiki?curid=5117055" title="Creeper (Minecraft)">
Creeper (Minecraft)

Creeper – postać fikcyjna z gry komputerowej "Minecraft". Są to wrogie stworzenia, które można spotkać w świecie gry w dowolnym momencie i miejscu. Zamiast po prostu atakować gracza, zbliżają się do niego (zwykle w ukryciu) i eksplodują, niszcząc każdy obiekt w okolicy i potencjalnie raniąc gracza, jeśli nie znajduje się poza zasięgiem jego rażenia.
Creepery zostały po raz pierwszy dodane do "Minecrafta" w aktualizacji z dnia 31 sierpnia 2009 roku, pierwotnie stworzenie miało rzekomo przedstawiać świnię. Creeper stał się jedną z najpopularniejszych postaci w grze i powszechnie rozpoznawaną ikoną "Minecrafta". Postać stała się obiektem wielu parodii i memów w kulturze popularnej.
Występowanie w grach.
Creeper pojawił się początkowo w "Minecrafcie" jako zwykły wrogi mob, który cicho zbliża się do graczy i eksploduje. Postać pojawiła się później w spin-offach "Minecrafta", takich jak "", "Minecraft Dungeons" i "Minecraft Earth".
Poza "Minecraftem" pojawił się również w takich grach jak: "Torchlight II", "Borderlands 2", "Choplifter HD", "Super Meat Boy", ', "The Binding of Isaac", "The Stanley Parable", ', "Team Fortress 2" czy "Super Smash Bros.", gdzie Creeper został przedstawiony jako kostium Mii Brawler.
Wpływ.
Creeper stał się szeroko rozpowszechnioną, powszechnie rozpoznawaną ikoną "Minecrafta" i jest często uważany za głównego antagonistę gry. Pikselowa twarz Creepera została wykorzystana w logo "Minecrafta" i znajduje się w literce „A”.
Kreatura pojawiła się w wielu zestawach klocków Lego z serii Lego Minecraft. Wizerunek Creepera został też wykorzystany jako motyw wielu produktów inspirowanych grą "Minecraft".
W lipcu 2020 roku współpraca Mojang Studios i Kellogg's doprowadziła do wprowadzenia na rynek produktu „Minecraft Creeper Crunch”, oficjalnych płatków zbożowych marki "Minecraft", z widocznym Creeperem na opakowaniu. Płatki są dostępne w sklepach w Stanach Zjednoczonych od sierpnia 2020 roku.
W kulturze popularnej.
Creeper był obiektem licznych odniesień i parodii w popkulturze. W 25 odcinku pt. „Luca$” animowanego serialu "Simpsonowie", Moe Syslak pojawia się jako Creeper i eksploduje pod koniec odcinka.
19 sierpnia 2011 r. Jordan Maron (CaptainSparklez) wydał piosenkę „Revenge”, parodię piosenki Ushera pt. „DJ Got Us Fallin’ In Love”, przedstawiającą gracza "Minecrafta" szukającego zemsty na Creeperach za wielokrotne zabijanie go w grze. Piosenka zyskała na popularności jako mem internetowy w lipcu 2019 roku.

</doc>
<doc id="5117056" url="https://pl.wikipedia.org/wiki?curid=5117056" title="Skołdycze">
Skołdycze

Skołdycze (, "Skołdyczy"; ) – wieś na Białorusi, w obwodzie brzeskim, w rejonie brzeskim, w sielsowiecie Czernawczyce.
Do 1945 okolica szlachecka i folwark. W dwudziestoleciu międzywojennym leżały w Polsce, w województwie poleskim, w powiecie brzeskim, w gminie Turna. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5117059" url="https://pl.wikipedia.org/wiki?curid=5117059" title="Chołmiczy">
Chołmiczy

Chołmiczy (; ; hist. Korostycze, , ) – wieś na Białorusi, w obwodzie brzeskim, w rejonie brzeskim, w sielsowiecie Czernawczyce, nad Leśną.
W dwudziestoleciu międzywojennym Korostycze leżały w Polsce, w województwie poleskim, w powiecie brzeskim, w gminie Turna. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5117062" url="https://pl.wikipedia.org/wiki?curid=5117062" title="Korostycze">
Korostycze



</doc>
<doc id="5117065" url="https://pl.wikipedia.org/wiki?curid=5117065" title="Okręgowe rozgrywki w piłce nożnej województwa świętokrzyskiego (2017/2018)">
Okręgowe rozgrywki w piłce nożnej województwa świętokrzyskiego (2017/2018)

Okręgowe rozgrywki w piłce nożnej w województwie świętokrzyskim w sezonie 2017/2018 organizowane były przez Świętokrzyski Związek Piłki Nożnej. Rozgrywki regionalne w województwie prowadzone były na 4 szczeblach rozgrywkowych - IV lidze, Klasie Okręgowej, Klasie A (3 grupy) oraz Klasie B (3 grupy).
Drużyny z województwa świętokrzyskiego występujące w centralnych i makroregionalnych poziomach rozgrywkowych:

</doc>
<doc id="5117066" url="https://pl.wikipedia.org/wiki?curid=5117066" title="Czernaki (rejon brzeski)">
Czernaki (rejon brzeski)

Czernaki (; ) – wieś na Białorusi, w obwodzie brzeskim, w rejonie brzeskim, w sielsowiecie Czernawczyce.
W dwudziestoleciu międzywojennym leżały w Polsce, w województwie poleskim, w powiecie brzeskim, w gminie Kosicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5117068" url="https://pl.wikipedia.org/wiki?curid=5117068" title="Bratyłowo">
Bratyłowo

Bratyłowo (, "Bratyława"; ) – wieś na Białorusi, w obwodzie brzeskim, w rejonie brzeskim, w sielsowiecie Czernie.
W dwudziestoleciu międzywojennym leżało w Polsce, w województwie poleskim, w powiecie brzeskim, w gminie Kosicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5117069" url="https://pl.wikipedia.org/wiki?curid=5117069" title="Afdlin Shauki">
Afdlin Shauki

Afdlin Shauki (ur. 19 maja 1971 w Johor Bahru) – malezyjski aktor, reżyser i komik.
Na swoim koncie ma szereg nagród przyznanych na ceremonii Malaysia Film Festival. Jego produkcje "Baik Punya Cilok" i "Papadom" zostały nagrodzone w kategorii Best Original Story. Gra aktorska w filmach "Buli Balik" i "Papadom" przyniosła mu nagrody dla najlepszego aktora. Jego film "Los And Faun" zdobył natomiast nagrodę w kategorii najlepsza komedia.

</doc>
<doc id="5117073" url="https://pl.wikipedia.org/wiki?curid=5117073" title="Lorysa zielonogłowa">
Lorysa zielonogłowa

Lorysa zielonogłowa ("Trichoglossus chlorolepidotus") – gatunek średniej wielkości ptaka z rodziny papug wschodnich (Psittaculidae), zamieszkujący wschodnią Australię. Nie jest zagrożony wyginięciem.
Taksonomia.
Gatunek ten po raz pierwszy został opisany naukowo przez niemieckiego przyrodnika Heinricha Kuhla w 1820 r. Autor nadał mu nazwę "Psittacus chlorolepidotus". Międzynarodowy Komitet Ornitologiczny (IOC) umieszcza lorysę zielonogłową w rodzaju "Trichoglossus". Nie wyróżnia się podgatunków.
Zasięg występowania.
Lorysy zielonogłowe zamieszkują północno-wschodnią i wschodnią Australię od miejscowości Cooktown (północny Queensland) na południe po region Illawarra (wschodnia Nowa Południowa Walia). Gatunek został introdukowany w Melbourne.
Morfologia.
Ptaki te mierzą około 23 cm długości oraz ważą 75–95 g. Brak wyraźnego dymorfizmu płciowego. W ubarwieniu przeważa zielony. Szyja, płaszcz, pierś i boki ciała są przepasane na żółto. Pokrywy podskrzydłowe są pomarańczowoczerwone. Dziób jest czerwony. Oczy są pomarańczowożółte, a wokół nich ciemnoszary pierścień. Nogi są szarobrązowe. Młode osobniki wyglądają podobnie do dorosłych, lecz z mniejszą ilością żółtego i krótszym ogonem, a dziób mają bardziej brązowy.
W niewoli odhodowano mutacje barwne.
Ekologia i zachowanie.
Lorysy zielonogłowe zamieszkują tereny do 600 m n.p.m. Zasiedlają przybrzeżne lasy (w tym eukaliptusowe), a także sady, parki i ogrody. Przemieszczają się w dużych i głośnych stadach. Często towarzyszą lorysom niebieskobrzuchym ("Trichoglossus moluccanus"). Zdarzają się przypadki krzyżowania się tych dwóch gatunków. Ptaki te przemieszczają się szybkim lotem po prostej drodze. Żywią się głównie nektarem i pyłkiem kwiatów. Często żerują między innymi na banksjach ("Banksia"), kuflikach ("Callistemon"), melaleukach ("Melaleuca"), "Tristania" i eukaliptusach ("Eucalyptus"). W skład ich diety wchodzą również kwiaty, owoce, nasiona, owady i ich larwy. Pojawiają się też na uprawach sorga i kukurydzy, powodując szkody, dlatego uznawane są za szkodniki.
Lęgi.
Lęgi lorys zostały odnotowane przez większą część roku z wyjątkiem marca i kwietnia. Gniazdują wysoko w dziuplach drzew. Samica składa tam zazwyczaj dwa białe jaja (rzadziej trzy) i wysiaduje je przez około 25 dni (inne źródło: 22 dni). Samce spędzają czas w gnieździe, ale nie uczestniczą w wysiadywaniu jaj. Oboje rodzice karmią młode, które opuszczają dziuplę w wieku 6–8 tygodni.
Status i zagrożenia.
Międzynarodowa Unia Ochrony Przyrody (IUCN) nieprzerwanie od 1988 r. uznaje lorysę zielonogłową za gatunek najmniejszej troski (LC – "Least Concern"). Organizacja BirdLife International uznaje trend liczebności populacji za stabilny ze względu na brak istotnych zagrożeń. Gatunek jest wymieniony w II załączniku CITES.

</doc>
<doc id="5117076" url="https://pl.wikipedia.org/wiki?curid=5117076" title="McLaren MP4-12C">
McLaren MP4-12C



</doc>
<doc id="5117083" url="https://pl.wikipedia.org/wiki?curid=5117083" title="Peter Serkin">
Peter Serkin

Peter Adolf Serkin (ur. 24 lipca 1947 w Nowym Jorku, zm. 1 lutego 2020 w Red Hook w stanie Nowy Jork) – amerykański pianista.
Życiorys.
Syn Rudolfa Serkina. Początkowo uczył się u ojca, w latach 1958–1965 studiował w Curtis Institute of Music w Filadelfii u Mieczysława Horszowskiego. W 1958 roku po raz pierwszy wystąpił publicznie, występując wraz z Aleksandrem Schneiderem na Marlboro Music Festival. Edukację kontynuował u flecisty Marcela Moysego i pianisty Karla Ulricha Schnabla. Po kilkuletniej przerwie, w trakcie której podróżował i poświęcił się studiom nad filozofią i muzyką Indii, Maroka i Meksyku, na początku lat 70. XX wieku wznowił koncerty jako pianista. W 1973 roku założył grupę Tashi, w której występował do początku lat 80. razem z klarnecistą Richardem Stoltzmanem, skrzypaczką Idą Kavafian i wiolonczelistą Fredem Sherry’m. Występował też w trio z Pamelą Frank i Yo-Yo Ma. Wykonywał dzieła W.A. Mozarta, Beethovena, Schumanna, Brahmsa, Strawinskiego, Arnolda Schönberga oraz utwory twórców współczesnych takich jak Olivier Messiaen, Tōru Takemitsu, Hans Werner Henze, Luciano Berio, Alexander Goehr, Peter Lieberson. Wykonywał też utwory rockowe i jazzowe.

</doc>
<doc id="5117084" url="https://pl.wikipedia.org/wiki?curid=5117084" title="Nicolai Wael">
Nicolai Wael

Nicolai Wael (ur. 10 maja 1972 w Vallensbæk) – duński piłkarz występujący na pozycji obrońcy lub napastnika, trener piłkarski.
Życiorys.
W 1988 roku został juniorem KB, a w 1991 roku został włączony do pierwszej drużyny. 31 maja 1992 roku w barwach B 1903 zadebiutował w Superligaen, a jego klub przegrał wówczas z AGF 0:1. W rundzie jesiennej sezonu 1992/1993 znajdował się w kadrze FC København, rozgrywając jedynie mecze w Pucharze Intertoto i Pucharze UEFA. Następnie został piłkarzem Næstved IF, w barwach którego do 1996 roku rozegrał 88 spotkań ligowych. Po krótkim epizodzie w Lyngby FC grał w Vejle BK, a następnie w OB. W 2002 roku został zawodnikiem Sønderjylland, przemianowanym następnie na SønderjyskE. W tym klubie zakończył karierę na początku 2006 roku. Ogółem w Superligaen rozegrał 211 meczów, w których strzelił 31 goli.
Po zakończeniu kariery piłkarskiej został asystentem trenera w SønderjyskE, a w 2009 roku rozpoczął pełnienie identycznej funkcji w Vejle BK. W latach 2011–2013 był trenerem VBK Kolding. W kwietniu 2013 roku zastąpił Thomasa Thomasberga w roli trenera piłkarzy FC Fredericia. Dwa lata później w wyniku serii piętnastu meczów bez zwycięstwa został zwolniony z klubu. Następnie został trenerem Ringkøbing IF. W 2017 roku awansował z tym klubem do 2. division. Wskutek słabych wyników w czerwcu 2020 roku zwolniono go z funkcji trenera Ringkøbing. W 2021 roku został dyrektorem sportowym w tym klubie.

</doc>
<doc id="5117085" url="https://pl.wikipedia.org/wiki?curid=5117085" title="Wieża kościelna (ruina kościoła) w Pastewniku">
Wieża kościelna (ruina kościoła) w Pastewniku

Wieża kościelna (ruina kościoła) w Pastewniku – dawny kościół katolicki znajdujący się w stanie ruiny.
Historia.
W Pastewniku przed 1311 r. powstała parafia stanowiąca część terytorium dekanatu bolkowskiego. Gotycki kościółek wystawiony na zboczu góry miał ok. 60 m2 powierzchni użytkowej. Na ściany, wieżę i mur okalający świątynię użyto miejscowy kamień łupany. Pozostałości tynku na wewnętrznej tylnej ścianie wskazują, że w ostatnim okresie użytkowania strop był płaski, drewniany. Na wieży wisiał spiżowy dzwon odlany z 1684 r., który po II wojnie światowej wykorzystywano przy grzebaniu zmarłych na cmentarzu wokół wieży, a potem przeniesiono go na plac przy kościele poewangelickim.
Kamienna wieża z resztkami gontów jest pozostałością po katolickim kościele z 1203 r., który w 1945 r. został całkowicie zniszczony. Otoczony murami średniowiecznego grodziska obronnego, przed II wojną światową uległ zniszczeniu. Między ruinami kościoła a murami zewnętrznymi po 1945 r. urządzono cmentarz katolicki. W Pastewniku działały dwa kościoły. Pierwszy był katolicki (obecnie ruina) oraz dawny ewangelicki dom modlitwy (obecnie katolicki parafii w Marciszowie).

</doc>
<doc id="5117086" url="https://pl.wikipedia.org/wiki?curid=5117086" title="Thanasaíïka">
Thanasaíïka



</doc>
<doc id="5117090" url="https://pl.wikipedia.org/wiki?curid=5117090" title="Imerovigli">
Imerovigli



</doc>
<doc id="5117091" url="https://pl.wikipedia.org/wiki?curid=5117091" title="Félix Goblet d’Alviella">
Félix Goblet d’Alviella

Félix Goblet d’Alviella (ur. 26 maja 1884 w Ixelles, zm. 7 lutego 1957 w Brukseli) – belgijski szermierz, srebrny medalista letnich igrzysk olimpijskich w Antwerpii w 1920 roku oraz uczestnik letnich igrzysk olimpijskich w Paryżu.

</doc>
<doc id="5117092" url="https://pl.wikipedia.org/wiki?curid=5117092" title="Kostakioí">
Kostakioí



</doc>
<doc id="5117094" url="https://pl.wikipedia.org/wiki?curid=5117094" title="William Kapell">
William Kapell

William Kapell (ur. 20 września 1922 w Nowym Jorku, zm. 29 października 1953 koło San Francisco) – amerykański pianista pochodzenia polskiego.
Życiorys.
Jego rodzice prowadzili księgarnię przy Lexington Avenue na Manhattanie. Uczył się w Nowym Jorku u Dorothei La Follette, a później w konserwatorium w Filadelfii u Olgi Samaroff i w nowojorskiej Juilliard School u Rosiny Lhévinne. W 1941 roku został laureatem Youth Contest of the Philadelphia Orchestra oraz Naumburg Award. W tym samym roku debiutował w nowojorskiej Town Hall. Koncertował jako solista z wieloma orkiestrami w Stanach Zjednoczonych i Europie. W jego repertuarze znajdowały się utwory fortepianowe i kameralne Bacha, Mozarta, Beethovena, Schuberta, Chopina, Liszta, Albéniza, de Falli, Rachmaninowa, Prokofjewa, Szostakowicza i Chaczaturiana. Zachowało się niewiele nagrań fonograficznych jego wykonań.
Zginął w katastrofie lotniczej, wracając z koncertu w Australii.

</doc>
<doc id="5117099" url="https://pl.wikipedia.org/wiki?curid=5117099" title="Oia (Grecja)">
Oia (Grecja)



</doc>
<doc id="5117100" url="https://pl.wikipedia.org/wiki?curid=5117100" title="Alba (partia)">
Alba (partia)

Alba – nacjonalistyczna i niepodległościowa partia polityczna w Szkocji. Partia powstała na początku 2021 roku i jej liderem został Alex Salmond. Partia ma dwóch swoich przedstawicieli w Izbie Gmin, którzy w marcu 2021 roku postanowili przejść do nowego tworu politycznego z SNP.
Historia.
Alex Salmond przez wiele lat był liderem Szkockiej Partii Narodowej i pierwszym ministrem Szkocji. Lecz po referendum w sprawie niepodległości Szkocji dobrowolnie opuścił stanowisko, które przejęła po nim obecna liderka partii Nicola Strugeon. Od tamtego czasu pomiędzy dwoma politykami toczył się spory konflikt. W 2019 roku Salmond został oskarżony o przestępstwa na tle seksualnym, lecz sąd oczyścił go z tych zarzutów. Wtedy były lider SNP oskarżył Nicolę Strugeon i działaczy partyjnych, iż oskarżenia były tak naprawdę wymierzonym w niego spiskiem. Dlatego też na początku 2021 roku oficjalnie ogłosił chęć założenia nowej, konkurencyjnej partii niepodległościowej. 8 lutego tego samego roku Laurie Flynn zarejestrował partię pod nazwą Alba, czyli w języku szkockim gaelickim "Szkocja""." Za to już 25 marca oficjalnym przewodniczącym partii został Salmond. Dzień później dwóch posłów SNP w Izbie Gmin opuściło swoją dotychczasową partię na rzecz Alby.
Wybory.
W maju 2021 roku odbyły się wybory do Parlamentu Szkockiego, w których Alba wystawiła swoich kandydatów jedynie na listach regionalnych, aby w okręgach nie zabierać głosów Szkockiej Partii Narodowej. Ugrupowanie w tych wyborach uzyskało jedynie 1,7% głosów z list regionalnych i nie zdobyło żadnego na miejsca w parlamencie Szkocji.

</doc>
<doc id="5117101" url="https://pl.wikipedia.org/wiki?curid=5117101" title="Perissa">
Perissa



</doc>
<doc id="5117105" url="https://pl.wikipedia.org/wiki?curid=5117105" title="Plisioí">
Plisioí



</doc>
<doc id="5117107" url="https://pl.wikipedia.org/wiki?curid=5117107" title="Norbert Krakowiak">
Norbert Krakowiak

Norbert Krakowiak (ur. 28 lipca 1999 w Poznaniu) – polski żużlowiec, wychowanek Ostrovii Ostrów Wielkopolski. Licencję żużlową zdobył w 2014 roku.
Starty w rozgrywkach ligowych.
Drużynowe Mistrzostwa Polski.
Podsumowanie:

</doc>
<doc id="5117108" url="https://pl.wikipedia.org/wiki?curid=5117108" title="Pyrgos (Santoryn)">
Pyrgos (Santoryn)



</doc>
<doc id="5117110" url="https://pl.wikipedia.org/wiki?curid=5117110" title="Maria Krukowska">
Maria Krukowska

Maria Krukowska, właśc. Krukowska-Zielińska (ur. 1915 w Zagrzebiu, zm. 2013 w Warszawie) – slawistka, tłumaczka literatury chorwackiej, serbskiej i słoweńskiej.
Tłumaczyła takich pisarzy jak Miroslav Krleža, Miodrag Bulatović, Branko Ćopić, Antun Šoljan, Meša Selimović, Oskar Davičo, Vladan Desnica, Mihailo Lalić, Mirko Božić, Vjekoslav Kaleb. Była członkiem Związku Literatów Polskich, pracownik Wydawnictw Szkolnych i Pedagogicznych.

</doc>
<doc id="5117111" url="https://pl.wikipedia.org/wiki?curid=5117111" title="Legends Football League">
Legends Football League



</doc>
<doc id="5117113" url="https://pl.wikipedia.org/wiki?curid=5117113" title="Jan Wierzbicki (tłumacz)">
Jan Wierzbicki (tłumacz)

Jan Wierzbicki (ur. 7 czerwca 1934 w Zagnańsku-Wąsoszy, zm. 5 sierpnia 1996 w Lublanie) - slawista, literaturoznawca, profesor Uniwersytetu Warszawskiego, tłumacz literatury chorwackiej i serbskiej, dyrektor slawistyki Uniwersytetu Warszawskiego. Autor opracowań z zakresu literaturoznawstwa słowiańskiego, m.in. książek pt. "Z dziejów chorwacko-polskich stosunków literackich w XIX wieku" (1970) oraz "Pożegnianie z Jugosławią. Szkice i portrety literackie" (1992)"." Napisał również biografie Ivo Andricia i Miroslava Krležy. Spoczywa na cmentarzu Powązkowskim w Warszawie (kwatera 138a-5-12).

</doc>
<doc id="5117119" url="https://pl.wikipedia.org/wiki?curid=5117119" title="Malick Thiaw">
Malick Thiaw

Malick Laye Thiaw (ur. 8 sierpnia 2001 w Düsseldorfie) – niemiecki piłkarz fińskiego pochodzenia występujący na pozycji obrońcy we włoskim klubie A.C. Milan oraz w reprezentacji Niemiec do lat 21. Wychowanek TV Kalkum-Wittlaer, w trakcie swojej kariery grał także w Schalke 04.

</doc>
<doc id="5117121" url="https://pl.wikipedia.org/wiki?curid=5117121" title="Timo Becker">
Timo Becker

Timo Becker (ur. 25 marca 1997 w Herten) – niemiecki piłkarz występujący na pozycji obrońcy w niemieckim klubie Schalke 04. Wychowanek SV Erle 08, w trakcie swojej kariery grał także w Rot-Weiss Essen.

</doc>
<doc id="5117123" url="https://pl.wikipedia.org/wiki?curid=5117123" title="Satanic Art">
Satanic Art

Satanic Art – minialbum norweskiej grupy Dødheimsgard wydany w maju 1998 roku przez wytwórnię płytową Moonfog Productions. 
Album ten jest uważany za początek zmiany stylu muzycznego tworzonego przez grupę. Na tej płycie grupa zaczyna odchodzić od black metalu na rzecz industrialnego awangardowego stylu muzycznego, który się rozwinął wraz z kolejnym albumem studyjnym 666 International.
"Satanic Art" to również pierwsze wydawnictwo zespołu, na który Zweizz grał na instrumentach klawiszowych, także jedyne, na którym wystąpił Thomas Rune Andersen Orre.

</doc>
<doc id="5117130" url="https://pl.wikipedia.org/wiki?curid=5117130" title="Pływanie synchroniczne na Letnich Igrzyskach Olimpijskich 2020">
Pływanie synchroniczne na Letnich Igrzyskach Olimpijskich 2020

Pływanie synchroniczne na Letnich Igrzyskach Olimpijskich 2020 w Tokio rozgrywane są pomiędzy 2–7 sierpnia 2021, na Tokyo Aquatics Centre.

</doc>
<doc id="5117132" url="https://pl.wikipedia.org/wiki?curid=5117132" title="Wacław Tokarz (ujednoznacznienie)">
Wacław Tokarz (ujednoznacznienie)



</doc>
<doc id="5117133" url="https://pl.wikipedia.org/wiki?curid=5117133" title="Majowie herbu Starykoń">
Majowie herbu Starykoń

Majowie herbu Starykoń, znani również jako Mayowie – polski ród szlachecki wywodzący się z powiatu radomszczańskiego"".
Rodzina ta pisała się "z Silnicy". Jedna z jej gałęzi przybrała nazwisko Majewski', do gałęzi tej należał chociażby rosyjski generał, Władimir Maj-Majewski'.
Etymologia nazwiska.
Według Jana Ciechanowicza, nazwisko Maj ma pochodzenie odmiejscowe, a konkretniej wywodzić od miejscowości Maje (dziś Brzozowo-Maje), czyli okolicy szlacheckiej w powiecie przasnyskim, gminie i parafii Dzierzgowo". Jednakże zestawienie nazwy z dookreśleniem Maje wskazuje raczej na okolicę zasiedloną przez przybyszy o nazwisku Maj, co jest zgodne z pochodzeniem rodu z Małopolski.
Historia.
Po raz pierwszy wspomina o nich najprawdopodobniej Bartosz Paprocki w swoim dziele z 1584 roku, już wtedy określa dom Majów jako starodawny i znaczący". 
Z rodu tego znani są; Marcin, Piotr i Jan, synowie Marcina Maja i Weroniki, dziedzice Małej Siedlnicy i Borzykowy w 1559 roku. Z nich Piotr był dziedzicem na Silnicy w 1564 roku, z żony Doroty de Krezy miał córkę Katarzynę, która wyszła za Stanisława Garnysza. Miał również i synów: Floriana, Jana, Krzysztofa i Stanisława, dziedziców na Silnicy w 1596 roku". 
Wiadome jest, że Florian żył za czasów Zygmunta Augusta i odznaczył się męstwem na polach bitwy przeciwko Moskwie i Tatarom". 
Jan natomiast, dziedzic na Silnicy, pozostawił synów; Feliksa, Mikołaja i Stanisława. Z nich Feliks (zm. 1684 r.), dzielny wojownik, miał dwie żony. Z pierwszej, Katarzyny Gołuchowskiej miał syna Stanisława, z drugiej żony, Katarzyny z Zakliczyna, syna Michała, który podpisał elekcję w 1669 roku z województwa sandomierskiego, i pozostawił po sobie syna Marcina". 
Stanisław, syn Jana, został dziedzicem dóbr Balice, Polanki i Zawady w 1651 roku, poślubił Barbarę z Wronowa, która urodziła mu syna, Stanisława (zm. 1703 r.). Syn ich był najbardziej odznaczonym w historii członkiem rodu Majów. Pełnił liczne funkcje dygnitarskie, był podstolim krakowskim w 1689 roku', posłem sandomierskim na sejm konwokacyjny w 1696 roku, a także kasztelanem wiślickim'. Dodatkowo elektorem w 1674 roku i wojewodą krakowskim, pozostawił nieznaną z imienia córkę, późniejszą żonę Jana Bystrzanowskiego, chorążego grabowieckiego". 
Mikołaj, drugi syn Jana, dziedzic na Silnicy w 1623 r., pozostawił synów czterech synów: Franciszka, Krzysztofa (dziedzica na Żytnem, żonatego z Anną Rusieńską, córką Bartłomieja), elektorów 1669 r. z województwa sieradzkiego, Marcina i Mikołaja. Marcin miał za żonę Aleksandrę Brzeską herbu Ciołek'. Mikołaj zaś był strukczaszym królewskim na Żmudzi w 1674 roku, który podpisał w 1674 r. elekcję z Księstwem Żmudzkim, był również dziedzicem Sobiekurska w 1683 roku'. 
Z Majów żył też niejaki Marcin z Silnicy, tytułowany stolnikiem żytomierskim, ze swojej żony Barbary Brzechwianki miał dwóch synów; Jana i Stanisława. Jan, stolnik żytomierski, sędzia kapturowy sieradzki w 1733 roku', pozostawił z żony Katarzyny Rychłowskiej synów: Antoniego, Stanisława' (stolnika żytomierskiego, elektora 1764 r. z województwa sieradzkiego) i Tomasza, po którym synowie, Kajetan i Józef". 
Antoni Maj, dziedzic dóbr Wola Życińska, Sudzin i Błonie (w dawnym powiecie radomskowskim), stolnik bracławski w 1765 roku, podpisał elekcję w 1764 roku z województwem sieradzkim. Z żony Apolonii Młoszewskiej, córki Stefana i Zuzanny Siemieńskiej, pozostawił syna Karola Maja, dziedzica dóbr Sudzin, burgrabiego i subdelegata grodzkiego piotrkowskiego, wylegitymowanego w Galicji Zachodniej w 1803 roku, który w 1818 r. był sędzią kryminalnym w Lublinie". 
Na przestrzeni wieków rodzina ta bardzo mocno się rozsiała. Jedna z jej gałęzi kwitła jeszcze w XIX wieku na Wielkopolsce, z niej nieznany z imienia Maj był w 1876 roku wikarym i administratorem w Goniembicach. W tamtym okresie można ich było również spotkać na terenach Galicji, gdzie Kazimierz Maj (w zakonie Teofil Bogumił), przystąpił do Zakonu Reformatów w Sądowej Wiszni, gdzie przez długie lata był gwardianem". 
Inny z Majów, Mikołaj, zostawił po sobie potomstwo; synów i córki, z których jedna wyszła za pisarza chęcińskiego, Mikołaja Stradomskiego. Brat Mikołaja Maja, Felicjan – mąż rycerski, który dziesięć lat w obozie strawiwszy, umarł w roku 1634 w Krakowie u ojców Bernardynów na Złobku, został pochowany z marmurowym nagrobkiem'. Miał trzy żony, pierwsza z domu Balicka, poczęła syna Stanisława, żołnierza, który wstawił się sławą w bitwie pod Chocimem w XVII wieku, któremu żona z domu Księska powiła mu dwóch synów Floriana i Feliksa'. Druga żona, Katarzyna Koniecpolska', wdowa po Macieju Pukarzewskim, z którą miał synów Feliksa i Stefana. Trzecia natomiast wywodziła się z domu Grotowskich, ale z nią długo nie żył'. 
Znanych jest jeszcze kilku członków rodu Majów o bliżej nieokreślonym pokrewieństwie, w tym Piotr, żonaty w 1730 roku z Anną Krzysztoporską, córką Jana Krzysztoporskiego, wiadomym jest, że zostawił po sobie potomstwo. Anna Maj, żona Stanisława Kamockiego'. Nieznany z imienia Maj, który miał za żonę Petronelę Kobielską herbu Jelita' i syna Stanisława z 1715 roku'. Dorota Maj, córka kasztelana sieradzkiego i żona Stanisława Kożuchowskiego. Michał Maj, który przystąpił do Zakonu Jezuitów, zmarł w Krośnie w 1652 roku'. Teresa, żona Michała Dembińskiego, łowczego wołyńskiego w 1655 roku. Jan, który podpisał elekcję 1669 r. z województwa sieradzkiego. Magdalena, żona Franciszka Malczewskiego, następnie żona Stanisława Ostrowskiego, chorążego sieradzkiego w 1736 roku. Józefa Maj, komornikówna wieluńska, żona Jana Karwosieckiego, łowczego chęcińskiego w 1770 roku. Joachim, przeor sulejowski w 1792 roku". 
Kasper Niesiecki twierdzi, że do rodu Majów należał nieznany z imienia sieradzki sędzia ziemski". 
Wzmianki pisane.
O Majach na przestrzeni wieków wspominały różne źródła historyczne:

</doc>
<doc id="5117134" url="https://pl.wikipedia.org/wiki?curid=5117134" title="Uhły (rejon szarkowszczyński)">
Uhły (rejon szarkowszczyński)

Uhły (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów wieś w gminie Łużki, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś, następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 89 osób, 84 były wyznania rzymskokatolickiego a 5 prawosławnego. Jednocześnie 77 mieszkańców zadeklarowało polską a 12 białoruską przynależność narodową. Było tu 18 budynków mieszkalnych. W 1931 w 20 domach zamieszkiwało 82 osoby.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5117137" url="https://pl.wikipedia.org/wiki?curid=5117137" title="Magdalis nitidipennis">
Magdalis nitidipennis

Magdalis nitidipennis – gatunek chrząszcza z rodziny ryjkowcowatych. Zamieszkuje Europę i zachodnią część Azji.
Taksonomia.
Gatunek ten opisany został po raz pierwszy w 1843 roku przez Carla Henrika Bohemana pod nazwą "Magdalinus nitidipennis".
Morfologia.
Chrząszcz o ciele długości od 2,5 do 4 mm, ubarwionym czarno z ciemnoniebieskimi pokrywami, z wierzchu delikatnie i ciemno owłosionym. Szeroka głowa ma dość silnie wypukłe oczy. Ryjek jest tak długi jak głowa, w widoku bocznym prosty, u samca nieco krótszy i grubszy niż u samicy. Czułki wyrastają blisko podstawy ryjka. Przedplecze jest szersze niż dłuższe, w obrysie prawie prostokątne, ku przodowi słabo zwężone, po bokach bez guzków. Powierzchnię przedplecza bardzo gęsto pokrywają drobne punkty o błyszczącym dnie. Tarczka jest dość duża. Pokrywy są niewiele szersze od przedplecza, mają silnie wgłębione i punktowane rzędy oraz wypukłe i pokryte bardzo drobną, łuskowatą rzeźbą międzyrzędy. Odnóża mają pozbawione ząbków uda i pazurki.
Ekologia i występowanie.
Samice składają jaja wiosną pod korę roślin żywicielskich. Larwy są saproksylofagami topoli białej i topoli czarnej, rozwijającymi się w obumarłych gałęziach. 
Gatunek palearktyczny, znany z Wielkiej Brytanii, Francji, Belgii, Holandii, Niemiec, Austrii, Włoch, Litwy, Polski, Czech, Słowacji, Węgier, Ukrainy, Mołdawii, Bułgarii oraz europejskiej części Rosji, europejskiej i azjatyckiej części Turcji oraz Bliskiego Wschodu. W Polsce jest owadem rzadko spotykanym, odnotowanym na nielicznych stanowiskach. Na „Czerwonej liście chrząszczy województwa śląskiego” umieszczony jest jako gatunek zagrożony najmniejszej troski (LC).

</doc>
<doc id="5117146" url="https://pl.wikipedia.org/wiki?curid=5117146" title="Ziarnojadek wąsaty">
Ziarnojadek wąsaty

Ziarnojadek wąsaty ("Sporophila lineola") – gatunek małego ptaka z rodziny tanagrowatych (Thraupidae), zamieszkujący Amerykę Południową. Nie jest zagrożony.
Systematyka.
Gatunek ten jako pierwszy opisał naukowo Karol Linneusz w 1758 roku, nadając mu nazwę "Loxia Lineola". Opis ukazał się w 10. edycji "Systema Naturae". Jako miejsce typowe autor błędnie wskazał Azję, obecnie uznawany jest za nie stan Bahia w Brazylii. Obecnie ziarnojadek wąsaty jest umieszczany w rodzaju "Sporophila". Nie wyróżnia się podgatunków. Blisko spokrewniony z ziarnojadkiem łuskowanym ("S. bouvronides"), klasyfikowanym dawniej jako jego podgatunek.
Morfologia.
Niewielki ziębopodobny ptak o krótkim i silnym dziobie oraz czarnych oczach. Samce mają czarną głowę z dużymi i szerokimi białymi policzkami oraz białym paskiem ciągnącym się od dzioba po wierzchołek głowy, czarny grzbiet, skrzydła i ogon oraz biały spód ciała. Samice są oliwkowo-brązowe na grzbiecie i bladożółtawe w spodniej części ciała, mają matowy żółtawy dziób. Są identyczne jak samice ziarnojadka łuskowanego i w zasadzie nie ma możliwości ich rozróżnienia w terenie, chyba że towarzyszą im samce.
Długość ciała 10–11 cm; masa ciała 7,5–12 g.
Zasięg występowania.
Ziarnojadek wąsaty w sezonie lęgowym tworzy dwie osobne populacje, pierwsza rozmnaża się w północno-wschodniej Brazylii, a druga w południowo-wschodniej Boliwii, Paragwaju, północnej Argentynie (na południe po San Miguel de Tucumán, Santiago del Estero i Santa Fe, także w Misiones) i południowej Brazylii. Poza sezonem lęgowym migruje do całej północnej i środkowej Ameryki Południowej: Gujany, Kolumbii, Peru, Ekwadoru, Wenezueli, Surinamu, Gujany Francuskiej i większości Brazylii. Zabłąkane osobniki obserwowano w Panamie. Występuje do wysokości 1200 m n.p.m.
Ekologia.
Jego głównym habitatem są zarośla na obrzeżach lasów, zarośla nadrzeczne oraz różne typy obszarów trawiastych, w północno-wschodniej Brazylii głównie caatinga. Często jest spotykany w dużych stadach, głównie w czasie migracji. Żywi się ziarnami traw.
Sezon lęgowy populacji z północno-wschodniej Brazylii trwa od marca do czerwca, a populacji południowej od listopada do lutego. Budową gniazda oraz inkubacją jaj zajmuje się wyłącznie samica. Samiec zajmuje się obroną terytorium oraz pomaga w karmieniu piskląt, przez znaczną część dnia śpiewa z gałęzi pobliskiego drzewa. Małe gniazdo w kształcie niskiej filiżanki i cienkich, prześwitujących ściankach umieszczone jest wśród gałęzi drzewa lub krzewu. Zbudowane jest głównie z łodyg traw i korzonków; materiałem spajającym oraz mocującym gniazdo do gałęzi są pajęczyny. Zawsze budowane jest nowe gniazdo, choć niekiedy wykorzystywana jest część budulca ze starego gniazda. W zniesieniu zwykle 2 jaja, rzadziej 3, sporadycznie 4. Jaja są białawe, w różnym stopniu pokryte ciemnobrązowym plamkowaniem. Inkubacja trwa 10–12 dni. Pisklęta są w pełni opierzone po około 10 dniach od wyklucia. W przypadku niepowodzenia lęgu, ptaki wyprowadzają kolejny, maksymalnie odnotowano cztery lęgi w sezonie. Czasami para wyprowadza kolejny lęg, gdy poprzedni zakończył się pomyślnie.
Status.
W Czerwonej księdze gatunków zagrożonych IUCN ziarnojadek wąsaty od 1988 roku klasyfikowany jest jako gatunek najmniejszej troski (LC, "Least Concern"). Liczebność populacji nie została oszacowana, ale ptak ten opisywany jest jako pospolity. Ze względu na brak widocznych zagrożeń organizacja BirdLife International uznaje trend liczebności populacji za stabilny.

</doc>
<doc id="5117147" url="https://pl.wikipedia.org/wiki?curid=5117147" title="Wasilkowo (rejon szarkowszczyński)">
Wasilkowo (rejon szarkowszczyński)

Wasilkowo (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów wieś w gminie Stefanpol, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś, następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwały tu 83 osoby, wszystkie były wyznania rzymskokatolickiego i zadeklarowały białoruską przynależność narodową. Było tu 13 budynków mieszkalnych. W 1931 w 17 domach zamieszkiwało 108 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5117154" url="https://pl.wikipedia.org/wiki?curid=5117154" title="Abrahams Pool">
Abrahams Pool

Abrahams Pool – ploso ("fishing pool") w kanadyjskiej prowincji Nowa Szkocja, w hrabstwie Inverness (46°23′41″N, 60°58′15″W), na rzece Northeast Margaree River; nazwa urzędowo zatwierdzona 20 maja 2004 (na podstawie wniosku Margaree Salmon Association).

</doc>
<doc id="5117156" url="https://pl.wikipedia.org/wiki?curid=5117156" title="Hanna Sarkkinen">
Hanna Sarkkinen

Hanna Maria Katariina Sarkkinen (ur. 16 kwietnia 1988 w Oulunsalo) – fińska polityk i samorządowiec, posłanka do Eduskunty, od 2021 minister spraw społecznych i zdrowia.
Życiorys.
Kształciła się na Uniwersytecie w Oulu, gdzie studiowała m.in. historię nauki i idei. Magisterium uzyskała w 2014. Zaangażowała się w działalność polityczną w ramach Sojuszu Lewicy. W latach 2011–2013 była wiceprzewodniczącą organizacji młodzieżowej Vasemmistonuoret. Od 2016 do 2019 pełniła funkcję wiceprzewodniczącej swojego ugrupowania. W 2012 została radną w Oulu.
W 2015 po raz pierwszy uzyskała mandat deputowanej do fińskiego parlamentu. Z powodzeniem ubiegała się o reelekcję w wyborach w 2019. W lipcu 2021 objęła stanowisko ministra spraw społecznych i zdrowia w rządzie Sanny Marin.

</doc>
<doc id="5117158" url="https://pl.wikipedia.org/wiki?curid=5117158" title="Stanisław Tarnowski (ujednoznacznienie)">
Stanisław Tarnowski (ujednoznacznienie)



</doc>
<doc id="5117162" url="https://pl.wikipedia.org/wiki?curid=5117162" title="Węgłówka">
Węgłówka

Węgłówka – dawny zaścianek. Tereny na których leżała znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 1 domu zamieszkiwało 4 osoby.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5117165" url="https://pl.wikipedia.org/wiki?curid=5117165" title="Centralna Komisja Republiki Białorusi ds. Wyborów i Prowadzenia Republikańskich Referendów">
Centralna Komisja Republiki Białorusi ds. Wyborów i Prowadzenia Republikańskich Referendów



</doc>
<doc id="5117170" url="https://pl.wikipedia.org/wiki?curid=5117170" title="Wielencieje (rejon szarkowszczyński)">
Wielencieje (rejon szarkowszczyński)

Wielencieje – dawna kolonia. Tereny na których leżała znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Dawniej używana nazwa – Wielancieje.
Historia.
W czasach zaborów wieś w gminie Ihumenowo, w powiecie dzisieńskim, w guberni wileńskiej Imperium Rosyjskiego. Pod koniec XIX wieku własność ks. Puzynów.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwały tu 43 osoby, 1 była wyznania rzymskokatolickiego a 42 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 8 budynków mieszkalnych. W 1931 w 8 domach zamieszkiwało 26 osób.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5117171" url="https://pl.wikipedia.org/wiki?curid=5117171" title="Dąb Świętopełk">
Dąb Świętopełk

Dąb Świętopełk – pomnik przyrody, zabytkowy dąb szypułkowy o obwodzie 770 cm, rosnący w Krępkowicach. Nazwa drzewa pochodzi od Świętopełka II. Już przed I wojną światową dąb był znany lokalnym mieszkańcom, zachowała się m.in. archiwalna fotografia niemieckiej rodziny stojącej przy pniu Świętopełka, która została wykonana przed rokiem 1918.
Wiek i rozmiary.
Dąb ma 22 m wysokości 770 cm obwodu, a szacowany wiek 640 lat.
Charakterystyka drzewa.
Dąb charakteryzuje się połamanymi dolnymi konarami. Rośnie na skraju drzewostanu sosnowego, a teren koło niego jest schludnie urządzony. Drzewo jest ogrodzone.
Stan zdrowotny.
Stan zdrowotny leciwego dębu jest stosunkowo dobry, choć drewno w środku jest rozłożone przez grzyby i widoczne są ślady uderzenia pioruna. W 2005 roku bardzo silny wicher połamał 4 najgrubsze dolne konary, jednak jego środkowa i górna część pozostaje w dobrym stanie.

</doc>
<doc id="5117173" url="https://pl.wikipedia.org/wiki?curid=5117173" title="Pływanie na Letnich Igrzyskach Olimpijskich 2020 – 50 m stylem dowolnym mężczyzn">
Pływanie na Letnich Igrzyskach Olimpijskich 2020 – 50 m stylem dowolnym mężczyzn

50 m stylem dowolnym mężczyzn – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 30 lipca, półfinały 31 lipca, a finał konkurencji 1 sierpnia 2021 roku.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="5117178" url="https://pl.wikipedia.org/wiki?curid=5117178" title="Pływanie na Letnich Igrzyskach Olimpijskich 2020 – 50 m stylem dowolnym kobiet">
Pływanie na Letnich Igrzyskach Olimpijskich 2020 – 50 m stylem dowolnym kobiet

50 m stylem dowolnym kobiet – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 30 lipca, półfinały 31 lipca, a finał konkurencji 1 sierpnia 2021 roku.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="5117179" url="https://pl.wikipedia.org/wiki?curid=5117179" title="Pływanie na Letnich Igrzyskach Olimpijskich 2020 – 100 m stylem dowolnym mężczyzn">
Pływanie na Letnich Igrzyskach Olimpijskich 2020 – 100 m stylem dowolnym mężczyzn

100 m stylem dowolnym mężczyzn – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 27 lipca, półfinały 28 lipca, a finał konkurencji 29 lipca 2021 roku.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="5117180" url="https://pl.wikipedia.org/wiki?curid=5117180" title="Pływanie na Letnich Igrzyskach Olimpijskich 2020 – 100 m stylem dowolnym kobiet">
Pływanie na Letnich Igrzyskach Olimpijskich 2020 – 100 m stylem dowolnym kobiet

100 m stylem dowolnym kobiet – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 28 lipca, półfinały 29 lipca, a finał konkurencji 30 lipca 2021 roku.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:
Wyniki.
Eliminacje.
Dogrywka ("swim-off") odbyła się 28 lipca o 20:38 czasu lokalnego.

</doc>
<doc id="5117181" url="https://pl.wikipedia.org/wiki?curid=5117181" title="Pływanie na Letnich Igrzyskach Olimpijskich 2020 – 200 m stylem dowolnym mężczyzn">
Pływanie na Letnich Igrzyskach Olimpijskich 2020 – 200 m stylem dowolnym mężczyzn

200 m stylem dowolnym mężczyzn – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 25 lipca, półfinały 26 lipca, a finał konkurencji 27 lipca 2021 roku.
Rekordy.
Przed zawodami rekord świata i rekord olimpijski wyglądały następująco:
Wyniki.
Eliminacje.
Dogrywka o miano pierwszego rezerwowego zawodnika odbyła się 25 lipca o 20:40.

</doc>
<doc id="5117182" url="https://pl.wikipedia.org/wiki?curid=5117182" title="Parafia św. Jana XXIII w Wirach">
Parafia św. Jana XXIII w Wirach



</doc>
<doc id="5117183" url="https://pl.wikipedia.org/wiki?curid=5117183" title="SSW-DB 45/47">
SSW-DB 45/47

SSW-DB 45/47 – typ niemieckiego trolejbusu wytwarzanego w latach 1945–1947 w zakładach Daimler-Benz, Schumann i AEG dla systemu trolejbusowego w Berlinie. Łącznie wyprodukowano 15 trolejbusów. Wszystkie egzemplarze eksploatowano do 1965 r. Do dziś zachował się tylko jeden, który znajduje się w zasobach Denkmalpflege-Verein Nahverkehr Berlin i jest pojazdem historycznym w Eberswalde.
Konstrukcja.
SSW-DB 45/47 to trzyosiowy, wysokopodłogowy, jednoczłonowy trolejbus. Podwozie wyprodukował Daimler-Benz, nadwozie Schumann a wyposażenie elektryczne AEG. Z prawej strony nadwozia zamontowano dwoje jednopłatowych drzwi. Przód trolejbusu charakteryzuje się dzieloną szybą przednią i dwoma okrągłymi reflektorami umieszczonymi w niewielkiej odległości od zderzaka. 

</doc>
<doc id="5117184" url="https://pl.wikipedia.org/wiki?curid=5117184" title="Kościół Podwyższenia Krzyża Świętego w Miłostowie">
Kościół Podwyższenia Krzyża Świętego w Miłostowie

Kościół Podwyższenia Krzyża Świętego w Miłostowie – rzymskokatolicki kościół filialny należący do parafii św. Michała Archanioła w Kwilczu (dekanat międzychodzki archidiecezji poznańskiej).
Budowla znajduje się w zachodniej części wsi. Jest to świątynia wzniesiona w stylu neogotyckim w 1902 roku jako kościół ewangelicki. Obiekt był remontowany w latach 40. i 80. XX wieku.

</doc>
<doc id="5117185" url="https://pl.wikipedia.org/wiki?curid=5117185" title="Pływanie na Letnich Igrzyskach Olimpijskich 2020 – 200 m stylem dowolnym kobiet">
Pływanie na Letnich Igrzyskach Olimpijskich 2020 – 200 m stylem dowolnym kobiet

200 m stylem dowolnym kobiet – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 26 lipca, półfinały 27 lipca, a finał konkurencji 28 lipca 2021 roku.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="5117186" url="https://pl.wikipedia.org/wiki?curid=5117186" title="José Manuel Albares">
José Manuel Albares

José Manuel Albares Bueno (ur. 1972 w Madrycie) – hiszpański dyplomata i urzędnik państwowy, od 2021 minister spraw zagranicznych.
Życiorys.
Ukończył prawo na Universidad de Deusto, został też absolwentem studiów biznesowych. Zawodowy dyplomata, był m.in. konsulem w Bogocie i radcą w stałym przedstawicielstwie Hiszpanii przy OECD. Współpracownik Pedra Sáncheza, brał udział w opracowaniu programu wyborczego socjalistów przed wyborami w 2015. W 2018 powołany na doradcę w gabinecie premiera do spraw zagranicznych, został sekretarzem generalnym do spraw stosunków międzynarodowych, Unii Europejskiej, G20 i bezpieczeństwa globalnego.
W 2020 otrzymał nominację na stanowisko ambasadora Hiszpanii we Francji, akredytowano go również w Monako. W lipcu 2021 powołany na urząd ministra spraw zagranicznych, europejskich i kooperacji w drugim gabinecie Pedra Sáncheza.

</doc>
<doc id="5117187" url="https://pl.wikipedia.org/wiki?curid=5117187" title="Absaloms Run">
Absaloms Run

Absaloms Run – bystrze ("run") w kanadyjskiej prowincji Nowa Szkocja, w hrabstwie Yarmouth, na rzece Tusket River (43°55′13″N, 65°52′58″W); nazwa urzędowo zatwierdzona 16 lipca 1974.

</doc>
<doc id="5117188" url="https://pl.wikipedia.org/wiki?curid=5117188" title="Pływanie na Letnich Igrzyskach Olimpijskich 2020 – 400 m stylem dowolnym mężczyzn">
Pływanie na Letnich Igrzyskach Olimpijskich 2020 – 400 m stylem dowolnym mężczyzn

400 m stylem dowolnym mężczyzn – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 24 lipca, a finał konkurencji 25 lipca 2021 roku.
Rekordy.
Przed zawodami rekord świata i rekord olimpijski wyglądały następująco:

</doc>
<doc id="5117189" url="https://pl.wikipedia.org/wiki?curid=5117189" title="Pływanie na Letnich Igrzyskach Olimpijskich 2020 – 400 m stylem dowolnym kobiet">
Pływanie na Letnich Igrzyskach Olimpijskich 2020 – 400 m stylem dowolnym kobiet

400 m stylem dowolnym kobiet – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 25 lipca, a finał konkurencji 26 lipca 2021 roku.
Rekordy.
Przed zawodami rekord świata i rekord olimpijski wyglądały następująco:

</doc>
<doc id="5117191" url="https://pl.wikipedia.org/wiki?curid=5117191" title="Pływanie na Letnich Igrzyskach Olimpijskich 2020 – 800 m stylem dowolnym mężczyzn">
Pływanie na Letnich Igrzyskach Olimpijskich 2020 – 800 m stylem dowolnym mężczyzn

800 m stylem dowolnym mężczyzn – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 27 lipca, a finał 29 lipca 2021 roku. Konkurencja została rozegrana na igrzyskach olimpijskich po raz pierwszy.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="5117192" url="https://pl.wikipedia.org/wiki?curid=5117192" title="David Diop (prozaik)">
David Diop (prozaik)

David Diop (ur. 1966 w Paryżu) – francuski prozaik i wykładowca akademicki, laureat The Man Booker International Prize.
Życiorys.
Urodził się w 1966 roku w Paryżu, w rodzinie Francuzki i Senegalczyka. Wychował się w Dakarze. Do Paryża powrócił na studia, doktoryzując się na Sorbonie na podstawie pracy dotyczącej XVIII-wiecznej literatury francuskiej. W 1998 roku został wykładowcą Université de Pau et des pays de l'Adour, gdzie prowadził zajęcia dotyczące tematyki jego doktoratu oraz frankofońskiej literatury afrykańskiej. Habilitował się w 2014 roku. Jego głównym obszarem zainteresowań są XVIII-wieczne przedstawienia Afryki, ze szczególnym uwzględnieniem opisów autorstwa europejskich podróżników.
Diop zadebiutował w 2012 roku powieścią "1889, lʼattraction universelle", która opisuje senegalską delegację na paryskiej wystawie światowej w 1889 roku. Inspiracją dla autora były historyczne opisy XIX-wiecznych ludzkich zoo i „pokazów” czarnoskórych osób w Europie.
Jego druga powieść, "Frère d’âme", ukazała się w 2018 roku. Diop uznał ją za swój faktyczny debiut powieściowy. Bohaterami antywojennego dzieła jest dwóch senegalskich żołnierzy walczących w szeregach armii francuskiej podczas I wojny światowej. Gdy jeden z nich zostaje śmiertelnie ranny na oczach przyjaciela, ten popada w szaleńczy, morderczy szał. Jego powrót na tyły wojska inicjuje ciąg wspomnień na temat bezpowrotnie utraconej przeszłości Afryki i końca pewnego świata. Za kanwę powieści posłużyła historia "tirailleurs sénégalais", czyli strzelców senegalskich – żołnierzy pochodzących z różnych regionów Afryki, którzy służyli w armii francuskiej podczas I wojny światowej. Z ponad 135 tys. żołnierzy uczestniczących w walkach na terenie Europy co najmniej 30 tys. zginęło. Diop zainspirował się historią swego senegalskiego pradziadka, który uczestniczył w Wielkiej Wojnie, lecz zawsze milczał na temat doświadczeń wojennych. Powieść została nagrodzona Prix Goncourt des lycéens oraz zyskała nominację do Nagrody Goncourtów, Nagrody Renauldot, Prix Femina oraz Prix Médicis. W 2021 roku angielski przekład autorstwa Anny Moschovakis o tytule "At Night All Blood Is Black" został wyróżniony nagrodą The Man Booker International Prize. Diop został pierwszym francuskim laureatem nagrody oraz pierwszym laureatem o afrykańskich korzeniach.
Mieszka w Pau.

</doc>
<doc id="5117193" url="https://pl.wikipedia.org/wiki?curid=5117193" title="Pływanie na Letnich Igrzyskach Olimpijskich 2020 – 800 m stylem dowolnym kobiet">
Pływanie na Letnich Igrzyskach Olimpijskich 2020 – 800 m stylem dowolnym kobiet

800 m stylem dowolnym kobiet – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 29 lipca, a finał konkurencji 31 lipca 2021 roku.
Rekordy.
Przed zawodami rekord świata i rekord olimpijski wyglądały następująco:

</doc>
<doc id="5117195" url="https://pl.wikipedia.org/wiki?curid=5117195" title="Pływanie na Letnich Igrzyskach Olimpijskich 2020 – 1500 m stylem dowolnym mężczyzn">
Pływanie na Letnich Igrzyskach Olimpijskich 2020 – 1500 m stylem dowolnym mężczyzn

1500 m stylem dowolnym mężczyzn – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 30 lipca, a finał konkurencji 1 sierpnia 2021 roku.
Rekordy.
Przed zawodami rekord świata i rekord olimpijski wyglądały następująco:

</doc>
<doc id="5117197" url="https://pl.wikipedia.org/wiki?curid=5117197" title="Pływanie na Letnich Igrzyskach Olimpijskich 2020 – 1500 m stylem dowolnym kobiet">
Pływanie na Letnich Igrzyskach Olimpijskich 2020 – 1500 m stylem dowolnym kobiet

1500 m stylem dowolnym kobiet – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 26 lipca, a finał 28 lipca 2021 roku. Konkurencja została rozegrana na igrzyskach olimpijskich po raz pierwszy.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="5117198" url="https://pl.wikipedia.org/wiki?curid=5117198" title="Pływanie na Letnich Igrzyskach Olimpijskich 2020 – 100 m stylem grzbietowym mężczyzn">
Pływanie na Letnich Igrzyskach Olimpijskich 2020 – 100 m stylem grzbietowym mężczyzn

100 m stylem grzbietowym mężczyzn – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 25 lipca, półfinały 26 lipca, a finał konkurencji 27 lipca 2021 roku.
Rekordy.
Przed zawodami rekord świata i rekord olimpijski wyglądały następująco:

</doc>
<doc id="5117199" url="https://pl.wikipedia.org/wiki?curid=5117199" title="Johan Nawawi">
Johan Nawawi

Johan Mohamed Nawawi (ur. 1965, zm. 24 marca 2017 w Subang Jaya) – malezyjski kompozytor i tekściarz. Był mężem piosenkarki Nory Ariffin.
Pochodził ze stanu Kelantan. Swoją karierę muzyczną rozwinął w latach 80. XX wieku jako kompozytor ballad i utworów popowych. Stworzył m.in. piosenki „Desa Tercinta”, „Naluri” i „Jentayu”. Dużą część utworów przeznaczył dla swojej żony, ale jego kompozycje były wykonywane również przez innych malezyjskich artystów muzycznych.
W wieku 19 lat napisał tekst do utworu „Sinaran” (wykonanie: Sheila Majid), który stał się wielkim przebojem piosenkarki, zarówno w Malezji, jak i za granicą.
W trakcie swojej kariery otrzymał szereg prestiżowych nagród, m.in. Anugerah Juara Lagu za kompozycję „Samudera” i Anugerah Industri Muzik za utwór „Jentayu” w 1996 r. (kategoria: najlepszy utwór).
W 1984 r. założył przedsiębiorstwo Johan Nawawi Sdn Bhd (JNSB), zajmujące się produkcją muzyki do zastosowań komercyjnych.
Zmarł w 2017 r. na zawał serca.

</doc>
<doc id="5117201" url="https://pl.wikipedia.org/wiki?curid=5117201" title="Arka Noego (film 1928)">
Arka Noego (film 1928)

Arka Noego (ang. "Noah's Ark") – amerykański film dramatyczny z 1928 roku. Film w oryginalny sposób przyrównuje sytuację żołnierzy walczących na froncie zachodnim I wojny światowej, do biblijnej Arki, zbudowanej przez Noego, która ocaliła garstkę ludzi i zwierząt od potopu.
Informacje o produkcji.
Film kręcono w Basin i Los Angeles (Kalifornia, USA). W czasie kręcenia sceny potopu doszło do nieszczęśliwego wypadku, w wyniku którego utonęło trzech statystów.

</doc>
<doc id="5117202" url="https://pl.wikipedia.org/wiki?curid=5117202" title="Diana Morant">
Diana Morant

Diana Morant Ripoll (ur. 25 czerwca 1980 w Gandii) – hiszpańska polityk, inżynier i samorządowiec, alkad Gandii, od 2021 minister nauki i innowacji.
Życiorys.
Z wykształcenia inżynier telekomunikacji, absolwentka Universidad Politécnica de Valencia (2007). Pracowała jako inżynier. Zaangażowała się w działalność polityczną w ramach PSPV-PSOE, regionalnego oddziału Hiszpańskiej Socjalistycznej Partii Robotniczej w Walencji. W 2014 powołana na jej sekretarza generalnego. W 2011 została radną Gandii, w 2015 objęła stanowisko burmistrza rodzinnej miejscowości. Od 2015 do 2017 była też członkinią Diputación Provincial de Valencia, kolegialnego organu zarządzającego prowincją. Również w 2015 weszła w skład rady do spraw turystyki przy Generalitat Valenciana.
W lipcu 2021 powołana na ministra nauki i innowacji w drugim rządzie Pedra Sáncheza.

</doc>
<doc id="5117203" url="https://pl.wikipedia.org/wiki?curid=5117203" title="Pływanie na Letnich Igrzyskach Olimpijskich 2020 – 100 m stylem grzbietowym kobiet">
Pływanie na Letnich Igrzyskach Olimpijskich 2020 – 100 m stylem grzbietowym kobiet

100 m stylem grzbietowym kobiet – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 25 lipca, półfinały 26 lipca, a finał konkurencji 27 lipca 2021 roku.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="5117206" url="https://pl.wikipedia.org/wiki?curid=5117206" title="Pływanie na Letnich Igrzyskach Olimpijskich 2020 – 200 m stylem grzbietowym mężczyzn">
Pływanie na Letnich Igrzyskach Olimpijskich 2020 – 200 m stylem grzbietowym mężczyzn

200 m stylem grzbietowym mężczyzn – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 28 lipca, półfinały 29 lipca, a finał konkurencji 30 lipca 2021 roku.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="5117207" url="https://pl.wikipedia.org/wiki?curid=5117207" title="Greg Clark (1972–2021)">
Greg Clark (1972–2021)

Greg Clark (7 kwietnia 1972 – 7 lipca 2021) był amerykańskim zawodowym zawodnikiem futbolu amerykańskiego, który grał na pozycji silnego końcowego (Tight end) dla San Francisco 49ers w National Football League (NFL). Został wybrany przez 49ers w trzeciej rundzie NFL Draft 1997.
Kariera.
Clark, mierzący 196 cm i ważący 115 kg, silny końcowy ze Stanford University, grał przez 5 sezonów w National Football League, dla San Francisco 49ers od 1997 do 2001 roku. Był powszechnie uznawany za jednego z najlepszych blokujących silnych końcowych w NFL. Kontuzje zmusiły go do rezygnacji z dalszej kariery sportowej. 
Potencjał zawodnika dostrzegł na Uniwersytecie Stanforda Bill Walsh, po tym, jak Clark został wybrany do First Team All-American z Ricks College. Clark, podczas pobytu w Stanford, większość swojego rozwoju na pozycji silnego końcowego (tight end), przypisuje swojemu trenerowi Patowi Morrisowi. 
Podczas studiów otrzymał zarówno wyróżnienia sportowe, jak i akademickie. Swoją karierę zawodową zakończył z 92 przyjęciami, 909 zdobytymi jardami i 4 przyłożeniami w sezonie zasadniczym. W dodatku zdobył dwa przyłożenia w meczu play-off w latach 1998-99 z Green Bay, zanim Terrell Owens złapał w ostatniej sekundzie Steve'a Younga, co doprowadziło do pokonania zespołu Packers. Clark został wybrany w 1999 roku do USA Today All-Joe Team.
Śmierć.
Clark zmarł 7 lipca 2021 r. Chociaż oficjalnie nie podano przyczyny, doświadczył on objawów przypominających chroniczną traumatyczną encefalopatię.

</doc>
<doc id="5117211" url="https://pl.wikipedia.org/wiki?curid=5117211" title="Pływanie na Letnich Igrzyskach Olimpijskich 2020 – 200 m stylem grzbietowym kobiet">
Pływanie na Letnich Igrzyskach Olimpijskich 2020 – 200 m stylem grzbietowym kobiet

200 m stylem grzbietowym kobiet – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 29 lipca, półfinały 30 lipca, a finał konkurencji 31 lipca 2021 roku.
Rekordy.
Przed zawodami rekord świata i rekord olimpijski wyglądały następująco:

</doc>
<doc id="5117213" url="https://pl.wikipedia.org/wiki?curid=5117213" title="Pływanie na Letnich Igrzyskach Olimpijskich 2020 – 100 m stylem klasycznym mężczyzn">
Pływanie na Letnich Igrzyskach Olimpijskich 2020 – 100 m stylem klasycznym mężczyzn

100 m stylem klasycznym mężczyzn – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 24 lipca, półfinały 25 lipca, a finał konkurencji 26 lipca 2021 roku.
Rekordy.
Przed zawodami rekord świata i rekord olimpijski wyglądały następująco:

</doc>
<doc id="5117215" url="https://pl.wikipedia.org/wiki?curid=5117215" title="Serge Baudo">
Serge Baudo

Serge Baudo (ur. 16 lipca 1927 w Marsylii) – francuski dyrygent.
Życiorys.
Siostrzeniec Paula Torteliera, jego ojciec uczył gry na oboju w Konserwatorium Paryskim. Uczył się harmonii i kompozycji u Jeana i Noëla Gallona oraz dyrygentury u Louisa Fourestiera. W latach 1959–1962 dyrygował orkiestrą radiową w Nicei, następnie od 1962 do 1965 był dyrygentem Opery Paryskiej. Od 1967 do 1970 roku był pierwszym dyrygentem Orchestre de Paris. W latach 1969–1971 był dyrektorem muzycznym opery w Lyonie, następnie od 1971 do 1987 roku dyrektorem muzycznym Orchestre Philharmonique Rhône-Alpes. Od 1979 do 1989 roku pełnił funkcję dyrektora artystycznego festiwalu im. Hectora Berlioza w Lyonie.
Poprowadził prawykonania m.in. "Et exspecto resurrectionem mortuorum" Oliviera Messsiaena (Chartres 1965), "La Mère coupable" Dariusa Milhauda (Genewa 1965) i "Koncertu wiolonczelowego" Henriego Dutilleux (Aix-en-Provence 1970).

</doc>
<doc id="5117216" url="https://pl.wikipedia.org/wiki?curid=5117216" title="Paweł Kukolnik">
Paweł Kukolnik

Paweł Kukolnik (; ur. 1795 r. w Zamościu, zm. 1884 w Wilnie) – rosyjski poeta polsko-słowackiego pochodzenia oraz litewski historyk i profesor.
Od 1804 mieszkał w Petersburgu, gdzie samodzielnie przygotowywał się do egzaminów państwowych. Od 1810 do 1824 pełnił funkcję urzędnika państwowego w różnych ministerstwach w Petersburgu. Od 1824 mieszkał w Wilnie i wykładał jako profesor w Instytucie Historii i Statystyki Uniwersytetu Wileńskiego. Od 1830 do 1832 kierował biblioteką Uniwersytetu Wileńskiego. Po zamknięciu Uniwersytetu Wileńskiego w 1832, w latach 1833–1842 wykładał historię powszechną w Akademii Duchownej, a od 1844 w Seminarium Wileńskim; w latach 1834–1842 nauczał języka rosyjskiego w Akademii Medycyny i Chirurgii w Wilnie.

</doc>
<doc id="5117217" url="https://pl.wikipedia.org/wiki?curid=5117217" title="Pływanie na Letnich Igrzyskach Olimpijskich 2020 – 100 m stylem klasycznym kobiet">
Pływanie na Letnich Igrzyskach Olimpijskich 2020 – 100 m stylem klasycznym kobiet

100 m stylem klasycznym kobiet – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 25 lipca, półfinały 26 lipca, a finał konkurencji 27 lipca 2021 roku.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="5117218" url="https://pl.wikipedia.org/wiki?curid=5117218" title="Dyskografia Portishead">
Dyskografia Portishead

Dyskografia Portishead – obejmuje 3 albumy studyjne, 1 album koncertowy i 10 singli.
Zespół powstał w Bristolu w 1991 roku. Jego nazwa pochodzi od miasta Portishead, w którym wychowywał się jeden z jego członków, Geoff Barrow (pozostali to Beth Gibbons i Adrian Utley). Największym sukcesem komercyjnym Portishead okazał się jego debiutancki album, "Dummy", który w 2019 roku zdobył status potrójnej platynowej płyty (w Wielkiej Brytanii, przyznany przez BPI). Otrzymał ponadto status platynowej płyty w Kanadzie (MC) i złotej płyty w USA (RIAA). Pochodzący z tego albumu singel „Glory Box” zdobył (jako jedyny z singli zespołu) status srebrnej płyty (BPI).
Dyskografia.
Filmografia.
Zestawienie na podstawie strony zespołu na IMDb:

</doc>
<doc id="5117220" url="https://pl.wikipedia.org/wiki?curid=5117220" title="Microsoft Power BI">
Microsoft Power BI



</doc>
<doc id="5117221" url="https://pl.wikipedia.org/wiki?curid=5117221" title="Pływanie na Letnich Igrzyskach Olimpijskich 2020 – 200 m stylem klasycznym mężczyzn">
Pływanie na Letnich Igrzyskach Olimpijskich 2020 – 200 m stylem klasycznym mężczyzn

200 m stylem klasycznym mężczyzn – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 27 lipca, półfinały 28 lipca, a finał konkurencji 29 lipca 2021 roku.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="5117222" url="https://pl.wikipedia.org/wiki?curid=5117222" title="Pływanie na Letnich Igrzyskach Olimpijskich 2020 – 200 m stylem klasycznym kobiet">
Pływanie na Letnich Igrzyskach Olimpijskich 2020 – 200 m stylem klasycznym kobiet

200 m stylem klasycznym kobiet – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 28 lipca, półfinały 29 lipca, a finał konkurencji 30 lipca 2021 roku.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="5117225" url="https://pl.wikipedia.org/wiki?curid=5117225" title="Pływanie na Letnich Igrzyskach Olimpijskich 2020 – 100 m stylem motylkowym mężczyzn">
Pływanie na Letnich Igrzyskach Olimpijskich 2020 – 100 m stylem motylkowym mężczyzn

100 m stylem motylkowym mężczyzn – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 29 lipca, półfinały 30 lipca, a finał konkurencji 31 lipca 2021 roku.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="5117226" url="https://pl.wikipedia.org/wiki?curid=5117226" title="Beschorneria">
Beschorneria

Beschorneria – rodzaj roślin z rodziny szparagowatych. Obejmuje 8 gatunków występujących w Meksyku, Gwatemali i Hondurasie. Gatunek "Beschorneria yuccoides" został introdukowany do Argentyny i Nowej Zelandii.
Nazwa naukowa rodzaju została nadana na cześć Friedricha Beschornera, żyjącego w latach 1806-1873 niemieckiego lekarza i botanika, dyrektora Zakładu Psychiatrycznego w Owińskach w ówczesnej Prowincji Poznańskiej.

</doc>
<doc id="5117227" url="https://pl.wikipedia.org/wiki?curid=5117227" title="Pływanie na Letnich Igrzyskach Olimpijskich 2020 – 100 m stylem motylkowym kobiet">
Pływanie na Letnich Igrzyskach Olimpijskich 2020 – 100 m stylem motylkowym kobiet

100 m stylem motylkowym kobiet – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 24 lipca, półfinały 25 lipca, a finał konkurencji 26 lipca 2021 roku.
Rekordy.
Przed zawodami rekord świata i rekord olimpijski wyglądały następująco:

</doc>
<doc id="5117228" url="https://pl.wikipedia.org/wiki?curid=5117228" title="Pływanie na Letnich Igrzyskach Olimpijskich 2020 – 200 m stylem motylkowym mężczyzn">
Pływanie na Letnich Igrzyskach Olimpijskich 2020 – 200 m stylem motylkowym mężczyzn

200 m stylem motylkowym mężczyzn – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 26 lipca, półfinały 27 lipca, a finał konkurencji 28 lipca 2021 roku.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="5117229" url="https://pl.wikipedia.org/wiki?curid=5117229" title="Natalicio de María Talavera">
Natalicio de María Talavera

Natalicio de María Talavera (ur. 8 września 1839 w Villarrice, zm. 11 października 1867 w Paso Pucú) – paragwajski poeta i dziennikarz.
Życiorys.
Urodził się w Villarrice w południowej części kraju. Pochodził z wpływowej rodziny, był synem José Carmelo Talavery oraz 
Antonii Alarcón. Odebrał wszechstronne wykształcenie, początkowo w rodzinnym mieście, następnie zaś w stołecznym Asunción. Wcześnie zaangażował się w pracę młodego paragwajskiego środowiska prasowego. Od 1856 redagował „El semanario de avisos y conocimientos útiles”, od 1860 publikował na łamach poświęconego tematyce kulturalnej pisma „La Aurora”.
Pomimo relatywnie krótkiego życia, Talavera pozostawił po sobie znaczący dorobek poetycki. Wśród jego najważniejszych prac lirycznych wymienić można "Himno Patriótico", "A mi madre" i "La botella y la mujer". Ponadto na łamach współzałożonego przez siebie dwujęzycznego pisma satyrycznego „El Cabichuí” opublikował wiersze w guarani jako pierwszy w historii literatury paragwajskiej. Przełożył z języka francuskiego powieść "Graziella" pióra Alphonse’a de Lamartine. Uznawany jest generalnie za pierwszego poetę niepodległego Paragwaju.
Po wybuchu wojny paragwajskiej wstąpił do armii, w stopniu porucznika. Od 17 czerwca 1865 do 28 września 1867 ukazywały się korespondencje wojenne jego autorstwa. Należy wśród nich wymienić przepełniony emocjami panegiryk na cześć generała José Díaza. 
Zmarł w Paso Pucú, padł ofiarą cholery. Pochowany na niewielkim cmentarzu, również w Paso Pucú. Talaverę upamiętnia obchodzony 11 października paragwajski Dzień Poety Narodowego. Na jego cześć nazwano dystrykt w departamencie Guairá.

</doc>
<doc id="5117231" url="https://pl.wikipedia.org/wiki?curid=5117231" title="Pływanie na Letnich Igrzyskach Olimpijskich 2020 – 200 m stylem motylkowym kobiet">
Pływanie na Letnich Igrzyskach Olimpijskich 2020 – 200 m stylem motylkowym kobiet

200 m stylem motylkowym kobiet – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 27 lipca, półfinały 28 lipca, a finał konkurencji 29 lipca 2021 roku.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:
Wyniki.
Eliminacje.
Jako że Katinka Hosszú zrezygnowała z udziału w tej konkurencji, wszystkie zawodniczki płynące w eliminacjach miały zagwarantowane miejsce w półfinałach. Mimo że w tej sytuacji przepisy FINA zezwalają na odwołanie eliminacji i zorganizowanie tylko dwóch półfinałów i finału, zadecydowano jednak o zorganizowaniu wyścigów eliminacyjnych.

</doc>
<doc id="5117232" url="https://pl.wikipedia.org/wiki?curid=5117232" title="Pływanie na Letnich Igrzyskach Olimpijskich 2020 – 200 m stylem zmiennym mężczyzn">
Pływanie na Letnich Igrzyskach Olimpijskich 2020 – 200 m stylem zmiennym mężczyzn

200 m stylem zmiennym mężczyzn – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 28 lipca, półfinały 29 lipca, a finał konkurencji 30 lipca 2021 roku.
Rekordy.
Przed zawodami rekord świata i rekord olimpijski wyglądały następująco:

</doc>
<doc id="5117234" url="https://pl.wikipedia.org/wiki?curid=5117234" title="Pływanie na Letnich Igrzyskach Olimpijskich 2020 – 200 m stylem zmiennym kobiet">
Pływanie na Letnich Igrzyskach Olimpijskich 2020 – 200 m stylem zmiennym kobiet

200 m stylem zmiennym kobiet – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 26 lipca, półfinały 27 lipca, a finał konkurencji 28 lipca 2021 roku.
Rekordy.
Przed zawodami rekord świata i rekord olimpijski wyglądały następująco:

</doc>
<doc id="5117235" url="https://pl.wikipedia.org/wiki?curid=5117235" title="Strefa Zakazana Woomera">
Strefa Zakazana Woomera



</doc>
<doc id="5117237" url="https://pl.wikipedia.org/wiki?curid=5117237" title="Pływanie na Letnich Igrzyskach Olimpijskich 2020 – 400 m stylem zmiennym mężczyzn">
Pływanie na Letnich Igrzyskach Olimpijskich 2020 – 400 m stylem zmiennym mężczyzn

400 m stylem zmiennym mężczyzn – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 24 lipca, a finał konkurencji 25 lipca 2021 roku.
Rekordy.
Przed zawodami rekord świata i rekord olimpijski wyglądały następująco:

</doc>
<doc id="5117238" url="https://pl.wikipedia.org/wiki?curid=5117238" title="Pływanie na Letnich Igrzyskach Olimpijskich 2020 – 400 m stylem zmiennym kobiet">
Pływanie na Letnich Igrzyskach Olimpijskich 2020 – 400 m stylem zmiennym kobiet

400 m stylem zmiennym kobiet – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 24 lipca, a finał konkurencji 25 lipca 2021 roku.
Rekordy.
Przed zawodami rekord świata i rekord olimpijski wyglądały następująco:

</doc>
<doc id="5117241" url="https://pl.wikipedia.org/wiki?curid=5117241" title="Kościół Matki Bożej Nieustającej Pomocy w Mielcu">
Kościół Matki Bożej Nieustającej Pomocy w Mielcu

Kościół Matki Bożej Nieustającej Pomocy w Mielcu – rzymskokatolicki kościół parafialny należący do parafii pod tym samym wezwaniem (dekanat Mielec Południe diwecezji tarnowskiej).
Historia.
Świątynia została wzniesiona w latach 1974-1977, natomiast pierwszy raz została poświęcona w dniu 18 grudnia 1977 roku. W sierpniu 1975 roku został wmurowany kamień węgielny, podarowany z grobu św. Piotra w Rzymie, poświęcił go papież Paweł VI. Aktu wmurowania dokonał biskup Jerzy Ablewicz z towarzyszeniem arcybiskupa Bostonu Humberta Sousy Medeirosa. Budowla została konsekrowana w dniu 4 czerwca 2011 roku przez biskupa Wiktora Skworca. Architektem kościoła był Jan Gottwwald, natomiast kierownikiem budowy - Edward Jurasz. Projekt ściany ołtarzowej jest obecnie w trakcie realizacji i jego autorem jest Maciej Kauczyński. Stacje drogi krzyżowej oraz witraże są dziełem Marii Leszczyńskiej.

</doc>
<doc id="5117242" url="https://pl.wikipedia.org/wiki?curid=5117242" title="Linia trolejbusowa Niederschöneweide – Johannisthal">
Linia trolejbusowa Niederschöneweide – Johannisthal

Linia trolejbusowa Niederschöneweide – Johannisthal (niem. "Gleislose Bahn Niederschöneweide–Johannisthal") – nieistniejąca już linia trolejbusowa, która łączyła gminy Niederschöneweide i Johannisthal (współcześnie dzielnice Berlina). Był to drugi po Elektromote system trolejbusowy na terenie dzisiejszego Berlina.
Historia.
Na początku 1904 roku przedsiębiorstwo Berliner Ostbahnen ubiegało się o koncesję na budowę i obsługę linii trolejbusowej łączącej dworzec Niederschöneweide-Johannisthal (dziś: Berlin-Schöneweide) z gminą Johannisthal. Zamierzenie wsparł macierzysty koncern AEG. Na początku sierpnia tego samego roku zawarto umowę między Berliner Ostbahnen, AEG i gminą Johannisthal. Umowa obejmowała uruchomienie linii w ciągu następnych czterech miesięcy i pozwolenie na obsługę linii do 31 grudnia 1949 roku.
Linię otwarto w listopadzie 1904 (według innego źródła 5 grudnia 1904). Zasilanie energią elektryczną z sieci trakcyjnej odbywało się zgodnie z systemem Stolla, tj. za pomocą toczącego się po przewodach wózeczka. Konstrukcja sieci nie pozwalała na bezpośrednie wyminięcie pojazdu jadącego z naprzeciwka, dlatego w takim przypadku konieczne było zatrzymanie trolejbusów i zamiana wózeczków między nimi. Operatorem systemu były Berliner Ostbahnen. Pokonanie trasy o długości 2 km zajmowało trolejbusom 8 minut, co odpowiadało średniej prędkości 15 km/h. Częstotliwość kursowania była równa 30 minut.
Tabor.
Tabor stanowiły pojazdy członowe z dwuosiową kabiną i jednoosiową naczepą, przy czym istniały dwa rodzaje tych ostatnich: naczepy pasażerskie z 16 miejscami i naczepy do przewozu towarów. Napięcie zasilania było równe 500 V prądu stałego, a maksymalne natężenie prądu 12 A. Do napędu służył silnik podwójny o mocy 9 KM. Przy przełożeniu 1:5 osiągano prędkość maksymalną 18 km/h przy nachyleniu drogi wynoszącym 2,5%. Nastawnik jazdy z pięcioma stopniami szeregowymi, trzema równoległymi i pięcioma stopniami hamowania był zamontowany pod siedzeniami i obsługiwany za pomocą dźwigni znajdującej się obok siedzenia kierowcy. Pojazdy miały łącznie cztery hamulce, z których trzy działały na kabinę, a jeden na przyczepę.
Niska moc pojazdów oraz ich nietypowa konstrukcja doprowadziły do zawieszenia ruchu po nieco ponad trzech miesiącach, 4 lutego 1905 roku. Początkowo planowano ponowne uruchomienie linii z trolejbusami o większej mocy, ale ponieważ badania nie wykazały rentowności linii, nie zdecydowano się na ten krok.

</doc>
<doc id="5117246" url="https://pl.wikipedia.org/wiki?curid=5117246" title="Acacia Brook">
Acacia Brook

Acacia Brook (30 października 1974–19 sierpnia 1976 "Acacia Valley Brook", do 30 października 1974 górny bieg pod nazwą "Pine Brook") – strumień ("brook") w kanadyjskiej prowincji Nowa Szkocja, w hrabstwie Digby, płynący w kierunku północno-wschodnim i uchodzący do zatoki Big Joggins; nazwa "Acacia Brook" urzędowo zatwierdzona 5 kwietnia 1951 (dla cieku wraz z górnym jego biegiem, od 30 października 1974 określanym mianem Pine Brook).

</doc>
<doc id="5117247" url="https://pl.wikipedia.org/wiki?curid=5117247" title="Acacia Valley Brook">
Acacia Valley Brook



</doc>
<doc id="5117250" url="https://pl.wikipedia.org/wiki?curid=5117250" title="Acacia Brook (ujednoznacznienie)">
Acacia Brook (ujednoznacznienie)



</doc>
<doc id="5117251" url="https://pl.wikipedia.org/wiki?curid=5117251" title="Pływanie na Letnich Igrzyskach Olimpijskich 2020 – 4 × 100 m stylem dowolnym mężczyzn">
Pływanie na Letnich Igrzyskach Olimpijskich 2020 – 4 × 100 m stylem dowolnym mężczyzn

4 × 100 m stylem dowolnym mężczyzn – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 25 lipca, a finał konkurencji 26 lipca 2021 roku.
Rekordy.
Przed zawodami rekord świata i rekord olimpijski wyglądały następująco:

</doc>
<doc id="5117260" url="https://pl.wikipedia.org/wiki?curid=5117260" title="Pływanie na Letnich Igrzyskach Olimpijskich 2020 – 4 × 100 m stylem dowolnym kobiet">
Pływanie na Letnich Igrzyskach Olimpijskich 2020 – 4 × 100 m stylem dowolnym kobiet

4 × 100 m stylem dowolnym kobiet – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 24 lipca, a finał konkurencji 25 lipca 2021 roku.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="5117261" url="https://pl.wikipedia.org/wiki?curid=5117261" title="Delphi Corporation">
Delphi Corporation



</doc>
<doc id="5117263" url="https://pl.wikipedia.org/wiki?curid=5117263" title="Hamilton Crescent">
Hamilton Crescent

Hamilton Crescent – stadion do krykieta w Glasgow (w dzielnicy ), w Szkocji (Wielka Brytania). Obiekt jest domową areną klubu krykietowego . 30 listopada 1872 roku na tym stadionie odbyło się pierwsze w historii oficjalne spotkanie piłkarskich reprezentacji narodowych (Szkocja – Anglia 0:0).
Historia.
Stadion na co dzień służy rozgrywaniu meczów krykietowych. Gospodarzem obiektu od początków swego istnienia (1862) jest klub (teren ten już wcześniej zresztą używany był do gry w krykieta). Na obiekcie grywała również m.in. w krykiecie i rozgrywano finały krykietowego Pucharu Szkocji. W 2000 roku na Hamilton Crescent odbyło się pięć spotkań w krykiecie.
Stadion był także areną pierwszego w historii oficjalnego spotkania piłkarskich reprezentacji narodowych. 30 listopada 1872 roku na tym obiekcie zmierzyły się ze sobą reprezentacje Szkocji i Anglii. Mecz zakończył się wynikiem bezbramkowym. Piłkarska reprezentacja Szkocji rozegrała później na Hamilton Crescent jeszcze trzy spotkania, 7 marca 1874 roku z Anglią (2:1), 4 marca 1876 roku ponownie z Anglią (3:0) i 25 marca 1876 roku z Walią (4:0). było pierwszym meczem reprezentacji Walii w historii.
17 marca 1877 roku na stadionie rozegrano mecz finałowy piłkarskiego Pucharu Szkocji sezonu (była to czwarta edycja tych rozgrywek). W finale zmierzyły się ze sobą zespoły Vale of Leven i Rangers (obydwa kluby po raz pierwszy zagrały wówczas w finale Pucharu). Mecz zakończył się wynikiem 1:1 i według ówczesnych regulacji dla rozstrzygnięcia rywalizacji należało rozegrać kolejne spotkanie w innym terminie. Powtórzony finał odbył się 7 kwietnia 1877 roku również na Hamilton Crescent. W rewanżu ponownie padł remis 1:1, w związku z czym zarządzono kolejną powtórkę. Trzeci mecz finałowy rozegrano 13 kwietnia 1877 roku, jednak tym razem zmieniono miejsce rozegrania finału na . W trzecim spotkaniu lepsza okazała się drużyna Vale of Leven, wygrywając 3:2 i zdobywając ostatecznie trofeum.
Obiekt wykorzystywany był też m.in. do rozgrywania meczów rugby union. 10 stycznia 1885 roku w ramach Home Nations Championship na Hamilton Crescent zmierzyły się ze sobą reprezentacje Szkocji i Walii (0:0).

</doc>
<doc id="5117268" url="https://pl.wikipedia.org/wiki?curid=5117268" title="Pływanie na Letnich Igrzyskach Olimpijskich 2020 – 4 × 200 m stylem dowolnym mężczyzn">
Pływanie na Letnich Igrzyskach Olimpijskich 2020 – 4 × 200 m stylem dowolnym mężczyzn

4 × 200 m stylem dowolnym mężczyzn – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 27 lipca, a finał konkurencji 28 lipca 2021 roku.
Rekordy.
Przed zawodami rekord świata i rekord olimpijski wyglądały następująco:

</doc>
<doc id="5117271" url="https://pl.wikipedia.org/wiki?curid=5117271" title="Pływanie na Letnich Igrzyskach Olimpijskich 2020 – 4 × 200 m stylem dowolnym kobiet">
Pływanie na Letnich Igrzyskach Olimpijskich 2020 – 4 × 200 m stylem dowolnym kobiet

4 × 200 m stylem dowolnym kobiet – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 28 lipca, a finał konkurencji 29 lipca 2021 roku.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="5117278" url="https://pl.wikipedia.org/wiki?curid=5117278" title="Pine Brook (dopływ Acacia Brook)">
Pine Brook (dopływ Acacia Brook)

Pine Brook (do 30 października 1974 górny bieg strumienia Acacia Brook) – strumień ("brook") w kanadyjskiej prowincji Nowa Szkocja, w hrabstwie Digby, płynący w kierunku zachodnim i uchodzący do Acacia Brook; nazwa "Acacia Brook" urzędowo zatwierdzona 5 kwietnia 1951.

</doc>
<doc id="5117283" url="https://pl.wikipedia.org/wiki?curid=5117283" title="Pływanie na Letnich Igrzyskach Olimpijskich 2020 – 4 × 100 m stylem zmiennym mężczyzn">
Pływanie na Letnich Igrzyskach Olimpijskich 2020 – 4 × 100 m stylem zmiennym mężczyzn

4 × 100 m stylem zmiennym mężczyzn – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 30 lipca, a finał konkurencji 1 sierpnia 2021 roku.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="5117291" url="https://pl.wikipedia.org/wiki?curid=5117291" title="Plac Sienny w Petersburgu">
Plac Sienny w Petersburgu

Plac Sienny w Petersburgu ( – ) – plac w rejonie centralnym Petersburga, na wyspie Spasskiej, u zbiegu Prospektu Moskiewskiego i ulicy Sadowej. W latach 1952–1991 nosił nazwę Placu Pokoju ( – "płoszczad' Mira").
Historia i opis.
Plac powstał w latach 30. XVIII w. Od 1737 r. w tym miejscu, przy głównej drodze, którą kupcy zmierzali do Petersburga, działał rynek, na którym handlowano drewnem, słomą i sianem, a także sprzedawano owies, zwierzęta i ptaki domowe. Wcześniej był to podmokły, błotnisty teren porośnięty lasem, uważany przez miejscową ludność za przeklęte miejsce. Plac targowy powstał na polecenie carycy Anny Iwanowny, która po pożarze na Rynku Morskim, położonym blisko carskiego pałacu, postanowiła przenieść handel w bardziej oddalone od swojej rezydencji miejsce.
W latach 1753–1765 r. na placu wzniesiona została cerkiew Zaśnięcia Matki Bożej, nazywana potocznie przez mieszkańców Zbawicielem na Siennym ("Spas na Siennoj"). Do początku XIX w. był to jeden z bardziej zaniedbanych placów w rozwijającym się mieście. Od I połowy XIX w. na placu handlowano również owocami i warzywami oraz kwiatami. Był to najtańszy i najbardziej uczęszczany plac targowy w mieście, na którym o każdej porze dnia gromadziły się tłumy ubogich klientów. 
W 1831 r. podczas epidemii cholery w Petersburgu na Placu Siennym doszło do zamieszek. Kilkutysięczny tłum otoczył szpital choleryczny, zabił niemieckiego lekarza, zmusił strażników i policjantów do ucieczki, a następnie umożliwił chorym opuszczenie lecznicy. Na miejsce zdarzeń osobiście przybył car Mikołaj I, który wezwał uczestników zbiegowiska do spokoju. Ostatecznie rozruchy stłumiło wojsko, jednak wśród ludu zaczęło się szerzyć przekonanie, że interwencja cara w cudowny sposób zakończyła epidemię.
Okolice Placu Siennego zamieszkiwała miejska biedota. Obszar pomiędzy Placem Siennym, odchodzącą od niego ulicą Gorstkina, Prospektem Moskiewskim i Fontanką, nazywany "wiaziemską ławrą", był jedną z najgorszych w Petersburgu dzielnic nędzy. Na obszarze tym, należącym do rodziny Wiaziemskich, znajdowało się trzynaście wielopiętrowych budynków z mieszkaniami na tani wynajem, przeludnionych, zamieszkiwanych przez około 10 tys. ubogich lokatorów. W pobliżu działały również liczne tanie lokale z alkoholem i domy publiczne. Plac Sienny nazywano „brzuchem Petersburga”, przez analogię do dzielnicy Hal – „brzucha Paryża”. Do połowy XIX w. na placu publicznie wymierzano kary cielesne zbiegłym chłopom, złodziejom i innym drobnym przestępcom. W II połowie XIX w. wokół Placu Siennego wzniesiono szereg kamienic z mieszkaniami na wynajem. W latach 1883–1885 wzniesiono natomiast halę targową, która zastąpiła wcześniejsze stragany.
Dzielnica nędzy sąsiadująca z placem została zrównana z ziemią po rewolucji październikowej, w latach 20. XX w. W kolejnej dekadzie uporządkowano plac, wymieniono jego nawierzchnię i rozebrano XIX-wieczną halę targową. Po II wojnie światowej plac został powiększony, gdyż część sąsiadujących z nim domów została zniszczona podczas nalotów i bombardowań w okresie blokady Leningradu. Natomiast fasadom zachowanych budynków na zachodniej pierzei placu nadano jednolity wygląd. W 1961 r. cerkiew Zaśnięcia Matki Bożej na placu została zburzona, gdyż na jej miejscu wzniesiono stację metra. 
Po upadku ZSRR na Placu Siennym ponownie pojawiło się nieoficjalne targowisko. W 1998 r. wzniesiono nowe pawilony handlowe, zaś w 2003 r. uporządkowano plac, zastąpiono poprzednie budynki pawilonów, uruchomiono również fontannę, a zniszczoną cerkiew z XVIII w. upamiętniono symboliczną czasownią. W 2016 r. pawilony na placu zostały rozebrane, a władze miasta zdecydowały, że plac nie zostanie już udostępniony dla handlu.
W literaturze.
Obraz Placu Siennego i jego okolic zawarł w powieści "Zbrodnia i kara" Fiodor Dostojewski. Dzielnice nędzy wokół placu opisał w swojej twórczości Wsiewołod Kriestowski, autor powieści sensacyjnej "Pietierburgskije truszczoby (Petersburskie nory)", której akcja rozgrywa się w tym miejscu. W jednym z wierszy Nikołaja Niekrasowa podmiot liryczny widzi młodą chłopkę, której na Placu Siennym wymierzana jest kara chłosty. W tym wierszu bez tytułu, zaczynającym się słowami "Wczoraj, gdym szedł przez Sienny sam"... i napisanym w 1848 r., Niekrasow po raz pierwszy stwierdził, że jego poetycka Muza jest siostrą cierpiącego ludu. 

</doc>
<doc id="5117292" url="https://pl.wikipedia.org/wiki?curid=5117292" title="Pływanie na Letnich Igrzyskach Olimpijskich 2020 – 4 × 100 m stylem zmiennym kobiet">
Pływanie na Letnich Igrzyskach Olimpijskich 2020 – 4 × 100 m stylem zmiennym kobiet

4 × 100 m stylem zmiennym kobiet – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 30 lipca, a finał konkurencji 1 sierpnia 2021 roku.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="5117295" url="https://pl.wikipedia.org/wiki?curid=5117295" title="Pływanie na Letnich Igrzyskach Olimpijskich 2020 – sztafeta mieszana 4 × 100 m stylem zmiennym">
Pływanie na Letnich Igrzyskach Olimpijskich 2020 – sztafeta mieszana 4 × 100 m stylem zmiennym

Sztafeta mieszana 4 × 100 m stylem zmiennym – jedna z konkurencji pływackich, które odbyły się podczas XXXII Igrzysk Olimpijskich w Tokio. Eliminacje miały miejsce 29 lipca, a finał 31 lipca 2021 roku. Konkurencja została rozegrana na igrzyskach olimpijskich po raz pierwszy.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="5117298" url="https://pl.wikipedia.org/wiki?curid=5117298" title="Pływanie na Letnich Igrzyskach Olimpijskich 2020 – 10 km na otwartym akwenie mężczyzn">
Pływanie na Letnich Igrzyskach Olimpijskich 2020 – 10 km na otwartym akwenie mężczyzn

10 km na otwartym akwenie mężczyzn – jedna z konkurencji pływackich, które odbyły się podczas XXXII Igrzysk Olimpijskich w Tokio. Wyścig rozpoczął 5 sierpnia 2021 roku o 6:30 czasu lokalnego (23:30 czasu CEST) w Parku na wybrzeżu Odaiby. 

</doc>
<doc id="5117299" url="https://pl.wikipedia.org/wiki?curid=5117299" title="Bogna Janke">
Bogna Janke

Bogna Joanna Janke (ur. 9 lipca 1973 w Białymstoku) – polska dziennikarka, przedsiębiorca, w latach 2021–2022 sekretarz stanu w Kancelarii Prezydenta RP.
Życiorys.
Wychowywała się w Olsztynie. Córka opozycjonisty z okresu PRL Wiesława Gawinka. W 1997 ukończyła studia germanistyczne na Wydziale Neofilologii Uniwersytetu Warszawskiego. W latach 2012–2016 odbywała na tej uczelni studia doktoranckie. Początkowo pracowała w TVP, odbywała staże m.in. w redakcji „Teleexpressu”, Telewizyjnej Agencji Informacyjnej i redakcji filmów dokumentalnych TVP2. Od 1998 zatrudniona w Polskiej Agencji Prasowej, w latach 2001–2003 była wydawcą tygodnika „Gazeta Południa” z powiatu piaseczyńskiego. Od 2004 do 2006 pracowała dla stacji TVN24, gdzie została redaktorem i wydawcą internetowego serwisu informacyjnego. W 2006 wspólnie z mężem założyła portal salon24.pl, obejmowała w nim funkcje administratora, prezesa zarządu, współwłaściciela i właściciela. Za założenie platformy blogowej była w 2007 nominowana do Nagrody im. Dariusza Fikusa w kategorii wydawca. W 2021 zakończyła kierowanie tym portalem i sprzedała udziały w spółce.
W 2010 bez powodzenia kandydowała do rady miejskiej Konstancina-Jeziorny z lokalnego komitetu. 13 lipca 2021 Prezydent RP Andrzej Duda powołał ją na stanowisko sekretarza stanu w Kancelarii Prezydenta RP odpowiedzialnego za dialog społeczny. 14 października 2021 r. Prezydent RP Andrzej Duda powołał ją do Rady ds. Młodzieży. Pracę w Kancelarii Prezydenta RP zakończyła 30 czerwca 2022 r.. Obecnie współpracuje m.in. z dziennikiem Rzeczpospolita i portalem Onet.
W 2012 r. była fundatorem i do 2021 r. prezesem Fundacji Warszawskie Szpitale Polowe, której celem było upamiętnienie pracy służby zdrowia w czasie powstania warszawskiego. Współpracowała z Fundacją Świętego Mikołaja przy kampanii społecznej "Mama w pracy" poświęconej obecności matek na rynku pracy.
Życie prywatne.
Zamężna z Igorem Janke, ma dwóch synów (ur. 2000 i 2002).

</doc>
<doc id="5117300" url="https://pl.wikipedia.org/wiki?curid=5117300" title="Pływanie na Letnich Igrzyskach Olimpijskich 2020 – 10 km na otwartym akwenie kobiet">
Pływanie na Letnich Igrzyskach Olimpijskich 2020 – 10 km na otwartym akwenie kobiet

10 km na otwartym akwenie kobiet – jedna z konkurencji pływackich, które odbyły się podczas XXXII Igrzysk Olimpijskich w Tokio. Wyścig rozpoczął 4 sierpnia 2021 roku o 6:30 czasu lokalnego (23:30 czasu CEST) w Parku na wybrzeżu Odaiby. 

</doc>
<doc id="5117303" url="https://pl.wikipedia.org/wiki?curid=5117303" title="Korczakowie">
Korczakowie

Korczakowie herbu Korczak – polski ród rycerski, pochodzenia ruskiego. 
Historia.
Jan Długosz w swoim dziele Insignia seu clenodia Regis et Regni Poloniae z lat 1464–1480 opisuje Korczaków jako „dzielnych mężów, lecz do bezbożności i gwałtów skorych”. Król Ludwik Węgierski nadał podskarbiemu Królestwa Polskiego, Dymitrowi z Bożego Daru, herb dziś znany jako Korczak, wcześniej najprawdopodobniej posiadali inny herb. Dymitri przeniósł się z historycznej Rusi Kijowskiej do Małopolski. 
Korczakowie założyli miasto Pruchnik. 

</doc>
<doc id="5117304" url="https://pl.wikipedia.org/wiki?curid=5117304" title="Kurowie (ród rycerski)">
Kurowie (ród rycerski)



</doc>
<doc id="5117322" url="https://pl.wikipedia.org/wiki?curid=5117322" title="David Diop (poeta)">
David Diop (poeta)

David Mandessi Diop (ur. 9 lipca 1927 w Bordeaux, zm. 29 sierpnia 1960) – frankofoński poeta pochodzący z Francuskiej Afryki Zachodniej, przedstawiciel ruchu "négritude".
Życiorys.
Urodził się 9 lipca 1927 roku w Bordeaux, w rodzinie Kamerunki i Senegalczyka. Wychował się i spędził większość życia we Francji, choć często podróżował do Afryki. W dzieciństwie chorował na gruźlicę, spędzając wiele czasu w sanatoriach, gdzie w wieku 15 lat zaczął pisać wiersze. Uczęszczał do szkoły podstawowej w Senegalu, a później do szkoły średniej we Francji, gdzie jednym z jego nauczycieli był Léopold Sédar Senghor. W latach 50. XX wieku przeniósł się z żoną Virginią Kamarą i dziećmi do Senegalu. Z początku uczył w liceum w Dakarze, po czym został dyrektorem szkoły średniej w Kindii.
Pierwsze wiersze opublikował w wieku piętnastu lat. W jego dziełach widać inspirację twórczością Aimé Césaire. Pięć z jego wierszy ukazało się w antologii "Anthologie de la nouvelle poesie negre at malgache" pod redakcją Senghora, wydanej w 1948 roku. W latach 50. publikował na łamach periodyków „Bingo” i „Présence Africaine”. W 1956 roku ukazał się jego debiutancki i jedyny tomik poezji "Coups de pillon", ostro wyrażający niezgodę wobec europejskich wartości, opisujący cierpienia poniesione przez mieszkańców Afryki i wzywający do rewolucji.
Diop prezentował najbardziej skrajną postawę wśród autorów związanych z ruchem "négritude". Został jednym z najczęściej czytanych poetów tak tego nurtu, jak i literatury antykolonialnej. W jego twórczości odbija się nienawiść do kolonialnych zarządców i nadzieja, że Afryka odzyska niepodległość. W warstwie językowej utworów Diopa obecnych jest wiele kolokwializmów, wykorzystywane są także powtórzenia, które nadają rytm.
Wraz z żoną zginął w wypadku lotniczym 29 sierpnia 1960 roku. Manuskrypt jego drugiego tomiku poetyckiego zaginął podczas katastrofy. Z dorobku literackiego Diopa zachowały się jedynie wcześniej opublikowane wiersze.

</doc>
<doc id="5117332" url="https://pl.wikipedia.org/wiki?curid=5117332" title="Mateo Klimowicz">
Mateo Klimowicz

Mateo Klimowicz (ur. 6 lipca 2000 w Córdobie) – niemiecki piłkarz argentyńskiego pochodzenia występujący na pozycji ofensywnego pomocnika lub skrzydłowego w meksykańskim klubie Atlético San Luis. Były zawodnik reprezentacji Niemiec do lat 21. Wychowanek Instituto AC. Syn Diego Klimowicza, bratanek Javiera Klimowicza.

</doc>
<doc id="5117333" url="https://pl.wikipedia.org/wiki?curid=5117333" title="Białokrowiak trójbarwny">
Białokrowiak trójbarwny

Białokrowiak trójbarwny ("Leucopaxillus compactus" (P. Karst.) Neuhoff) – gatunek grzybów należący do rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: "Leucopaxillus, Tricholomataceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go Petter Karsten w 1879 r. nadając mu nazwę "Tricholoma compactum". Obecną, uznaną przez Index Fungorum nazwę nadał mu Walther Neuhoff w 1958 r.
Synonimy:
Nazwę polską zaproponował Władysław Wojewoda w 2003 r.
Morfologia.
Średnica 7–30 cm, kształt początkowo wypukły, potem spłaszczony, w końcu nieco zagłębiony. Brzeg młodych owocników silnie podwinięty, nieznacznie bruzdkowano-karbowany. Powierzchnia niehigrofaniczna, gładka lub nieco filcowata, o barwie od bladokremowożółtawej do żółtawej, później ochrowawopomarańczowobrązowa lub różowawobeżowa, niekiedy brązowiejąca po dotknięciu.
Początkowo bladożółte do cytrynowożółtych, później żółtawobeżowe do bladoochrowych, gęste, czasami rozwidlone przy brzegu kapelusza, przy trzonie zatokowato zaokrąglone i często nieznacznie zbiegające ząbkiem. Ostrza nieregularne.
Maczugowaty o wysokości do 8 cm i średnicy 2–6 cm, wewnątrz pusty. Powierzchnia żółtawa, przy podstawie brudnożółtawobeżowa lub szaropomarańczowa, gładka, matowa.
Zwarty, o barwie od białej do żółtawej. Smak mdły, zapach słaby, raczej nieprzyjemny. W stanie wysuszonym (eksykat) całe owocniki zmieniają barwę na winnopurpurową.
Występowanie i siedlisko.
Znane jest występowanie białokrowiaka trójbarwnego tylko w niektórych krajach Europy. W Polsce do 2003 r. podane były tylko dwa stanowiska (Bory Tucholskie 1997 i Góry Świętokrzyskie 2002). Według W. Wojewody jego rozprzestrzenienie w Polsce i stopień zagrożenia nie są znane. W 2020 r. znany już na 5 stanowiskach. Podlegał ochronie częściowej w latach 1995–2004. Od roku 2014 ponownie został objęty ochroną częściową, bez możliwości zastosowania wyłączeń spod ochrony uzasadnionych względami gospodarki rolnej, leśnej lub rybackiej.
W Polsce notowany był w lasach i zaroślach z grabem, leszczyną, dziką porzeczką i lipą.

</doc>
<doc id="5117334" url="https://pl.wikipedia.org/wiki?curid=5117334" title="Leucopaxillus compactus">
Leucopaxillus compactus



</doc>
<doc id="5117335" url="https://pl.wikipedia.org/wiki?curid=5117335" title="Pavle Perić">
Pavle Perić

Pavle Perić (cyryl. Павле Перић; ur. 7 sierpnia 1998) – serbski siatkarz, reprezentant kraju, grający na pozycji przyjmującego.
Swoją karierę juniorską zaczynał w klubie OK Vojvodina Nowy Sad. Gdzie później trafił już do seniorskiej drużyny, grając w latach 2016-2021. W letnim okresie transferowym w 2021 roku podpisał kontrakt ze swoim pierwszym zespołem zagranicznym, którym okazał się Mistrz Grecji - Olympiakos Pireus. Brał udział w zeszłorocznej Lidze Narodów 2021 i również w tegorocznej Lidze Narodów 2022. Od sezonu 2022/2023 będzie zawodnikiem tureckiego klubu Fenerbahçe SK.
Sukcesy klubowe.
Liga serbska:
Superpuchar Serbii:
Puchar Serbii:
Liga grecka:

</doc>
<doc id="5117336" url="https://pl.wikipedia.org/wiki?curid=5117336" title="Zigmantas Jankauskas">
Zigmantas Jankauskas

Zigmantas Jankauskas (ur. 13 maja 1937 w Kownie) – litewski fizyk, doktor habilitowany nauk fizycznych.
Urodził się w 1937 w Kownie. W 1959 ukończył naukę na Uniwersytecie Technicznym w Kownie. W latach 1961-1963 pracował w Państwowej Elektrowni Obwodowej Elektrėnai, a w latach 1963-1971 w Instytucie Fizyki Półprzewodników. Od wykładał na Wileńskim Uniwersytecie Technicznym. W 1987 uzyskał tytuł doktora habilitowanego. W 1989 uzyskał tytuł profesora. W latach 1989-97 był kierownikiem Katedry Elektrotechniki.
Zajmował się elektroniką teoretyczną, elektrodynamiką, elektroniką kwantową i elektrotechniką.

</doc>
<doc id="5117338" url="https://pl.wikipedia.org/wiki?curid=5117338" title="Słońcówka">
Słońcówka

Słońcówka ("Villa") – rodzaj muchówek z rodziny bujankowatych i podrodziny Exoprosopinae. Kosmopolityczny. Larwy są pasożytami gąsienic motyli nocnych, a rzadziej larw chrząszczy z rodziny czarnuchowatych.
Morfologia.
Muchówki o ciele długości od 5 do 17 mm. Głowa jest niemal kulista, tak szeroka lub nieco szersza od tułowia. Potylica jest dobrze wykształcona, długa, porośnięta łuskowatymi włoskami. Oczy złożone są duże, o przedzie w widoku bocznym półkolistym i o krawędzi środkowej z płytkim, kanciastym wcięciem. Często oczy złożone mają zielony połysk. Przyoczka leżą blisko tylnej krawędzi oczu złożonych na małym wzgórku przyoczkowym o różnej wysokości. U samca rozstaw oczu złożonych równy jest szerokości tegoż wzgórka. Wypukłe czoło porastają włoski sterczące oraz przylegające włoski łuskowate, często o kontrastujących barwach. Twarz porastają gęste, półwzniesione łuski wymieszane ze sztywnymi, przylegającymi włoskami. Policzki co najwyżej trochę wystają poniżej dolnej krawędzi oczu. Ryjek jest zawsze krótki, co najwyżej trochę wystający poza zagłębienie otworu gębowego. Głaszczki szczękowe są długie i smukłe. Czułki są szeroko rozstawione, krótkie, pierwszy ich człon jest co najmniej dwukrotnie dłuższy od krótkiego członu drugiego i zaopatrzony w kępki sztywnych szczecinek, zaś człon trzeci jest bulwiasty, zwieńczony krótką aristą.
Tułów jest krótki, lekko wypukły na przedzie i wyraźnie spłaszczony z tyłu, ubarwiony głównie czarno, porośnięty włoskami i łuskami o barwie złotej do czarnej. Gęste owłosienie formuje krezę na przedzie tułowia i występuje także na jego bokach, krawędzi notopleury oraz nad skrzydłami. Kształt tarczki jest trójkątny. Skrzydła są duże, szerokie, o grubym kolcu kostalnym i wyraźnym grzebyku na mocno rozszerzonej bazykoście. Zwykle skrzydła są przejrzyste z jasnożółtym lub brązowawym przydymieniem u nasady i wzdłuż przedniego brzegu, rzadko występuje rozleglejsze i ciemniejsze przydymienie, a wyjątkowo jasny wzór podobny temu u rodzaju "Thyridanthrax". Odnóża są krótkie, wyposażone w szczecinki. Na przednich goleniach występować mogą drobne kolce. Użyłkowanie skrzydła cechuje się dwiema komórkami submarginalnymi i lekko rozszerzoną ku szczytowi komórką marginalną.
Odwłok jest krótki i szeroki, tak szeroki jak tułów lub szerszy od niego. Zarys ma szeroko-owalny do prostokątnego. Na przednich krawędziach tergitów od drugiego wzwyż u większości gatunków występują przepaski z łusek lub łuskowatych włosków, przy czym łatwo mogą one ulegać wytarciu. Genitalia samca mają gęste owłosienie w wierzchołkowo-grzbietowych częściach płatów nasadowych hypopygium, lekko zakrzywiony i spiczasty edeagus, położony od niego brzusznie i skierowany wierzchołkowo wyrostek edeagusa o zwykle szuflastym kształcie, trójkątne w widoku bocznym epandrium oraz dość szerokie u podstawy i silnie zwężone ku szczytowi nadprącie. Samica ma na obu bokach pokładełka szeregi prawie haczykowato zwieńczonych kolców.
Ekologia i występowanie.
Owady dorosłe latają w pełnym słońcu i chętnie odwiedzają kwiaty, zwłaszcza z rodziny astrowatych, celem żerowania na nektarze. Jaja składane są do gleby. Larwy są pasożytami gąsienic motyli nocnych, a rzadziej larw chrząszczy z rodziny czarnuchowatych.
Rodzaj kosmopolityczny, znany ze wszystkich krain zoogeograficznych. W Polsce reprezentowany jest przez 10 gatunków (zobacz: bujankowate Polski).
Taksonomia.
Rodzaj ten wprowadził w 1864 roku Paolo Lioy. W 1910 roku Daniel William Coquillett wyznaczył jego gatunkiem typowym "Anthrax concinus", będący młodszym synonimem "Anthrax abaddon".
Do rodzaju tego należy ponad 280 opisanych gatunków:

</doc>
<doc id="5117343" url="https://pl.wikipedia.org/wiki?curid=5117343" title="Egzamin dojrzałości (film 1978)">
Egzamin dojrzałości (film 1978)

Egzamin dojrzałości – polski film dokumentalny z 1978 roku w reżyserii i według scenariusza Marcela Łozińskiego.
Treść.
Film stanowi zapis okoliczności ustnego egzaminu maturalnego z historii oraz wiedzy o społeczeństwie w jednym z warszawskich liceów ogólnokształcących. Film pokazuje, jak wśród maturzystów górę nad moralnością bierze cwaniactwo oraz nieszczerość. Uczniom trudność sprawiają pytania dotyczące zasad ustroju socjalistycznego, roli i struktury Polskiej Zjednoczonej Partii Robotniczej, praw i obowiązków jej członków. Część maturzystów świadomie wybiera dwójmyślenie, odpowiadając zgodnie z pożądaną przez egzaminatorów linią partyjną. Film wieńczą maturalna gala, wręczenie dyplomów oraz podziękowania dla pedagogów.
Odbiór.
"Egzamin dojrzałości" w chwili produkcji okazał się filmem niecenzuralnym. Jego premiera została odłożona do momentu porozumień sierpniowych 1980 roku. Wespół z "Próbą mikrofonu" film otrzymał Brązowego Lajkonika na Krakowskim Festiwalu Filmowym.

</doc>
<doc id="5117349" url="https://pl.wikipedia.org/wiki?curid=5117349" title="Pascal Rogé">
Pascal Rogé

Pascal Rogé (ur. 6 kwietnia 1951 w Paryżu) – francuski pianista.
Życiorys.
Pochodził z rodziny muzycznej, w wieku 4 lat rozpoczął naukę u swojej matki, organistki. W wieku 11 lat po raz pierwszy wystąpił publicznie jako pianista. W latach 1962–1966 studiował w Konserwatorium Paryskim u Lucette Descaves (fortepian) i Régisa Pasquiera (kameralistyka). Od 1966 do 1969 roku kształcił się u Juliusa Katchena. W 1967 roku zdobył V nagrodę na międzynarodowym konkursie im. G. Enescu w Bukareszcie. W 1969 roku wystąpił z recitalami w Londynie i Paryżu. W 1971 roku zdobył I nagrodę na Międzynarodowym Konkursie im. Marguerite Long i Jacques’a Thibaud.
Ceniony jako wykonawca muzyki francuskiej (Ravel, Debussy, Saint-Saëns, Fauré, Satie, Poulenc), dokonał licznych nagrań płytowych dla wytwórni Decca Records. Na 100-lecie urodzin Maurice’a Ravela nagrał wszystkie jego utwory fortepianowe.

</doc>
<doc id="5117351" url="https://pl.wikipedia.org/wiki?curid=5117351" title="Tomaszówki">
Tomaszówki

Tomaszówki – skały wspinaczkowe na Tomaszówkach Dolnych na Wyżynie Olkuskiej, we wsi Bębło w województwie małopolskim, w powiecie krakowskim, w gminie Wielka Wieś. Znajdują się na orograficznie lewych zboczach Doliny Będkowskiej, w odległości około 400 m na północ od Stumilowego Krasu. Pierwsze drogi wspinaczkowe poprowadzono tu w 2005 r. W 2021 r. jest już 12 dróg wspinaczkowych o trudności od III+ do VI.2+ w skali trudności Kurtyki. 7 dróg posiada zamontowane stałe punkty asekuracyjne: ringi (r) i stanowiska zjazdowe (st) lub ringi zjazdowe (rz).
W skale Tomaszówek znajduje się Jaskinia na Tomaszówkach Dolnych.

</doc>
<doc id="5117353" url="https://pl.wikipedia.org/wiki?curid=5117353" title="Koi nanka No thank you!">
Koi nanka No thank you!

 – dwudziesty czwarty singel japońskiego zespołu NMB48, wydany w Japonii 18 listopada 2020 roku przez laugh out loud records.
Singel został wydany w pięciu edycjach: czterech CD+DVD (Type A, Type B, Type C, limitowanej) oraz „teatralnej” (CD). Osiągnął 1 pozycję w rankingu Oricon i pozostał na liście przez 13 tygodni. Singel zdobył status złotej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="5117354" url="https://pl.wikipedia.org/wiki?curid=5117354" title="Stanisław Józef Ochocki">
Stanisław Józef Ochocki

Stanisław Józef Ochocki herbu Ostoja (zm. 22 sierpnia 1793) – cześnik mozyrski, deputat do trybunału lubelskiego z ziemi łukowskiej, elektor króla Stanisława Augusta Poniatowskiego, marszałek dworu hetmana polnego litewskiego Józefa Sosnowskiego, dziedzic dóbr Ryszki (Ryżki) w ziemi łukowskiej oraz wsi Sidaczówka koło Cudnowa na Wołyńu.
Życiorys.
Stanisław Józef Ochocki pochodził ze szlacheckiej rodziny pieczętującej się herbem Ostoja, należącej do rodu heraldycznego Ostojów (Mościców), której wsią gniazdową są zapewne Ochocice koło Kamieńska w dawnym województwie sieradzkim. O jego rodzinie wspomniał Kasper Niesiecki w "Herbarzu Polskim". 
Stanisław Józef Ochocki miał w ziemi łukowskiej dziedziczną wieś Ryszki (Ryżki), skąd jego rodzina przeniosła się na Wołyń. Tam Ochocki kupił wieś Sidaczówka. Ożenił się z Eufrozyną z Suszczewiczów, z którą miał syna Jana Duklana. Jego drugą żoną była Bukarówna, siostra sędziego ziemskiego żytomierskiego Adama Bukara. Bratem Stanisława Ochockiego był ks. Józefat Ochocki, opat bazylianów w Owruczu, doktor teologii, rektor szkół bazyliańskich, znany pamiętnikarz.
Stanisław Józef Ochocki angażował się w sprawy publiczne. Posłował na sejm elekcyjny w roku 1764 (oddał głos z województwa kijowskiego na Stanisława Poniatowskiego). Był związany z dworem hetmana polnego litewskiego Józefa Sylwestera Sosnowskiego, piastując stanowisko marszałka dworu. Sprawował także funkcję deputata do trybunału lubelskiego z ziemi łukowskiej oraz urząd cześnika mozyrskiego.

</doc>
<doc id="5117356" url="https://pl.wikipedia.org/wiki?curid=5117356" title="Mateu Morey">
Mateu Morey

Mateu Jaume Morey Bauzà (ur. 2 marca 2000 w Palmie) – hiszpański piłkarz występujący na pozycji obrońcy w niemieckim klubie Borussia Dortmund. Wychowanek FC Barcelony. Młodzieżowy reprezentant Hiszpanii

</doc>
<doc id="5117357" url="https://pl.wikipedia.org/wiki?curid=5117357" title="Dejana Kostadinowa">
Dejana Kostadinowa

Dejana Georgiewa Kostandinowa, (ur. 26 marca 1971 w Burgasie) – bułgarska prawniczka i urzędniczka państwowa, w 2013 wicepremier oraz minister pracy i polityki społecznej, od 2015 do 2016 dyrektor gabinetu w kancelarii prezydenta Bułgarii.
Życiorys.
W 1994 ukończyła prawo na Uniwersytecie Sofijskim im. św. Klemensa z Ochrydy. Uzyskała następnie uprawnienia adwokata i praktykowała w tym zawodzie. W 2001 zatrudniona w państwowej agencji zajmującej się ochroną dzieci (DAZD), gdzie kierowała działem prawnym i komunikacji, a następnie dyrekcją ds. kontroli. W 2007 została dyrektorem departamentu w ministerstwie rozwoju regionalnego i robót publicznych, odpowiadała za kontrolę realizacji programów unijnych. Od 2009 do 2011 pełniła funkcję doradczyni premiera Bojka Borisowa. Następnie zajmowała stanowisko wiceministra pracy i polityki społecznej (2011–2012) oraz sekretarza stanu ds. polityki społecznej młodzieży i sportu w kancelarii prezydenta (2012–2013, 2013–2015). W marcu 2013 została wicepremierem oraz ministrem pracy i polityki społecznej w przejściowym gabinecie Marina Rajkowa, funkcje te pełniła do maja tegoż roku. W grudniu 2015 objęła stanowisko dyrektora gabinetu w administracji prezydenta Rosena Plewneliewa. W 2016 uzyskała nominację na stałego przedstawiciela Bułgarii przy biurze ONZ oraz przy innych organizacjach międzynarodowych w Genewie.

</doc>
<doc id="5117359" url="https://pl.wikipedia.org/wiki?curid=5117359" title="Poema Faktu">
Poema Faktu

Poema Faktu – polski zespół hiphopowy pochodzący z Chrzanowa i działający w latach 1998-2001.
Biografia.
Jego twórcy inspirowali wykonawcami takimi jak Public Enemy, KRS ONE i ICE-T. Już w 1991 założyli projekt The Guys From the Rap Street, a następnie Podziemie/BMS (Banda Muodyh Squrvysynuf), Kolektyf. W 1999 powstała Poema Faktu. Liderem zespołu i głównym głosem był Dany Tego. 
Zespół w latach 1999-2001 wydał trzy płyty. Według Culture.pl, Poema Faktu reprezentowała rap "punkowy, głośny, polityczny, miejscami przeintelektualizowany". W warstwie muzycznej nawiązywali do funku, ukrytego pod brudem i niską jakością. 
Utwór "Plazzma Dagha" z 1999 trafił do "Antologii polskiego rapu" wydanej przez Narodowe Centrum Kultury. 
W 2011 zespół znalazł się na 3 miejscu w zestawieniu 10 najbardziej oryginalnych zespołów hiphopowych portalu Popkiller.pl. 
Cytaty z twórczości zespołu wykorzystywali m.in. Grammatik, Pezet i Dinal.
Dyskografia.
Na podstawie materiału źródłowego:

</doc>
<doc id="5117364" url="https://pl.wikipedia.org/wiki?curid=5117364" title="Ionel Drîmbă">
Ionel Drîmbă



</doc>
<doc id="5117366" url="https://pl.wikipedia.org/wiki?curid=5117366" title="Władimir Penew">
Władimir Penew

Władimir Nikonow Penew, (ur. 24 października 1958 w Sofii) – bułgarski aktor teatralny i filmowy, w 2013 minister kultury.
Życiorys.
Syn dziennikarza Nikoli Penewa. Absolwent Narodowej Akademii Sztuk Teatralnych i Filmowych w Sofii (1982). Został później wykładowcą na tej uczelni oraz na Nowym Uniwersytecie Bułgarskim. Wystąpił w licznych spektaklach teatralnych i produkcjach filmowych. Był aktorem teatrów w Sofii i Warnie, występował w krajowych produkcjach filmowych i telewizyjnych (m.in. "Śmieć", "Agent pod przykryciem", "I Gospod sleze da ni widi" oraz "Love.net"). Laureat krajowych nagród teatralnych. Od lat 80. zajmował się także dubbingiem, prowadził również programy telewizyjne. W marcu 2013 objął funkcję ministra kultury w przejściowym gabinecie Marina Rajkowa, którą pełnił do maja tegoż roku.

</doc>
<doc id="5117370" url="https://pl.wikipedia.org/wiki?curid=5117370" title="Czarna Woda (dopływ Bałtyku)">
Czarna Woda (dopływ Bałtyku)



</doc>
<doc id="5117376" url="https://pl.wikipedia.org/wiki?curid=5117376" title="Getaway (singel)">
Getaway (singel)



</doc>
<doc id="5117393" url="https://pl.wikipedia.org/wiki?curid=5117393" title="Trophoniphila">
Trophoniphila

Trophoniphila – rodzaj widłonogów z rodziny Chondracanthidae. Nazwa naukowa tego rodzaju skorupiaków została opublikowana w 1885 roku przez szkockiego biologa Williama Carmichaela M'Intosha.

</doc>
<doc id="5117398" url="https://pl.wikipedia.org/wiki?curid=5117398" title="Getaway">
Getaway



</doc>
<doc id="5117422" url="https://pl.wikipedia.org/wiki?curid=5117422" title="Erzsebet Szenyan">
Erzsebet Szenyan



</doc>
<doc id="5117438" url="https://pl.wikipedia.org/wiki?curid=5117438" title="Dystrykt Halle-Vilvoorde">
Dystrykt Halle-Vilvoorde



</doc>
<doc id="5117441" url="https://pl.wikipedia.org/wiki?curid=5117441" title="Kraków dla Mieszkańców">
Kraków dla Mieszkańców

Kraków dla Mieszkańców (do 2019 Logiczna Alternatywa dla Krakowa) – krakowska organizacja pozarządowa założona w grudniu 2014 r. przez przedsiębiorcę i byłego posła Łukasza Gibałę, także klub radnych w Radzie Miasta Krakowa.
Stowarzyszenie skupia się na monitorowaniu działalności i decyzji władz Krakowa oraz na proponowaniu rozwiązań mających na celu poprawę jakości życia w mieście. Organizuje akcje społeczne, oferuje bezpłatną pomoc prawną w ramach „Pogotowia Obywatelskiego” oraz „Zieloną linię”, poprzez którą Krakowianie mogą zgłaszać podejrzaną wycinkę drzew.
Kraków dla Mieszkańców to także klub radnych w Radzie Miasta Krakowa, oprócz Łukasza Gibały mandaty uzyskali Łukasz Maślona i Jan Pietras, dzięki któremu składane są projekty uchwał i interwencji w ważnych dla mieszkańców sprawach oraz think tank doradzający radnym, złożony z ekspertów i lokalnych aktywistów.
Stowarzyszenie wydaje także dwumiesięcznik pod nazwą „Kraków dla Mieszkańców”.
Działania.
W latach 2017–2021 prowadzone były również bezpłatne warsztaty szycia maseczek antysmogowych, budowania oczyszczaczy powietrza DIY; w ręce Krakowian trafiło także kilkaset domków dla jeży i jerzyków.
Stowarzyszenie wydaje także bezpłatny dwumiesięcznik „Kraków dla Mieszkańców” (ISSN 2657-4977), w którym opisuje bieżące, ważne tematy z życia miasta.
Program.
Najważniejsze postulaty programowe stowarzyszenia dotyczą zrównoważonego rozwoju miasta, który obejmuje lepsze projektowanie przestrzeni, które zatrzyma dotychczasową, chaotyczną zabudowę, zwiększanie terenów zielonych, walkę ze smogiem, tworzenie przejrzystego i sprawnego urzędu oraz rozwój gospodarki kreatywnej i bezpłatną komunikację miejską dla osób płacących podatki w Krakowie. Wszystkie postulaty stowarzyszenia są dokładnie zbudżetowane oraz mają pokrycie w budżecie miasta.
Władze.
Stowarzyszeniem zarządza trzyosobowy zarząd:

</doc>
<doc id="5117444" url="https://pl.wikipedia.org/wiki?curid=5117444" title="Henryk Gdawiec">
Henryk Gdawiec

Henryk Gdawiec (ur. 7 kwietnia 1950 w Piekarach Śląskich, zm. 25 czerwca 2016 w Tychach) – polski piłkarz grający na pozycji obrońcy, trener. Zawodnik górnośląskich klubów.
Kariera piłkarska.
Polonia Bytom.
Henryk Gdawiec karierę piłkarską rozpoczął w juniorach Polonii Piekary Śląskie, w której również rozpoczął karierę profesjonalną.
W 1968 roku został zawodnikiem Polonii Bytom, w barwach której 23 marca 1969 roku w przegranym 1:0 meczu wyjazdowym z Zagłębiem Wałbrzych zadebiutował w ekstraklasie. W sezonie 1968/1969 rozegrał 2 mecze ligowe, natomiast "Królowa Śląska" zakończyła rozgrywki ligowe na 3. miejscu. W następnych latach był już kluczowym zawodnikiem klubu, z którym w sezonie 1972/1973 dotarł do finału Pucharu Polski, w którym 17 czerwca 1973 roku na Stadionie im. 22 lipca w Poznaniu przegrał po serii rzutów karnych 2:4 (po dogrywce 0:0) z Legią Warszawa. Z klubu odszedł po jego spadku z ekstraklasy w sezonie 1975/1976.
GKS Tychy.
Następnym klubem w karierze Gdawca było GKS Tychy, w sezonie 1976/1977 dotarł do ćwierćfinału Pucharu Polski, w którym przegrało 2:1 z Legią Warszawa oraz grał w Pucharze UEFA, w którym "Tyszanie" zakończyli rozgrywki już po pierwszej rundzie po przegranej rywalizacji z naszpikowanym gwiazdami niemieckim FC Köln (0:2, 1:1), w którym wówczas grali m.in.: Heinz Flohe, Wolfgang Overath, Harald Schumacher. Natomiast w ekstraklasie zajął przedostatnie – 15. miejsce w tabeli ligowej i tym samym spadł do II ligi. Z klubu odszedł po sezonie 1980/1981.
Polonia Łaziska Górne.
Następnie został zawodnikiem Polonii Łaziska Górne, z którym w sezonie 1981/1982 dotarł do 1/16 finału Pucharu Polski, w którym przegrało 0:2 z Zagłębiem Sosnowiec, a po sezonie 1986/1987 zakończył karierę piłkarską.
Łącznie w ekstraklasie rozegrał 199 meczów, w których zdobył 6 goli.
Kariera trenerska.
Henryk Gdawiec po zakończeniu kariery piłkarskiej trenował w występującej wówczas w klasie B rezerwy Polonii Łaziska Górne, z którą awansował do klasy A.
Życie prywatne.
Henryk Gdawiec mieszkał w Tychach na osiedlu H, piętro niżej od kolegi z GKS Tychy – Kazimierza Szachnitowskiego. Pracował w firmie ochroniarskiej. Zmarł 25 czerwca 2016 roku w Tychach po długiej chorobie.

</doc>
<doc id="5117454" url="https://pl.wikipedia.org/wiki?curid=5117454" title="Przewodnictwo kostne">
Przewodnictwo kostne

Przewodnictwo kostne – zjawisko przewodzenia dźwięku za pośrednictwem kości czaszki. W tym procesie dźwięk odbierany jest bez konieczności blokowania kanału słuchowego. Przenoszenie dźwięku poprzez przewodnictwo kostne występuje w sposób ciągły, ponieważ kości przenoszą wibracje z pomocą fal dźwiękowych – w szczególności kości w czaszce – chociaż przeciętny człowiek z trudem może odróżnić dźwięk przekazywany za pośrednictwem kości od dźwięku przenoszonego drogą powietrzną przez kanał słuchowy. Przewodnictwo kostne może być stosowane jako metoda leczenia niektórych rodzajów upośledzenia słuchu, jednak coraz częściej ta technologia jest wykorzystywana przez osoby zdrowe w celach rozrywkowych, a dokładniej w słuchawkach transmitujących dźwięk poprzez przewodnictwo kostne. Warto dodać, że kości na ogół w lepszym stopniu przewodzą dźwięki o niższej częstotliwości, niż te o wyższej.
Przewodnictwo kostne stanowi jedną z przyczyn różnic w odbiorze głosu danej osoby przez nią samą oraz jej otoczenie. Człowiek postrzega własny głos jako niższy, niż ten, który słyszą inni. Jest to również powodem, dla którego głos na nagraniach brzmi inaczej – wydaje się wyższy.
Opis zjawiska.
Badacze zauważają, że zjawisko odczuwania dźwięku poprzez wibracje zostało poznane już w XIX w. Dopiero później określono je mianem przewodnictwa kostnego. 
Uczeni dowodzą, że odbieranie dźwięku poprzez przewodnictwo kostne możliwe jest dzięki kilku czynnikom. Spośród nich za najważniejszy uważają bezwładność śródchłonki, czyli płynu znajdującego się wewnątrz przewodu ślimakowego. Zauważają także, że niektóre choroby, w tym choroby ucha środkowego, mogą wpływać na odbiór przewodnictwa kostnego.
Jak pisze lek. Małgorzata Bielińska, dźwięk może docierać do ludzkiego narządu słuchu na dwa sposoby. Pierwszym z nich jest fala przenoszona przez powietrze, drugi natomiast stanowi przewodnictwo kostne. Specjalistka podkreśla, że w warunkach fizjologicznych dla zdrowego człowieka przenoszenie fal drogą powietrzną jest metodą najbardziej naturalną. Zauważa jednak fakt szerokiego wykorzystania tego zjawiska w medycynie, w tym w diagnostyce problemów ze słuchem, a także w ich leczeniu.
Przewodnictwo kostne a badanie słuchu.
Badania przewodnictwa kostnego przeprowadzane są w celu określenia ubytku słuchu. Wyróżnia się dwa rodzaje takich badań:
W przypadku próby Webera wprawiony w drganie kamerton przykładany jest do czubka głowy. Drgania kamertonu wyzwalają dźwięk, który – jak określają to Radosław Kaźmierski i Adam Niezgoda – „powinien być słyszalny symetrycznie +w głowie+”. Lepsze słyszenie tego dźwięku może objawiać się po przeciwnych stronach głowy w zależności od rodzaju zaburzenia. Przy zaburzeniach typu odbiorczego wyraźniejszy odbiór dźwięku ma miejsce tam, gdzie niedosłuch nie występuje, natomiast zaburzenia typu przewodzeniowego powodują lepszą słyszalność po stronie z niedosłuchem.
Z kolei, aby przeprowadzić próbę Rinnego, należy umieścić drgający kamerton na wyrostku sutkowym, co pozwala zbadać konkretnie przewodnictwo kostne. Kiedy dźwięk przestaje być słyszany, a kamerton wciąż drga, stroik przenoszony jest tak, by znajdował się bardzo blisko ucha – to sprawdza przewodnictwo powietrzne. Jeżeli pacjent jest zdrowy lub cierpi na zaburzenia słuchu typu odbiorczego, dźwięk przenoszony drogą powietrzną słyszany jest dłużej (u pacjentów z sensoneuronalną utratą słuchu wynik próby może być fałszywie ujemny). W obliczu nieprawidłowości w słyszeniu, dłużej odbierany jest dźwięk poprzez przewodnictwo kostne.
Przewodnictwo kostne w komunikacji i nawigacji.
Wśród przykładów wykorzystania przewodnictwa kostnego można wymienić specjalne zestawy do komunikacji podwodnej wykorzystywane przez nurków. „Głośniki” mają postać powleczonych gumą piezoelektrycznych dysków o średnicy ok. 4 cm i grubości 6 mm, połączonych dobrze izolowanym kablem. Głośnik umieszcza się na kości znajdującej się za uchem. Dźwięk odbierany przez nurka wydaje się pochodzić z wnętrza jego głowy.
Zauważono ponadto, że przewodnictwo kostne można wykorzystać w nawigacji osób niewidomych. Urządzenie, które miałoby pomagać niewidomym docierać do celu, bazowałoby m.in. na lokalizacji dźwięków z wykorzystaniem przewodnictwa kostnego w obydwu uszach, a także wydawałoby wskazówki głosowe. To odkrycie japońskiego naukowca pokazało, że czas, w którym niewidomy dotarłby do swojego celu dzięki nawigacji wykorzystującej przewodnictwo kostne, jest krótszy, niż w przypadku samych wskazówek głosowych.
Przewodnictwo kostne w muzyce i rozrywce.
Najprostszym przykładem zastosowania przewodnictwa kostnego w muzyce są widełki strojowe znane szerzej jako kamerton, stosowany przez instrumentalistów do strojenia instrumentów strunowych i wokalistów do znalezienia dźwięku a1 (znajdującego się w oktawie razkreślnej). Dźwięk kamertonu emitowany jest w częstotliwości 440 Hz (440 drgań na sekundę) – zostało to znormalizowane w 1939 r. w ramach międzynarodowego porozumienia. Aby uzyskać efekt przewodnictwa kostnego, podstawę standardowego kamertonu widełkowego po lekkim uderzeniu umieszcza się między tylnymi zębami. Tym sposobem osoba, która stroi instrument, wciąż słyszy dźwięk z kamertonu „w głowie” i nie musi przerywać pracy nad strojeniem instrumentu. Mówi się, że sam Ludwig van Beethoven korzystał z kamertonu po utracie słuchu: jeden koniec stroika umieszczał w ustach, a drugi opierał o fortepian.
Technologia przewodnictwa kostnego odnalazła się także w przemyśle audiofonicznym, a ściślej: w produkcji słuchawek. W przeciwieństwie do standardowych rozwiązań dousznych i dokanałowych, w przypadku których użytkownik umieszcza w środku ucha niewielkich rozmiarów głośniczek, a dźwięk transmitowany jest drogą powietrzną, słuchawki, których działanie opiera się na przewodnictwie kostnym, charakteryzuje taki sposób transmisji dźwięku, który nie pozwala na to, by otoczenie słyszało dźwięk odbierany przez użytkownika sprzętu. Rezonatorem jest więc w tym przypadku struktura kości czaszki: zostają one wprawione w drgania o określonych częstotliwościach i dzięki temu są w stanie transmitować dźwięk w kierunku ucha wewnętrznego.
Słuchawki tego rodzaju umieszcza się ponadto na kościach policzkowych przed uchem, a nie w jego wnętrzu. Umożliwiają zatem odbiór dźwięków z otoczenia bez konieczności wyłączania muzyki lub audycji. Są dzięki temu bezpieczne, co wpływa na możliwość używania ich nawet podczas wyścigów na drodze. Organizacja England Athletics, podległa brytyjskiej narodowej federacji lekkoatletycznej, zatwierdziła je w tym celu. Podkreśla przy tym, że zasady wykluczają stosowanie słuchawek dousznych podczas wyścigów, w czasie, w którym drogi pozostają w użyciu. Biegacze mogą słuchać muzyki, a jednocześnie docierają do nich dźwięki otoczenia, w tym sygnały ostrzegawcze i te emitowane przez pojazdy uprzywilejowane.

</doc>
<doc id="5117455" url="https://pl.wikipedia.org/wiki?curid=5117455" title="Łuczek">
Łuczek

Łuczek (również "Kanał Gliczarowski") – kanał; dopływ Trześniówki. Łuczek wpada do Trześniówki w okolicach Ślęzaków, zaś jego źródło znajduje się w pobliżu Knapów i Zachwiejowa niedaleko stacji Wola Baranowska LHS. Jednym z dopływów Łuczka jest Knapski Rów.
Łuczek przepływa między innymi przez Knapy, Wole Baranowską i Ślęzaki.

</doc>
<doc id="5117462" url="https://pl.wikipedia.org/wiki?curid=5117462" title="Tomasz Sikorski (artysta plastyk)">
Tomasz Sikorski (artysta plastyk)



</doc>
<doc id="5117464" url="https://pl.wikipedia.org/wiki?curid=5117464" title="Protesty na Kubie (2021)">
Protesty na Kubie (2021)

Protesty na Kubie w 2021 roku – seria protestów przeciwko rządowi kubańskiemu i rządzącej Komunistycznej Partii Kuby w stolicy Kuby, które rozpoczęły się 11 lipca 2021 r. Zostały spowodowane niedostatkiem żywności i leków oraz reakcją rządu na odradzającą się pandemię COVID-19 na Kubie. Do środy (14 lipca) potwierdzono śmierć jednego mężczyzny, który zginął w momencie walki z policją na przedmieściach kubańskiej stolicy – Hawany. Według grupy Cubalex zatrzymano ok. 150 ludzi. Nieznany jest los 187 osób. Rząd Diaza-Canela zablokował także tymczasowo dostęp do niektórych serwisów internetowych.
Demonstracje zostały opisane przez "20 Minutos" jako największe protesty antyrządowe od czasu Maleconazo w sierpniu 1994 r.

</doc>
<doc id="5117467" url="https://pl.wikipedia.org/wiki?curid=5117467" title="Teodoros Kontidis">
Teodoros Kontidis

Teodoros Kontidis SJ ur. (11 marca 1956 w Salonikach) – grecki duchowny rzymskokatolicki, arcybiskup Aten oraz administrator apostolski Rodosu od 2021.
Życiorys.
Święcenia kapłańskie otrzymał 9 października 1988 w zgromadzeniu jezuitów. Początkowo pracował jako wikariusz, a następnie jako proboszcz zakonnej parafii w Atenach. W 1995 złożył śluby wieczyste, a następnie pełnił funkcje m.in. duszpasterza młodzieży, przełożonego klasztoru jezuickiego w Atenach oraz proboszcza parafii w Patrasie.
14 lipca 2021 papież Franciszek mianował go ordynariuszem archidiecezji Aten. Jednocześnie został administratorem apostolskim wakującej archidiecezji Rodosu. Sakry udzielił mu 18 września 2021 arcybiskup Sewastianos Rosolatos.

</doc>
<doc id="5117470" url="https://pl.wikipedia.org/wiki?curid=5117470" title="Theodoros Kontidis">
Theodoros Kontidis



</doc>
<doc id="5117471" url="https://pl.wikipedia.org/wiki?curid=5117471" title="Julian Popow">
Julian Popow

Julijan Georgiew Popow, (ur. 21 września 1959 w Sofii) – bułgarski dziennikarz, pisarz, tłumacz i konsultant, w 2013 minister ochrony środowiska i zasobów wodnych.
Życiorys.
Ukończył filologię bułgarską na Uniwersytecie Sofijskim im. św. Klemensa z Ochrydy. Pracował jako dziennikarz i recenzent w bułgarskich gazetach, w latach 1985–1990 zatrudniony w redakcji magazynu „Fakeł”. W tym okresie przełożył na bułgarski dzieła Daniiła Charmsa i Dmitrija Prigowa, był edytorem kolekcji dzieł Władimira Wysockiego. Prowadził galerię artystyczną we własnym mieszkaniu. Po 1989 był też dyrektorem muzeum im. Angeła Karalijczewa i dyrektorem wykonawczym Nowego Uniwersytetu Bułgarskiego. W 1994 wyemigrował na stałe do Londynu; uzyskał brytyjskie obywatelstwo, z którego zrezygnował w 2013. Zajął się publicystyczną, opublikował jako autor i współautor kilka książek. W 2006 założył bloga o tematyce politycznej. Wstąpił do Partii Konserwatywnej, dwukrotnie kandydował w wyborach samorządowych w Londynie. Jego artykuły dotyczące m.in. głównie polityki europejskiej, energii i zrównoważonego rozwoju publikowano m.in. w „Gazecie Wyborczej”, „Dzienniku”, „Financial Times” i „European Voice” oraz w serwisach internetowych BBC i Al-Dżaziry. Działał w organizacjach pozarządowych zajmujących się zrównoważonym rozwojem, ochroną środowiska i szkoleniami osób publicznych, występował jako przeciwnik dyskryminacji Romów. Został niezależnym konsultantem, z którego usług korzystały m.in. Komisja Europejska, Rada Europy, Europejski Bank Odbudowy i Rozwoju oraz Bank Światowy.
W marcu 2013 objął stanowisko ministra ochrony środowiska i zasobów wodnych w przejściowym gabinecie Marina Rajkowa; zajmował je do maja tegoż roku.
Życie prywatne.
Żonaty, ma dwoje dzieci.

</doc>
<doc id="5117472" url="https://pl.wikipedia.org/wiki?curid=5117472" title="Julijan Popow">
Julijan Popow



</doc>
<doc id="5117477" url="https://pl.wikipedia.org/wiki?curid=5117477" title="Citroën AX Sport">
Citroën AX Sport



</doc>
<doc id="5117478" url="https://pl.wikipedia.org/wiki?curid=5117478" title="Bo Rotundo">
Bo Rotundo



</doc>
<doc id="5117479" url="https://pl.wikipedia.org/wiki?curid=5117479" title="Johnny Prime">
Johnny Prime



</doc>
<doc id="5117480" url="https://pl.wikipedia.org/wiki?curid=5117480" title="Johnny Curtis">
Johnny Curtis



</doc>
<doc id="5117481" url="https://pl.wikipedia.org/wiki?curid=5117481" title="Peugeot 106 XSI">
Peugeot 106 XSI



</doc>
<doc id="5117482" url="https://pl.wikipedia.org/wiki?curid=5117482" title="Trophoniphila bradyi">
Trophoniphila bradyi

Trophoniphila bradyi – gatunek widłonogów z rodziny Buproridae. Nazwa naukowa tego gatunku skorupiaków została opublikowana w 1885 roku przez szkockiego biologa Williama Carmichaela M'Intosha.

</doc>
<doc id="5117484" url="https://pl.wikipedia.org/wiki?curid=5117484" title="Zapurze">
Zapurze



</doc>
<doc id="5117485" url="https://pl.wikipedia.org/wiki?curid=5117485" title="Zapurwy">
Zapurwy



</doc>
<doc id="5117486" url="https://pl.wikipedia.org/wiki?curid=5117486" title="Indocyclopina langi">
Indocyclopina langi

Indocyclopina langi – gatunek widłonogów z rodziny Buproridae. Nazwa naukowa tego gatunku skorupiaków została opublikowana w 1957 roku przez indyjskiego zoologa S. Krishnaswamy.

</doc>
<doc id="5117489" url="https://pl.wikipedia.org/wiki?curid=5117489" title="Wielkie Sioło (rejon szarkowszczyński)">
Wielkie Sioło (rejon szarkowszczyński)

Wielkie Sioło (; ) – agromiasteczko na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Dawniej używana nazwa – Wielka Wieś.
Historia.
W czasach zaborów wieś w gminie Ihumenowo, w powiecie dzisieńskim, w guberni wileńskiej Imperium Rosyjskiego. Pod koniec XIX wieku własność ks. Puzynów.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 401 osób, 10 było wyznania rzymskokatolickiego, 307 prawosławnego, 80 staroobrzędowego a 4 mojżeszowego. Jednocześnie 5 mieszkańców zadeklarowało polską a 396 białoruską przynależność narodową. Było tu 74 budynków mieszkalnych. W 1931 w 81 domach zamieszkiwało 429 osób.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.
Urodził się tu Michaś Zuj – białoruski działacz narodowy.

</doc>
<doc id="5117492" url="https://pl.wikipedia.org/wiki?curid=5117492" title="Korczakowie (ród heraldyczny)">
Korczakowie (ród heraldyczny)



</doc>
<doc id="5117494" url="https://pl.wikipedia.org/wiki?curid=5117494" title="Białokrowiak gorzki">
Białokrowiak gorzki

Białokrowiak gorzki ("Leucopaxillus gentianeus" (Quél.) Kotl.) – gatunek grzybów należący do rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: "Leucopaxillus, Tricholomataceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go Lucien Quélet w 1873 r. nadając mu nazwę "Clitocybe gentianea". Obecną, uznaną przez Index Fungorum nazwę nadał František Kotlaba w 1966 r. 
Nazwę polską nadali Barbara Gumińska i Władysław Wojewoda w 1983 r.
Występowanie i siedlisko.
Znane jest występowanie białokrowiaka gorzkiego w Ameryce Północnej i Środkowej, Europie i Republice Południowej Afryki. Władysław Wojewoda w zestawieniu wielkoowocnikowych grzybów podstawkowych Polski przytacza 10 stanowisk z uwagą, że rozprzestrzenienie i stopień zagrożenia tego gatunku nie są znane. 
W Polsce notowany był w lasach mieszanych, na ziemi. Owocniki od sierpnia do października.
Morfologia.
O szerokości 5–11 cm, początkowo wypukły, potem rozszerzający się do płasko wypukłego, czasami z szerokim garbkiem. Brzeg początkowo podwinięty, potem wygięty, od gładkiego do wyraźnie żłobionego. Powierzchnia gładka, sucha, matowa, czerwonawobrązowa do cynamonowobrązowej, brzeg jaśniejszy.
Gęste, zbiegające ząbkiem, wąskie, początkowo białe, potem kremowe.
Wysokość 4–8 cm, szerokość 1–2,5 cm, równy lub zwężający się ku powiększonej podstawie. Powierzchnia biała, gładka, czasami z brązowawymi plamami u podstawy. Podstawa z gęstą, białą grzybnią. Po uciśnięciu ciemnieje.
Gruby, biały. Smak gorzki, zapach zwykle nieprzyjemny.
Wysyp zarodników biały. Zarodniki o kształcie od szeroko elipsoidalnego do prawie kulistego, 4–6 × 3–4 µm, kolczaste z kolcami o wysokości poniżej 0,5 µm, amyloidalne. Trama blaszek mniej więcej równoległa. Podstawki 4-sterygowe. Pleurocystyd brak. Cheilocystydy 20–40 × 1–4 µm; cylindryczne, wygięte, wrzecionowate lub lekko nieregularne, bezbarwne i gładkie. Strzępki w skórce żółtawe lub brązowe w KOH, ich strzępki o szerokości 5–7,5 µm ze sprzążkami, gładkie lub inkrustowane brązowym pigmentem; komórki końcowe cylindryczne z zaokrąglonymi wierzchołkami.
Gatunki podobne.
Młode owocniki białokrowiaka gorzkiego można łatwo odróżnić od innych gatunków tego rodzaju na podstawie koloru kapelusza, który jest ciemnobrązowy – ale starsze, wyblakłe okazy mogą być mniej lub bardziej nie do odróżnienia od innych grzybów rodzaju "Leucopaxillus". Początkujący mogą pomylić nawet młode okazy z różnymi powierzchownie podobnymi grzybami z rodzajów "Russula" (gołąbek) i "Tricholoma" (gąska). Mikroskopowo białokrowiak gorzki odróżnia się wymiarami zarodników i występowaniem inkrustujących brązowych pigmentów na strzępkach skórki.

</doc>
<doc id="5117495" url="https://pl.wikipedia.org/wiki?curid=5117495" title="Leucopaxillus gentianeus">
Leucopaxillus gentianeus



</doc>
<doc id="5117498" url="https://pl.wikipedia.org/wiki?curid=5117498" title="Wincentowo (rejon szarkowszczyński)">
Wincentowo (rejon szarkowszczyński)

Wincentowo – dawny folwark. Obecnie część wsi Józefowo na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 15 osób, wszystkie były wyznania rzymskokatolickiego. Jednocześnie 14 mieszkańców zadeklarowało polską a 1 białoruską przynależność narodową. Był tu 1 budynek mieszkalny. W 1931 w 1 domu zamieszkiwało 4 osoby.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5117502" url="https://pl.wikipedia.org/wiki?curid=5117502" title="Paweł Janduda">
Paweł Janduda

Paweł Janduda (ur. 19 lutego 1956 w Chorzowie) – polski piłkarz grający na pozycji napastnika. Syn Henryka, bratanek Józefa.
Kariera piłkarska.
Wczesna kariera.
Paweł Janduda karierę piłkarską rozpoczął w 1970 roku w juniorach Stadionu Śląskiego Chorzów, w których grał do 1974 roku.
Kariera w Polsce.
Następnie został zawodnikiem ROW Rybik, w barwach którego 6 kwietnia 1974 roku w przegranym 2:1 meczu wyjazdowym z Polonią Bytom zadebiutował w ekstraklasie, zastępując w 2. połowie meczu Henryka Zdebela. W sezonie 1974/1975 wraz z drużyną rezerw dotarł do finału Pucharu Polski, w którym "Zielono-Czarni" 1 maja 1975 roku na Stadionie Cracovii w Krakowie przegrali po serii rzutów karnych 3:2 (po dogrywce 0:0) ze Stalą Rzeszów (Janduda nie grał w finale), natomiast w sezonie 1976/1977 zajmując ostatnie – 16. miejsce, spadł z klubem do II ligi gr. południowej, a po sezonie 1977/1978 po zajęciu zaledwie 5. miejsca w rozgrywkach ligowych odszedł z klubu.
Następnymi klubami w karierze Jandudy były: Polonia Bytom (1978–1980) oraz Górnik Zabrze (1980–1982).
W latach 1982-1987 reprezentował barwy występującej wówczas w Grupie 2 II ligi Górnika Knurów, z którym w sezonie 1986/1987 był bliski awansu do ekstraklasy, jednak przegrał w barażach decydującą rywalizację ze Stalą Stalowa Wola (2:1, 0:2).
Kariera za granicą.
Następnie wyjechał do Australii, gdzie w latach 1988-1990 grał w polonijnym klubie - Polonia Sydney, a w 1990 roku został zawodnikiem niemieckiego TuS Ahlen, w którym w 1994 roku zakończył karierę piłkarską.
Łącznie w ekstraklasie rozegrał 115 meczów, w których zdobył 24 gole.
Życie prywatne.
Paweł Janduda jest synem piłkarza, reprezentanta kraju – Henryka (1924–2008) oraz bratankiem Józefa (ur. 1942) – również piłkarza.

</doc>
<doc id="5117504" url="https://pl.wikipedia.org/wiki?curid=5117504" title="Kościół kalwiński w Orzeszkowie">
Kościół kalwiński w Orzeszkowie

Kościół kalwiński w Orzeszkowie – dawna świątynia protestancka znajdująca się we wsi Orzeszkowo, w powiecie międzychodzkim, w województwie wielkopolskim.
Jest to świątynia murowana wzniesiona około 1861 roku. W 2001 roku na podstawie nakazu konserwatorskiego ze środków ówczesnej Agencji Własności Rolnej Skarbu Państwa został wykonany remont zabezpieczający polegający na kapitalnym remoncie więźby dachowej, założeniu nowego pokrycia z dachówki karpiówki, wykonaniu nowej sygnaturki, założeniu opierzeń, rynien i rur spustowych, a także ażurowym zamurowaniu otworów okiennych. Budowla jest zabezpieczona przed dostępem osób postronnych. Kościół jest własnością prywatną i nie jest wykorzystywany.

</doc>
<doc id="5117506" url="https://pl.wikipedia.org/wiki?curid=5117506" title="Załamanie (Białoruś)">
Załamanie (Białoruś)

Załamanie – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 10 osób.
Wierni należeli do parafii rzymskokatolickiej w Hermanowiczach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5117508" url="https://pl.wikipedia.org/wiki?curid=5117508" title="Zamianpole">
Zamianpole

Zamianpole – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 1 domu zamieszkiwało 7 osób.

</doc>
<doc id="5117510" url="https://pl.wikipedia.org/wiki?curid=5117510" title="Armando Rami">
Armando Rami

Armando Rami (ur. 24 września 1997 w Burrel) – albański piłkarz występujący na pozycji obrońcy w klubie KS Kastrioti.
Statystyki kariery.
"Stan na 14 lipca 2021"

</doc>
<doc id="5117525" url="https://pl.wikipedia.org/wiki?curid=5117525" title="Jan Sroka">
Jan Sroka

Jan Sroka (ur. 24 października 1946 w Chorzowie) – polski piłkarz grający na pozycji obrońcy.
Kariera piłkarska.
Polonia Bytom.
Jan Sroka do 1967 roku reprezentował barwy Polonii Bytom, w barwach której 13 listopada 1966 roku w przegranym 0:1 meczu domowym z Pogonią Szczecin zadebiutował w ekstraklasie.
Gwardia Warszawa.
Następnie został zawodnikiem Gwardia Warszawa, w której występował aż do zakończenia kariery piłkarskiej w 1979 roku, a także odnosił największe sukcesy w karierze piłkarskiej: 3. miejsce w ekstraklasie w sezonie 1972/1973, finał Pucharu Polski 1973/1974 (przegrana w finale 2:0 z Ruchem Chorzów 11 sierpnia 1974 roku na Stadionie Wojska Polskiego w Warszawie), dwukrotny awans do ekstraklasy (1969, 1978), a także sukcesy w europejskich pucharach: 1/8 finału Pucharu Zdobywców Pucharów 1974/1975, 1/16 finału Pucharu Miast Targowych/Pucharu UEFA (1970, 1974).
Łącznie w ekstraklasie rozegrał 176 meczów, w których zdobył 7 goli.

</doc>
<doc id="5117528" url="https://pl.wikipedia.org/wiki?curid=5117528" title="Juan Crisóstomo Centurión">
Juan Crisóstomo Centurión

Juan Crisóstomo Centurión (ur. 27 stycznia 1840 w Itaugui, zm. 12 marca 1909 w Asunción) – paragwajski pisarz, dziennikarz, polityk i dyplomata.
Życiorys.
Urodził się w Itaugui we wpływowej rodzinie. Odebrał wszechstronne wykształcenie, początkowo w placówkach krajowych, następnie zaś zagranicznych. W 1858 znalazł się w grupie stypendystów wysłanych przez rząd paragwajski do Europy. Osiadł w Wielkiej Brytanii, gdzie pobierał nauki w zakresie literatur angielskiej i francuskiej. Studiował też prawo międzynarodowe oraz prawo handlowe w King’s College, wchodzącym w skład Uniwersytetu Londyńskiego. Podczas pobytu w Londynie uczył się ponadto języka niemieckiego. Spędził również nieco czasu w Paryżu. W marcu 1863 otrzymał nakaz powrotu do kraju. 
Podjął pracę w otoczeniu prezydenta Solano Lópeza, początkowo w jego bibliotece, później jako sekretarz kancelarii głowy państwa oraz oficjalny tłumacz paragwajskiego rządu. Swe obowiązki wykonywał również po wybuchu wojny paragwajskiej. Odegrał istotną rolę w przepływie informacji między prezydentem a dowództwem armii. Tłumaczył też ze znaczną biegłością noty dyplomatyczne poselstw zagranicznych akredytowanych w Paragwaju. W uznaniu swych zasług został odznaczony Narodowym Orderem Zasługi w 1866. Polecono mu też utworzenie szkoły z gramatyką języka hiszpańskiego, geografią, językiem francuskim oraz językiem angielskim jako wykładanymi przedmiotami. 
Współtworzył, wraz z Nataliciem de Maríą Talaverą, dwujęzyczne, ukazujące się jednocześnie po hiszpańsku i w guarani, satyryczne pismo „El Cabichuí”. Pod koniec działań wojennych doszedł do stopnia pułkownika. W grudniu 1869 na krótko wypadł z łask prezydenckich.
Brał również czynny udział w walkach. W starciu pod Cerro Corá (1 marca 1870), ostatniej bitwie wojny, dowodził batalionem. Odniósł w niej rany – kula przeszyła mu policzek, uszkadzając część języka oraz zębów. Dostał się następnie do niewoli brazylijskiej. W charakterze jeńca został wysłany do Rio de Janeiro. Otrzymał pozwolenie na wyjazd do Europy, przybył do Paryża. Był świadkiem naocznym wojny francusko-pruskiej oraz upadku Napoleona III. Pomieszkiwał następnie na Kubie, w Stanach Zjednoczonych oraz na Jamajce. Do kraju powrócił w 1878.
Odnowił swe związki z paragwajskim środowiskiem prasowym, współpracował z pismami „La Reforma” i „La Democracia”. Podjął też pracę w odradzającym się wymiarze sprawiedliwości Paragwaju, zasiadał w Najwyższym Trybunale Sprawiedliwości. Następnie pełnił funkcję prokuratora generalnego (od marca 1882). Zaangażował się w życie polityczne, znalazł się wśród założycieli partii "Asociación Nacional Republicana". W rządzie prezydenta Patricia Escobara był ministrem spraw zagranicznych. Na tym stanowisku bronił praw Paragwaju do Chaco, rozpoczynając w ten sposób długoletni konflikt dyplomatyczny o to terytorium z Boliwią.
W 1890 mianowany ministrem pełnomocnym we Francji, Wielkiej Brytanii i Hiszpanii. Powrócił do aktywności politycznej w 1895, został wybrany do senatu. Zasiadając w ławach senackich wchodził w skład komisji odpowiedzialnej za zbadanie przebiegu granicy z Boliwią. Doprowadził też do wprowadzenia świadczenia dla weteranów wojennych. Zmarł w Asunción.
Zajmuje poczesne miejsce w historii literatury paragwajskiej. Jest autorem wydanej w 1877 w Nowym Jorku "Viaje nocturno de Gualberto o Recuerdos y reflexiones de un ausente". Praca ta uznawana jest za pierwszą paragwajską powieść. Określa się ją jako dzieło o ogromnym znaczeniu symbolicznym i znacznej wartości artystycznej. Centurión opublikował ponadto czterotomowe "Memorias o reminiscencias históricas sobre la Guerra del Paraguay", poświęcone wojnie paragwajskiej. Poślubił Concepción de Zayas y Hechavarríę, cenioną pianistkę kubańską.

</doc>
<doc id="5117537" url="https://pl.wikipedia.org/wiki?curid=5117537" title="Berdycze">
Berdycze

Berdycze (, "Biardyczy"; ) – wieś na Białorusi, w obwodzie brzeskim, w rejonie brzeskim, w sielsowiecie Czernie.
W dwudziestoleciu międzywojennym leżały w Polsce, w województwie poleskim, w powiecie brzeskim, w gminie Kosicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5117539" url="https://pl.wikipedia.org/wiki?curid=5117539" title="Sebastian Tounekti">
Sebastian Tounekti

Sebastian Tounekti (ur. 13 lipca 2002 w Tromsø) – tunezyjski piłkarz występujący na pozycji skrzydłowego w holenderskim klubie FC Groningen, do którego jest wypożyczony z FK Bodø/Glimt.
Kariera klubowa.
Tromsdalen UIL.
W 2014 roku dołączył do akademii Tromsdalen UIL. 19 stycznia 2018 podpisał pierwszy profesjonalny kontrakt z zespołem. Zadebiutował 30 września 2018 w meczu OBOS-ligaen przeciwko Ullensaker/Kisa IL (3:0).
FK Bodø/Glimt.
30 marca 2020 podpisał kontrakt z klubem FK Bodø/Glimt. Zadebiutował 16 czerwca 2020 w meczu Eliteserien przeciwko Viking FK (2:4). Pierwszą bramkę zdobył 27 sierpnia 2020 w meczu kwalifikacji do Ligi Europy UEFA przeciwko FK Kauno Žalgiris (6:1). Pierwszą bramkę w lidze zdobył 17 października 2020 w meczu przeciwko Molde FK (4:2). W sezonie 2020 jego drużyna zajęła pierwsze miejsce w tabeli i zdobyła mistrzostwo Norwegii. 7 lipca 2021 zadebiutował w kwalifikacjach do Ligi Mistrzów UEFA w meczu przeciwko Legii Warszawa (2:3).
FC Groningen.
31 sierpnia 2021 został wysłany na wypożyczenie do drużyny FC Groningen.

</doc>
<doc id="5117540" url="https://pl.wikipedia.org/wiki?curid=5117540" title="Wołoski">
Wołoski

Wołoski (, "Wałoski"; ) – wieś na Białorusi, w obwodzie brzeskim, w rejonie brzeskim, w sielsowiecie Czernie.
W dwudziestoleciu międzywojennym leżały w Polsce, w województwie poleskim, do 12 kwietnia 1928 w powiecie kobryńskim, w gminie Zbirohi, następnie w powiecie brzeskim, w gminie Kosicze.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5117542" url="https://pl.wikipedia.org/wiki?curid=5117542" title="Zinaida Złatanowa">
Zinaida Złatanowa

Zinaida Kamenowa Złatanowa, (ur. 24 lipca 1973 w Sofii) – bułgarska urzędniczka państwowa i prawniczka, w latach 2013–2014 wicepremier i minister sprawiedliwości.
Życiorys.
Córka Kamena Welewa, byłego rektora uniwersytetu ChTMU oraz wiceministra edukacji. Ukończyła prawo na Uniwersytecie Sofijskim im. św. Klemensa z Ochrydy. Od 1998 kierowała departamentem integracji europejskiej w resorcie środowiska i zasobów wodnych, następnie od 2001 do 2007 kierowała dyrekcją rady ministrów ds. stosunków z Unią Europejską i międzynarodowymi instytucjami finansowymi. W 2008 została dyrektorem Przedstawicielstwa Komisji Europejskiej w Bułgarii. W maju 2013 z rekomendacji Bułgarskiej Partii Socjalistycznej powołana na wicepremiera oraz ministra sprawiedliwości w gabinecie Płamena Oreszarskiego. Funkcje te pełniła do sierpnia 2014. Związana z liberalnym think tankiem LIPA.

</doc>
<doc id="5117543" url="https://pl.wikipedia.org/wiki?curid=5117543" title="Zaczyściki">
Zaczyściki

Zaczyściki (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów wieś w gminie Ihumenowo, w powiecie dzisieńskim, w guberni wileńskiej Imperium Rosyjskiego. Pod koniec XIX wieku własność ks. Puzynów.
W latach 1921–1945 wieś, następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze, od 1929 w gminie Szarkowszczyzna.
Według Powszechnego Spisu Ludności z 1921 roku zamieszkiwało tu 50 osób, 2 były wyznania rzymskokatolickiego a 50 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 10 budynków mieszkalnych. W 1931 w 11 domach zamieszkiwało 62 osoby.
Wierni należeli do parafii rzymskokatolickiej w Hermanowiczach i prawosławnej w Szarkowszczyźnie. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.
Do 2004 wieś w składzie sielsowietu Ruczaj.

</doc>
<doc id="5117546" url="https://pl.wikipedia.org/wiki?curid=5117546" title="Wietoszki">
Wietoszki

Wietoszki (, "Witoszki"; ) – wieś na Białorusi, w obwodzie brzeskim, w rejonie brzeskim, w sielsowiecie Czernie.
Dawniej wieś i majątek ziemski. W dwudziestoleciu międzywojennym leżały w Polsce, w województwie poleskim, do 12 kwietnia 1928 w powiecie kobryńskim, w gminie Zbirohi, następnie w powiecie brzeskim, w gminie Kosicze.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5117551" url="https://pl.wikipedia.org/wiki?curid=5117551" title="Ciołkowie">
Ciołkowie

Ciołkowie herbu Ciołek – polski ród rycerski.
Historia.
W drugiej połowie XIV w. na znaczeniu zyskała gałąź z Żelechowa i Ostrołęki tejże rodziny, dzięki Andrzejowi Ciołkowi, wojewodzie księcia mazowazowieckiego Janusza I a także jego synowi Stanisławowi Ciołkowi, podkanclerzemu Władysława II Jagiełły, poecie i biskupowi poznańskiemu.

</doc>
<doc id="5117552" url="https://pl.wikipedia.org/wiki?curid=5117552" title="Marjam (sura)">
Marjam (sura)

Marjam – w polskim tłumaczeniu Maria () – 19. sura Koranu. Zaliczana jednomyślnie do sur mekkańskich. Końcowe wersety sury Maria znajdują się w jednym z najstarszych zachowanych manuskryptów z fragmentami Koranu – w Manuskrypcie z Birmingham, który zgodnie z datowaniem radiowęglowym powstał za życia Mahometa, lub tuż po jego śmierci.
Pochodzenie nazwy sury.
Nazwa sury jest zaczerpnięta z wersetu 16:
W tłumaczeniu Józefa Bielawskiego:„I wspomnij w Księdze Marię! Oto ona oddaliła się od swojej rodziny do pewnego miejsca na wschodzie”.W tłumaczeniu Musy Çaxarxana Czachorowskiego:„Wspomnij w Księdze Marię. Ona oddaliła się od swej rodziny do miejsca na wschodzie”.
Wersety 16–37 sury przedstawiają epizody z życia Marii i Isy (Jezusa). Jednak warto podkreślić, że (podobnie jak w przypadków nazw większości sur w Koranie), nazwa "Marjam" nie opisuje tematu całej sury. Jest swego rodzaju słowem-kluczem, którego zwyczajowo używano, aby odróżnić tę surę od innych.

</doc>
<doc id="5117553" url="https://pl.wikipedia.org/wiki?curid=5117553" title="Maria Pąchalska">
Maria Pąchalska

Maria Pąchalska – polska neurouczona, psycholog kliniczny i neuropsycholog, profesor nauk humanistycznych, Kierownik Katedry Neuropsychologii i Neurorehabilitacji Krakowskiej Akademii im. Andrzeja Frycza Modrzewskiego. Konsultant Kliniczny Specjalistycznego Centrum Medycznego UniCardia &amp; UniMedica &amp; UniEstetica. W 1991 założyła i jest wieloletnim prezesem Polskiego Towarzystwa Neuropsychologicznego (PTNeur), w roku 1994 była współzałożycielką i jest wiceprezesem Polskiego Towarzystwa Neurolingwistycznego. W roku 2003 założyła i jest wieloletnim redaktorem naczelnym kwartalnika „Acta Neuropsychologica”, od 2002 r. pracuje jako redaktor merytoryczna działu Clinical neuropsychology w czasopiśmie „Medical Science Monitor”. We wczesnych etapach pracy naukowej jej mentorem zawodowym był profesor , z Instytutu Neurologii Uniwersytetu Nowojorskiego, autor teorii mikrogenetycznej z którym nadal współpracuje od 1994 roku.
Specjalności naukowe: psychologia kliniczna, neuropsychologia, neurologopedia, neurorehabilitacja.
Życiorys.
W 1976 roku ukończyła psychologię na Wydziale Filozoficzno-Historycznym Uniwersytetu Jagiellońskiego. W 1980 roku obroniła pracę doktorską p.t.: Znaczenie redukcji lęku w rehabilitacji chorych z niedowładem połowiczym, której promotorem był prof. zw. dr hab. med. Adam Pąchalski. W 1987 roku habilitowała się na podstawie rozprawy pt.: Kompleksowy Model Rehabilitacji Chorych z Ogniskowym Uszkodzeniem Mózgu i Afazją Całkowitą na Wydziale Humanistycznym Uniwersytetu Gdańskiego. 23 lipca 2008 roku uzyskała tytuł profesora w zakresie nauk humanistycznych.
Ukończyła studia podyplomowe:
Działalność zawodowa.
Od 2004 do 2007 Prof. UMCS, Instytut Psychologii UMCS
Od 2007 do 2010 Kierownik Zakładu Psychologii Klinicznej i Neuropsychologii w Uniwersytecie Gdańskim.
Od 2011 Kierownik Katedry Neuropsychologii i Neurorehabilitacji, Krakowskiej Akademii im. Andrzeja Frycza Modrzewskiego.
Od 2004 profesor i konsultant Center for Cognition and Communication w Nowym Jorku.
Od 2004 konsultant Specjalistycznego Centrum Medycznego UniCardia &amp; UniMedica &amp; UniEstetica.
1987 – 1995 Dyrektor ds. Naukowych, Instytut Rehabilitacji, AWF w Krakowie
1992 – 2003 Dyrektor Prywatny Ośrodek Rehabilitacji Medycznej w Krakowie
1978 – 2010 Dyrektor, Krakowskie Centrum Rehabilitacji Afazji „Afa-Klub” (działalność społeczna)
1996 – 2003 Konsultant, Oddział Rehabilitacji Medycznej Krakowskiego Centrum Rehabilitacji
1999 – 2005 Konsultant, Katedra i Klinika Rehabilitacji Akademia Medyczna w Bydgoszczy
1994 – 2010 Prezes, Fundacja na Rzecz Osób z Dysfunkcjami Mózgu.
Nagrody i odznaczenia.
Laureatka wielu odznaczeń państwowych i prestiżowych nagród przyznanych w kraju i za granicą za działalność naukową i dydaktyczną, w tym Złotego Krzyża Zasługi (2009), nagrody indywidualnej I stopnia Ministra Nauki i Szkolnictwa Wyższego za najlepszy podręcznik akademicki (MNiSW, 2008), Copernicus Prize za odkrycie naukowe nowej mutacji genu w zespole MELAS (PTNeur 2012), Nagrody Literackiej Filipa Kalimacha za wybitne osiągnięcia w sferze edukacji (Instytut Książki, 2012), Orderu C 4 Laug nadanego przez Królową Danii 1994 za zorganizowanie IV Międzynarodowego Kongresu Chorych z Afazją w 1994 (Aalborh, Dania 1994) oraz Nagrody Brylantowego Pióra nadanej przez Nowojorski Komitet Dobrych Publikacji Naukowych (2013) za całokształt działalności naukowej.

</doc>
<doc id="5117571" url="https://pl.wikipedia.org/wiki?curid=5117571" title="Ryszard Rosa">
Ryszard Rosa

Ryszard Rosa (ur. 13 stycznia 1960 w Bytomiu) – polski piłkarz grający na pozycji obrońcy.
Kariera piłkarska.
Kariera w Polsce.
Karierę piłkarską rozpoczął w 1979 roku w Polonii Bytom, w barwach której 9 marca 1980 roku w przegranym 1:0 meczu wyjazdowym ze Stalą Mielec zadebiutował w ekstraklasie, a w tym samym sezonie rozegrał 12 meczów, natomiast "Królowa Śląska" zakończyła rozgrywki ligowe na ostatnim – 16. miejscu i tym samym spadła do II ligi, a pod koniec 1982 roku Rosa odszedł z klubu.
Następnym klubem w karierze Rosy była Gwardia Warszawa, z której w sezonie 1982/1983 rozegrał 12 meczów, natomiast "Harpagony" zakończyły rozgrywki ligowe na ostatnim – 16. miejscu i tym samym spadły do II ligi, a po sezonie 1983/1984 Rosa odszedł z klubu.
Następnie został zawodnikiem Śląska Wrocław, w którym odnosił największe sukcesy w karierze piłkarskiej, choć w rozwoju kariery Rosy przeszkodziły liczne kontuzje: w sezonie 1986/1987 z "Wojskowymi" zajął 4. miejsce w ekstraklasie, zdobył Puchar Polski po wygranej w finale serii rzutów karnych 4:3 (po dogrywce 0:0) z GKS-em Katowice rozegranym 24 czerwca 1987 roku na Stadionie Odry Opole w Opolu (Rosa nie grał), natomiast 2 sierpnia 1987 roku na Stadionie Miejskim w Białymstoku po wygranej 0:2 z mistrzem Polski – Górnikiem Zabrze zdobył Superpuchar Polski (Rosa w 80. minucie zastąpił Kazimierza Mikołajewicza. 16 kwietnia 1988 roku w zremisowanym 1:1 meczu domowym z Szombierkami Bytom, w 89. minucie ustalając wynik meczu, zdobył swojego jedynego gola w ekstraklasie. Pod koniec 1988 roku odszedł z klubu.
Kariera za granicą.
Następnie wyjechał do Stanów Zjednoczonych, gdzie w latach 1989-1995 grał w występującym rozgrywkach amatorskiej ligi United States Adult Soccer Association polonijnym klubie - Polish-American Eagles z siedzibą w Yonkers w stanie Nowy Jork, z którym w 28 lipca 1990 roku po wygranej 2:1 z Brooklyn Italians na Kuntz Stadium w Indianapolis w stanie Indiana zdobył U.S. Open Cup 1990.
Następnie w 1995 roku został zawodnikiem austriackiego FC Hörbranz, po czym w tym samym roku zakończył karierę piłkarską.
Łącznie w ekstraklasie rozegrał 71 meczów, w których zdobył 1 gola.

</doc>
<doc id="5117572" url="https://pl.wikipedia.org/wiki?curid=5117572" title="Danaił Papazow">
Danaił Papazow

Danaił Stojanow Papazow, (ur. 23 lutego 1959 w Krasenie w gminie Generał Toszewo) – bułgarski menedżer, kapitan i polityk, w latach 2013–2014 minister transportu, technologii informacyjnych i komunikacji.
Życiorys.
Z wykształcenia inżynier nawigator, w 1981 ukończył Akademię Marynarki Wojennej im. Nikoły Wapcarowa w Warnie. Odbył też studia z zarządzania w biznesie na Nowym Uniwersytecie Bułgarskim. Pracował jako kapitan na statkach dalekomorskich, później jako menedżer w spółkach z branż logistycznej i technologicznej. Od 2001 do 2013 był dyrektorem wykonawczym i członkiem zarządu portu morskiego w Warnie. Został także cywilnym ekspertem NATO i dyrektorem lokalnego klubu sportowego. Należał do Bułgarskiej Partii Socjalistycznej. Od maja 2013 do sierpnia 2014 pozostawał ministrem transportu, technologii informacyjnych i komunikacji w gabinecie Płamena Oreszarskiego. W 2015 kandydował na burmistrza Warny z ramienia lokalnego komitetu, uzyskał mandat radnego miejskiego.
Żonaty, ma dwoje dzieci.

</doc>
<doc id="5117574" url="https://pl.wikipedia.org/wiki?curid=5117574" title="Ewa Pachucka">
Ewa Pachucka

Ewa Pachucka z domu Jaroszyńska (ur. 17 lutego 1936 w Lublinie, zm. 28 lipca 2020 w Castres w regionie Oksytania we Francji) – polska artystka rzeźbiarka należąca do pierwszego pokolenia przedstawicielek i przedstawicieli Polskiej Szkoły Tkaniny.
Życiorys.
W Lublinie poznała środowisko artystyczne malarzy i poetów. Występowała w klubie “Piwnica”, gdzie czytała utwory Gombrowicza. Stała się najmłodszą członkinią Grupy Zamek. W 1957 wzięła udział w trzeciej wystawie grupy w CBWA w Lublinie (w katalogu jako Jarewa), oraz w 1958 w wystawie w Pałacu Sztuki w Krakowie, gdzie pokazała monotypie. Była jedyną kobietą biorącą udział w wystawach grupy. 
W latach 1957-1958 studiowała w Państwowej Wyższej Szkole Sztuk Plastycznych w Łodzi (wydział wzornictwa, druk na tkaninie). W liście z lipca 1957 do władz uczelni tłumaczyła powody, dla których chciała studiować w PWSSP w Łodzi, wspominając o pracowni artystki Zofii Tchorkowej, gdzie miała okazję zobaczyć warsztat pracy tkaczki, który ją zainteresował i zainspirował. Zrezygnowała z wcześniej rozpatrywanej decyzji studiowania malarstwa w akademii krakowskiej. Niestety kłopoty zdrowotne nie pozwoliły jej na studiowanie. Od 1 lutego 1958 do 30 września 1958 przebywała na urlopie dziekańskim, a potem zrezygnowała ze studiów. 
Po powrocie do domu rodzinnego w Warszawie, poznała swojego pierwszego męża Mariusza Tchorka, syna rzeźbiarza Karola Tchorka oraz artystki pracującej w tkaninie Zofii Tchorek (z domu Kochanowicz). W późniejszych latach Mariusz stał się współzałożycielem Galerii Foksal wraz z Hanką Ptaszkowską i Włodzimierzem Borowskim. W tym czasie Ewa poznała wielu ludzi ze środowiska artystycznego (m.in. Bogusława Choińskiego, Mirona Białoszewskiego, Henryka Stażewskiego, Jana Lenice, Jerzego Tchórzewskiego, Andrzeja Partuma, Piotra Witta, Jerzego Prokopiuka). 
W 1958 odbyła się jej indywidualna wystawa w Klubie Literatów w Warszawie, gdzie pokazała cykl grafik o organicznej formie. Wystawę zorganizował Mariusz Tchorek, a także jako krytyk napisał swój debiutancki tekst o pracach Ewy pt. "O wykorzystaniu nowych możliwości materii". Jej ulubioną techniką graficzną była monotypia. W 1959 po nawiązaniu kontaktu z artystami z Lublina (Grupą Zamek) Tchorek napisał esej do magazynu "Struktury" "W poszukiwaniu trzeciego wymiaru". 
W 1965 przyjaciółka zwróciła się do niej z prośbą o wykonanie wizerunku oposa szydełkiem, wtedy to odkryła, jak wiele możliwości różnorodnego wyrazu daje ta technika, którą zaczęła stosować w pracach artystycznych. I tak powstawały rzeźby ze sznurka konopnego, sizalu, juty. W początkowych pracach zainspirowana kokonami owadów tworzyła prace o wprost barokowej dekoracyjnej obfitości. Dalej jednak kokony ustąpiły miejsca kraterkom, które w późniejszych pracach zanikły, ustępując miejsca równym, niezakłóconym powierzchniom w figurach ludzkich, występując jednak, na skromniejszą skalą, w formach pejzażowych. Wypracowała swój własny sposób budowania formy rozrastającej się w dowolnym kierunku i oryginalny sposób prowadzenia ściegu. Wklęsłe i wypukłe kształty przypominały naturalnie formy organiczne. 
Jolanta Owidzka (pionierka nowoczesnego polskiego tkactwa), która odwiedziła pracownię Jaroszyńskiej uznała jej prace za nowatorskie w sztuce tekstyliów, a następnie przedstawiła ją Mildred Constantine, kuratorce wielkiej wystawy „Wall Hangings” w MOMA w Nowym Jorku, dzięki czemu dwie prace Jaroszyńskiej znalazły się na wspomnianej wystawie. 
W 1962 rozwiodła się z Mariuszem Tchorkiem i w tym samym roku, nieco później poznała Romualda (Romka) Pachuckiego (wtedy studenta Akademii Sztuk Pięknych w Warszawie). Pobrali się w 1969.
Emigracja.
W 1970 w lipcu Ewa wraz z mężem Romualdem Pachuckim wyjechali do Danii na zaproszenie młodych tkaczek zaprzyjaźnionych w Warszawie. Po dziewięciomiesięcznym pobycie w Danii (gdzie Ewa miała dwie wystawy w 1970 w galerii Ved Äaen w Aarhus, i w 1971 w galerii Omme w Silkeborg), w marcu 1971 razem z mężem wyemigrowała do Australii, gdzie małżonkowie zamieszkali w domku na przedmieściach Sydney w McMahons Point. Ceramiczka Marea Gazzard wprowadziła Ewę w tamtejsze środowisko artystyczne. W 1975 przeniosła się do Hobart, gdzie jej mąż otrzymał stanowisko Konserwatora Sztuki w Tasmanian Museum and Art Gallery. Z potrzeby zamieszkania w "naturze" razem z mężem zbudowała dom i budynki gospodarcze w Sandfly na Tasmanii z ręcznie robionych cegieł, suszonych na słońcu. 
W 1974 roku została wybrana przez krytyków sztuki do reprezentowania Australii na 3. Triennale Sztuki Współczesnej w New Delhi w Indiach i otrzymała grant od Visual Arts Board, który umożliwił jej udział w wystawie w lutym 1975. 
Jedną z największych i najbardziej spektakularnych jej prac jest "Arkadia: pejzaż i ciała", którą tworzyła za pomocą szydełka przez ok. cztery lata. Praca po raz pierwszy została pokazana na wystawie w Sydney w 1977. Była to wieloelementowa scena, w której znalazły się sylwetki pięciu kobiet naturalnej wielkości, świnia, pies, a także elementy architektoniczne – kamienne łuki i schody. 
W marcu 1985 wyjechała do Banff w Kanadzie do tamtejszej szkoły sztuk pięknych, żeby zaprezentować swoje prace i spotkać się ze studentami. 
Jej prace zyskały duże uznanie w Polsce i zagranicą. 
W roku 2000 wróciła razem z mężem do Europy, zamieszkali w Mazamet (Oksytania) we Francji. 
W 2010 wystawiała na III Międzynarodowym Festiwalu Sztuki "Struktury powiązań" w Krakowie, gdzie otrzymała nagrodę za wieloletni dorobek twórczy, wszechstronną działalność we współczesnych tkaninach unikatowych oraz bezkompromisową odwagę w tworzeniu nowych zjawisk i wartości w sztuce. Jej postawa i talent pobudziły inwencję wśród młodych pokoleń artystów. Zaprezentowała rzeźbę "Pasterz", która następnie trafiła do zbiorów Centralnego Muzeum Włókiennictwa w Łodzi. 
Zmarła 28 lipca 2020 w Castres w regionie Oksytania we Francji.

</doc>
<doc id="5117575" url="https://pl.wikipedia.org/wiki?curid=5117575" title="Ireneusz Dąbrowski">
Ireneusz Dąbrowski



</doc>
<doc id="5117577" url="https://pl.wikipedia.org/wiki?curid=5117577" title="Trześnik (Kosowy)">
Trześnik (Kosowy)

Trześnik − przysiółek wsi Kosowy w Polsce, położony w województwie podkarpackim, w powiecie kolbuszowskim, w gminie Niwiska.
W latach 1975–1998 przysiółek administracyjnie należał do województwa rzeszowskiego.

</doc>
<doc id="5117578" url="https://pl.wikipedia.org/wiki?curid=5117578" title="Kościół Ducha Świętego w Mielcu">
Kościół Ducha Świętego w Mielcu

Kościół Ducha Świętego w Mielcu – rzymskokatolicki kościół parafialny należący do parafii pod tym samym wezwaniem (dekanat Mielec Północ diecezji tarnowskiej).
Historia.
Budowa świątyni została rozpoczęta w dniu 26 marca 1983 roku według projektu Stanisława Kokoszki i Kazimierza Flagi. Kamień węgielny, poświęcony przez papieża Jana Pawła II na krakowskich Błoniach w dniu 22 czerwca 1983 roku, został wmurowany przez biskupa Jerzego Ablewicza 23 października 1983 roku. Kościół został poświęcony przez biskupa Józefa Życińskiego 20 grudnia 1992 roku. Nowy wystrój prezbiterium świątyni konsekrował i poświęcił 8 kwietnia 2006 roku biskup Wiktor Skworc. Wnętrze świątyni został zaprojektowane przez Janusza Sobczyka, natomiast witraże i mozaika ściany ołtarzowej zostały wykonane przez Artystyczną Pracownię Witraży, Mozaik i Architektury Wnętrz Sakralnych "Ars Antiqua" pod kierownictwem Janusza Sobczyka.

</doc>
<doc id="5117580" url="https://pl.wikipedia.org/wiki?curid=5117580" title="Tieme Klompe">
Tieme Klompe

Tieme Klompe (ur. 8 kwietnia 1976 w Rodenie) – holenderski piłkarz grający na pozycji obrońcy, trener piłkarski.
Życiorys.
Występował w juniorach VV Roden, w tym też klubie rozpoczął seniorską karierę. W 1996 roku został piłkarzem Heerenveen. W Eredivisie zadebiutował 1 marca 1997 roku w wygranym 3:1 spotkaniu z Rodą JC. W barwach Heerenveen m.in. zdobył wicemistrzostwo Holandii w sezonie 1999/2000, a także rozegrał dwa spotkania w Lidze Mistrzów. Ponadto w 1998 roku wystąpił w dwóch meczach reprezentacji Holandii U-21. W sezonie 2004/2005 był piłkarzem RKC Waalwijk, rozgrywając dla klubu dwa ligowe spotkania. Następnie podpisał amatorski kontrakt z FC Groningen. W październiku 2005 roku zakończył karierę piłkarską, argumentując to brakiem motywacji do gry w piłkę.
Po zakończeniu kariery zawodniczej Klompe pełnił różne funkcje w sc Heerenveen: trenera juniorów (2010–2013), asystenta trenera (2012–2017) oraz trenera rezerw (2014–2015). Ponadto w 2015 roku został asystentem selekcjonera reprezentacji Holandii U-20. W latach 2018–2019 był trenerem w klubie Harkemase Boys.

</doc>
<doc id="5117582" url="https://pl.wikipedia.org/wiki?curid=5117582" title="Abd al-Hamid ad-Dubajba">
Abd al-Hamid ad-Dubajba

Abd al-Hamid ad-Dubajba (, ur. w 1958 lub 1959 w Misracie) – libijski przedsiębiorca i polityk. Premier Libii od 15 marca 2021, stojący na czele pierwszego od 2014 rządu całej Libii.
Życiorys.
Abd al-Hamid ad-Dubajba urodził się w 1958 lub 1959 w Misracie. Ukończył inżynierię na University of Toronto. Po powrocie do Libii podjął działalność w branży budowlanej. W 2007 został szefem państwowego przedsiębiorstwa budowlanego Libyan Investment and Development Company. Po obaleniu reżimu Mu’ammara al-Kaddafiego w 2011 został menedżerem klubu piłkarskiego Al-Ittihad Trypolis. W 2020 powołał ugrupowanie Libia Przyszłości.
5 lutego 2021 odbywający się w Genewie pod auspicjami ONZ szczyt libijskich przywódców plemiennych i politycznych wybrał ad-Dubajbę na stanowisko premiera Libii. Ad-Dubajba został pierwszym szefem rządu całej Libii od 2014. Urząd objął 15 marca. Jego rząd ma działać do wyborów parlamentarnych i prezydenckich, zaplanowanych na grudzień 2021.
Życie prywatne.
Jest żonaty, ma sześcioro dzieci.

</doc>
<doc id="5117585" url="https://pl.wikipedia.org/wiki?curid=5117585" title="Marian Patoń">
Marian Patoń

Marian Patoń (ur. 7 grudnia 1958 w Bytomiu, zm. 14 marca 2018 w Piekarach Śląskich) – polski piłkarz grający na pozycji bramkarza. Zawodnik Polonii Bytom.
Kariera piłkarska.
Marian Patoń karierę piłkarską rozpoczął w 1970 roku w juniorach Polonii Bytom, w której w 1978 roku przeszedł do profesjonalnej drużyny klubu, w barwach której 18 marca 1979 roku w przegranym 4:0 meczu wyjazdowym z Arką Gdynia, w którym w 28. minucie przy stanie 2:0 zastąpił Huberta Chwolika, zadebiutował w ekstraklasie. W sezonie 1979/1980 zakończył z klubem rozgrywki ligowe na ostatnim – 16. miejscu i tym samym spadł do II ligi.
Awans do ekstraklasy wywalczył dopiero w sezonie 1985/1986. Jednak w sezonie 1986/1987 w wyniku nowego systemu punktacji oraz unieważnienia wyniku wyjazdowego meczu ostatniej – 30. kolejki z Lechem Poznań (na boisku 1:1) z powodu braku zaangażowania w grę zawodników "Kolejorza", w związku z czym musiała przystąpić do baraży, w których przegrała rywalizację z Olimpią Poznań (2:2, 0:0) i tym samym spadła do II ligi. Karierę piłkarską zakończył po rundzie jesiennej sezonu 1992/1993.
Łącznie w Polonii Bytom rozegrał 420 meczów, w tym 37 w ekstraklasie.
Choroba i śmierć.
Mieszkał w jednym z familoków w Piekarach Śląskich wraz z żoną, z którą miał dzieci. Przez ostatnie lata żył w biedzie, utrzymywał się z renty socjalnej. Zmarł 18 marca 2018 roku w Piekarach Śląskich po długiej chorobie.

</doc>
<doc id="5117586" url="https://pl.wikipedia.org/wiki?curid=5117586" title="Patrick Müller">
Patrick Müller



</doc>
<doc id="5117588" url="https://pl.wikipedia.org/wiki?curid=5117588" title="Śrutowy Dołek">
Śrutowy Dołek

Śrutowy Dołek – struga, prawy dopływ Strawy. Ma długość około 0,14 kilometra. Płynie południowymi obrzeżami Piotrkowa Trybunalskiego. Początek bierze w okolicach ul. Wroniej, następnie płynąc przecina ul. Roosevelta, Glinianą, Przemysłową, Żwirki i Wigury, Krakowskie Przedmieście następnie przez wieś Zalesice (obecnie dzielnica Piotrkowa) i za nią, w okolicy oczyszczalni ścieków wpada do Strawy.

</doc>
<doc id="5117592" url="https://pl.wikipedia.org/wiki?curid=5117592" title="Drożęcin-Lubiejewo (folwark)">
Drożęcin-Lubiejewo (folwark)



</doc>
<doc id="5117594" url="https://pl.wikipedia.org/wiki?curid=5117594" title="Tabela rang w carskiej Rosji">
Tabela rang w carskiej Rosji



</doc>
<doc id="5117596" url="https://pl.wikipedia.org/wiki?curid=5117596" title="Zamochowo">
Zamochowo

Zamochowo – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 1 domu zamieszkiwało 7 osób.

</doc>
<doc id="5117603" url="https://pl.wikipedia.org/wiki?curid=5117603" title="Zaozierce (rejon szarkowszczyński)">
Zaozierce (rejon szarkowszczyński)

Zaozierce (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Dawniej używana nazwa – Zazierce.
Historia.
W czasach zaborów wieś w gminie Ihumenowo, w powiecie dzisieńskim, w guberni wileńskiej Imperium Rosyjskiego. Pod koniec XIX należała do dóbr Ihumenowo ks. Puzynów.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 37 osób, 1 była wyznania rzymskokatolickiego a 36 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 8 budynków mieszkalnych. W 1931 w 9 domach zamieszkiwały 34 osoby.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5117605" url="https://pl.wikipedia.org/wiki?curid=5117605" title="Audyt energetyczny przedsiębiorstwa">
Audyt energetyczny przedsiębiorstwa

Audyt energetyczny przedsiębiorstwa – procedura przeglądu i oceny stanu gospodarki energetycznej przedsiębiorstwa wraz ze wskazaniem możliwych do zrealizowania przedsięwzięć służących poprawie efektywności energetycznej i oceną potencjalnych oszczędnościach energii. Dla określonych w przepisach przedsiębiorstw przeprowadzenie audytu jest obowiązkowe.
Podstawy prawne.
Obowiązek przeprowadzenia audytów energetycznych przedsiębiorstw wprowadzono w Ustawie o efektywności energetycznej, w rozdziale „Zasady przeprowadzania audytu energetycznego przedsiębiorstwa”. Przepisy zawarte w tej ustawie stanowią realizację ustaleń przyjętych w dyrektywie Unii Europejskiej nr 2012/27/UE.
Według przepisów ustawy przedsiębiorca z wyjątkiem mikroprzedsiębiorcy, małego lub średniego przedsiębiorcy, przeprowadza co 4 lata audyt energetyczny przedsiębiorstwa lub zleca jego przeprowadzenie.
Według wskazań Urzędu Regulacji Energetyki obowiązek ten dotyczy przedsiębiorstwa, które, w co najmniej jednym z dwóch ostatnich lat obrotowych zatrudniało średniorocznie co najmniej 250 pracowników, lub osiągało obrót przekraczający równowartość 50 mln euro oraz sumy aktywów jego bilansu jednego z tych lat przekroczyły równowartość 43 mln euro. Obowiązek przeprowadzenia audytu nie dotyczy przedsiębiorstwa posiadającego system zarządzania energią lub system zarządzania środowiskowego jeżeli w ramach tych systemów przeprowadzono audyt energetyczny przedsiębiorstwa.
Przeprowadzenie audytu ma na celu uświadomienie przedsiębiorcy, jakie ma możliwe do wykorzystania środki oszczędzenia energii i zmniejszenia kosztów. Nie oznacza to obowiązku podjęcia przedsięwzięć, które pozwolą na praktyczne uzyskanie tych oszczędności.
Wykonawca audytu.
W ustawie określone, że audyt jest przeprowadzany przez podmiot niezależny od audytowanego przedsiębiorcy, posiadający wiedzę oraz doświadczenie zawodowe w przeprowadzaniu tego rodzaju audytu, lub eksperta audytowanego przedsiębiorcy, jeżeli nie jest on bezpośrednio zaangażowany w audytowaną działalność tego przedsiębiorcy.
Zawartość audytu.
W ustawie określono, że audyt energetyczny przedsiębiorstwa jest procedurą mającą na celu przeprowadzenie szczegółowych obliczeń dotyczących proponowanych przedsięwzięć służących poprawie efektywności energetycznej oraz dostarczenie informacji o potencjalnych oszczędnościach energii. Audyt energetyczny przedsiębiorstwa powinien stanowić szczegółowy przegląd i ocenę całej gospodarki energetycznej przedsiębiorstwa, obejmować wszystkie budynki, obiekty, instalacje, odbiorniki energii i środki transportu, w zakresie wszystkich wykorzystywanych nośników energii.
Ustawa nie określa szczegółowej metody przeprowadzenia audytu energetycznego przedsiębiorstwa. Pomoc metodyczną w przeprowadzeniu audytu mogą stanowić normy, a w szczególności Polska Norma PN-EN 16247 – Audity energetyczne.
Raport z audytu.
Wnioski z przeprowadzonego audytu powinny być zebrane w raporcie z audytu. Raport ten powinien zawierać: * ocenę stanu użytkowania energii w przedsiębiorstwie, * wskazanie możliwych do wdrożenia środków poprawy efektywności wykorzystania energii do realizacji obecnie i w dalszym czasie, *określenie możliwych do uzyskania oszczędności energii. Przedsiębiorca zawiadamia Urząd Regulacji Energetyki o przeprowadzonym audycie i przekazuje informację o możliwych do uzyskania oszczędnościach energii wynikających z audytu. Dla tych zawiadomień URE ustalił ujednolicony wzór. Wykorzystywane w audycie dane są obowiązkowo przechowywane do celów kontrolnych przez 5 lat. Za niewykonanie obowiązku przeprowadzenia audytu energetycznego przedsiębiorstwa grozi wysoka kara określona w ustawie.
Uwagi.
Audyt energetyczny przedsiębiorstwa jest w ustawie określony jako „procedura”, czyli ustalone do wykonania czynności, a w normie PN EN 16247 określono, że dokumentem końcowym audytu jest raport. Te określenia różnią się od przyjętych w przepisach dotyczących innych audytów związanych z oceną zużycia energii, a w szczególności dotyczących audytów efektywności energetycznej i audytów energetycznych budynków wykonywanych na podstawie ustawy o wspieraniu przedsięwzięć termomodernizacyjnych i remontowych. W przepisach dotyczących tych audytów określono audyt jako „opracowanie”, czyli dokument, a czynności niezbędne do sporządzenia audytu omawiane są jako zbieranie danych do audytu.

</doc>
<doc id="5117606" url="https://pl.wikipedia.org/wiki?curid=5117606" title="Kurnica Wielka">
Kurnica Wielka

Kurnica Wielka (; ) – wieś na Białorusi, w obwodzie brzeskim, w rejonie brzeskim, w sielsowiecie Czernie.
W dwudziestoleciu międzywojennym leżała w Polsce, w województwie poleskim, w powiecie brzeskim, w gminie Kosicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5117607" url="https://pl.wikipedia.org/wiki?curid=5117607" title="Zarucze">
Zarucze



</doc>
<doc id="5117608" url="https://pl.wikipedia.org/wiki?curid=5117608" title="Archiwum Archidiecezjalne w Lublinie">
Archiwum Archidiecezjalne w Lublinie



</doc>
<doc id="5117611" url="https://pl.wikipedia.org/wiki?curid=5117611" title="Zarucze (rejon szarkowszczyński)">
Zarucze (rejon szarkowszczyński)

Zarucze – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 1 domu zamieszkiwało 6 osób.

</doc>
<doc id="5117612" url="https://pl.wikipedia.org/wiki?curid=5117612" title="Letni Puchar Świata w narciarstwie alpejskim 2021">
Letni Puchar Świata w narciarstwie alpejskim 2021

Sezon 2021 Letniego Pucharu Świata w narciarstwie alpejskim rozpoczął się 5 czerwca 2021 r. w słowackich Piešťanach. Początkowo ostatnie zawody z tego cyklu zaplanowane były w dniach 22–24 września tego samego roku w irańskim Dizin, jednak zostały odwołane i finałowe zmagania przeprowadziła włoska miejscowość Tambre. Przeprowadzonych zostało 13 konkursów dla kobiet i dla mężczyzn.
Letni Puchar Świata w narciarstwie alpejskim kobiet.
Wśród kobiet letniego pucharu świata z sezonu 2020 broniła Austriaczka Jacqueline Gerlach. Tym razem najlepsza okazała się słowaczka Nikola Fričová.
W poszczególnych klasyfikacjach triumfowały:
Letni Puchar Świata w narciarstwie alpejskim mężczyzn.
Wśród mężczyzn letniego pucharu świata z sezonu 2020 bronił Czech Martin Barták. Tym razem najlepszy okazał się Austriak Hannes Angerer.
W poszczególnych klasyfikacjach triumfowali:

</doc>
<doc id="5117614" url="https://pl.wikipedia.org/wiki?curid=5117614" title="Zapołowie">
Zapołowie

Zapołowie – dawny zaścianek. Tereny na których leżał znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Hermanowicze.
W 1931 w 1 domu zamieszkiwało 10 osób.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.

</doc>
<doc id="5117620" url="https://pl.wikipedia.org/wiki?curid=5117620" title="Józefa Stopa">
Józefa Stopa



</doc>
<doc id="5117622" url="https://pl.wikipedia.org/wiki?curid=5117622" title="Letni Puchar Świata w narciarstwie alpejskim kobiet 2021">
Letni Puchar Świata w narciarstwie alpejskim kobiet 2021

Letni Puchar Świata w narciarstwie alpejskim kobiet to kolejna edycja tej imprezy. Cykl ten rozpoczął się 5 czerwca 2021 r. w słowackich Piešťanach. Początkowo ostatnie zawody z tego cyklu zaplanowane były w dniach 22–24 września tego samego roku w irańskim Dizin, jednak zostały odwołane i finałowe zmagania przeprowadziła włoska miejscowość Tambre.
Obrończynią Kryształowej Kuli była Austriaczka Jacqueline Gerlach. W tegorocznym sezonie najlepsza okazała się słowaczka Nikola Fričová.

</doc>
<doc id="5117623" url="https://pl.wikipedia.org/wiki?curid=5117623" title="Żuki Łożne">
Żuki Łożne

Żuki Łożne (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Dawniej używana nazwa – Żuki Dolne.
Historia.
W czasach zaborów wieś w gminie Hermanowicze, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Szyrynów.
W latach 1921–1945 wieś, następnie kolonia leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 358 osób, 349 było wyznania rzymskokatolickiego, 2 prawosławnego a 7 mojżeszowego. Jednocześnie 198 mieszkańców zadeklarowało polską, 156 białoruską a 4 żydowską przynależność narodową. Było tu 59 budynków mieszkalnych. W 1931 w 66 domach zamieszkiwało 373 osób.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5117627" url="https://pl.wikipedia.org/wiki?curid=5117627" title="Żuki Dolne">
Żuki Dolne



</doc>
<doc id="5117633" url="https://pl.wikipedia.org/wiki?curid=5117633" title="Żuki Górne">
Żuki Górne

Żuki Górne (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów wieś w gminie Hermanowicze, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Mniucin, własność Rymszów.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Hermanowicze.
Według Powszechnego Spisu Ludności z 1921 roku zamieszkiwało tu 171 osób, 21 było wyznania rzymskokatolickiego, 150 prawosławnego. Jednocześnie 13 mieszkańców zadeklarowało polską, 151 białoruską przynależność narodową. Były tu 32 budynki mieszkalne. W 1931 w 38 domach zamieszkiwało 175 osób.
Wierni należeli do parafii rzymskokatolickiej w Hermanowiczach i prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Hermanowiczach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5117634" url="https://pl.wikipedia.org/wiki?curid=5117634" title="Kosicze Wielkie">
Kosicze Wielkie

Kosicze Wielkie (; ) – wieś na Białorusi, w obwodzie brzeskim, w rejonie brzeskim, w sielsowiecie Czernie, przy linii kolejowej Baranowicze – Brześć (E 20).
W dwudziestoleciu międzywojennym leżały w Polsce, w województwie poleskim, w powiecie brzeskim, w gminie Kosicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5117635" url="https://pl.wikipedia.org/wiki?curid=5117635" title="Małgorzata Bochwic-Ivanovska">
Małgorzata Bochwic-Ivanovska

Małgorzata Anna Bochwic-Ivanovska (ur. 1975 w Warszawie) – polska tłumaczka z języka niemieckiego i francuskiego. Dyrektorka Instytutu Polskiego w Berlinie (2018–2021).
Życiorys.
Małgorzata Bochwic-Ivanovska ukończyła lingwistykę stosowaną (język niemiecki i francuski) na Uniwersytecie Warszawskim. Studiowała także politologię na Wolnym Uniwersytecie Berlińskim (2000–2002) oraz prawo niemieckie i europejskie w Szkole Prawa Niemieckiego UW i Uniwersytetu Fryderyka Wilhelma w Bonn (2013).
W latach 2001–2005 pracowała w niemieckiej , gdzie odpowiadała m.in. za merytoryczną kontrolę decyzji dotyczących wypłat odszkodowań ofiarom III Rzeszy oraz współpracę międzynarodową z organizacjami partnerskimi. W 2006 powróciła do Polski. Pracowała jako nauczycielka i tłumaczka z języka niemieckiego i francuskiego. W 2012 uzyskała uprawnienia tłumacza przysięgłego języka niemieckiego. We wrześniu 2016 została wicedyrektorką Instytutu Polskiego w Berlinie. Od marca 2018 do kwietnia 2021 była jego dyrektorką. 8 lipca 2021 została zastępczynią dyrektora Departamentu Dyplomacji Publicznej i Kulturalnej Ministerstwa Spraw Zagranicznych.
Poza niemieckim i francuskim, posługuje się także angielskim, macedońskim, bułgarskim i serbsko-chorwackim.
Córka Janusza Bochwica i Teresy z d. Rudzińskiej. Ma dwoje dzieci.

</doc>
<doc id="5117638" url="https://pl.wikipedia.org/wiki?curid=5117638" title="Lejkówka buławotrzonowa">
Lejkówka buławotrzonowa



</doc>
<doc id="5117643" url="https://pl.wikipedia.org/wiki?curid=5117643" title="Porta Nuova (stacja metra w Turynie)">
Porta Nuova (stacja metra w Turynie)

Porta Nuova – stacja turyńskiego metra zlokalizowana w ścisłym centrum miasta pod Corso Vittorio Emanuele II i Piazza Carlo Felice. Przystanek jest obecnie ostatnim na trasie linii M1. Stacja zlokalizowana jest tuż obok głównego dworca kolejowego Turynu – Porta Nuova. Przystanek dostosowany jest do potrzeb osób niepełnosprawnych. Istnieje możliwość przesiadki w szereg linii komunikacji naziemnej docierającej do wielu zakątków miasta. Na powierzchni znajdują się przystanki linii tramwajowych: 4, 7 i 9 oraz autobusowych: 11, 12, 33, 35, 52, 58, 58/, 61, 63, 64, 67, 68, 101.

</doc>
<doc id="5117645" url="https://pl.wikipedia.org/wiki?curid=5117645" title="Pine Brook">
Pine Brook



</doc>
<doc id="5117647" url="https://pl.wikipedia.org/wiki?curid=5117647" title="Porta Nuova (Werona)">
Porta Nuova (Werona)

Porta Nuova – jedna z dawnych bram miejskich w Weronie. Powstała w latach 1532–1540 według projektu wybitnego werońskiego architekta Michele Sanmicheliego w ramach rozległej renowacji południowej części murów miejskich. Stanowiła główne wejście do miasta od strony południowej.
Szereg drobnych zmian doznała brama w ciągu XIX w. Wenecki lew Świętego Marka został zniszczony przez jakobinów w 1801 roku, a później zastąpiony przez grupę rzeźbiarską z centralnie umieszczonym herbem z dwugłowym orłem cesarskim, później zatartym i zwieńczonym koroną. Obecny wygląd zabytku, choć nie różni się znacznie od pierwotnego projektu Sanmicheliego, uległ także innym przeróbkom w związku z ingerencjami, jakie miały miejsce w tym stuleciu podczas okupacji austriackiej, zwłaszcza na fasadzie od strony zewnętrznej. W szczególności w 1852 roku do tej elewacji dobudowano dwa duże łuki boczne.
Teren przed bramą w drugiej połowie XIX wieku przeszedł znaczące przeobrażenia, w szczególności w związku z doprowadzeniem w 1852 r. linii kolejowej z Wenecji i budową stacji kolejowej Verona Porta Nuova. W 1884 r. przez centralny portal bramy poprowadzono linię tramwaju konnego od stacji do centrum miasta (później zmieniona na trakcję elektryczną; działała do 1951 r.).

</doc>
<doc id="5117650" url="https://pl.wikipedia.org/wiki?curid=5117650" title="Mistrzostwa Europy U-21 w Piłce Nożnej 2023 (eliminacje)">
Mistrzostwa Europy U-21 w Piłce Nożnej 2023 (eliminacje)

Eliminacje do Mistrzostw Europy U-21 w piłce nożnej rozpoczęły się 25 marca 2021, a zakończą się w listopadzie 2022. Eliminacje mają na celu wyłonienie czternastu drużyn, które obok gospodarzy reprezentacji Rumunii oraz Gruzji zagrają w turnieju finałowym. Piłkarze urodzeni po 1 stycznia 2000 roku są dopuszczeni do gry.
Format eliminacji.
Eliminacje toczone są w 8 grupach sześciozespołowych i jednej pięciozespołowej. 9 zwycięzców grup i najlepszy zespół z drugiego miejsca awansują bezpośrednio do turnieju. Pozostałe 8 drużyn z drugich miejsc będzie rywalizowało w dwumeczu, zaplanowanym na listopad 2022 roku.
Losowanie grup.
Do udziału w eliminacjach zgłosiły się 53 federacje krajowe, czyli wszystkie z wyjątkiem: Rumunii i Gruzji, które są gospodarzami turnieju finałowego. Drużyny zostały podzielone na pięć koszyków po dziewięć reprezentacji i jeden koszyk ośmiozespołowy. W pierwszych ośmiu grupach znalazło się po jednej drużynie z koszyków A-F, a w ostatniej tylko drużyny z koszyków A-E. Ze względów politycznych w jednej grupie nie mogły znaleźć się reprezentacje:
Losowanie zostało przeprowadzone dnia 28 stycznia 2021 w Nyonie.
Faza grupowa.
W przypadku równej liczby punktów, zespoły są klasyfikowane według następujących zasad.
Legenda do tabelek
Klasyfikacja zespołów z drugich miejsc.
"Zasady ustalania kolejności w tabeli zespołów z drugich miejsc:"
W przypadku grup sześciozespołowych wyniki osiągnięte w meczach przeciwko drużynie z ostatniego miejsca w tabeli nie będą wliczane do klasyfikacji.

</doc>
<doc id="5117651" url="https://pl.wikipedia.org/wiki?curid=5117651" title="Pine Brook (dopływ Big Brook)">
Pine Brook (dopływ Big Brook)

Pine Brook – strumień ("brook") w kanadyjskiej prowincji Nowa Szkocja, w hrabstwie Inverness, płynący w kierunku północnym i uchodzący do Big Brook; nazwa urzędowo zatwierdzona 3 marca 1949.

</doc>
<doc id="5117652" url="https://pl.wikipedia.org/wiki?curid=5117652" title="Andrzej Pawelec">
Andrzej Pawelec

Andrzej Pawelec (ur. 3 lipca 1958 w Łodzi) – polski przedsiębiorca i działacz piłkarski.
Życiorys.
W 1989 roku Andrzej Pawelec założył firmę Cin &amp; Cin, produkującą napoje alkoholowe. Działalność prowadził w fabryce w Chociszewie pod Łodzią. Był właścicielem spółki wytwarzającej napoje energetyczne i witaminowe, inwestował też w rynek telekomunikacyjny. W 1992 roku znalazł się na 15. miejsce na liście najbogatszych Polaków tygodnika Wprost, a w 1993 roku był na 9. miejscu. Ostatni raz w rankingu zagościł w 2001 roku. Kłopoty finansowe nieco uszczupliły majątek biznesmena. Zakład w Chociszewie zawiesił produkcję, a markę Cin &amp; Cin kupił niemiecki koncern. Andrzej Pawelec powrócił jednak do biznesu. W 2011 roku, wraz z Gminą Wyznaniową Żydowską, zajął się produkcją koszernej śliwowicy Wspólnie z libańskim biznesmenem Ismatem Koussanem wybudowali hurtownie alkoholi w Rosji i dziewięć pozostałych w Polsce.
Od czerwca 1990 był związany jako sponsor z sekcją piłkarską Widzewa Łódź. W grudniu 1993 został prezesem klubu, wiosną 1995 jego współwłaścicielem. Od lipca 1995 był członkiem prezydium Polskiego Związku Piłki Nożnej odpowiedzialnym za sponsoring i marketing, od września 1995 wiceprezesem PZPN ds. marketingu. Po wyborze Michała Listkiewicza na prezesa PZPN w czerwcu 1999 pozostał w prezydium PZPN i zasiadał w nim do 2004. Z funkcji prezesa Widzewa zrezygnował w styczniu 1998, ale powrócił na to stanowisko pod koniec 1998 i sprawował swoją funkcję do lipca 2001. Następnie był jeszcze w klubie przewodniczącym rady nadzorczej, a swoje udziały sprzedał ostatecznie w 2004.
W 2018 został prawomocnie uniewinniony od działania na szkodę Widzewa (zarzuty dotyczyły czynów popełnionych w roku 2000).
Nagrody.
W 1993 roku od Kapituły Polskiego Klubu Biznesu otrzymał tytuł biznesmena roku.

</doc>
<doc id="5117653" url="https://pl.wikipedia.org/wiki?curid=5117653" title="Dwór Rubinkowskiego w Toruniu">
Dwór Rubinkowskiego w Toruniu

Dwór Rubinkowskiego w Toruniu – siedziba dawnego folwarku Jakuba Kazimierza Rubinkowskiego w Toruniu. 
Lokalizacja.
Budynek znajduje się we wschodniej części miasta, w dzielnicy Rubinkowo, przy ulicy Skłodowskiej-Curie 100. 
Historia.
Budynek powstał w 1. poł. XVIII w. i pierwotnie pełnił funkcję letniej rezydencji polskiego pocztmistrza królewskiego i rajcy miejskiego, Jakuba Kazimierza Rubinkowskiego. W późniejszych okresie obiekt był kilka razy przebudowany. 
W 1950 roku teren folwarku włączono w struktury administracyjne Torunia, a dwór przeznaczono na cele mieszkalne. 
W latach 70. XX wieku na terenie dawnego folwarku powstała, najliczniej zamieszkała dzielnica Torunia – Rubinkowo, która jest przykładem modernistycznego osiedla mieszkaniowego o wielorodzinnej zabudowie wielkopłytowej. 
Budynek wpisany jest do gminnej ewidencji zabytków (nr 2076).

</doc>
<doc id="5117657" url="https://pl.wikipedia.org/wiki?curid=5117657" title="Bruce R. McConkie">
Bruce R. McConkie

Bruce Redd McConkie (ur. 29 lipca 1915 w Ann Arbor, zm. 19 kwietnia 1985 w Salt Lake City) – amerykański przywódca religijny, teolog i misjonarz.
Życiorys.
Urodził się w Ann Arbor w stanie Michigan jako pierwsze dziecko Oscara W. McConkie i Vivian Redd. Gdy miał niespełna rok, rodzina przeniosła się do niewielkiego miasta Monticello w stanie Utah. Do rodzinnego Ann Arbor powrócił w 1925, by już rok później wraz z rodziną osiąść w Salt Lake City. Podjął studia prawnicze na Uniwersytecie Utah (1931). Misję, w kulturze mormońskiej tradycyjnie podejmowaną wówczas przez młodych mężczyzn, odbył we wschodnich stanach kraju, między 1934 a 1936. Studia ostatecznie ukończył w 1939. Pracował krótko w zawodzie, choćby jako zastępca prokuratora miejskiego w Salt Lake City. W 1942 powołany do aktywnej służby wojskowej, skierowany do służby wywiadowczej. Armię opuścił w 1946, w stopniu podpułkownika. Jego związki z wojskiem nie ustały jednak do końca. Już jako członek władz naczelnych Kościoła nadzorował kwestie związane z duchową opieką nad świętymi w dniach ostatnich pozostającymi w służbie wojskowej.
Pracował następnie krótko w należącym do Kościoła "Deseret News". Wkrótce jednak (w październiku 1946) został włączony w skład Pierwszego Kworum Siedemdziesięciu. Zasiadał w tym gremium przez kolejne 26 lat. Od 1961 do 1964 był prezydentem misji południowoaustralijskiej Kościoła z siedzibą w Melbourne. 12 października 1972 prezydent Harold B. Lee powołał go w skład Kworum Dwunastu Apostołów. McConkie zasiadał w nim do śmierci. Zmarł w Salt Lake City, na skutek raka odbytu.
Ceniony za zdolności dydaktyczne, krasomówcze i pisarskie. Prawdopodobnie najlepiej pamiętany dzięki swym pracom o charakterze doktrynalnym. Jego opublikowana w 1958 "Mormon Doctrine" była pierwszą próbą stworzenia encyklopedycznego kompendium teologii świętych w dniach ostatnich. Pozostawił również trzytomowy komentarz do Nowego Testamentu oraz sześciotomową pracę poświęconą życiu i posłudze Jezusa Chrystusa. Przez blisko dekadę pracował także nad nowym wydaniem wszystkich pism świętych wchodzących w skład mormońskiego kanonu. Był głównym autorem nagłówków rozdziałów w tej edycji, co w zasadzie wiązało się ze zwięzłą prezentacją ich teologicznej wykładni.
13 października 1937 w świątyni w Salt Lake City poślubił Amelię Smith, córkę ówczesnego członka Kworum Dwunastu Apostołów oraz późniejszego prezydenta Kościoła Josepha Fieldinga Smitha. Para doczekała się dziewięciorga dzieci.

</doc>
<doc id="5117658" url="https://pl.wikipedia.org/wiki?curid=5117658" title="Pine Brook (dopływ Tillits Creek)">
Pine Brook (dopływ Tillits Creek)

Pine Brook – strumień ("brook") w kanadyjskiej prowincji Nowa Szkocja, w hrabstwie Cumberland, płynący w kierunku północnym i uchodzący do Tillits Creek; nazwa urzędowo zatwierdzona 10 kwietnia 1943.

</doc>
<doc id="5117666" url="https://pl.wikipedia.org/wiki?curid=5117666" title="Motywacja (album)">
Motywacja (album)

Motywacja – pierwszy album studyjny rapera Mlodego Sosny. Wydawnictwo ukazało się 8 czerwca 2020 roku. Gościnnie w nagraniach wzięli udział m.in. Mlody Blista (Uzi Red), Tytoń 666 i BRT. 14 lipca 2021 r. ukazała się edycja specjalna krążka wydana fizycznie na CD.
Lista utworów.
Opracowano na podstawie materiału źródłowego.

</doc>
<doc id="5117669" url="https://pl.wikipedia.org/wiki?curid=5117669" title="Tadeusz Riedl">
Tadeusz Riedl



</doc>
<doc id="5117675" url="https://pl.wikipedia.org/wiki?curid=5117675" title="Rów Klikowski">
Rów Klikowski

Rów Klikowski (również Potok Klikowski) – rów wodny (potok), prawobrzeżny dopływ Dunajca. 
Rów Klikowski ma źródła w Tarnowie, na osiedlu Krzyż, w okolicy skrzyżowania ulic Spokojnej i Krzyskiej. Przepływa przez zabudowane tereny Krzyża i Klikowej oraz przez rolnicze tereny Białej i Bobrownik Wielkich, gdzie uchodzi do Dunajca. Odprowadza wody opadowe z północno-wschodniej części Tarnowa. Powierzchnia jego zlewni wynosi 16,4 km2.
Głównymi dopływami potoku są Rów od Strzelnicy oraz Potok Bagienko. 

</doc>
<doc id="5117679" url="https://pl.wikipedia.org/wiki?curid=5117679" title="Potok Klikowski">
Potok Klikowski



</doc>
<doc id="5117682" url="https://pl.wikipedia.org/wiki?curid=5117682" title="Jonas Lundén">
Jonas Lundén

Jonas Lundén (ur. 27 grudnia 1980 w Borlänge) – szwedzki piłkarz występujący na pozycji obrońcy lub pomocnika, reprezentant kraju.
Życiorys.
Był juniorem Forssa BK, IK Brage i IFK Göteborg. W 1999 roku został włączony do pierwszej drużyny IFK. 31 stycznia 2001 roku wystąpił w towarzyskim meczu reprezentacji Szwecji z Wyspami Owczymi (0:0). W 2002 roku został piłkarzem IF Elfsborg. W klubie tym występował do 2005 roku, a w 2003 roku zdobył z nim Puchar Szwecji. Następnie grał w GAIS. Po zakończeniu sezonu 2011 zakończył karierę z ogólnym dorobkiem 227 meczów w Allsvenskan. W 2012 roku był tymczasowym trenerem GAIS, a w latach 2013–2015 – kierownikiem sportowym klubu.

</doc>
<doc id="5117685" url="https://pl.wikipedia.org/wiki?curid=5117685" title="Pine Brook (dopływ Meat Cove Brook)">
Pine Brook (dopływ Meat Cove Brook)

Pine Brook – strumień ("brook") w kanadyjskiej prowincji Nowa Szkocja, w hrabstwach Inverness i Victoria, płynący w kierunku północno-wschodnim i uchodzący do Meat Cove Brook; nazwa urzędowo zatwierdzona 7 lipca 1955.

</doc>
<doc id="5117690" url="https://pl.wikipedia.org/wiki?curid=5117690" title="Heidi Janků">
Heidi Janků

Heidi Janků (ur. 23 listopada 1962 w Witkowicach) – czeska piosenkarka i prezenterka telewizyjna.
Na początku swojej kariery śpiewała w pubie U Dihlů w Malych Hošticach. Swoje pierwsze nagrania zrealizowała z zespołem Lučina. Następnie współpracowała z formacją Proměny. W 1982 roku poznała znanego łowcę talentów muzycznych Ivo Pavlíka, z którym mieszka do dziś.
Dyskografia.
Źródło:

</doc>
<doc id="5117695" url="https://pl.wikipedia.org/wiki?curid=5117695" title="Lista dzwonnic w Irlandii">
Lista dzwonnic w Irlandii

Lista dzwonnic w Irlandii – poniższa lista przedstawia 66 (dzwonnic) położonych w Irlandii, Irlandii Północnej, które zachowały się do naszych czasów, bądź widoczne są ich pozostałości:

</doc>
<doc id="5117697" url="https://pl.wikipedia.org/wiki?curid=5117697" title="Black mouth cur">
Black mouth cur

Black Mouth Cur, znany również jako BMC, Blackmouth Cur, Southern Cur – rasa psa pracującego wielkości od średniej do dużej, wywodząca się ze Stanów Zjednoczonych.
Brak jest oficjalnej polskiej nazwy, a nazwa angielska nie tłumaczy się dobrze wprost, ponieważ w najczęstszym swoim znaczeniu słowo "cur" oznacza „kundel”, a Black Mouth Cur jest rasą czystej krwi. W tym wypadku "cur" w nazwie jest skrótem od ang. "cur-tail", będącego określeniem używanym wobec psów z krótkim, atroficznym ogonem (zwanym również '), jakim odznaczało się wielu przodków rasy i do dziś niektórzy jej przedstawiciele. W dosłownym tłumaczeniu byłby to zatem „króciak czarno-usty”, w wolnym tłumaczeniu uwzględniającym główną funkcję użytkową i pochodzenie rasy: Amerykański Gończy Czarnopyski.
W USA, zwłaszcza w stanach południowych, wyróżnia się kilka ras typu cur, m.in. , , Catahoula Leopard dog, , , czy . Ponadto, Black Mouth Cur występuje w kilku różnych pod względem wyglądu i cech użytkowych odmianach, wywodzących się z wysokocenionych linii hodowlanych, m.in. Ladner (Yellow), (Original) Southern (Red), Howard (Carnathan)’s Bruno (Southern), Weatherford’s Ben Texas czy Foundation. Większość linii ukierunkowana jest na ich zdolności myśliwskie, jednak istnieją również odmiany ukierunkowane na pracę pastersko-stróżującą.
Z uwagi na wysoką inteligencję, lojalność, długość życia i relatywnie niewiele typowych chorób oraz niewielkie wymagania pielęgnacyjne, psy te są coraz częściej wybierane jako psy rodzinne – do towarzystwa (od zawsze były użytkowane jako pracująco – rodzinne, tj. użytkowe, ale żyjące blisko rodziny).
Historia.
Istnieje wiele opowieści o pochodzeniu rasy, których cechą wspólną jest to, że rasa została wyhodowana na południu Stanów Zjednoczonych na początku osadnictwa w tamtym rejonie, jako wszechstronne psy pracujące, które wspomagały ludzi w polowaniach i obronie inwentarza oraz odegrały ważną rolę w migracji na Dziki Zachód. Do najczęściej podawanych źródeł pochodzenia rasy należą stany Tennessee oraz Missisipi. Wśród prawdopodobnych przodków rasy upatruje się wiele psów pracujących przywiezionych przez osadników europejskich, w tym m.in. wymarłego angielskiego cura, psy myśliwskie – w tym psa św. Huberta, owczarki – w tym owczarka belgijskiego Malinois oraz molosowate – w tym boksera.
W 1987 roku powstał klub rasy National Southern Black Mouth Cur Breeders Association, aby wspierać rasę, a w 1998 roku rasa została uznana przez United Kennel Club – drugą co do wielkości po FCI międzynarodową organizację kynologiczną.
W ciągu swego ponad 200-letniego istnienia rasa ta, o dużych walorach użytkowych, została rozprzestrzeniona po całym świecie, jednak z uwagi na niską globalną świadomość o rasie niewiele jest zarejestrowanych psów i hodowli poza południem Stanów Zjednoczonych.
Wzorzec rasy.
Wygląd ogólny.
Średniej wielkości, potężny i zwinny pies gończy. Nadrzędną charakterystyką jest umiarkowanie w każdym aspekcie i balans pomiędzy siłą, zwinnością i wytrzymałością oraz walory użytkowe. Profil psa jest kwadratowy lub ma nieznacznie dłuższy tułów niż wysokość w kłębie (UKC), wg CKC stosunek długości do wysokości powinien mieścić się w przedziale od 10:8 do 10:9, przy czym suki mogą być nieco dłuższe. Nogi są wystarczająco długie, aby zapewniać szybkie i zwinne poruszanie się w trudnym terenie. Wyraz pyska pewny siebie, inteligentny, czujny, spostrzegawczy i ekspresyjny.
Najbardziej charakterystyczne dla rasy wydają się być proporcjonalna, silna, kwadratowa sylwetka, wysoko osadzone szerokie u podstawy i krótkie opadające uszy oraz często (aczkolwiek nie zawsze) występująca charakterystyczna czarna maska wraz z pigmentacją warg, dziąseł i powiek i niekiedy uszu.
Temperament.
Śmiały, czujny, chętny do współpracy z właścicielem i niezbyt przyjazny wobec obcych, ale ufny i kochający wobec właściciela. Jako wyjątkowo dobry myśliwy ma silne popędy łowieckie i wymaga rodzin które zapewnią mu „pracę” i upust energii, choćby w postaci sportu – w takim wypadku będzie lojalny, dobrze ułożony i przewidywalny. Łączy w sobie odwagę i wytrwałość z silnym zapałem do pracy. Jest bardzo lojalny i obronny wobec właściciela i rodziny. Rasa znana jest z silnego przywiązania do rodziny i otaczania szczególną opieką „swoich” dzieci. Jest instynktownie nieufny wobec obcych i może przejawiać zachowania terytorialne oraz nadmiernie obronne wobec zasobów materialnych. Aby zapobiec problemom behawioralnym należy pilnować wczesnej socjalizacji i treningu posłuszeństwa oraz regularnej „pracy” zapewnianej psu do wykonania. Niesprowokowana agresja lub bojaźliwość wobec ludzi stanowi wadę dyskwalifikującą.
Charakterystyka użytkowa.
BMC to szybki i zapalczywy myśliwy, polujący z użyciem wzroku, słuchu i węchu. Ciche tropowce są preferowane, chociaż na bardzo gorącym szlaku dopuszczalna jest postawa na wpół otwarta, nigdy w pełni otwarta jak u ogarów (? ang. "hound"). Dopuszczalny niski głośny szczek, dzwoniący okrzyk lub delikatne jodłowanie po nagonieniu zwierzyny, nigdy w pełni rozszczekany. Ma silny instynkt gończy oraz jest odważnym i skutecznym zagryzaczem schwytanej zwierzyny. Prezentuje dużą chęć do polowania na wiewiórki, szopy czy rysie, dobrze nadaje się również do polowań na pumy, niedźwiedzie i dziki. Musi umieć pracować w pojedynkę i współpracować z innymi psami.
Ich wrodzona chęć do zadowalania właściciela sparowana z wysoką inteligencją powodują coraz większą popularność rasy w sportach takich jak "agility," "search-and-rescue" oraz . Jego instynkty sprawiają także, że jest dobrym psem stróżującym oraz pasterskim.
Głowa.
Szeroka z umiarkowanie zaznaczonym stopem i umiarkowanie szeroką kufą. Czaszka płaska lub delikatnie wypukła z profilu, z bruzdą pośrodkową zanikającą ku tyłowi, równie długa co szeroka (mierzona przed uszami), delikatnie zwężająca się do przodu i tworząca z grzbietem kufy równoległe płaszczyzny, lub tylko nieznacznie zbieżne; głowa ogólnie proporcjonalna do reszty ciała i emanująca siłą, bez nadmiaru mięśni lub skóry.
Oczy.
Średnie lub duże, osadzone szeroko, mogą być zielone, żółte (bursztynowe) lub brązowe – od jasnego do ciemnego brązu. Kształt owalny do migdałowatego. Szpary powiekowe zwarte, w kolorze pasującym do warg. Oczy nierzadko dwukolorowe (wada), rzadko niebieskie (poważna wada). Nigdy wyłupiaste lub zapadnięte.
Uszy.
Osadzone wysoko, o szerokiej podstawie, długości krótkiej do średniej, opadające. Nigdy nie powinny być długie obwisłe, stojące ani półstojące.
Kufa.
Umiarkowanie szeroka z dobrze zaznaczoną żuchwą, zwartymi wargami. Idealny stosunek długości kufy do długości czaszki od 4:5 do 1:1. Z wyłączeniem psów o jasnym umaszczeniu, charakterystyczna dla rasy jest również silniejsza niż zwykle pigmentacja warg i dziąseł (ale nie języka), która może być ciemnobrązowa, czarna, szara lub niebieska.
Nos.
Trufla szeroka i lekko wystająca do przodu z dobrze rozwartymi nozdrzami. Preferowany kolor czarny, ale dopuszczalny czerwony lub brązowy (pasujący do umaszczenia) u psów o jasnym umaszczeniu.
Zęby.
Kompletny zestaw 42 równorozstawionych białych zębów tworzących zgryz nożycowy. Przodozgryz i tyłozgryz są wadami dyskwalifikującymi. Dopuszcza się zgryz cęgowy i odwrócony nożycowy.
Szyja.
Umiarkowanej długości, nieco łukowata, silna i bardzo dobrze umięśniona, wyraźnie rozszerzająca się od głowy w kierunku tułowia i płynnie przechodząca w barki. Nadmiar skóry (łałok) jest niepożądany.
Tułów.
Klatka piersiowa głęboka i szeroka, ale nigdy szersza niż głębsza, mostek sięgający do łokci. Od przodu klatka piersiowa muskularna i szeroka (co najmniej 10 cm szerokości pomiędzy przednimi kończynami u mniejszych osobników). Grzbiet szeroki, umiarkowanie długi, płaski, mocny, silnie umięśniony, przechodzący w płaskie lub nieco wysklepione, jędrne lędźwie. Talia nieznaczna do umiarkowanej, jednak wykazująca jędrność i brak jakichkolwiek cech obwisłości lub nadwagi. Zad szeroki, silny, delikatnie opadający. Obręcze barkowa i biodrowa proporcjonalne do siebie, łopatki silnie ściągnięte do tyłu. Łopatka stosunkowo długa, w przybliżeniu równa długości ramieniu i przedramieniu. Wnętrostwo stanowi wadę dyskwalifikującą.
Kończyny
Kończyny przednie proste, równoległe, silne, z mocnymi okrągłymi kośćmi; łokcie blisko tułowia, jednak bez ograniczenia ruchomości; pęciny krótkie, proste, mocne i sprężyste. Kończyny tylne – udo i podudzie stosunkowo długie, równej długości lub udo dłuższe od podudzia, o dobrze zaznaczonych kątach, mocnych kościach i silnie umięśnione; pęciny krótkie, proste, mocne i równoległe do siebie oraz prostopadłe do podłoża. Stopy umiarkowanej wielkości, zwarte i dobrze wysklepione, okrągłe lub owalne, z dużymi i twardymi, dobrze amortyzowanymi opuszkami; palce mogą być sieciowane (błoną międzypalcową); ostrogi pojedyncze lub podwójne.
Ogon.
Ogon osadzony niewysoko, dowolnej długości i kształtu – prostego, lekko łukowatego, szablowatego, sierpowatego, esowatego ("pump-handled"), chociaż niektóre rejestry (UKC) podają, że powinien być prosty, a inne (NKC) wykluczają "bobtail""." Nie powinien być przycinany.
Sierść.
Szata krótka i ściśle przylegająca, gęsta, od szorstkiej do bardzo delikatnej i lśniącej, nie powinna być druciana ani długa (poważne wady), może być nieco dłuższa na karku i ogonie, podszerstek gęsty i miękki. Umaszczenie – wszystkie odcienie żółtego, brązowego, czerwonego/rudego i moręgowatego z silnie zmelanizowaną maską (preferowane) lub bez niej; psy z maską często określane są jako jeleniowate ("buckskin") lub płowe ("fawn"). Ciemna maska melaninowa często rozciąga się również na brwi i w mniejszym stopniu uszy, dając charakterystyczny, bardzo ekspresyjny i bystry wygląd. Występują również kolory jednolite – czarne, wątrobiane, niebieskie, izabelinowe (jasne popielato-żółte) i srebrne. Dopuszcza się niewielkie (do 10%) ilości białej maści na brodzie, nosie, karku, klatce piersiowej, łapach i końcówce ogona. CKC rozpoznaje psy posiadające &gt;10% białej szaty jako umaszczenie niestandardowe. Albinizm jest dyskwalifikujący. Dopuszcza się umaszczenia jasne ("diluted") bez jakiegokolwiek śladu czarnej sierści, charakteryzujące się żółtą lub rudą sierścią, białymi pazurami i oczami w kolorze zielonym, żółtym lub jasnobrązowym.

</doc>
<doc id="5117699" url="https://pl.wikipedia.org/wiki?curid=5117699" title="Zreformowane esperanto">
Zreformowane esperanto

Zreformowane esperanto – system reform językowych esperanta opublikowanych w 1894 przez Ludwika Zamenhofa w czasopiśmie „La Esperantisto”. Reformy ostatecznie zostały odrzucone w głosowaniu.
Historia.
Z powodu wolnego rozwoju esperanta w pierwszych latach narodził się pomysł zmiany struktury języka, tak by łatwiejsza mogła pomóc w popularyzacji języka. Zamenhof mimowolnie przewodził ruchowi reformatorskiemu, żeby – jak sam stwierdził – „usunąć z niego niebezpieczeństwo”. W 1894 w czasopiśmie „La Esperantisto” opublikował system reform językowych z pełnym słownikiem. Następnie odbyło się głosowaniem nad wprowadzeniem reform. W głosowaniu uczestniczyli członkowie Ligi Esperantystów ("la Ligo Esperantista"), czyli każdy abonent "La Esperantisto". W 1894 liczba abonentów wynosiła 717, a 60% z nich było Rosjanami. Końcowe wyniki głosowania ukazały się w numerze 11 (listopad 1894):
Większość esperantystów zadecydowała, że język powinien zostać bez zmian.
Główne reformy.
Fonologia.
Wszystkie fonemy, których odpowiadające litery mają diakrytyki, zostają usunięte. Jedynie fonem /ʃ/, przypisany do litery ŝ, zostaje.
Dodatkowo Zamenhof zastanawiał się nad usunięciem fonemów /h/ i /j/, jednak później postanowiono je pozostawić.
Ortografia.
Usunięte zostają litery diakrytyczne. Litera c będzie wymawiana jako /ʃ/ (stare ŝ), a litera z jako /ts/ (stare c).
Tak samo jak w przypadku fonemów, Zamenhof zastanawiał się nad usunięciem liter h i j, jednak później postanowiono pozostawić je bez zmiany.
Gramatyka.
Przedimki.
Usunięcie przedimka określonego "la".
Biernik.
Usunięcie biernika, sufiks "-n" zniknie. Dla określania kierunku, zamiast biernika, będzie używane słowo "versu" (w kierunku). Usunięcie biernika nie ma wpłynąć negatywnie na swobodny szyk wyrazów, ale dobrą praktyką jest zawsze stawiać podmiot przed czasownikiem, a rzeczownik w formie biernika po czasowniku.
Liczba mnoga.
Rzeczowniki w liczbie mnogiej zamiast sufiksu "-oj", będą używały "-i": "patri" = "patroj" (ojcowie).
Przymiotniki i przysłówki.
Przymiotniki przestają mieć deklinację, według Zamenhofa deklinacja przy rzeczownikach wystarcza. Przymiotniki i przysłówki mają taką samą końcówkę "-e". Aby uniknąć nieporozumień, dobrą praktyką jest stawiać przymiotnik przed rzeczownikiem, a przysłówek po czasowniku.
Zaimki osobowe.
Zaimki "li" (on) i "ĝi" (to) zostają połączone w jeden "lu". Początkowo zaimek nieokreślony miał zostać usunięty, zamiast niego miałyby zostać użyte słówka "homi" (ludzie) lub "iu" (ktoś), ale finalnie została tylko zmieniona forma jego zapisu.
Czasowniki.
Zmieniają się sufiksy czasowników:
Imiesłowy.
Zostają usunięte czasy, można jednak użyć "pasate" (przeszły) i "future" (przyszły), aby doprecyzować wypowiedź.
Słowotwórstwo.
Wyrazy złożone powinny być tworzone z pełnych wyrazów, bez ucinania sufiksów, np. "vaporo" + "ŝipo" = "vaporoŝipo" (statek parowy), nie "vaporŝipo" (zostaje ucięte "-o" ze słowa "vaporo"). Wyrazy złożone powinny być jak najrzadziej stosowane.
Słownictwo.
Wiele zmian w słownictwie będzie potrzebnych z powodu zmian w systemie zapisu i fonologii. Oprócz tego chciano usunąć słowa pochodzenia germańskiego i słowiańskiego na rzecz słów z języków romańskich, ze względu na romański charakter esperanto.

</doc>
<doc id="5117700" url="https://pl.wikipedia.org/wiki?curid=5117700" title="Esperanto 1894">
Esperanto 1894



</doc>
<doc id="5117703" url="https://pl.wikipedia.org/wiki?curid=5117703" title="Renault 18 GTX">
Renault 18 GTX



</doc>
<doc id="5117705" url="https://pl.wikipedia.org/wiki?curid=5117705" title="Renault Clio Williams">
Renault Clio Williams



</doc>
<doc id="5117707" url="https://pl.wikipedia.org/wiki?curid=5117707" title="Lada Samara 21083">
Lada Samara 21083



</doc>
<doc id="5117709" url="https://pl.wikipedia.org/wiki?curid=5117709" title="Pine Brook (dopływ Debert River)">
Pine Brook (dopływ Debert River)

Pine Brook – strumień ("brook") w kanadyjskiej prowincji Nowa Szkocja, w hrabstwie Colchester, płynący w kierunku południowym i uchodzący do Debert River; nazwa urzędowo zatwierdzona 29 kwietnia 1941.

</doc>
<doc id="5117713" url="https://pl.wikipedia.org/wiki?curid=5117713" title="Mazda 323 GT-R">
Mazda 323 GT-R



</doc>
<doc id="5117714" url="https://pl.wikipedia.org/wiki?curid=5117714" title="Toyota Corolla AE92">
Toyota Corolla AE92



</doc>
<doc id="5117718" url="https://pl.wikipedia.org/wiki?curid=5117718" title="Stade Municipal de la Ville de Differdange">
Stade Municipal de la Ville de Differdange

Stade Municipal de la Ville de Differdange – stadion piłkarski w Oberkorn (Differdange), w Luksemburgu. Został otwarty 5 sierpnia 2012 roku. Może pomieścić 3500 widzów. Swoje spotkania rozgrywają na nim piłkarze klubów FC Differdange 03 i CS Oberkorn.
Nowy stadion piłkarski wybudowano w miejscu starego Stade Municipal, który posiadał bieżnię lekkoatletyczną. Prace budowlane rozpoczęły się w maju 2011 roku, a otwarcie nowego stadionu miało miejsce 5 sierpnia 2012 roku. Na inaugurację FC Differdange 03 pokonało w meczu pierwszej kolejki sezonu ligowego 2012/2013 drużynę Progrès Niedercorn 2:1. Poza FC Differdange 03 (grającym dotychczas na Stade du Thillenberg) na nowy obiekt wprowadził się również gospodarz dawnego Stade Municipal, drużyna CS Oberkorn. 15 sierpnia 2012 roku na stadionie rozegrano mecz towarzyski reprezentacji Luksemburga i Gruzji (1:2).
Budowa stadionu kosztowała ponad 21,5 mln €. Pojemność obiektu wynosi 3500 widzów, z czego 1800 miejsc znajduje się na zadaszonej trybunie głównej, usytuowanej po stronie południowej. Stadion wyposażony jest m.in. w sztuczne oświetlenie. Niedługo po otwarciu pojawił się pomysł dobudowania dodatkowych trybun po stronie północnej i wschodniej, dzięki czemu pojemność areny miała wzrosnąć do 8200 widzów i obiekt stałby się nowym stadionem narodowym. Pomysł ten ostatecznie nie doczekał się jednak realizacji.

</doc>
<doc id="5117720" url="https://pl.wikipedia.org/wiki?curid=5117720" title="Paweł Pawłowicz Łatuszka">
Paweł Pawłowicz Łatuszka



</doc>
<doc id="5117721" url="https://pl.wikipedia.org/wiki?curid=5117721" title="Radek Škvor">
Radek Škvor

Radek Škvor (ur. 29 marca 1989 w Pradze) – czeski aktor filmowy i telewizyjny.
Pracuje także w dubbingu. Jest m.in. czeskim głosem Boby Fetta z "" i Asha Ketchuma z anime "Pokémon".
Filmografia (wybór).
Na podstawie źródeł:

</doc>
<doc id="5117723" url="https://pl.wikipedia.org/wiki?curid=5117723" title="Henryk Wasiak">
Henryk Wasiak

Henryk Wasiak (ur. 15 lipca 1915 w Warszawie, zm. 22 listopada 1976 w Radomiu) – polski bokser, reprezentant Polski.
Kariera.
Walki na pięści uczył się w rodzinnym mieście, trenując od 1933 roku w klubie Legia Warszawa. Odbywając służbę wojskową od 1937 roku walczył w klubie Flota Gdynia, zostając w jej barwach reprezentantem Polski. Swój największy sukces sportowy w karierze odniósł w barwach klubu Radomiak Radom, którego był zawodnikiem po zakończeniu II wojny światowej. Startując w mistrzostwach Polski, został wicemistrzem kraju w 1947, w kategorii półśredniej. W roku 1938 dwukrotnie wystąpił w reprezentacji Polski odnosząc dla niej jedno zwycięstwo i jedną porażkę. 

</doc>
<doc id="5117725" url="https://pl.wikipedia.org/wiki?curid=5117725" title="Budynek Szkoły Podstawowej nr 4 w Toruniu">
Budynek Szkoły Podstawowej nr 4 w Toruniu

Budynek Szkoły Podstawowej nr 4 w Toruniu – zabytkowy gmach szkoły podstawowej w Toruniu.
Lokalizacja.
Budynek znajduje się w północnej części dzielnicy Chełmińskie Przedmieście, przy ul. Żwirki i Wigury 49, w sąsiedztwie cmentarza NMP oraz dawnego zakładu Torpo.
Historia.
Nowy gmach szkoły podstawowej nr 3 przy ulicy Żwirki i Wigury otwarto 1 września 1959 roku. 12 czerwca 1963 roku przy szkole wybudowano w czynie społecznym boisko sportowe z bieżnią, skocznią wzwyż i w dal oraz miejscem na lodowisko. Rok później na ścianie budynku odsłonięto tablicę pamiątkową poświęconą kpt. Janowi Drzewieckiemu, a szkole nadano jego imię. 
W 1992 roku odnowiono wnętrze szkoły, a w latach 1995 - 1997 dobudowano m.in. salę gimnastyczną. 
W 1998 roku, w wyniku reformy oświatowej, gmach stał się siedzibą 6 – letniej szkoły podstawowej nr 3 i 3 – letniego gimnazjum nr 3. W latach 2001 - 2005 istniały one jako Zespół Szkół nr 11. W 2006 roku szkołę podstawową przeniesiono do nowego budynku przy ulicy Legionów 210, a w gmachu pozostawiono gimnazjum, któremu nadano imię Jana Pawła II. 
Obecnie swoją siedzibę ma tu Szkoła Podstawowa nr 4 z oddziałami dwujęzycznymi. 
Budynek wpisany jest do gminnej ewidencji zabytków (nr 2074).

</doc>
<doc id="5117731" url="https://pl.wikipedia.org/wiki?curid=5117731" title="Stade Henri Jungers">
Stade Henri Jungers

Stade Henri Jungers – nieistniejący już stadion piłkarski w Differdange, w Luksemburgu. Został rozebrany w 2013 roku. Mógł pomieścić 2000 widzów. W latach 1921–2003 swoje spotkania rozgrywali na nim piłkarze klubu AS Differdange.
Stadion był domową areną klubu piłkarskiego AS Differdange od momentu jego powstania w 1921 roku (w 1922 roku klub przystąpił do oficjalnych rozgrywek). W 2003 roku AS Differdange połączył się z Red Boys Differdange, tworząc nowy klub – FC Differdange 03. Nowy zespół rozgrywał swoje spotkania na dawnym obiekcie Red Boys Differdange, Stade du Thillenberg, a Stade Henri Jungers służył odtąd jako stadion rezerwowy. W 2012 roku klub całkowicie zaprzestał korzystania ze Stade Henri Jungers. W 2013 roku obiekt został rozebrany. Przez krótki czas, pod koniec istnienia obiektu, ze stadionu korzystał również zespół CS Oberkorn. W miejscu zlikwidowanego stadionu wybudowano zbiornik burzowy, oddany do użytku 18 listopada 2016 roku.

</doc>
<doc id="5117732" url="https://pl.wikipedia.org/wiki?curid=5117732" title="Dariusz Plewczyński">
Dariusz Plewczyński

Dariusz Michał Plewczyński – polski naukowiec, profesor nauk ścisłych i przyrodniczych o specjalności bioinformatyka. Profesor uczelni w Centrum Nowych Technologii Uniwersytetu Warszawskiego.
Życiorys.
W 1995 ukończył studia magisterskie na Wydziale Fizyki Uniwersytetu Warszawskiego w zakresie fizyki teoretycznej. 25 czerwca 2001 obronił rozprawę doktorską pt. "Dyfuzja po powierzchniach zakrzywionych" w Instytucie Chemii Fizycznej Polskiej Akademii Nauk, a 25 czerwca 2012 uzyskał habilitację na podstawie pracy pt. "Zastosowanie metod uczenia maszynowego i analizy danych w przewidywaniu funkcji biomolekuł" w Instytucie Podstaw Informatyki PAN. 21 lipca 2020 otrzymał tytuł profesora w dziedzinie nauk ścisłych i przyrodniczych.
W latach 2002–2015 zatrudniony na stanowisku adiunkta, a następnie adiunkta habilitowanego w Laboratorium Bioinformatyki i Biologii Systemów w Interdyscyplinarnym Centrum Modelowania Matematycznego i Komputerowego UW. W latach 2011–2013 jako adiunkt, a następnie adiunkt habilitowany pracował na Wydziale Farmaceutycznym Warszawskiego Uniwersytetu Medycznego. Od 2015 profesor nadzwyczajny, a następnie profesor uczelni w Laboratorium Genomiki Funkcjonalnej i Strukturalnej Centrum Nowych Technologii UW. Jest także profesorem uczelni na Wydziale Matematyki i Nauk Informacyjnych Politechniki Warszawskiej, zatrudnionym w Zakładzie Systemów Przetwarzania Informacji.
Odbywał staże naukowe na Uniwersytecie Helsińskim (2005), Uniwersytecie Stanforda (2011) oraz Uniwersytecie Yale (2013–2014). Stypendysta Programu Fulbrighta.
Jest członkiem Polskiego Towarzystwa Bioinformatycznego, Polskiego Towarzystwa Fizycznego oraz International Society for Computational Biology.

</doc>
<doc id="5117733" url="https://pl.wikipedia.org/wiki?curid=5117733" title="Zuzana Slavíková">
Zuzana Slavíková

Zuzana Slavíková (ur. 13 maja 1965 w Czeskich Budziejowicach) – czeska aktorka i prezenterka telewizyjna.
Ukończyła studia w Akademii Sztuk Scenicznych im. Leoša Janáčka w Brnie. Związała się z Teatrem Narodowym w Brnie.
Rozpoznawalność wśród telewidzów przyniosło jej prowadzenie programu "Nejslabší, máte padáka!". Prowadziła także ceremonię wręczenia nagród TýTý.
W 2007 roku przeprowadziła się do Pragi.
Zajmuje się również dubbingiem. 

</doc>
<doc id="5117734" url="https://pl.wikipedia.org/wiki?curid=5117734" title="Walerian Jasionowski">
Walerian Jasionowski

Walerian Jasionowski (ur. 10 lutego 1905 w Telika, zm. 17 czerwca 1977 w Los Angeles) – major dyplomowany pilot Polskich Sił Powietrznych w Wielkiej Brytanii, dowódca III/2 i 308 dywizjonów myśliwskich. 
Życiorys.
W 1926 roku rozpoczął naukę w Oficerskiej Szkole Lotnictwa, którą ukończył w 1928 roku z 28. lokatą jako obserwator. Otrzymał przydział do Morskiego Dywizjonu Lotniczego, gdzie latał w II Eskadrze Morskiej Niszczycielskiej (przemianowanej później na Morską Eskadrę Wielosilnikową). Pełnił funkcję dowódcy plutonu uzbrojenia. 8 lutego 1929 roku przeżył przymusowe wodowanie wodnosamolotu LeO H.13B po awarii jego silników. 27 września 1930 roku wszedł w skład załóg trzech łodzi latających Latham 43 wizytujących Lipawę. Od lutego do kwietnia 1933 roku pełnił funkcję oficera taktycznego MDL.
W sierpniu 1934 roku został przeniesiony do 2 pułku lotniczego w Krakowie. Przeszedł przeszkolenie w zakresie pilotażu i został skierowany do 121 eskadry myśliwskiej. W październiku wziął udział w Drugich Centralnych Zawodach Lotnictwa Myśliwskiego; reprezentacja III/2 dywizjonu myśliwskiego zajęła w nich pierwsze miejsce. 25 października 1937 roku objął stanowisko dowódcy eskadry i pełnił tę funkcję do listopada 1938 roku. Na stopień kapitana został mianowany ze starszeństwem z 19 marca 1938 i 18. lokatą w korpusie oficerów lotnictwa, grupa liniowa. 1 stycznia 1939 roku objął stanowisko oficera taktycznego III/2 dywizjonu.
1 września 1939 roku po śmierci Mieczysława Medweckiego objął stanowisko dowódcy dywizjonu. Z jego inicjatywy na trzech samochodach zamontowano radiostacje, co pozwoliło na naprowadzanie samolotów dywizjonu na nadlatujące samoloty Luftwaffe. 17 września, po agresji ZSSR na Polskę, wydał rozkaz podległym mu żołnierzom ewakuowania się na teren Rumunii.
Przedostał się do Francji, 1 marca 1940 roku objął dowództwo nad grupą 13 pilotów skierowanych do Szkoły Pilotażu Myśliwskiego w Étampes. 22 maja otrzymał rozkaz zorganizowania w Salon eskadry myśliwskiej, która miała latać na samolotach Koolhoven F.K.58. Jego piloci dopiero 28 maja otrzymali samoloty i rozpoczęli na nich szkolenie. Pomimo niesprawnego uzbrojenia w myśliwcach, Walerian Jasionowski już 30 maja wykonał pierwszy lot patrolowy nad Marsylią. 8 czerwca podległa mu jednostka została przebazowana do Clermont-Ferrand. W późniejszym okresie jego jednostka została przebazowana do Nevers. 17 czerwca jednostka otrzymała rozkaz przygotowania posiadanych samolotów myśliwskich do ataku na niemieckie czołgi. Do ataku na niemieckie oddziały lądowe w rejonie Bourges nie doszło. 18 czerwca, po wcześniejszym przeprowadzeniu rozpoznania lotniczego, zarządził ewakuację podległego mu oddziału do portów na południu Francji i ewakuację do Wielkiej Brytanii. 21 czerwca on i podlegli mu piloci zaokrętowali się w Saint-Jean-de-Luz na statek „Arandora Star” i ewakuowali się do Wielkiej Brytanii.
Wstąpił do Polskich Sił Powietrznych, otrzymał numer służbowy RAF P-0702. 10 listopada 1940 roku został wyznaczony na stanowisko dowódcy nowo formowanego 308 dywizjonu myśliwskiego „Krakowskiego”. 7 grudnia 1940 roku odszedł z tego stanowiska. Od grudnia 1942 do czerwca 1943 roku był pilotem w 315 dywizjonie myśliwskim, od 10 czerwca do sierpnia służył w 303 dywizjonie myśliwskim Warszawskim im. Tadeusza Kościuszki.
Został przydzielony na stanowisko kontrolera w operations room w 9 Grupie Myśliwskiej. W styczniu 1944 roku objął stanowisko oficera operacyjnego przy sztabie United States Army Air Forces. W marcu 1945 roku został skierowany do Wyższej Szkoły Lotniczej, którą ukończył we wrześniu.
Po zakończeniu działań wojennych nie zdecydował się na powrót do komunistycznej Polski. Wyemigrował do Stanów Zjednoczonych, gdzie zmarł 17 czerwca 1977 roku w Los Angeles.
Ordery i odznaczenia.
Za swą służbę otrzymał odznaczenia:

</doc>
<doc id="5117736" url="https://pl.wikipedia.org/wiki?curid=5117736" title="Danieła Bobewa">
Danieła Bobewa

Danieła Nikonowa Bobewa-Filipow, (ur. 8 września 1958 w Sofii) – bułgarska polityk, ekonomistka, socjolog, i urzędniczka państwowa, w 1997 minister handlu i międzynarodowych relacji gospodarczych, w latach 2013–2014 wicepremier.
Życiorys.
W 1982 ukończyła ekonomię w wyższym instytucie ekonomicznym WII „Karl Marks” w Sofii, na bazie którego powstał Uniwersytet Gospodarki Narodowej i Światowej. W 1990 obroniła doktorat z socjologii, objęła później stanowisko profesora nadzwyczajnego w instytucie studiów ekonomicznych Bułgarskiej Akademii Nauk. Wykładała na macierzystej uczelni, a także m.in. na Uniwersytecie Płowdiwskim. Pracowała jako dyrektor departamentu w ministerstwie pracy i polityki społecznej oraz w centrum badań nad demokracją. W połowie lat 90. była kierownikiem agencji inwestycji zagranicznych oraz dyrektorem biura współpracy międzynarodowej Narodowego Banku Bułgarii. Od lutego do maja 1997 pozostawała ministrem handlu i międzynarodowych stosunków gospodarczych w rządzie Stefana Sofijanskiego. Od 1998 była zatrudniona w Czarnomorskim Banku Handlu i Rozwoju, gdzie doszła do stanowiska wiceprezesa. Od 2001 do 2002 pracowała w Organizacji Współpracy Gospodarczej i Rozwoju, w 2003 powróciła do kierowania departamentem Narodowego Banku Bułgarii. W 2001 należała do założycieli Związku Wolnych Demokratów.
Od czerwca 2013 do sierpnia 2014 zajmowała stanowisko wicepremiera w gabinecie Płamena Oreszarskiego z rekomendacji Bułgarskiej Partii Socjalistycznej (pozostając bezpartyjna); odpowiadała w nim za inwestycje zagraniczne, politykę ekonomiczną i administrację.

</doc>
<doc id="5117739" url="https://pl.wikipedia.org/wiki?curid=5117739" title="KH-7 32">
KH-7 32

KH-7 32 – amerykański satelita rozpoznawczy; trzydziesty drugi statek serii KeyHole-7 "GAMBIT" programu CORONA. Jego zadaniem było wykonywanie wywiadowczych zdjęć Ziemi o rozdzielczości przy gruncie około 46 cm. 
Budowa i działanie.
Głównym komponentem satelity była kamera wyprodukowana przez Eastman Kodak, wyposażona w obiektyw lustrzany teleskopu systemu Maksutova charakteryzujący się ogniskową 1955,8 mm. Dzięki zestawowi luster udało się obniżyć wagę i wymiary zastosowanego aparatu. Precyzyjne położenie satelity określane było dzięki zestawowi czujników; żyroskopu i skanera podczerwieni kontrolującego położenie ziemskiego horyzontu. Korekta orbity była dokonywana przy pomocy 4 rakietowych silników korekcyjnych. Film po naświetleniu był przesuwany za pomocą zestawu rolek do kapsuły, która następnie oddzielała się od satelity, lądowała na spadochronie w rejonie Pacyfiku i była przechwytywana podczas opadania przez specjalnie do tego przystosowany samolot.
Misja.
Misja rozpoczęła się 16 września 1966 roku, kiedy rakieta Atlas SLV-3 Agena D wyniosła z kosmodromu Vandenberg na niską orbitę okołoziemską 32. satelitę z serii KH-7. Po znalezieniu się na orbicie KH-7 32 otrzymał oznaczenie COSPAR 1966-083A.
KH-7 31 pozostawał na orbicie 7 dni, w którym to czasie wykonał 115 okrążeń Ziemi.
22 lutego 1995 roku prezydent Bill Clinton podpisał rozporządzenie wykonawcze 12951 odtajniające 860 tysięcy zdjęć wykonanych w latach 1960-1980 przez wojskowe satelity wywiadowcze. Kolejną partię zdjęć odtajniono w 2002 roku. Archiwalne zdjęcia są wykorzystywane m.in. przez archeologów, geologów i historyków. 
Satelita spłonął w atmosferze 23 września 1966 roku.

</doc>
<doc id="5117740" url="https://pl.wikipedia.org/wiki?curid=5117740" title="Jitka Moučková">
Jitka Moučková

Jitka Moučková (ur. 6 lipca 1979 w Kladnie) – czeska aktorka.
Ukończyła praskie konserwatorium na wydziale muzyczno-dramatycznym. Gościła na deskach Teatru Środkowoczeskiego w Kladnie (Středočeské divadlo v Kladně).
Pracuje również jako aktorka głosowa, na swoim koncie ma setki ról dubbingowych. Jest m.in. czeskim głosem Penny z "Teorii wielkiego podrywu".

</doc>
<doc id="5117741" url="https://pl.wikipedia.org/wiki?curid=5117741" title="Query By Example">
Query By Example



</doc>
<doc id="5117750" url="https://pl.wikipedia.org/wiki?curid=5117750" title="Michal Jagelka">
Michal Jagelka

Michal Jagelka (ur. 17 kwietnia 1977 w Pradze) – czeski aktor.
Ukończył praskie konserwatorium na wydziale muzyczno-dramatycznym.
Stał się rozpoznawalny jako prezenter telewizyjny (pracuje dla stacji TV Nova i TV Prima).
Zajmuje się także dubbingiem. Użyczył głosu wielu znanym aktorom, takim jak Leonardo DiCaprio, Matt Damon, Orlando Bloom czy Brendan Fraser.

</doc>
<doc id="5117752" url="https://pl.wikipedia.org/wiki?curid=5117752" title="Gabriela Vránová">
Gabriela Vránová

Gabriela Vránová (ur. 27 lipca 1939 w Nowym Mieście nad Wagiem, zm. 16 czerwca 2018) – czeska aktorka i felietonistka.
Urodziła się w rodzinie nauczycieli. Dorastała w Brnie.
Ukończyła studia w Akademii Sztuk Scenicznych im. Leoša Janáčka w Brnie. Następnie dołączyła do teatru w Ostrawie. W późniejszym okresie była związana z teatrem na Vinohradach (Divadlo na Vinohradech). 
Pracowała także w dubbingu. W 2004 roku otrzymała nagrodę Františka Filipovskiego za całokształt dorobku w tej dziedzinie.
Była matką aktora, reżysera i scenarzysty Ondřeja Kepki.

</doc>
<doc id="5117753" url="https://pl.wikipedia.org/wiki?curid=5117753" title="Jaroslav Kepka">
Jaroslav Kepka

Jaroslav Kepka (ur. 14 sierpnia 1935 w Pradze, zm. 24 kwietnia 2019) – czeski aktor teatralny.
Ukończył studia na Wydziale Teatralnym Akademii Sztuk Scenicznych w Pradze. Związał się z teatrem na Vinohradach (Divadlo na Vinohradech). 
Pracował także w dubbingu. W 2003 roku otrzymał nagrodę Františka Filipovskiego za całokształt dorobku w tej dziedzinie.
W 2005 roku otrzymał nagrodę Senior Prix od fundacji Život.

</doc>
<doc id="5117754" url="https://pl.wikipedia.org/wiki?curid=5117754" title="Blanka Bohdanová">
Blanka Bohdanová

Blanka Bohdanová (ur. 4 marca 1930 w Pilźnie, zm. 3 października 2021 w Pradze) – czeska aktorka i malarka.
Ukończyła studia w Akademii Sztuk Scenicznych im. Leoša Janáčka w Brnie. Występowała w pardubickim Teatrze Wschodnioczeskim (Východočeské divadlo v Pardubicích), później w Praskich Teatrach Miejskich i w praskim Teatrze E.F. Buriana (Divadlo E.F. Buriana). W 1966 roku dołączyła do zespołu Teatru Narodowego w Pradze.
Pracowała także w dubbingu. W 1997 roku otrzymała nagrodę Františka Filipovskiego za całokształt dorobku w tej dziedzinie. 1985 – Zasłużona Artystka. 2015 – nagroda Talii (Cena Thálie) za całokształt dorobku.
Jej syn Vlado Bohdan został fotografem.
Od lat 70. zajmowała się również malarstwem.

</doc>
<doc id="5117755" url="https://pl.wikipedia.org/wiki?curid=5117755" title="Pavel Trávníček">
Pavel Trávníček

Pavel Trávníček (ur. 26 października 1950 w Konicach) – czeski aktor.
Zagrał rolę księcia w filmie "Trzy orzeszki dla Kopciuszka" z 1973 r.
Studiował w Akademii Sztuk Scenicznych im. Leoša Janáčka w Brnie.

</doc>
<doc id="5117756" url="https://pl.wikipedia.org/wiki?curid=5117756" title="Henry McMaster">
Henry McMaster

Henry McMaster (ur. 27 maja 1947, w Columbia) – amerykański polityk i prawnik, członek Partii Republikańskiej. Od 24 stycznia 2017 roku jest 117. gubernatorem amerykańskiego stanu Karolina Południowa.
Życiorys.
Urodzony 27 maja 1947 roku Henry McMaster został wychowany w Kolumbii, w Karolinie Południowej. Studia licencjackie z historii i studia prawnicze ukończył na Uniwersytecie Karoliny Południowej. W 1973 roku uzyskał tytuł doktora nauk prawnych. W tym samym roku został przyjęty do Izby Adwokackiej hrabstwa Richland.
Służył w rezerwach armii Stanów Zjednoczonych, otrzymując honorowe zwolnienie w 1975 roku. Zdobył wieloletnie doświadczenie prawnicze reprezentując klientów w sądach stanowych i federalnych, procesach i apelacjach.
W latach 1994–2001 przewodniczący Partii Republikańskiej Karoliny Południowej. W latach 2003–2011 prokurator generalny Karoliny Południowej. W latach 2015–2017 zastępca gubernatora. 24 stycznia 2017 roku objął urząd gubernatora Karoliny Południowej jako następca Nikki Haley.
Kara śmierci.
W lipcu 2021 roku podpisał ustawę wznawiającą stosowanie kary śmierci w Karolinie Południowej. Z powodu trudności z uzyskiwaniem trucizny potrzebnej do śmiertelnego zastrzyku nowe prawo ma dać skazanym więźniom wybór pomiędzy krzesłem elektrycznym, a nowo utworzonym plutonem egzekucyjnym.

</doc>
<doc id="5117757" url="https://pl.wikipedia.org/wiki?curid=5117757" title="Restauracja Ermitaż w Moskwie">
Restauracja Ermitaż w Moskwie

Restauracja Ermitaż w Moskwie – restauracja założona w 1860 w Moskwie, w której stworzono sałatkę jarzynową nazywaną sałatką rosyjską lub sałatką Oliviera.
Założona przez kupca Jakowa Piegowa i Luciana Oliviera w 1860 roku. Powstała tutaj znana sałatka jarzynowa nazywana też sałatką rosyjską lub sałatką Oliviera. W dzień Tatjany odbywały się przyjęcia dla studentów i profesorów Uniwersytetu Moskiewskiego. Restauracja znajduje się na placu Trubnaja w Moskwie.
Ermitaż był jedną z najpopularniejszych restauracji w przedrewolucyjnej Moskwie.
25 stycznia 1880 roku Fiodor Dostojewski wygłosił tam przemówienie na temat Puszkina. 
22 marca 1897 roku w czasie obiadu w Ermitażu Anton Czechow kaszlał krwią (hemoptysis) i po raz pierwszy zdiagnozowano u niego gruźlicę .

</doc>
<doc id="5117761" url="https://pl.wikipedia.org/wiki?curid=5117761" title="Kasztelania kamieniecka">
Kasztelania kamieniecka

Kasztelania kamieniecka – kasztelania znajdująca się w czasach I Rzeczypospolitej w województwie podolskim, z siedzibą (kasztelem) w Kamieńcu Podolskim.

</doc>
<doc id="5117763" url="https://pl.wikipedia.org/wiki?curid=5117763" title="Wylągi (Koziegłowy)">
Wylągi (Koziegłowy)

Wylągi – część miasta Koziegłowy, w Polsce położona w województwie śląskim, w powiecie myszkowskim, w gminie Koziegłowy. Do 1949 samodzielna miejscowość, posiadająca w latach 1947–49 własną gromadzką administrację.
Wylągi stanowią rzadko zaludnioną, fizycznie odizolowaną i zarazem najdalej na północny zachód wysuniętą cześć Koziegłów, rozpościerającą się wzdłuż ulicy o tej samej nazwie. Wylągi łączy z centrum Koziegłów niezabudowana droga o długości prawie 4 km, stanowiąca przedłużenie ul. Wylągi.
Do końca 1946 roku Wylągi należały do Rosochacza. 1 stycznia 1947 z zachodniej części gromady Rosochacz w gminie Koziegłowy (powiat zawierciański, woj. śląskie) utworzono nową gromadę Wylągi, składającej się z samej kolonii Wylągi.
Gromadę Wylągi zniesiono 1 stycznia 1950 w związku z nadaniem gminie Koziegłowy statusu miasta, przez co Wylągi stały się obszarem miejskim i zarazem integralną częścią Koziegłów.

</doc>
<doc id="5117764" url="https://pl.wikipedia.org/wiki?curid=5117764" title="Wylągi">
Wylągi



</doc>
<doc id="5117768" url="https://pl.wikipedia.org/wiki?curid=5117768" title="Głazówka">
Głazówka

Głazówka – część miasta Łazy, w Polsce położona w województwie śląskim, w powiecie zawierciańskim, w gminie Łazy. Do 1955 samodzielna miejscowość, posiadająca w latach 1933–54 własną administrację gromadzką.
Głazówka stanowią fizycznie odizolowaną i zarazem najdalej na południowy zachód wysuniętą cześć Łaz. Rozpościera się wzdłuż północnej strony ulicy o tej samej nazwie, która zarazem stanowi południową granicę Łaz. Głazówkę z centrum Łaz łączy niezabudowana droga o długości prawie 2 km, stanowiąca przedłużenie ul. Głazówka.
Historia.
Głazówka to dawna wieś, od 1867 w gminie Rokitno-Szlacheckie. W latach 1867–1926 należała do powiatu będzińskiego, a od 1927 do zawierciańskiego. W II RP przynależała do woj. kieleckiego. 31 października 1933 gminę Rokitno-Szlacheckie podzielono na 16 gromad. Głazówka wraz z przysiółkiem Gzichów i pustkowiem Słotwina utworzyła gromadę o nazwie "Głazówka" w gminie Rokitno-Szlacheckie.
Podczas II wojny światowej włączone do III Rzeszy.
Po wojnie gmina przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączona do woj. śląskiego. 1 stycznia 1948 gminę Rokitno-Szlacheckie zniesiono, a z jej obszaru utworzono gminę Łazy z siedzibą w Łazach.
W związku z reformą znoszącą gminy jesienią 1954 roku, dotychczasowe gromady Łazy, Młynek i Głazówka ustanowiły nową gromadę Łazy.
Gromadę Łazy zniesiono już po 15 miesiącach, 1 stycznia 1956, w związku z nadaniem jej statusu osiedla, przez co Głazówka utraciła samodzielność. 1 stycznia 1967 Łazy otrzymały status miasta, w związku z czym Głazówka stała się obszarem miejskim.

</doc>
<doc id="5117769" url="https://pl.wikipedia.org/wiki?curid=5117769" title="Młynek (Łazy)">
Młynek (Łazy)

Młynek – część miasta Łazy, w Polsce położona w województwie śląskim, w powiecie zawierciańskim, w gminie Łazy. Do 1955 samodzielna miejscowość, posiadająca w latach 1933–54 własną administrację gromadzką.
Młynek stanowią fizycznie odrębną i zarazem najdalej na południowy wschód wysuniętą cześć Łaz, połączoną z centrum Łaz poprzez nowe osiedle domków jednorodzinnych. Rozpościera się wzdłuż ulicy Młynek i jej przecznic – Brzezina, Kolewrot, Laskowa, Podgórna.
Historia.
Młynek to dawna wieś, od 1867 w gminie Rokitno-Szlacheckie. W latach 1867–1926 należała do powiatu będzińskiego, a od 1927 do zawierciańskiego. W II RP przynależała do woj. kieleckiego. 31 października 1933 gminę Rokitno-Szlacheckie podzielono na 16 gromad. Wieś Młynek utworzyła gromadę o nazwie "Młynek" w gminie Rokitno-Szlacheckie.
Podczas II wojny światowej włączone do III Rzeszy.
Po wojnie gmina przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączona do woj. śląskiego. 1 stycznia 1948 gminę Rokitno-Szlacheckie zniesiono, a z jej obszaru utworzono gminę Łazy z siedzibą w Łazach.
W związku z reformą znoszącą gminy jesienią 1954 roku, dotychczasowe gromady Łazy, Młynek i Głazówka ustanowiły nową gromadę Łazy.
Gromadę Łazy zniesiono już po 15 miesiącach, 1 stycznia 1956, w związku z nadaniem jej statusu osiedla, przez co Młynek utracił samodzielność. 1 stycznia 1967 Łazy otrzymały status miasta, w związku z czym Młynek stał się obszarem miejskim.

</doc>
<doc id="5117770" url="https://pl.wikipedia.org/wiki?curid=5117770" title="Gzichów (Łazy)">
Gzichów (Łazy)

Gzichów – część miasta Łazy, w Polsce położona w województwie śląskim, w powiecie zawierciańskim, w gminie Łazy. Do 1955 przysiółek Głazówki, posiadającej w latach 1933–1954 własną administrację gromadzką.
Gzichów stanowi małą (13 domów), fizycznie odizolowaną i zarazem najdalej na zachód wysuniętą cześć Łaz. Rozpościera się wzdłuż północnej strony ulicy o tej samej nazwie, nad strugą Mitręgą. Gzichów z centrum Łaz łączy śródleśna, niezabudowana droga o długości 3 km, przechodząca przez Głazówkę. Odnoga tej drogi, czyli trakt przechodzący przez sam Gzichów, jest nieasfaltowany, a kierunek (trakt jest kręty) wyznaczają wyłożone koła traktorowe.
Historia.
Gzichów to dawny przysiółek wsi Głazówki, od 1867 w gminie Rokitno-Szlacheckie. W latach 1867–1926 należał do powiatu będzińskiego, a od 1927 do zawierciańskiego. W II RP przynależał do woj. kieleckiego. 31 października 1933 gminę Rokitno-Szlacheckie podzielono na 16 gromad. Głazówka wraz z Gzichowem i pustkowiem Słotwina utworzyły gromadę o nazwie "Głazówka" w gminie Rokitno-Szlacheckie.
Podczas II wojny światowej włączone do III Rzeszy.
Po wojnie gmina przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączona do woj. śląskiego. 1 stycznia 1948 gminę Rokitno-Szlacheckie zniesiono, a z jej obszaru utworzono gminę Łazy z siedzibą w Łazach.
W związku z reformą znoszącą gminy jesienią 1954 roku, dotychczasowe gromady Łazy, Młynek i Głazówka (tylko Głazówka i Gzichów, bez Słotwiny) ustanowiły nową gromadę Łazy.
Gromadę Łazy zniesiono już po 15 miesiącach, 1 stycznia 1956, w związku z nadaniem jej statusu osiedla. 1 stycznia 1967 Łazy otrzymały status miasta, w związku z czym Gzichów stał się obszarem miejskim.

</doc>
<doc id="5117771" url="https://pl.wikipedia.org/wiki?curid=5117771" title="Wałczyk rudorogi">
Wałczyk rudorogi

Wałczyk rudorogi ("Magdalis ruficornis") – gatunek chrząszcza z rodziny ryjkowcowatych. Zamieszkuje Europę i Syberię.
Taksonomia.
Gatunek ten opisany został po raz pierwszy w 1758 roku przez Karola Linneusza w dziesiątym wydaniu "Systema Naturae" pod nazwą "Curculio ruficornis". Jako miejsce typowe wskazano Europę.
Morfologia.
Chrząszcz o ciele długości od 2 do 3,7 mm. Ubarwiony jest czarno z czerwonymi lub czerwonobrunatnymi czułkami. Stożkowata głowa ma dość silnie wypukłe oczy. Ryjek jest tak długi jak głowa, w widoku bocznym prosty, u samca nieco krótszy i grubszy niż u samicy. Czułki wyrastają w połowie długości ryjka lub niewiele bliżej jego nasady. Przedplecze w części przedniej jest silnie zwężone ku przodowi, zaś w części tylnej ma prawie równoległe boki. Powierzchnię przedplecza bardzo gęsto pokrywają drobne punkty o błyszczącym dnie. Tarczka jest dość duża. Pokrywy są znacznie szersze od przedplecza, mają silnie wgłębione i punktowane rzędy oraz wypukłe i pokryte bardzo drobną, łuskowatą rzeźbą międzyrzędy. Odnóża mają pozbawione ząbków uda i pazurki.
Ekologia i występowanie.
Owad ten zasiedla zadrzewienia, zakrzewienia, sady i ogrody. Zarówno larwy, jak i postacie dorosłe są fitofagami drzew liściastych z rodziny różowatych. Do ich roślin pokarmowych należą: brzoskwinia zwyczajna, czeremcha zwyczajna, jabłonie, jarząb pospolity, głóg dwuszyjkowy, grusza pospolita, morela pospolita, pigwa pospolita, róża dzika, śliwa domowa, śliwa tarnina i wiśnia pospolita. Owady dorosłe pojawiają się w kwietniu i przeżywają do czerwca. Są foliofagami. Żerują na liściach i pączkach roślin żywicielskich. Odżywiają się głównie na spodniej stronie liści. Samica składa jaj do zielonej jeszcze kory młodych gałązek. Larwy są ksylofagiczne i żerują wewnątrz gałązek pojedynczo, każda we własnej, położonej pod korą komorze. Nie drążą chodników. Żerowanie larw może powodować odpadanie pobliskich pąków.
Parazytoidami wałczyka rudorogiego są "Dorycte undulatus", "Spathius rubidus" i "Ecphylus silesiacus" – błonkówki z rodziny męczelkowatych.
Gatunek palearktyczny, znany z Hiszpanii, Francji, Belgii, Niemiec, Szwajcarii, Austrii, Włoch, Danii, Szwecji, Norwegii, Finlandii, Estonii, Łotwy, Litwy, Polski, Czech, Słowacji, Węgier, Ukrainy, Mołdawii, Rumunii, Bułgarii, europejskiej i syberyjskiej części Rosji oraz azjatyckiej części Turcji. Na północ sięga do koła podbiegunowego. W Polsce jest gatunkiem pospolitym.
Znaczenie gospodarcze.
Gatunek ten notowany bywa w sadownictwie jako szkodnik śliw, rzadziej innych drzew owocowych, np. wiśni, brzoskwiń czy jabłoni. Nie ma jednak znaczenia ekonomicznego z uwagi na niewielkość uszkodzeń przez niego wyrządzanych.

</doc>
<doc id="5117772" url="https://pl.wikipedia.org/wiki?curid=5117772" title="Magdalis ruficornis">
Magdalis ruficornis



</doc>
<doc id="5117774" url="https://pl.wikipedia.org/wiki?curid=5117774" title="Wałczyk jarzębowiec">
Wałczyk jarzębowiec

Wałczyk jarzębowiec, wałczyk czereśniowy ("Magdalis cerasi") – gatunek chrząszcza z rodziny ryjkowcowatych. Zamieszkuje Palearktykę, od Półwyspu Iberyjskiego po Rosyjski Daleki Wschód i Półwysep Koreański. 
Taksonomia.
Gatunek ten opisany został po raz pierwszy w 1758 roku przez Karola Linneusza w dziesiątym wydaniu "Systema Naturae" pod nazwą "Curculio cerasi".
Morfologia.
Chrząszcz o ciele długości od 2,5 do 3,9 mm. Ubarwiony jest matowo czarno, czasem z czerwonobrunatnymi stopami. Ryjek samicy jest wyraźnie dłuższy niż głowa, stosunkowo silnie zakrzywiony, o przerzedzonym punktowaniu i lekko rozszerzonej części wierzchołkowej. U samca ryjek jest niewiele dłuższy niż głowa, w części szczytowej o bokach równoległych, a w części nasadowej począwszy od początku rowka na czułki wyraźnie zwężony. Czułki również wykazują dymorfizm płciowy, mając u samca silnie wydłużone człony wierzchołkowe. Przedplecze jest wyraźnie szersze niż długie, o słabo zaokrąglonych bokach i silnie odgiętych na zewnątrz kątach tylnych. Rzeźba boków przedplecza na całej długości jest taka sama, brak w ich przedniej części ząbków czy listewek. 
Tarczka jest dość duża, w przedniej części pochylona w dół, w tylnej leżąca na poziomie pokryw. Powierzchnia przedplecza jest nieco nierównomiernie punktowana, a między punktami matowa, po bokach ziarenkowana; środkiem przedplecza biegnie niepunktowana linia podłużna. Pokrywy są trochę szersze od przedplecza, trochę ku tyłowi rozszerzone. Mają wąskie rzędy i znacznie szersze międzyrzędy o powierzchni gęsto i drobno ziarenkowanej, niepunktowanej. Odnóża przednie pary stykają się biodrami. Uda wszystkich par mają bardzo drobny ząbek.
Biologia i ekologia.
Owad ten zasiedla pobrzeża lasów, polany leśne, zarośla, parki, sady i ogrody. Postacie dorosłe aktywne są od maja do sierpnia. Są foliofagami żerującymi na liściach i pąkach drzew i krzewów liściastych, zwłaszcza z rodziny różowatych. Żerują głównie nocą, za dnia kryjąc się w przyziemnych częściach roślin. Samice składają jaja pod korę. Larwy są ksylofagiczne. Rozwijają się w cienkich gałązkach, w których drążą chodniki pod korą wyjadając łyko i biel. Do ich roślin pokarmowych należą m.in.: grusza pospolita, jabłonie, jarząb pospolity i róże.
Parazytoidami wałczyka jarzębowca są "Spathius rubidus" i "Ecphylus silesiacus", błonkówki z rodziny męczelkowatych.
Rozprzestrzenienie.
Gatunek palearktyczny. W Europie znany jest z Portugalii, Hiszpanii, Francji, Belgii, Luksemburgu, Holandii, Niemiec, Szwajcarii, Austrii, Włoch, Danii, Szwecji, Norwegii, Finlandii, Estonii, Litwy, Polski, Czech, Słowacji, Węgier, Białorusi, Ukrainy, Mołdawii, Rumunii, Bułgarii, Słowenii, Chorwacji, Grecji oraz europejskich części Rosji i Turcji. W Afryce Północnej podawany jest z Algierii. W Azji znany jest z azjatyckiej części Turcji, Gruzji, Azerbejdżanu, Armenii, Turkmenistanu, Tadżykistanu, Iranu, Chin, Syberii, Rosyjskiego Dalekiego Wschodu i Korei Północnej. W Polsce jest owadem pospolitym, podawanym z całego kraju.

</doc>
<doc id="5117775" url="https://pl.wikipedia.org/wiki?curid=5117775" title="Magdalis cerasi">
Magdalis cerasi



</doc>
<doc id="5117776" url="https://pl.wikipedia.org/wiki?curid=5117776" title="Wałczyk czereśniowy">
Wałczyk czereśniowy



</doc>
<doc id="5117779" url="https://pl.wikipedia.org/wiki?curid=5117779" title="Goidelia japonica">
Goidelia japonica

Goidelia japonica – gatunek widłonogów z rodziny Echiurophilidae. Nazwa naukowa tego gatunku skorupiaków została opublikowana w 1901 roku przez brytyjską zoolog Alice Laurę Embleton.

</doc>
<doc id="5117780" url="https://pl.wikipedia.org/wiki?curid=5117780" title="Goidelia pelliviva">
Goidelia pelliviva

Goidelia pelliviva – gatunek widłonogów z rodziny Echiurophilidae. Nazwa naukowa tego gatunku skorupiaków została opublikowana w 2000 roku przez koreańskiego profesora zoologii Il-Hoi Kima.

</doc>
<doc id="5117781" url="https://pl.wikipedia.org/wiki?curid=5117781" title="Krzemenda">
Krzemenda

Krzemenda (dawn. Krzemienda) – część miasta Poręba, w Polsce położona w województwie śląskim, w powiecie zawierciańskim. Do 1956 samodzielna miejscowość, posiadająca w latach 1933–54 własną administrację gromadzką.
Krzemenda stanowią zachodnią część głównego ciągu komunikacyjnego Poręby wzdłuż ulicy Górnośląskiej i jej bocznicy – ul. Przełęcz.
Historia.
Krzemienda to dawna wieś, od 1867 w gminie Poręba Mrzygłodzka. W latach 1867–1926 należała do powiatu będzińskiego, a od 1927 do zawierciańskiego. W II RP przynależała do woj. kieleckiego. 31 października 1933 gminę Poręba Mrzygłodzka podzielono na dziewięć gromad. Wieś Krzemienda z przysiółkiem Fryszerka utworzyła gromadę o nazwie "Krzemienda" w gminie Poręba Mrzygłodzka.
Podczas II wojny światowej włączone do III Rzeszy. Po wojnie gmina przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączona do woj. śląskiego.
W związku z reformą znoszącą gminy jesienią 1954 roku, dotychczasowe gromady Dziechciarze, Krzemienda, Krawce i Poręba I ustanowiły nową gromadę Poręba I.
Gromadę Poręba I zniesiono 1 stycznia 1957, w związku z nadaniem jej statusu osiedla, przez co Krzemienda utraciła swoją samodzielność. Osiedlu Poręba I rok później (1 stycznia 1958) – po przyłączeniu do niego obszaru zniesionej gromady Poręba II – zmieniono nazwę na "Poręba".
1 stycznia 1973 osiedle Poręba otrzymało status miasta, w związku z czym Krzemienda stała się obszarem miejskim. 27 maja 1975 całą Porębę włączono do Zawiercia, przez co Krzemienda stała się najdalej na zachód wysuniętą częścią miasta, ok. 10 km od centrum Zawiercia. 1 października 1982 Poręba odzyskała samodzielność, a Krzemienda stała się ponownie jej częścią.

</doc>
<doc id="5117782" url="https://pl.wikipedia.org/wiki?curid=5117782" title="Krzemienda">
Krzemienda



</doc>
<doc id="5117784" url="https://pl.wikipedia.org/wiki?curid=5117784" title="Dziechciarze">
Dziechciarze

Dziechciarze – część miasta Poręba, w Polsce położona w województwie śląskim, w powiecie zawierciańskim. Centrum Dziechciarze to obecna ulica Do Przemszy. Do 1956 samodzielna miejscowość, posiadająca w latach 1933–54 własną administrację gromadzką.
Dziechciarze leżą w zachodniej części miasta, w widłach ulic Niweckiej (na Niwki) i Głównej (na Krawce), w ten sposób łącząc Niwki i Krawce z Krzemendą (w kierunku zachodnim) i z centrum Poręby (w kierunku wschodnim).
Historia.
Dziechciarze to dawna wieś, od 1867 w gminie Poręba Mrzygłodzka. W latach 1867–1926 należały do powiatu będzińskiego, a od 1927 do zawierciańskiego. W II RP przynależała do woj. kieleckiego. 31 października 1933 gminę Poręba Mrzygłodzka podzielono na dziewięć gromad. Wieś Dziechciarze utworzyła gromadę o nazwie "Dziechciarze" w gminie Poręba Mrzygłodzka.
Podczas II wojny światowej włączone do III Rzeszy. Po wojnie gmina przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączone do woj. śląskiego.
W związku z reformą znoszącą gminy jesienią 1954 roku, dotychczasowe gromady Dziechciarze, Krzemienda, Krawce i Poręba I ustanowiły nową gromadę Poręba I.
Gromadę Poręba I zniesiono 1 stycznia 1957, w związku z nadaniem jej statusu osiedla, przez co Dziechciarze utraciły swoją samodzielność. Osiedlu Poręba I rok później (1 stycznia 1958) – po przyłączeniu do niego obszaru zniesionej gromady Poręba II – zmieniono nazwę na "Poręba".
1 stycznia 1973 osiedle Poręba otrzymało status miasta, w związku z czym Dziechciarze stały się obszarem miejskim. 27 maja 1975 całą Porębę włączono do Zawiercia, lokując Dziechciarze skrajnie peryferyjnie względem centrum nowego miasta. 1 października 1982 Poręba odzyskała samodzielność, a Dziechciarze stały się ponownie jej częścią.

</doc>
<doc id="5117785" url="https://pl.wikipedia.org/wiki?curid=5117785" title="Fratia gaditana">
Fratia gaditana

Fratia gaditana – gatunek widłonogów z rodziny Fratiidae. Nazwa naukowa tego gatunku skorupiaków została opublikowana w 2000 roku przez zespół biologów: Ju-shey Ho, Mercedes Conradi oraz Pablo J. López-González. Gatunek został ujęty w Catalogue of Life.

</doc>
<doc id="5117787" url="https://pl.wikipedia.org/wiki?curid=5117787" title="Krawce (Poręba)">
Krawce (Poręba)

Krawce – część miasta Poręba, w Polsce położona w województwie śląskim, w powiecie zawierciańskim. Do 1956 samodzielna miejscowość, posiadająca w latach 1933–54 własną administrację gromadzką.
Krawce leżą w północnej części miasta, wzdłuż ul. Głównej (także Wiosennej i Ciemnej), która łączy Krawce z Dziechciarzami i Krzemendą, oraz ul. Spornej, która łączy Krawce z centrum Poręby (w kierunku wschodnim).
Historia.
Krawce to dawna wieś, od 1867 w gminie Poręba Mrzygłodzka. W latach 1867–1926 należały do powiatu będzińskiego, a od 1927 do zawierciańskiego. W II RP przynależała do woj. kieleckiego. 31 października 1933 gminę Poręba Mrzygłodzka podzielono na dziewięć gromad. Wieś Krawce utworzyła gromadę o nazwie "Krawce" w gminie Poręba Mrzygłodzka.
Podczas II wojny światowej włączone do III Rzeszy. Po wojnie gmina przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączone do woj. śląskiego.
W związku z reformą znoszącą gminy jesienią 1954 roku, dotychczasowe gromady Dziechciarze, Krzemienda, Krawce i Poręba I ustanowiły nową gromadę Poręba I.
Gromadę Poręba I zniesiono 1 stycznia 1957, w związku z nadaniem jej statusu osiedla, przez co Krawce utraciły swoją samodzielność. Osiedlu Poręba I rok później (1 stycznia 1958) – po przyłączeniu do niego obszaru zniesionej gromady Poręba II – zmieniono nazwę na "Poręba".
1 stycznia 1973 osiedle Poręba otrzymało status miasta, w związku z czym Dziechciarze stały się obszarem miejskim. 27 maja 1975 całą Porębę włączono do Zawiercia, lokując Krawce peryferyjnie względem centrum nowego miasta. 1 października 1982 Poręba odzyskała samodzielność, a Krawce stały się ponownie jej częścią.

</doc>
<doc id="5117788" url="https://pl.wikipedia.org/wiki?curid=5117788" title="Kierszula">
Kierszula

Kierszula (dawn. alt. Poręba Mrzygłodzka III) – część miasta Poręba w Polsce, w województwie śląskim, w powiecie zawierciańskim. Do 1956 samodzielna miejscowość, posiadająca w latach 1933–54 własną administrację gromadzką.
Kierszula stanowią wschodnią część głównego ciągu komunikacyjnego Poręby wzdłuż ulicy Armii Krajowej i jej bocznicy – ul. Kopalnianej (historycznej drogi Kierszuli), przy samej granicy z Zawierciem.
Historia.
Kierszula to dawna wieś, od 1867 w gminie Poręba Mrzygłodzka. W latach 1867–1926 należała do powiatu będzińskiego, a od 1927 do zawierciańskiego. W II RP przynależała do woj. kieleckiego. 31 października 1933 gminę Poręba Mrzygłodzka podzielono na dziewięć gromad; wieś Kierszula z leśniczówką Wygoda utworzyły gromadę o nazwie "Poręba Mrzygłodzka III" w gminie Poręba Mrzygłodzka.
Podczas II wojny światowej włączone do III Rzeszy. Po wojnie gmina przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączona do woj. śląskiego.
W związku z reformą znoszącą gminy jesienią 1954 roku, dotychczasowe gromady Poręba Mrzygłodzka III (Kierszula) i Poręba Mrzygłodzka II (wieś Poręba od mostu na Czarnej Przemszy po Kierszulę) ustanowiły nową gromadę Poręba II.
1 stycznia 1958 gromadę Poręba II zniesiono, a jej obszar włączono do utworzonego rok wcześniej osiedla Poręba I (z gromad Dziechciarze, Krzemienda, Krawce i Poręba I), którego nazwę zmieniono równocześnie na "Poręba"; w związku tym Kierszula utraciła swoją samodzielność.
1 stycznia 1973 osiedle Poręba otrzymało status miasta, w związku z czym Kierszula stała się obszarem miejskim. 27 maja 1975 całą Porębę włączono do Zawiercia. 1 października 1982 Poręba odzyskała samodzielność, a Kierszula stała się ponownie jej częścią.

</doc>
<doc id="5117789" url="https://pl.wikipedia.org/wiki?curid=5117789" title="Poręba Mrzygłodzka III">
Poręba Mrzygłodzka III



</doc>
<doc id="5117790" url="https://pl.wikipedia.org/wiki?curid=5117790" title="Abrsiidae">
Abrsiidae



</doc>
<doc id="5117792" url="https://pl.wikipedia.org/wiki?curid=5117792" title="Nowe Zawiercie">
Nowe Zawiercie

Nowe Zawiercie – osiedle Zawiercia położone w północno-zachodniej części miasta, w pobliżu Warty. Rozpościera się w widłach ulic Oświatowej i Borowej, przy granicy z Rudnikami. W granicach Zawiercia od 1951 roku.
Znajduje się tu założona w 1981 roku parafia św. Maksymiliana Marii Kolbego.
Historia.
Nowe Zawiercie to dawna kolonia należąca do gminy Poręba Mrzygłodzka. Do 1926 należało do powiatu będzińskiego, a od 1927 do zawierciańskiego. W II RP przynależało do woj. kieleckiego. 31 października 1933 gminę Poręba Mrzygłodzka podzielono na dziewięć gromad. Nowe Zawiercie utworzyło własną gromadę o nazwie "Nowe Zawiercie" w gminie Poręba Mrzygłodzka.
Podczas II wojny światowej włączone do III Rzeszy. Po wojnie gmina Poręba przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączoną ją do woj. śląskiego.
1 stycznia 1951 gromadę Nowe Zawiercie wyłączono z gminy Poręba, włączając je do Zawiercia.

</doc>
<doc id="5117793" url="https://pl.wikipedia.org/wiki?curid=5117793" title="Ochoccy herbu Ostoja">
Ochoccy herbu Ostoja

Ochoccy – polski ród szlachecki pieczętujący się herbem Ostoja, należący do heraldycznego rodu Ostojów (Mościców), wywodzący się z Ochocic koło Kamieńska w dawnym województwie sieradzkim. Ochockich wspomniał Kasper Niesiecki w "Herbarzu Polskim".
Najstarsze świadectwa źródłowe dotyczące rodu.
Poniżej wymienione są wybrane świadectwa źródłowe dotyczące Ochockich herbu Ostoja i Ochocic, ich wsi gniazdowej.
Majątki ziemskie oraz nieruchomości miejskie należące do rodu.
Poniżej wymienione są ważniejsze dobra ziemskie i nieruchomości miejskie należące do Ochockich herbu Ostoja.
Ważniejsze majątki ziemskie: Ochocice, miasto Żabno, Konary (obecnie część miasta Żabno), Zelanka (Żelazówka), Nieczajna, Odporyszów, Sieradza, folwark Piaski, Strzelce, Sidaczówka, Ryżki (Ryszki).
Ważniejsze nieruchomości miejskie: kamienica przy Rynku 12A w Krakowie (zwana "Kamienicą Fontanowską"), kamienica przy ul. Floriańskiej 7 w Krakowie (zwana "Kamienicą Pod Matką Boską"), kamienica przy ul. Floriańskiej 16 w Krakowie (zwana "Kamienicą Ochockich"), kamienica przy ul. św. Jana 12 w Krakowie (zwana "Kamienicą Krauzowską").

</doc>
<doc id="5117797" url="https://pl.wikipedia.org/wiki?curid=5117797" title="UGPS J0722-0540">
UGPS J0722-0540



</doc>
<doc id="5117798" url="https://pl.wikipedia.org/wiki?curid=5117798" title="GJ 9066">
GJ 9066



</doc>
<doc id="5117799" url="https://pl.wikipedia.org/wiki?curid=5117799" title="Belle (film)">
Belle (film)

 – japoński film animowany z 2021 roku, napisany i wyreżyserowany przez Mamoru Hosodę. Za produkcję wykonawczą filmu zajęło się Studio Chizu, zaś dystrybucją – Tōhō.
Światowa premiera filmu odbyła się 15 lipca 2021 na 74. MFF w Cannes, a w Japonii film trafił dzień później. W Polsce film miał swoją premierę 25 września 2021 podczas 8. Międzynarodowego Festiwalu Filmowego Kino Dzieci, w dystrybucji Stowarzyszenia Nowe Horyzonty, a do kin trafił 1 kwietnia 2022.
Fabuła.
Suzu jest 17-letnią uczennicą liceum, która żyje zarówno w prawdziwym świecie, w Japonii, jak i wirtualnym świecie znanym jako „U”, w którym znana jest jako „Belle”.
Produkcja.
Film został zapowiedziany 15 grudnia 2020 w Tokio podczas pokazu filmów zaplanowanych na 2021 rok przez firmę produkcyjno-dystrybucyjną Tōhō.
Podczas gdy Studio Chizu pracowało nad projektem, korzystało z pomocy doświadczonego animatora produkcji disneyowskich i projektanta postaci Jina Kima przy projektowaniu postaci Belle, a także studia Cartoon Saloon przy tworzeniu teł świata U.
Hosoda początkowo rozważał, aby z "Belle" zrobić musical, ale uznał ten pomysł za trudny ze względu na brak zwyczaju kręcenia musicali w Japonii. Jednak nadal chciał, aby muzyka była centralnym elementem filmu, więc szukał bohatera, który mógłby śpiewać. Stwierdził, że wolał, aby ten sam aktor głosowy mówił i śpiewał, aby było to przekonujące, dlatego szukał piosenkarza, który mógłby wyrazić swoje uczucia poprzez śpiew i poruszyć ludzi, nawet jeśli nie rozumieją japońskiego. Następnie znalazł Kaho Nakamurę, którą uważał za stosunkowo nieznaną, ale idealną do tej roli. Hosoda stwierdził, że Nakamura była również zaangażowana w pisanie tekstów, więc mogła wczuć się w słowa, które śpiewała.
Odbiór.
Film był w Japonii najlepiej sprzedającym się filmem w weekend otwarcia – zarobił ponad 891 mln jenów z ponad 600 tys. wyświetleń w kinach. Według stanu na 17 kwietnia 2022, box office filmu wyniósł 63,818 mln dolarów.
W serwisie Rotten Tomatoes 95% z 112 recenzji filmu jest pozytywnych, a średnia ocen wyniosła 7,90/10. Na portalu Metacritic średnia ocen z 31 recenzji wyniosła 83 punktów na 100.

</doc>
<doc id="5117801" url="https://pl.wikipedia.org/wiki?curid=5117801" title="Beffroi de Mons">
Beffroi de Mons

Beffroi de Mons (nid. "Belfort van Bergen)" – dzwonnica (beffroi) w belgijskim mieście Mons. W 1999 roku wpisana na listę światowego dziedzictwa UNESCO wraz z 55 innymi dzwonnicami w Belgii i Francji.
Opis.
Dzwonnicę wzniesiono w latach 1661-1672 według projektu Anthony’ego Vincenta i Louisa Ledoux. Jest jedynym barokowym beffroi w Belgii. Wybudowano ją na miejscu wcześniejszej wieży, zwanej "zegarową". Obecna konstrukcja jest wysoka na 87 metrów, co czyni ją najwyższą budowlą w mieście. We wnętrzu wieży znajduje się 49 dzwonów karylionowych.
W latach 10. XXI wieku w dzwonnicy zainstalowano windę panoramiczną oraz nową konstrukcję schodów.

</doc>
<doc id="5117803" url="https://pl.wikipedia.org/wiki?curid=5117803" title="Kolarstwo na Letnich Igrzyskach Olimpijskich 1932 – wyścig drużynowy na dochodzenie mężczyzn">
Kolarstwo na Letnich Igrzyskach Olimpijskich 1932 – wyścig drużynowy na dochodzenie mężczyzn

Wyścig drużynowy na dochodzenie był jedną z konkurencji rozgrywanych podczas X Letnich Igrzysk Olimpijskich. Został rozegrany w dniach 2 - 3 sierpnia 1932 roku na drewnianym torze zbudowanym na stadionie Rose Bowl w Pasadenie.
Wystartowało 5 czteroosobowych zespołów.
Wyniki.
Pierwsza runda.
Do półfinałów kwalifikowały się cztery drużyny z najlepszymi czasami.
Wyścig 1
Wyścig 2
Wyścig 3
Półfinały.
Wyścig 1
Wyścig 2

</doc>
<doc id="5117805" url="https://pl.wikipedia.org/wiki?curid=5117805" title="Kolarstwo na Letnich Igrzyskach Olimpijskich 1932 – 1 km na czas mężczyzn">
Kolarstwo na Letnich Igrzyskach Olimpijskich 1932 – 1 km na czas mężczyzn

Konkurencja wyścig na 1 km na czas ze startu zatrzymanego podczas X Letnich Igrzysk Olimpijskich została rozegrana 1 sierpnia 1932 roku na drewnianym torze zbudowanym na stadionie Rose Bowl w Pasadenie. Wystartowało 9 zawodników z 9 krajów.

</doc>
<doc id="5117807" url="https://pl.wikipedia.org/wiki?curid=5117807" title="Kolarstwo na Letnich Igrzyskach Olimpijskich 1932 – sprint mężczyzn">
Kolarstwo na Letnich Igrzyskach Olimpijskich 1932 – sprint mężczyzn

Sprint mężczyzn podczas Letnich Igrzyska Olimpijskich 1932 rozegrany został 1–3 sierpnia na drewnianym torze zbudowanym na stadionie Rose Bowl w Pasadenie. Wystartowało 9 zawodników z 9 krajów.
Wyniki.
Pierwsza runda.
Do ćwierćfinału awansowało dwóch pierwszych zawodników z każdego wyścigu. Zawodnicy z trzecich miejsc awansowali do repasaży.
Repasaże.
Dwóch pierwszych zawodników awansowało do ćwierćfinału.
Ćwierćfinał.
Zwycięzca awansował do półfinału.
Finały.
Rywalizowano do dwóch wygranych wyścigów.

</doc>
<doc id="5117810" url="https://pl.wikipedia.org/wiki?curid=5117810" title="Kolarstwo na Letnich Igrzyskach Olimpijskich 1932 – tandemy mężczyzn">
Kolarstwo na Letnich Igrzyskach Olimpijskich 1932 – tandemy mężczyzn

Rywalizacja tandemów była jedną z konkurencji rozgrywanych podczas X Letnich Igrzysk Olimpijskich. Została rozegrana na drewnianym torze zbudowanym na stadionie Rose Bowl w Pasadenie.
Rywalizowano na dystansie 2000 metrów. Wystartowało 5 dwuosobowych zespołów.
Wyniki.
Pierwsza runda.
Do dalszych wyścigów awansowali zwycięzcy poszczególnych wyścigów.
Wyścig 1
Wyścig 2
Półfinały.
Wyścig 1
Wyścig 2

</doc>
<doc id="5117812" url="https://pl.wikipedia.org/wiki?curid=5117812" title="Kolarstwo na Letnich Igrzyskach Olimpijskich 1932 – jazda drużynowa na czas mężczyzn">
Kolarstwo na Letnich Igrzyskach Olimpijskich 1932 – jazda drużynowa na czas mężczyzn

Konkurencja jazdy drużynowej na czas podczas X Letnich Igrzysk Olimpijskich została rozegrana 4 sierpnia 1932 roku.
Wystartowało 32 zawodników z 8 krajów. Trasa liczyła 100 km. Do wyniku drużynowego zaliczały się trzy najlepsze wyniki uzyskane przez kolarzy z danego kraju podczas jazdy indywidualnej na czas.

</doc>
<doc id="5117815" url="https://pl.wikipedia.org/wiki?curid=5117815" title="Grand Prix Wielkiej Brytanii 2021">
Grand Prix Wielkiej Brytanii 2021

Grand Prix Wielkiej Brytanii 2021, oficjalnie Formula 1 Pirelli British Grand Prix 2021 – dziesiąta runda Mistrzostw Świata Formuły 1 w sezonie 2021. Grand Prix odbyło się w dniach 16–18 lipca 2021 na torze Silverstone Circuit w Silverstone. Wyścig wygrał Lewis Hamilton (Mercedes), a na podium kolejno stanęli Charles Leclerc (Ferrari) oraz Valtteri Bottas (Mercedes). Po starcie z pole position Max Verstappen (Red Bull) nie ukończył wyścigu.
Tło.
Format weekendu.
Grand Prix Wielkiej Brytanii 2021 będzie pierwszym z trzech wyścigów w tym sezonie, w którym będzie inny format weekendu. Zazwyczaj w piątek odbywały się dwie sesje treningowe, a w sobotę odbywał się trzeci trening oraz kwalifikacje ustalające kolejność do wyścigu, który odbywał się w niedziele. Według nowego formatu w piątek odbędzie się tylko jedna sesja treningowa oraz kwalifikacyjna ustalające kolejność do sprintu, który odbędzie się w sobotę, po drugiej sesji treningowej. Kwalifikacje sprinterskie ustalą kolejność do niedzielnego wyścigu głównego.
Kwalifikacje sprinterskie.
Kwalifikacje sprinterskie odbędą się na dystansie 100 km, co daje 17 okrążeń w przypadku toru Silverstone. Sprint ustali kolejność do niedzielnego wyścigu głównego. Kolejność startowa będzie ustalona poprzez kwalifikacje w standardowym formacie Q1, Q2 i Q3. Trzy pierwsze miejsca otrzymają punkty do klasyfikacji generalnej Mistrzostw Świata, które będą przyznane według klucza 3-2-1.
Klasyfikacja po wyścigu.
Kierowcy.
Źródło: FIA
Konstruktorzy.
Źródło: FIA

</doc>
<doc id="5117816" url="https://pl.wikipedia.org/wiki?curid=5117816" title="Kolarstwo na Letnich Igrzyskach Olimpijskich 1932 – jazda indywidualna na czas mężczyzn">
Kolarstwo na Letnich Igrzyskach Olimpijskich 1932 – jazda indywidualna na czas mężczyzn

Wyścig ze startu wspólnego podczas X Letnich Igrzysk Olimpijskich został rozegrany 4 sierpnia 1932 roku. Wyścig rozegrano Moorpark-Roosevelt Highway (Oxnard)-Santa Monica. Wyścig miał formę jazdy na czas na dystansie 100 km.
Wystartowało 35 zawodników z 11 krajów.

</doc>
<doc id="5117822" url="https://pl.wikipedia.org/wiki?curid=5117822" title="Lincoln EL-Series">
Lincoln EL-Series



</doc>
<doc id="5117825" url="https://pl.wikipedia.org/wiki?curid=5117825" title="Lincoln (seriI EL)">
Lincoln (seriI EL)



</doc>
<doc id="5117827" url="https://pl.wikipedia.org/wiki?curid=5117827" title="Petyr Czobanow">
Petyr Czobanow

Petyr Panduszew Czobanow, (ur. 20 lipca 1976 w Jambole) – bułgarski ekonomista, nauczyciel akademicki i polityk, w latach 2013–2014 minister finansów, deputowany.
Życiorys.
W 2000 ukończył makroekonomię na Uniwersytecie Gospodarki Narodowej i Światowej, kształcił się też w Joint Vienna Institute. W 2006 obronił doktorat w zakresie finansów. Został wykładowcą na macierzystej uczelni, objął na niej stanowisko profesorskie. Wykładał m.in. politykę monetarną, ryzyko systemowe, stabilność finansową i finanse międzynarodowe. Autor publikacji naukowych oraz członek organizacji ekonomicznych. Od 2000 zatrudniony jako analityk w Narodowym Banku Bułgarii, uczestniczył także w negocjacjach akcesji Bułgarii do Unii Europejskiej. Kierował następnie państwową agencją analiz i prognoz ekonomicznych (2005–2009) oraz komisją nadzoru finansowego (2009–2010). Od maja 2013 do sierpnia 2014 pozostawał ministrem finansów w gabinecie Płamena Oreszarskiego z rekomendacji Bułgarskiej Partii Socjalistycznej.
W 2013 po raz pierwszy uzyskał mandat posła do Zgromadzenia Narodowego (z ramienia koalicji skupionej wokół socjalistów). Później związał się z Ruchem na rzecz Praw i Wolności, z jego ramienia wchodził w skład parlamentu 43., 46., 47. i 48. kadencji.

</doc>
<doc id="5117828" url="https://pl.wikipedia.org/wiki?curid=5117828" title="Włodzimierz Bem">
Włodzimierz Bem



</doc>
<doc id="5117829" url="https://pl.wikipedia.org/wiki?curid=5117829" title="Czubrica">
Czubrica



</doc>
<doc id="5117835" url="https://pl.wikipedia.org/wiki?curid=5117835" title="Dzwonnica w Aghadoe">
Dzwonnica w Aghadoe

Dzwonnica w Aghadoe – dzwonnica znajdująca się w miejscowości Aghadoe, w hrabstwie Kerry, w Irlandii. Stoi ona przy ruinach dawnego kościoła.
Historia.
Dzwonnica została wybudowana na przełomie XI i XII wieku. Pierwotnie miała ok. 30 metrów wysokości. Wskutek zniszczeń, zachowała się tylko jej dolna część, mierząca 5,4 metra wysokości oraz średnicy 4,4 metra.
Architektura.
Wieża jest zbudowana z piaskowca. W budynku nie zachowały się żadne okna, ani drzwi. Najwyższy punkt ruin wieży znajduje się na wysokości ok. 5,4 metra, a najniższy ok. dwóch metrów niżej. Grubość ścian w dolnej części dzwonnicy waha się od ok. 1,14 metra do 2,2 metra.

</doc>
<doc id="5117838" url="https://pl.wikipedia.org/wiki?curid=5117838" title="Melissa Fumero">
Melissa Fumero

Melissa Fumero (z domu Gallo; ur. 19 sierpnia 1982) – amerykańska aktorka i reżyserka, która wystąpiła m.in. w roli Amy Santiago w serialu "Brooklyn 9-9".
Życiorys.
Melissa Fumero urodziła się w 1982 r. w North Bergen w stanie New Jersey. Jej rodzice byli Kubańczykami, którzy przenieśli się do USA.
Posiada tytuł licencjata sztuk pięknych ("Bachelor of Fine Arts") Uniwersytetu Nowojorskiego.
W 2007 r. wyszła za mąż za Davida Fumero. Para ma dwoje dzieci: Enzo i Axela.

</doc>
<doc id="5117840" url="https://pl.wikipedia.org/wiki?curid=5117840" title="Gmina Middletown (New Jersey)">
Gmina Middletown (New Jersey)

Middletown (ang. "Middletown Township") – gmina w stanie New Jersey, w hrabstwie Monmouth.
Założona w 1664 r. podzielona na 5 historycznych dzielnic, które zamieszkuje 67 tys. mieszkańców. m.in. łatwy dojazd do pracy do pobliskiego Nowego Jorku łodzią, koleją lub autobusem, dało jej miano najlepszego miejsca do życia.
W skład gminy wchodzą:
Middletown przecina po przekątnej droga nr 35 ("Route 35"), główna arteria handlowa. Na zachód od autostrady Garden State Parkway, która również przecina Middletown, znajduje się obszar Lincroft z dużym kampusem centrum kształcenia ustawicznego ("Brookdale Community College").
Centrum Middletown to obszar Middletown Village - jedna z dwóch historycznych dzielnic Middletown (druga to obszar Navesink graniczący z Atlantic Highlands), z kilkoma XVIII- i XIX-wiecznymi domami i kościołami, a także bardziej nowoczesnymi budynkami komunalnymi, dworcem kolejowym i centrum sztuki ("Middletown Arts Center"). Na południu - wzdłuż Navesink River Road i w sąsiedztwie Locust - rozległe osiedla na nabrzeżu wychodzą na drugą stronę rzeki Navesink w kierunku Red Bank. Dalej w głąb lądu, w rejonie Chapel Hill, duże stadniny koni. Wzdłuż zatoki Sandy Hook znajdują się 4 obszary - North Middletown, Port Monmouth, Belford i Leonardo. Te północne dzielnice są usiane małymi plażami i przystaniami oraz zawierają mieszankę starszych bungalowów i nowszych domów i kondominiów, w tym 123-jednostkowe wydmy w Shoal Harbor.
Pociągi New Jersey Transit z Middletown do Penn Station kursują od 67 do 83 minut i kosztują 15,25 USD w jedną stronę lub 445 USD za bilet miesięczny. Academy Bus zapewnia transport z obszaru Leonardo i zjazdu 109 z autostrady Garden State Parkway, w okolicy Lincroft. Czasy podróży wahają się od nieco ponad godziny do półtorej godziny; Bilety kosztują 17 USD w jedną stronę lub 385 USD miesięcznie od Leonardo i 19 USD w jedną stronę lub 400 USD miesięcznie od Lincroft. Najszybszym sposobem podróży do Nowego Jorku jest prom. Rejsy promem New York Waterway trwają od 40 do 65 minut z portu Belford w Middletown do Lower Manhattan lub Midtown i kosztują 21,50 USD w jedną stronę lub 635 USD miesięcznie. Seastreak Ferries oferuje podobne taryfy i rozkłady jazdy na łodziach z Highlands lub Atlantic Highlands.

</doc>
<doc id="5117842" url="https://pl.wikipedia.org/wiki?curid=5117842" title="Elektroda wzorcowa">
Elektroda wzorcowa



</doc>
<doc id="5117843" url="https://pl.wikipedia.org/wiki?curid=5117843" title="Magdalis rufa">
Magdalis rufa

Magdalis rufa – gatunek chrząszcza z rodziny ryjkowcowatych.
Taksonomia.
Gatunek ten opisany został po raz pierwszy w 1824 roku przez Ernsta Friedricha Germara.
Morfologia.
Chrząszcz o ciele długości od 3,2 do 4,6 mm. Ubarwienie wierzchu głowy, czułków, przedplecza, pokryw i odnóży ma jednolicie brunatnoczerwone, zaś wierzchołka ryjka, tarczki i spodu ciała ciemne. Stożkowata głowa ma znacznie dłuższy od niej, zakrzywiony, lekko walcowaty, ku wierzchołkowi trochę rozszerzony ryjek. Przedplecze jest zwężone tylko w przedniej części, a w tylnej równoległoboczne albo od nasady zwężone ku przodowi i wskutek tego stożkowate. Ma gęsto punktowaną powierzchnię. Kąty tylne przedplecza nie są odgięte na zewnątrz. Tarczka jest dość duża, w przedniej części pochylona w dół, w tylnej leżąca na poziomie pokryw. Pokrywy są wydłużone, u nasady trochę szersze od przedplecza i ku szczytowi wyraźnie rozszerzone. Rzędy są niewgłębione i zaopatrzone w wydłużone punkty, zaś międzyrzędy mają pojedyncze szeregi punktów o wyraźnie mniejszych rozmiarach. Odnóża przedniej pary stykają się biodrami. Uda wszystkich par mają bardzo drobne ząbki.
Ekologia i występowanie.
Larwy są ksylofagami żerującymi w gałązkach sosny zwyczajnej i sosny czarnej. Owady dorosłe znajdywano na sosnach i jałowcach.
Parazytoidami tego gatunku są "Doryctes striatellus" i "Spathius rubidus" – błonkówki z rodziny męczelkowatych.
Gatunek palearktyczny, znany z Portugalii, Hiszpanii, Francji, Belgii, Holandii, Niemiec, Szwajcarii, Austrii, Włoch, Czech, Słowacji, Węgier, Ukrainy, Mołdawii, Chorwacji, Bośni i Hercegowiny, Bułgarii oraz azjatyckiej części Turcji.

</doc>
<doc id="5117847" url="https://pl.wikipedia.org/wiki?curid=5117847" title="Jan Wężyk">
Jan Wężyk



</doc>
<doc id="5117848" url="https://pl.wikipedia.org/wiki?curid=5117848" title="Caoimhín Kelleher">
Caoimhín Kelleher

Caoimhin Odhran Kelleher (ur. 23 listopada 1998 w Corku) – irlandzki piłkarz występujący na pozycji bramkarza w angielskim klubie Liverpool oraz w reprezentacji Irlandii. Wychowanek Ringmahon Rangers.

</doc>
<doc id="5117849" url="https://pl.wikipedia.org/wiki?curid=5117849" title="Greg Clark (końcowy)">
Greg Clark (końcowy)



</doc>
<doc id="5117850" url="https://pl.wikipedia.org/wiki?curid=5117850" title="Greg Clark (ujednoznacznienie)">
Greg Clark (ujednoznacznienie)



</doc>
<doc id="5117851" url="https://pl.wikipedia.org/wiki?curid=5117851" title="Getaway (ujednoznacznienie)">
Getaway (ujednoznacznienie)



</doc>
<doc id="5117854" url="https://pl.wikipedia.org/wiki?curid=5117854" title="Kurowie (lud bałtycki)">
Kurowie (lud bałtycki)



</doc>
<doc id="5117856" url="https://pl.wikipedia.org/wiki?curid=5117856" title="Kurowie (ród heraldyczny)">
Kurowie (ród heraldyczny)



</doc>
<doc id="5117868" url="https://pl.wikipedia.org/wiki?curid=5117868" title="Helena (tragedia Eurypidesa)">
Helena (tragedia Eurypidesa)

Helena (greka starożytna: Ἑλένη, Helenē) – tragedia Eurypidesa oparta na alternatywnej wersji mitu o Helenie, wystawiona po raz pierwszy w 412 roku p.n.e.
Data powstania tragedii i jej źródła.
Sztuka datowana jest na podstawie parodii Arystofanesa (w "Thesmoforiach" z 411 r.) na rok 412 i stanowi wybitne osiągnięcie liczącego sobie wówczas siedemdziesiąt trzy lata autora.
Treść.
Prolog. Helena chroni się przed umizgami króla Egiptu Teoklimena przy grobie jego ojca Proteusa, gdy zjawia się rozbitek z floty greckiej wracającej spod Troi, Teukros, brat Ajasa. Opowiada jej o zdarzeniach, które miały miejsce po zburzeniu Troi, o śmierci męża Heleny, Menelaosa, oraz jej matki i braci. Helena radzi mu, by udał się na Cypr, a po jego odejściu biada wraz z Chórem nad swoim nieszczęściem, pragnąc śmierci. Chór branek greckich doradza, by nie wierzyła pochopnie słowom przybysza, ale udała się do Theonoe po wyrocznię.
Epeisodion I. Po odejściu Heleny na scenę wchodzi Menelaos i opowiada, że przywiezioną z Troi Helenę ukrył w nadbrzeżnej grocie pod opieką przyjaciół, jak on rozbitków. Egipska odźwierna odgania go od bramy, świadoma nieprzyjaźni króla do Greków z powodu opierającej mu się Heleny. Menelaos obawia się, że mu porwano żonę, ale odźwierna zapewnia go, że Helena przybyła do Egiptu przed rozpoczęciem oblężenia Troi. Uspokojony Menelaos podejrzewa podobieństwo osób. 
Epeisodion II. Tymczasem Helena upewniona przez Theonoe, że jej mąż żyje, natknąwszy się na niego, bierze go za siepacza Teoklimena i ucieka. Po krótkiej wymianie zdań Helena rozpoznaje męża i chce go uściskać. Menelaos pozostaje jednak wierny żonie pozostawionej w grocie. Przybywa posłaniec, który zawiadamia wodza, że Helena z groty uleciała w niebo, oznajmiając, że była marą, a prawdziwa Helena jest niewinna. Menelaos bierze żonę w objęcia, a posłaniec narzeka na krętactwo wieszczków, którzy nie wyjawili Grekom, że walczą o cień Heleny. Tak kończy się romansowa część utworu.
Epeisodion III. Powodzenie ucieczki małżonków z Egiptu zależy od milczenia wieszczki Theonoe. W przypływie natchnienia wyjawia ona Menelaosowi, że w tej chwili ważą się w niebie jego losy: sprzyja mu Hera, Afrodyta jest mu nieprzychylna. Gdyby Theonoe zechciała wziąć stronę Hery, małżonkowie byliby ocaleni. Theonoe nie chce jednak narażać się bratu. Helena błaga ją o milczenie i sprawiedliwość, powołując się na pamięć jej ojca Proteusza. Menelaos grozi wyzwaniem Teoklimena na pojedynek, a jeśliby to zawiodło, samobójczą śmiercią swoją i żony. Wzruszona wieszczka pozostawia sprawę małżonków w ręku bogów. Helena ma plan ocalenia: poprosi króla o okręt, aby złożyć pośmiertną ofiarę ku czci męża, który utonął w morzu. Menelaos ma udawać jedynego ocalonego sługę, który przyniósł wieść o śmierci swego pana. Chór opowiada o losach Trojan i Greków i ubolewa nad zniesławieniem Heleny, piętnuje niegodne sądy o bogach i przeklina wojnę.
Epeisodion IV. Helena z obciętymi włosami i w szacie żałobnej staje przed Teoklimenem; zawiadamia go o śmierci męża i prosi, by pozwolił jej złożyć ofiarę ku czci zmarłego, wedle zwyczajów greckich, wypływając okrętem w morze. Potem bez dalszych trudności, jako wdowa, odda mu swą rękę. Król się zgadza. Uznaje żal wdowy po mężu za gwarancję jej wierności na przyszłość. Obecny przy rozmowie sługa (Menelaos) w dwuznaczny sposób zachwala ową wierność. Chór śpiewa pieśń o bogini Demeter i porwaniu jej córki Persefony.
Epeisodion V. Okręt zostaje przygotowany. Teoklimenos chce towarzyszyć Helenie, żeby powstrzymać ją, gdyby chciała z żalu po stracie męża utopić się w morzu. Helenie z trudem udaje się go powstrzymać. Król postanawia zająć się przygotowaniami do wesela. Chór nuci wesołą piosenkę żeglarską.
Eksodos. Niewolnik egipski, jedyny ocalały z załogi okrętu, donosi królowi o zdradzie Greków. Teoklimenos chce się zemścić na siostrze, która zataiła przed nim prawdę. Przeciwstawia mu się Chór, który za cenę własnego życia gotów jest bronić wieszczki. Przed krwawym finałem ratują bohaterów zjawiający się "na machinie" bracia Heleny, Dioskurowie, którzy zaprowadzają pokój wśród wzburzonych ziemian. Tak chciało przeznaczenie, wobec którego również oni są bezsilni, ponieważ nie mogli, chociaż są bogami, uwolnić wcześniej Heleny. Przeznaczeniem jej było pozostawać w Egipcie tylko do powrotu męża. Dlatego Theonoe postąpiła słusznie. Helena wróci do domu, a po swej śmierci, jako bogini, pojawi się pośród nich. Menelaos trafi na Wyspy Szczęśliwe. Wyspa, przy której małżonkowie zacumują po drodze do Sparty, będzie odtąd nazywana imieniem Heleny.
Recepcja utworu.
Temat utworu zaczerpnął Eurypides ze sławnej palinodii Stezychora o tym, że Parysowi do Troi towarzyszył tylko sobowtór, cień, Heleny, podczas gdy prawdziwa Helena czekała w tym czasie na męża w Egipcie. Wersję tę przytacza Herodot w II księdze swoich "Dziejów". Dramaturg przejął z tej tradycji główne postaci: Heleny, Menelaosa, Teukra; reszta jest jego dodatkiem. Jego pomysłem jest sytuacja Heleny w Egipcie po śmierci jej opiekuna Proteusa, nękanej przez jego następcę, Teoklymena, staraniami o jej rękę. Z woli autora również wybawca Heleny, Menelaos, zostaje zdemaskowany przez córkę Proteusa, wieszczkę Theonoe. Akcja utworu zmierza do rehabilitacji rozpustnej i przewrotnej Heleny z "Trojanek" we wzór miłości małżeńskiej na podobieństwo Penelopy.
Gdyby nie rozmiary utworu, jego komediowa tonacja mogłaby wskazywać, że "Helena," podobnie jak wcześniej "Alcesta", została pomyślana jako dramat satyrowy, zamykający trylogię tragiczną. Humor wyraźnie góruje w niej nad tragizmem. Próba połączenia mitycznej tragedii z realistyczną komedią, podjęta przez Eurypidesa po raz pierwszy w "Alceście", w "Helenie" została przeprowadzona w pełni, dając dramat o udanej intrydze, pełen wypróbowanych wielokrotnie w tragedii perypetii, które jednak mają służyć napięciu uwagi widza, a nie wzbudzaniu współczucia czy trwogi. Przygód znanych z imienia bohaterów widz słuchał tym chętniej, że zostały podane na egzotycznym, pozbawionym lokalnego kolorytu tle i w romantyczno-awanturniczej oprawie. Utworem tym, opierając się na wzorach komedii fantastycznej i parodystycznej, Eurypides stworzył nowy gatunek sceniczny: tragikomedię.
Na język polski "Helenę" tłumaczyli: Jan Kasprowicz (1918), Jerzy Łanowski (1962-1966) i Robert Roman Chodkowski (2018).

</doc>
<doc id="5117871" url="https://pl.wikipedia.org/wiki?curid=5117871" title="Dzwonnica w Aughagower">
Dzwonnica w Aughagower

Dzwonnica w Aughagower – dzwonnica znajdująca się w miejscowości Aughagower, w hrabstwie Mayo, w Irlandii. Stoi ona przy ruinach dawnego, średniowiecznego kościoła. Prawdopodobnie przechowywano w niej kościelny majątek.
Historia.
Dzwonnica została wybudowana w latach 973–1013 na rozkaz Briana Śmiałego. Jest praktycznie w nienaruszonym stanie (brakuje tylko stożka wieży oraz jest lekko uszkodzony mur na szczycie wieży od strony północnej). Wieża została częściowo odrestaurowana w 1969 roku.
Architektura.
Dzwonnica jest lekko przechylona na północ. Oryginalne, łukowo sklepione drzwi, skierowane są w kierunku wschodnim i znajdują się na wysokości 2,2 metra. Kolejne, znajdujące się na poziomie gruntu i zwieńczone nadprożem, drzwi, zostały usytuowane w kierunku północno-zachodnim. Budynek posiada 3 okna, z których jedno, najniższe, jest zablokowane. Dzwonnica nie ma dachu. Jej wysokość wynosi 16 metrów, średnica ok. 5 metrów, a obwód 15,76 metra.

</doc>
<doc id="5117874" url="https://pl.wikipedia.org/wiki?curid=5117874" title="Park Jin-young">
Park Jin-young

Park Jin-young (hangul: 박진영; ur. 13 grudnia 1971), znany również pod pseudonimami J. Y. Park i The Asiansoul lub inicjałami JYP – południowokoreański piosenkarz, autor tekstów, producent płyt, dyrektor wykonawczy i sędzia telewizyjnych reality show. Park stał się gwiazdą jako piosenkarz po wydaniu swojego debiutanckiego albumu z 1994 roku, Blue City. W 1997 roku został założycielem JYP Entertainment, jednej z najbardziej dochodowych agencji rozrywkowych w Korei Południowej. Jako szef JYP Entertainment, Park opracował i zarządzał odnoszącymi sukcesy artystami K-pop, takimi jak Rain, Wonder Girls, 2PM, Miss A, Got7, Day6, Twice, Stray Kids i Itzy, a także z chińskim boysbandem Mandopop Boy Story i J-popową grupą NiziU.
Młodość i wykształcenie.
Park urodził się w Seulu. Jego ojciec był korespondentem prasowym z siedzibą w USA. W wieku 9 lat Park przeprowadził się z matką do Nowego Jorku po przeniesieniu ojca. Mieszkali tam przez trzy lata, zanim Park wrócił do Seulu na liceum. Później uczęszczał na Uniwersytet Yonsei, w którym to czasie wydał swoje pierwsze dwa albumy. Ukończył studia licencjackie z geologii w 1996 roku. Ma starszą siostrę.
Kariera.
Park pierwotnie zadebiutował w trzyosobowym boysbandzie „Park Jin Young and the NG (New Generation) (박진영과 신세대)”, z producentem Kim Soo-chul i członkami Cho Hye-sung i Yoon Tae-jin. Ich pierwszy album „Floating time(떠도는 시간)” nie odniósł sukcesu. Znany Park w koreańskim przemyśle muzycznym zaczął być w 1994 roku, kiedy zadebiutował jako artysta solowy piosenką „Don’t Leave Me” (날 떠나지마) z albumu Blue City. W tym okresie poznał kompozytora i wieloletniego współpracownika Banga Si-hyuka. W 1997 roku Park założył swoją wytwórnię i agencję JYP Entertainment, znaną wówczas jako Tae-Hong Planning Corp(대홍기획). W tym samym roku otrzymał od EBM (obecnie SidusHQ) zadanie przygotowania członków swojej grupy projektowej do debiutu; pięcioosobowy akt został ostatecznie nazwany g.o.d i zadebiutował dwa lata później.
Sukces g.o.d jako jednej z najpopularniejszych i najlepiej sprzedających się grup w kraju na początku 2000 roku jeszcze bardziej ugruntował reputację Banga i Parka jako twórców hitów.

</doc>
<doc id="5117884" url="https://pl.wikipedia.org/wiki?curid=5117884" title="Chlorophyllum olivieri">
Chlorophyllum olivieri



</doc>
<doc id="5117888" url="https://pl.wikipedia.org/wiki?curid=5117888" title="Bo Nielsen">
Bo Nielsen

Bo Nielsen (ur. 2 czerwca 1973) – duński piłkarz, występujący na pozycji napastnika.
Życiorys.
Jest wychowankiem Nørre Aaby, w którym rozpoczynał także seniorską karierę. W 1996 roku został piłkarzem Aalborg Chang. W rundzie wiosennej sezonu 1996/1997 w rozgrywkach 2. division w 19 meczach zdobył 15 bramek, a jego klub awansował w tamtym sezonie do 1. division. Następnie przeszedł do Silkeborg IF. W barwach Silkeborgu zadebiutował w Superligaen, co miało miejsce 27 lipca 1997 w wygranym 2:0 spotkaniu z Herfølge BK. W sezonie 1997/1998 zdobył wraz z Silkeborgiem wicemistrzostwo Danii. W latach 1998–2001 grał w Aarhus GF, a następnie ponownie z Silkeborgu. Ogółem w barwach AGF i Silkeborgu rozegrał w Superligaen 130 spotkań, w których zdobył 51 goli. W 2003 roku, z powodu bycia rezerwowym w Silkeborgu, Nielsen został wypożyczony do FC Nordjylland, gdzie strzelił 8 bramek. W latach 2004–2005 ponownie był piłkarzem Silkeborgu, jednakże nie zagrał w tym okresie żadnego meczu. Po wygaśnięciu kontraktu 1 stycznia 2006 roku postanowił zakończyć karierę i zostać elektrykiem. W kwietniu 2006 roku wznowił karierę, zostając zawodnikiem Bolbro GIF. W klubie tym występował do 2008 roku. Następnie grał amatorsko w Allesø GF.

</doc>
<doc id="5117891" url="https://pl.wikipedia.org/wiki?curid=5117891" title="Bronisław Kozłowski">
Bronisław Kozłowski



</doc>
<doc id="5117895" url="https://pl.wikipedia.org/wiki?curid=5117895" title="Jivan Gasparyan">
Jivan Gasparyan



</doc>
<doc id="5117900" url="https://pl.wikipedia.org/wiki?curid=5117900" title="Jurassic Park Operation Genesis">
Jurassic Park Operation Genesis



</doc>
<doc id="5117902" url="https://pl.wikipedia.org/wiki?curid=5117902" title="Ligue 1 (2021/2022)/Wyniki rundy jesiennej">
Ligue 1 (2021/2022)/Wyniki rundy jesiennej

Runda jesienna (6 sierpnia – 22 grudnia).
"Źródło 1:"
"Źródło 2:"
"Źródło 3:"

</doc>
<doc id="5117904" url="https://pl.wikipedia.org/wiki?curid=5117904" title="Barbara Kielar">
Barbara Kielar



</doc>
<doc id="5117905" url="https://pl.wikipedia.org/wiki?curid=5117905" title="Józef Swastek (duchowny)">
Józef Swastek (duchowny)



</doc>
<doc id="5117907" url="https://pl.wikipedia.org/wiki?curid=5117907" title="Strzelectwo na Letnich Igrzyskach Olimpijskich 2020">
Strzelectwo na Letnich Igrzyskach Olimpijskich 2020

Strzelectwo na XXXII Letnich Igrzyskach Olimpijskich w Tokio rozgrywane było w dniach 24 lipca–2 sierpnia 2021. Zawody były rozgrywane na strzelnicy Asaka Shooting Range.
Kwalifikacje.
System kwalifikacji jest podobny do tego, stosowanego podczas poprzednich igrzysk. Światowa federacja przyznała kwoty startowe dla każdej konkurencji. Zakwalifikować się można poprzez mistrzostwa świata, mistrzostwa kontynentów, Igrzyska Europejskie, Igrzyska Panamerykańskie oraz jedne z ośmiu zawodów Pucharu Świata. Japonia jako gospodarz weźmie udział w dwunastu konkurencjach.
KM3 – Karabin małokalibrowy trzy postawy 50 m
KP – Karabin pneumatyczny 10 m
PSz – Pistolet szybkostrzelny 25 m
PP – Pistolet pneumatyczny 10 m
TR – Trap
SK – Skeet
PSp – Pistolet sportowy 25 m

</doc>
<doc id="5117911" url="https://pl.wikipedia.org/wiki?curid=5117911" title="Joseph Swastek">
Joseph Swastek



</doc>
<doc id="5117916" url="https://pl.wikipedia.org/wiki?curid=5117916" title="William Lipinski">
William Lipinski



</doc>
<doc id="5117918" url="https://pl.wikipedia.org/wiki?curid=5117918" title="Guy Niv">
Guy Niv



</doc>
<doc id="5117924" url="https://pl.wikipedia.org/wiki?curid=5117924" title="Ceny Františka Filipovského">
Ceny Františka Filipovského

 − czeskie nagrody mające na celu uhonorowanie wyróżniających się osiągnięć w dubbingu czeskim. Są przyznawane od 1995 roku, a ich organizatorem jest miasto Přelouč wraz z Czeskim Związkiem Filmu i Telewizji FITES oraz organizacją Herecká asociace. Zostały nazwane na cześć aktora Františka Filipovskiego.
Są wręczane każdego roku w trzecią wrześniową sobotę.

</doc>
<doc id="5117925" url="https://pl.wikipedia.org/wiki?curid=5117925" title="Mistrzostwa Europy w Piłce Nożnej 1980/Finał">
Mistrzostwa Europy w Piłce Nożnej 1980/Finał

Finał Mistrzostw Europy w Piłce Nożnej 1980 (ostatni, 14. mecz) odbył się w niedzielę 22 czerwca 1980 roku o godzinie 20:30 na Stadio Olimpico w Rzymie we Włoszech. Zagrały w nim reprezentacja Belgii z reprezentacją RFN. Spotkanie poprowadził rumuński sędzia Nicolae Rainea. Mistrzem Europy, po raz drugi w historii, została reprezentacja RFN, która pokonała Belgów 2:1. Oba gole dla Niemców strzelił Horst Hrubesch, natomiast gola dla Belgii z rzutu karnego zdobył René Vandereycken.
Uczestnicy.
 vs 
Droga do finału.
Podczas Mistrzostw Europy 1980 nie rozgrywano ćwierćfinałów i półfinałów. Zespoły które wygrały swoje grupy automatycznie awansowały do finału natomiast zespoły z drugich miejsc grały ze sobą o trzecie miejsce.
Mecz.
Składy.
MISTRZ EUROPY 1980
RFN DRUGI TYTUŁ

</doc>
<doc id="5117926" url="https://pl.wikipedia.org/wiki?curid=5117926" title="Rojst (serial)">
Rojst (serial)



</doc>
<doc id="5117928" url="https://pl.wikipedia.org/wiki?curid=5117928" title="Rojst ’97">
Rojst ’97



</doc>
<doc id="5117930" url="https://pl.wikipedia.org/wiki?curid=5117930" title="Sejm zwyczajny 1670">
Sejm zwyczajny 1670

Sejm 1670 – sejm zwyczajny I Rzeczypospolitej został zwołany 27 i 30 czerwca 1670 roku do Warszawy. 
23 lipca 1670 roku wydano suplement do instrukcji. Sejmiki przedsejmowe w województwach odbyły się 29 lipca 1671 roku, a główne 19 sierpnia 1670 roku. 
Marszałkiem sejmu obrano Stanisława Lubomirskiego, podstolego koronnego, starostę spiskiego. Obrady sejmu trwały od 9 września do 31 października 1670 roku.
Na sejmie stronnictwo królewskie zmusiło prymasa Mikołaja Prażmowskiego zwolennika francuskiego, do przeprosin króla. Innych zwolenników dworu francuskiego, w tym hetmana Jana Sobieskiego nie tknięto. Uchwalono ustawy dotyczące wolnej elekcji, senatorów rezydentów, paktów konwenta. 19 października dokonano koronacji Eleonorę Habsburżankę na królową.

</doc>
<doc id="5117931" url="https://pl.wikipedia.org/wiki?curid=5117931" title="Katastrofa belgijskiego C-130 Hercules w Eindhoven">
Katastrofa belgijskiego C-130 Hercules w Eindhoven

Katastrofa belgijskiego C-130 Hercules w Holandii – wydarzyła się 15 lipca 1996. W jej wyniku Lockheed C-130H Hercules należący do Belgijskich Sił Powietrznych rozbił się na lotnisku w Eindhoven. W wyniku katastrofy zginęło 34 z 41 osób na pokładzie. 
Samolot.
Maszyną obsługującą lot był Lockheed C-130H Hercules (nr rej. CH-06) o numerze seryjnym 4473. Samolot opuścił linię produkcyjną w 1972 i do czasu wypadku wylatał 10914 godzin w powietrzu.
Przebieg lotu.
Samolot odbywał lot z Werony do Eindhoven z rutynowym międzylądowaniem w Rimini, na pokładzie było 4 belgijskich członków załogi i 37 pasażerów będących członkami holenderskiej orkiestry wojskowej. Załoga skontaktowała się z wieżą oraz poprosiła o zgodę na podejście. Niedługo potem samolot uderzył w stado szpaków, w wyniku czego doszło do utraty mocy w obu lewych silnikach (nr 1 i nr 2). Z nieznanych przyczyn załoga wyłączyła oraz ustawiła śmigło w chorągiewkę w silniku nr 3. W wyniku utraty ciągu po lewej stronie maszyna przechyliła się i zderzyła się z ziemią. Zginęło 34 z 41 osób na pokładzie. 

</doc>
<doc id="5117936" url="https://pl.wikipedia.org/wiki?curid=5117936" title="Twin Peaks (2017)">
Twin Peaks (2017)



</doc>
<doc id="5117938" url="https://pl.wikipedia.org/wiki?curid=5117938" title="Łzy Cennet (serial telewizyjny)">
Łzy Cennet (serial telewizyjny)



</doc>
<doc id="5117946" url="https://pl.wikipedia.org/wiki?curid=5117946" title="MKOl">
MKOl



</doc>
<doc id="5117948" url="https://pl.wikipedia.org/wiki?curid=5117948" title="Jan Dybowski (1878-1943)">
Jan Dybowski (1878-1943)



</doc>
<doc id="5117950" url="https://pl.wikipedia.org/wiki?curid=5117950" title="Ambasada RP w Baku">
Ambasada RP w Baku



</doc>
<doc id="5117953" url="https://pl.wikipedia.org/wiki?curid=5117953" title="Marcin Zieliński (lekarz)">
Marcin Zieliński (lekarz)



</doc>
<doc id="5117955" url="https://pl.wikipedia.org/wiki?curid=5117955" title="Zdeněk Štěpán">
Zdeněk Štěpán

Zdeněk Štěpán (ur. 26 maja 1951 w Przybramiu) – czeski dialogista, reżyser dubbingu i aktor głosowy.
Reżyser czeskiej wersji językowej "Simpsonów". W latach 2000 i 2013 otrzymał nagrodę Františka Filipovskiego za pracę nad tym serialem.

</doc>
<doc id="5117956" url="https://pl.wikipedia.org/wiki?curid=5117956" title="Pink Floyd – The Wall">
Pink Floyd – The Wall



</doc>
<doc id="5117958" url="https://pl.wikipedia.org/wiki?curid=5117958" title="Bank Śląski – Banque de Silésie SA">
Bank Śląski – Banque de Silésie SA



</doc>
<doc id="5117962" url="https://pl.wikipedia.org/wiki?curid=5117962" title="Egzamin dojrzałości (film)">
Egzamin dojrzałości (film)



</doc>
<doc id="5117964" url="https://pl.wikipedia.org/wiki?curid=5117964" title="Lahat">
Lahat

Lahat (ang. Laser Homing Attack Missile, hebr. לַהַט, dosł. płomień) – izraelski naprowadzany laserowo pocisk przeciwpancerny. Prace nad jego projektem rozpoczęto w Israel Aerospace Industries w 1992 roku. Pocisk może być wystrzeliwany zarówno z lądu, powietrza i wody z wyrzutni o różnych konfiguracjach. Produkcja jest prowadzona na użytek krajowy (Armię Obrony Izraela) oraz na eksport (Siły Zbrojne Azerbejdżanu oraz Indyjskie Siły Zbrojne). 
Historia konstrukcji.
Prace nad projektem rozpoczęto w 1992 roku w MBT Systems Division, która wchodzi w skład IAI. Początkowo pocisk miał być przeznaczony dla armat czołgowych kalibru 105 mm i 120 mm (Merkawa). Miał on stanowić amunicję mogącą niszczyć czołgi nowej generacji oraz konstrukcje zimnowojenne. Lahat miał także stanowić broń przeciw śmigłowcom. Projektanci zapewniali, że pociski Lahat będą mogły zwiększyć skuteczność szkolenia załóg czołgów w ramach "sniper marksmanship training" z 90% do 95%. W 1998 roku przedsiębiorstwo IAI ogłosiło, że w ramach kontraktu z armią opracowało naprowadzany laserowo pocisk, mogący stanowić amunicję dla czołgów. Zastosowanie pocisków Lahat dla dział kal. 105 mm uzasadniano ofertą dla państw posiadających już czołgi z armatami tego kalibru, a które chciałyby zwiększyć siłę ognia pojazdów. Szacowano, że potencjalny koszt pocisku (ok. 20 000 dolarów amerykańskich) będzie alternatywą dla kosztownych wymian lub projektów systemów kierowania ogniem czy armat. Zastosowanie pocisków Lahat wymaga wprowadzenia w czołgach niewielkich zmian. Należy zamontować moduł LRF, który integruje się z komputerem pokładowym i celownikiem dowódcy, który może dzięki temu kierować pociskiem po jego wystrzeleniu. Lahat może ostrzeliwać cele będące w zasięgu linii wzroku (LOS) lub też poza linią wzroku (NLOS). Pocisk ma standardową łuskę, w której znajduje się ładunek pozwalający na wystrzelenie pocisku z lufy. Po jej opuszczeniu rozkładają się cztery lotki, ułatwiające sterowanie i stabilizujące pocisk w locie, a także uruchamia się silnik prowadzący Lahat do celu. 
Na początku XXI wieku IAI rozpoczęła testy użycia pocisków Lahat przez śmigłowce, Mi-8/17, MD530 i indyjski HAL Dhruv.
W 2005 roku odbyły się testy poligonowe mające na celu zaprezentowanie pocisków przedstawicielom Indii i Chile.
W 2010 roku zakończono sukcesem testy wykorzystania Lahat przez posiadany przez Izrael śmigłowiec Bell AH-1 Cobra.
W 2011 roku zaprezentowano wersję wyrzutni Lahat dla okrętów wojennych. 
W 2014 roku IAI pomyślnie przeprowadziła testy wykorzystania wyrzutni pocisków Lahat w śmigłowcach. Wskazały one, że pociski te mogą skutecznie razić cele statyczne i w ruchu, będące w odległości 10 km od śmigłowca. Strzelania odbyły się z wysokości w przedziale od 300 do 6000 stóp wysokości. Testy wykazały, że pociski mogą być odpalane i naprowadzane przy pomocy systemów zamontowanych w śmigłowcach oraz przy udziale naziemnego zespołu naprowadzającego wiązką laserową. 
Pocisk w ofercie dla państw Ameryki Południowej nosi nazwę Nimrod.
Dane taktyczno-techniczne.
Zasięg: 
Waga:
Długość pocisku:
Dokładność trafienia celu:
System naprowadzania:
Typy głowicy pocisku:
Zastosowanie:
Użytkownicy.
W 2013 roku Azerbejdżan zamówił 100 sztuk pocisków Lahat.
W 2012 roku pojawiła się informacja, że pociski Lahat zostały zakupione przez Indie jako amunicja do czołgów Arjun.
W izraelskiej armii pociski Lahat stanowią amunicję dla czołgów Merkawa Mk 3 i Mk 4.

</doc>
<doc id="5117965" url="https://pl.wikipedia.org/wiki?curid=5117965" title="Helena Kružíková">
Helena Kružíková

Helena Kružíková (ur. 17 listopada 1928 w Třebíču, zm. 2021) – czeska aktorka. 
W 1950 roku ukończyła aktorstwo w Akademii Sztuk Scenicznych im. Leoša Janáčka w Brnie. Związała się z Teatrem Narodowym w Brnie, gdzie stworzyła ponad sto postaci. 
W 2018 roku została laureatką nagrody Talii (Cena Thálie) za całokształt dorobku. 
Pracowała także w dubbingu i radiu. W 1998 roku otrzymała nagrodę Františka Filipovskiego za całokształt dorobku w dziedzinie dubbingu.
W 1996 roku otrzymała nagrodę Senior Prix od fundacji Život.

</doc>
<doc id="5117967" url="https://pl.wikipedia.org/wiki?curid=5117967" title="Miroslav Horníček">
Miroslav Horníček

Miroslav Horníček (ur. 10 listopada 1918 w Pilźnie, zm. 15 lutego 2003 w Libercu) – czeski aktor i pisarz.
Pierwotnie pracował jako urzędnik. W 1941 roku zaczął występować w Teatrze Miejskim w Pilźnie. Od 1945 roku grał na różnych scenach praskich (Větrník, Divadlo satiry, Národní divadlo, Divadlo ABC, Hudební divadlo v Karlíně, Semafor, Klicperovo divadlo itp.). Występował z Janem Werichem.

</doc>
<doc id="5117968" url="https://pl.wikipedia.org/wiki?curid=5117968" title="Freddy Will">
Freddy Will

Wilfred Kanu Jr., znany również jako Freddy Will (ur. 11 sierpnia 1977) – amerykański pisarz i muzyk.
Karierę rozpoczął w Toronto w Kanadzie, mieszając hip hop z jazzem, calypso, dancehallem, r&amp;b i afrobeatem. Pisze książki o historii, filozofii, biografii, czasopismach, poezji, rozwoju osobistym i beletrystyce. Najbardziej znany jest ze swoich singli „City Boy” (2008), „Providence feat. Carvin Winans” (2009), „Endurance” (2010), „2 Passports” (2014) oraz „Carnival feat. DeLee” (2017). Współpracował ze zdobywcami nagrody Juno i kanadyjskimi muzykami jazzowymi Eddie Bullenem i Liberty Silver, zdobywcą nagrody Grammy Carvinem Winansem oraz gwiazdami Sierra Leone: Kao Denero, Solo's Beat i King Boss Laj.
Jest pierwszym nominowanym do nagrody Grammy artystą hip-hopowym z Sierra Leone oraz pierwszym artystą i autorem, który pojawił się na znaczku pocztowym w całym kraju.
Mieszka w Europie jako dyplomata karaibski w Królestwie Belgii i Unii Europejskiej.
Wczesne życie.
Wilfred "Freddy Will" Kanu Jr. urodził się 11 sierpnia 1977 roku w brooklandzkim centrum położniczym w Brookfields, Freetown, Sierra Leone. Jest najstarszym synem ambasadora Leeroya Wilfreda Kabsa Kanu Esqa, Amerykanina z Sierra Leone z ludu Loko i byłego ministra Sierra Leone przy ONZ. Ambasador Kanu jest także redaktorem gazety „Cocorioko," poczytnej w Sierra Leone. Matką Freddy'ego Willa jest pani Tigidankay B. Kanu, Amerykanka z Sierra Leone z ludu Mandingo. Jest dyrektorem pielęgniarstwa i założycielem Covenant Child World Ministry w New Jersey, USA. W młodości Freddy Will mieszkał w kilku krajach Afryki Zachodniej, w tym w Liberii, Sierra Leone, Gambii i Senegalu.
Wpływy literackie, muzyczne i teatralne.
W wywiadzie dla wielokrotnie nagradzanego ghańskiego dziennikarza Jeffersona Sackeya Freddy Will powiedział, że zaczął grać muzykę w kościele. Nazwał Kool Moe Dee, LL Cool J., Queen Latifah, Ice-T, Naughty by Nature, legendarny raper z Sierra Leone Jimmy B, Dr. Dre, Tupac Shakur, Scarface, Snoop Dogg, The Notorious BIG, Nas, The Luniz, i The LOX jako niektóre z jego wczesnych wpływów na hip-hop. Uwielbia wszystkie gatunki muzyki, w tym muzykę klasyczną, pop, indyjską i zouk. W dziedzinie literatury nazwał swojego ojca, Johna Grishama, Williama Szekspira, Langstona Hughesa, Caresse Crosby, Mayę Angelou i Pacesetter Novels, jako swoje wczesne inspiracje. Idris Elba, Dorothy Dandridge, Denzel Washington, Ice Cube, Cicely Tyson, John Singleton, Phylicia Rashad, Marisa Tomei, Jim Carrey i Spike Lee to jego wpływy w teatrze i filmie.
Obraz publiczny.
Freddy Will jest naturalizowanym Amerykaninem z Sierra Leone, który również został naturalizowany w Kanadzie i mieszka w Europie jako dyplomata z kraju karaibskiego. W latach 2006-2020 wydał dziesięć książek i osiem hiphopowych albumów. Na podstawie swoich wpisów w mediach społecznościowych przedstawia się jako „Afropolitan" i wyjaśnia uzasadnione powody, dla których identyfikuje się jako Amerykanin, mimo że pochodzi z Sierra Leone. Mieszka w Stanach Zjednoczonych, Kanadzie, Belgii, Niemczech i Czechach. Jego książki są zarejestrowane w Bibliotece Kongresu oraz Bibliotece i Archiwach Kanady. Jest członkiem Klubu Rotary.
Grammy.
W 2010 roku Freddy Will napisał i wykonał piosenkę do albumu dla dzieci, który Akademia Nagrania nominowała do nagrody Grammy. W rezultacie został nominowany do nagrody Grammy. Nominacja ta uczyniła Freddy'ego Willa pierwszym artystą hip-hopowym z Sierra Leone, który pracował nad utworem muzycznym nominowanym do tej nagrody. Jim Cravero, Paula Lizzi, Steve Pullara i Kevin Mackie z East Coast Recording Company wyprodukowali kompilację składającą się z muzyki i słowa mówionego.
Freddy Will napisał i wykonał piosenkę „Future”, która pojawia się na drugiej płycie albumu. „Zdrowe jedzenie dla myśli: wystarczająco dobrze, by jeść” to charytatywny album zawierający przesłania do rodziców i dzieci na temat zdrowego odżywiania. Współpracowali przy nim różni wybitni artyści muzyki i słowa mówionego, autorzy książek dla dzieci i szefowie kuchni. Niektórzy z wybitnych artystów to Moby, Julian Lennon, Jessica Harper, Amy Otey, Sara Hickman, Tom Chapin i Russell Simmons (by wymienić tylko kilku). Album został nominowany do nagrody „Najlepszy dziecięcy album słowny dla dzieci”.
Dyskografia.
Mixtape 
Albumy studyjne
Kompilacje
PE
Albumy współtworzone 

</doc>
<doc id="5117983" url="https://pl.wikipedia.org/wiki?curid=5117983" title="Hołowczyńscy herbu Łabędź">
Hołowczyńscy herbu Łabędź

Hołowczyńscy herbu Łabędź – polski, książęcy ród szlachecki o ruskich korzeniach, wymarły w XVII wieku. Według opinii historyków i heraldyków, ród ten pochodzi od Rurykowiczów.
Etymologia nazwiska.
Nazwisko Hołowczyńskich pochodzi od nazwy miejscowej Hołowczyn, zlokalizowanej w powiecie orszańskim. Według badań Józefa Wolffa, zaczęli się pisać tym nazwiskiem od drugiej połowy XVI wieku. 
Historia.
Protoplastą Hołowczyńskich był kniaź Matwiej Mikitynicz, który przybył do Polski w orszaku królowej Heleny, pochodzącej od książąt moskiewskich – żony króla Aleksandra Jagiellończyka. Z heraldyków polskich, ani Bartosz Paprocki, ani Szymon Okolski o tych kniaziach nie wspominają, jednakże Wojciech Kojałowicz w swym dziele świadczy, że Hołowczyńscy pochodzili z Hołowczyna. W drugiej połowie XVI wieku przybrali od niej nazwisko (Hołowczyńscy), zaś w XVII wieku dodali sobie jeszcze tytuł kniaziów Rapałowskich (Rafałowskich), na pamiątkę ich wzajemnego bliskiego pokrewieństwa. 
Kasper Niesiecki twierdzi, że sztychowana na mapie "Genealogia Ogińskich" wywodzi Hołowczyńskich od ruskich jedynowładców (Siewierskich, pochodzących z dynastii Rurykowiczów). Genealogia ta księciowi Teodorowi Siewierskiemu, naznacza dwóch synów, Jędrzeja i Iwana. Od Iwana wywodzą się książęta Rapałowscy i Hołowczyńscy. 
Ród przestał istnieć w 1658 roku, kiedy to ostatni z jego przedstawicieli, książę Mikołaj, zmarł bezdzietnie.
Członkowie rodu.
Nieznany z imienia kniaź Hołowczyński był wojewodą mścisławskim (nieznana jest również data jego urzędowania na tym stanowisku). Wiadome jest natomiast, że poślubił córkę Michała Wołowicza. Mieli dwóch synów; Samuela, chorążego orszańskiego i Mikołaja, pułkownika królewskiego. Jego brat rodzony, Jan, cześnik litewski, miał za żonę Helenę Wołowiczównę, podskarbiankę litewską.
Z rodu tego znany jest również niejaki Aleksander, kasztelan żmudzki, starosta lidzki, deputowany w roku 1611 do korektury praw Księstwa Litewskiego. Szymon Okolski wzmiankuje też jednego Hołowczyńskiego, który miał za żonę Chodkiewiczownę, kasztelankę trocką.

</doc>
<doc id="5117985" url="https://pl.wikipedia.org/wiki?curid=5117985" title="Václav Postránecký">
Václav Postránecký

Václav Postránecký (ur. 8 września 1943 w Pradze, zm. 7 maja 2019) – czeski aktor, reżyser i pedagog teatralny.
Stworzył ponad sto osiemdziesiąt ról filmowych bądź telewizyjnych.
Występował w różnych teatrach (Slovácké divadlo, Teatry Miejskie w Pradze, teatr w Brnie). Był związany z Teatrem Narodowym w Pradze.
Pracował również w dubbingu. W 2005 roku otrzymał nagrodę Františka Filipovskiego, honorującą osoby zasłużone dla tej dziedziny.

</doc>
<doc id="5117986" url="https://pl.wikipedia.org/wiki?curid=5117986" title="Katastrofa belgijskiego C-130 Hercules w Holandii">
Katastrofa belgijskiego C-130 Hercules w Holandii



</doc>
<doc id="5117991" url="https://pl.wikipedia.org/wiki?curid=5117991" title="Taťjana Medvecká">
Taťjana Medvecká

Taťjana Medvecká (ur. 10 listopada 1953 w Pradze) – czeska aktorka.
Zagrała w filmie "Operace Silver A" (reż. Jiří Strach) z 2007 roku.
Pracuje także w dubbingu i radiu. W 1997 roku otrzymała nagrodę Františka Filipovskiego, honorującą osoby zasłużone dla czeskiego dubbingu.
Jest żoną scenarzysty i dramaturga Jiříego Dufka.

</doc>
<doc id="5117995" url="https://pl.wikipedia.org/wiki?curid=5117995" title="Barbora Kodetová">
Barbora Kodetová

Barbora Kodetová (ur. 6 września 1970 w Pradze) – czeska aktorka teatralna i telewizyjna.
Ukończyła Konserwatorium Praskie na wydziale muzyczno-dramatycznym. W latach 1991–1996 należała do zespołu Teatru Narodowego w Pradze.
Wystąpiła w wielu filmach i czeskich serialach: "Smrt krásné dívky" (1996); "Případy detektivní kanceláře Ostrozrak" (1999), "Redakce" (2004), a także w zagranicznych: "Fantagirò 3" (1993), "Diuna" (2000), "Dzieci Diuny" (2003).
Jest córką aktora Jiříego Kodeta.

</doc>
<doc id="5117997" url="https://pl.wikipedia.org/wiki?curid=5117997" title="Brede Moe">
Brede Moe

Brede Mathias Moe (ur. 15 grudnia 1991 we Flatanger) – norweski piłkarz występujący na pozycji środkowego obrońcy w norweskim klubie FK Bodø/Glimt.
Kariera klubowa.
Ranheim Fotball.
W 2011 roku przeszedł do drużyny Ranheim Fotball. Zadebiutował 3 kwietnia 2011 w meczu OBOS-ligaen przeciwko Løv-Ham Fotball (1:0). Pierwszą bramkę zdobył 25 kwietnia 2011 w meczu ligowym przeciwko Strømmen IF (2:2).
Rosenborg BK.
8 stycznia 2013 podpisał trzyletni kontrakt z zespołem Rosenborg BK. Zadebiutował 17 kwietnia 2013 w meczu Pucharu Norwegii przeciwko Buvik IL (0:11), w którym zdobył swoją pierwszą bramkę. W Eliteserien zadebiutował 21 kwietnia 2013 w meczu przeciwko FK Haugesund (3:1). 11 lipca 2013 zadebiutował w kwalifikacjach do Ligi Europy UEFA w meczu przeciwko Crusaders (7:2).
FK Bodø/Glimt.
6 marca 2014 został wysłany na wypożyczenie do klubu FK Bodø/Glimt. Zadebiutował 13 kwietnia 2014 w meczu Eliteserien przeciwko Sogndal Fotball (4:2). Pierwszą bramkę zdobył 24 kwietnia 2014 w meczu Pucharu Norwegii przeciwko Tverlandet G-98 (0:5). Pierwszą bramkę w lidze zdobył 5 października 2014 w meczu przeciwko Stabæk Fotball (1:1). Po zakończeniu wypożyczenia podpisał z klubem pełnoprawny kontrakt. W sezonie 2016 jego zespół zajął przedostatnie miejsce w tabeli i spadł do OBOS-ligaen. Po jednym sezonie spędzonym na drugim poziomie rozgrywkowym, jego drużyna zdobyła mistrzostwo ligi i awansowała do Eliteserien. W sezonie 2019 jego zespół zajął drugie miejsce w tabeli zdobywając wicemistrzostwo Norwegii. 24 września 2020 zadebiutował w kwalifikacjach do Ligi Europy UEFA w meczu przeciwko AC Milan (3:2). W sezonie 2020 jego drużyna zajęła pierwsze miejsce w tabeli i zdobyła mistrzostwo Norwegii. 7 lipca 2021 zadebiutował w kwalifikacjach do Ligi Mistrzów UEFA w meczu przeciwko Legii Warszawa (2:3). 29 lipca 2021 zdobył pierwszą bramkę w kwalifikacjach do Ligi Konferencji Europy UEFA w meczu przeciwko Valurowi (3:0). 16 września 2021 zadebiutował w fazie grupowej Ligi Konferencji Europy UEFA w meczu przeciwko Zorii Ługańsk (3:1).
Kariera reprezentacyjna.
Norwegia U-21.
W 2013 roku otrzymał powołanie do reprezentacji Norwegii U-21. Zadebiutował 25 marca 2013 w meczu towarzyskim przeciwko reprezentacji Holandii U-21 (4:1).

</doc>
<doc id="5118021" url="https://pl.wikipedia.org/wiki?curid=5118021" title="Anna z Hołowczyńskich Sapieżyna">
Anna z Hołowczyńskich Sapieżyna



</doc>
<doc id="5118026" url="https://pl.wikipedia.org/wiki?curid=5118026" title="Wieluń (Białoruś)">
Wieluń (Białoruś)

Wieluń (, "Wialuń"; ) – wieś na Białorusi, w obwodzie brzeskim, w rejonie brzeskim, w sielsowiecie Czernie.
Dawniej wieś i majątek ziemski. W dwudziestoleciu międzywojennym leżał w Polsce, w województwie poleskim, w powiecie brzeskim, w gminie Kosicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5118029" url="https://pl.wikipedia.org/wiki?curid=5118029" title="Doradca rolniczy">
Doradca rolniczy

Doradca rolniczy – specjalista rolnictwa przygotowany do zawodu w systemie kształcenia rolniczego do udzielania porad rolnikom indywidualnym.
Od instruktora rolnego do doradcy rolniczego.
W okresie międzywojennym i powojennym osobę pełniącą funkcję poradniczą nazywano instruktorami rolnymi. W 1968 r. powołano powiatową służbę doradztwa specjalistycznego RRZD, co spowodowało pojawienie się nowej terminologii w odniesieniu do tego stanowiska pracy. Przekształcenie instruktora rolnego w doradcę rolniczego nastąpiło w 1975 r. w wyniku powstania wojewódzkich ośrodków postępu rolniczego w miejsce rolniczych rejonowych zakładów doświadczalnych. Ugruntowanie tych tendencji nastąpiło wraz z powstaniem wojewódzkich ośrodków doradztwa rolniczego.
Doradca rolniczy w świetle standardów kwalifikacji Ministra Pracy i Polityki Społecznej.
Doradcę rolniczego – zgodnie z krajowym standardem kwalifikacji zawodowych dla zawodu opracowanym przez Ministerstwo Pracy i Polityki Społecznej – określono następująco „doradca rolniczy świadczy usługi doradcze, szkoleniowe i informacyjne dla mieszkańców wsi, w tym rolników, współpracuje z instytucjami i organizacjami sfery rolnictwa w zakresie rozwiązywania problemów zawodowych i społecznych rolników, inspiruje i wspiera rozwój gospodarstw rolnych w warunkach gospodarki rynkowej, udziela pomocy w zakresie sporządzania dokumentów niezbędnych do uzyskania środków finansowych Unii Europejskiej lub z innych źródeł”.
Rodzaje doradców rolniczych.
Postępująca specjalizacja gospodarstw rolnych spowodowało wyłonienie z grupy doradców ogólnorolniczych, doradców specjalistycznych, w tym:
Wymagania stawiane doradcom rolniczym.
Uprawnienia doradcy rolniczego uzyskuje osoba po spełnieniu warunków niezbędnych do wpisu na listę doradców rolniczych. Wymagania związane z wpisem na listę zostały określone w ustawie z 2015 r. o wspieraniu rozwoju obszarów wiejskich z udziałem środków EFRROW.
Na listę doradców rolniczych prowadzoną przez dyrektora Centrum Doradztwa Rolniczego może być wpisana osoba, która:
Doradca rolniczy zobowiązany jest do uzupełnienia wykształcenia, co jest weryfikowane poprzez egzaminy uzupełniające.
Liczba doradców rolniczych.
Według system teleinformatycznego Centrum Doradztwa Rolniczego w Brwinowie na liście doradców prowadzonej przez dyrektora Centrum Doradztwa Rolniczego wpisanych jest 3232 doradców rolniczych.

</doc>
<doc id="5118036" url="https://pl.wikipedia.org/wiki?curid=5118036" title="Hutowicze">
Hutowicze

Hutowicze (, "Hutawiczy"; ) – wieś na Białorusi, w obwodzie brzeskim, w rejonie brzeskim, w sielsowiecie Czernie. W źródłach występuje także pod nazwą "Gotowicze".
W dwudziestoleciu międzywojennym leżały w Polsce, w województwie poleskim, do 12 kwietnia 1928 w powiecie kobryńskim, w gminie Zbirohi, następnie w powiecie brzeskim, w gminie Kosicze.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5118037" url="https://pl.wikipedia.org/wiki?curid=5118037" title="Gotowicze">
Gotowicze



</doc>
<doc id="5118046" url="https://pl.wikipedia.org/wiki?curid=5118046" title="Dzwonnica w Aghaviller">
Dzwonnica w Aghaviller

Dzwonnica w Aghaviller – dzwonnica znajdująca się w miejscowości , w hrabstwie Kilkenny, w Irlandii. Stoi ona przy ruinach dawnego kościoła. Wieża jest jednym z .
Historia.
Dzwonnica została wybudowana w XI wieku. Wskutek zniszczeń, zachowała się tylko dolna część wieży mierząca 9,6 metra wysokości oraz 4,92 metra średnicy i 15,5 metra obwodu.
Architektura.
Pierwotne wejście do dzwonnicy znajduje się od strony północno–wschodniej, na wysokości 4 metrów ponad współczesnym poziomem gruntu. Dodatkowe, niższe drzwi, nie są oryginalną częścią budowli. W budynku zachowało się jedno, skierowane na południowy zachód, okno.

</doc>
<doc id="5118050" url="https://pl.wikipedia.org/wiki?curid=5118050" title="Jordi (album)">
Jordi (album)

Jordi – siódmy album studyjny amerykańskiego zespołu Maroon 5. Został wydany 11 czerwca 2021 roku przez wytwórnię płytową Interscope Records. 
Album został nazwany pseudonimem zmarłego w 2017 roku, menedżera zespołu Jordana Feldsteina. Krążek otrzymał ogólnie negatywne recenzje od krytyków. "Jordi" to pierwszy album zespołu wydany po odejściu basisty Michaela Maddena, który opuścił grupę w 2020 roku z powodu aresztowania pod zarzutem przemocy domowej. Jednak jego grę na basie można usłyszeć w trzech utworachː „Can't Leave You Alone” i obu wersjach głównego singla albumu „Memories”.

</doc>
<doc id="5118056" url="https://pl.wikipedia.org/wiki?curid=5118056" title="Mercedes-Benz O405GTD">
Mercedes-Benz O405GTD

Mercedes-Benz O405GTD – typ duobusu wytwarzanego na przełomie lat 80. i 90. XX w. w niemieckich zakładach Daimler-Benz.
Konstrukcja.
O405GTD to niskopodłogowy, trzyosiowy, przegubowy duobus. Po prawej stronie nadwozia zamontowano troje dwupłatowych drzwi obrotowych: dwoje w pierwszym członie i jedne w drugim. Jako pojazd hybrydowy duobus może pracować w trybie autobusu (silnik spalinowy zasilany benzyną) lub trolejbusu (silnik elektryczny zasilany z sieci trakcyjnej odbierakiem prądu).
Eksploatacja.
Bergen.
Norweskie Bergen zakupiło w 1992 r. trzy duobusy O405GTD. Zostały wycofane z eksploatacji w 2013 r.
Essen.
Pierwszych 18 duobusów dostarczono do Essen. Przeznaczone one były dla dwóch linii szybkiego trolejbusu. Po likwidacji linii duobusy przekazano do rosyjskich miast Chimki, Korolow, Podolsk, Widnoje.
Esslingen am Neckar.
Do Esslingen am Neckar w latach 1988–1990 dostarczono 19 duobusów O405GTD. W 2001 r. jeden duobus oddano do Sybina, w 2002 r. jeden do Mohylewa, w latach 2002–2003 siedem do Sarajewa, w 2003 r. jeden do Gross-Umstadt, w 2004 r. dwa do Słonecznego Brzegu, w 2008 r. dwa do Ruse. Jeden egzemplarz jest pojazdem historycznym w Stuttgarcie.
Poczdam.
W 1993 r. Poczdam zakupił dwa duobusy O405GTD. Kursowały one do likwidacji systemu trolejbusowego, a następnie zostały przewiezione do Kapfenbergu.

</doc>
<doc id="5118071" url="https://pl.wikipedia.org/wiki?curid=5118071" title="Superpuchar Polski w piłce nożnej 2021">
Superpuchar Polski w piłce nożnej 2021



</doc>
<doc id="5118072" url="https://pl.wikipedia.org/wiki?curid=5118072" title="Gianluca Frabotta">
Gianluca Frabotta

Gianluca Frabotta (ur. 24 czerwca 1999 w Rzymie) – włoski piłkarz występujący na pozycji obrońcy we włoskim klubie Lecce oraz w reprezentacji Włoch do lat 21. Wychowanek Bologny, w trakcie swojej kariery grał także w takich zespołach jak Renate, Pordenone, Juventus oraz Hellas Verona.

</doc>
<doc id="5118073" url="https://pl.wikipedia.org/wiki?curid=5118073" title="Bitwa nad rzeką Yalu">
Bitwa nad rzeką Yalu



</doc>
<doc id="5118099" url="https://pl.wikipedia.org/wiki?curid=5118099" title="Diego Ortiz">
Diego Ortiz

Diego Ortiz (ur. około 1510 w Toledo, zm. około 1570 przypuszczalnie w Neapolu) – hiszpański kompozytor i teoretyk muzyki.
Życiorys.
Informacje na jego temat zachowały się tylko wyrywkowo. Wiadomo, że między 1558 a 1565 rokiem działał jako kapelmistrz na dworze hiszpańskich wicekrólów w Neapolu. W 1565 roku w Wenecji ukazał się drukiem zbiór jego utworów religijnych (m.in. psalmów, hymnów, motetów) pt. "Musices liber primus". Był autorem traktatu "Trattado de glosas sobre clausulas y otros generos de puntos en la musica de violones" (wyd. Rzym 1553). Dzieło to stanowi ważne źródło dla poznania XVI-wiecznej praktyki wykonawczej w zakresie zespołowej gry na instrumentach. Ortiz podaje w nim zestawy figur ornamentacyjnych i instrumentalnych wariacji, za pomocą których można ozdabiać grę w zespole viol da gamba lub pojedynczej violi da gamba z towarzyszeniem instrumentu klawiszowego.

</doc>
<doc id="5118100" url="https://pl.wikipedia.org/wiki?curid=5118100" title="Mistrzostwa Europy w Piłce Nożnej 1984/Finał">
Mistrzostwa Europy w Piłce Nożnej 1984/Finał

Finał Mistrzostw Europy w Piłce Nożnej 1984 (ostatni, 15. mecz) odbył się w środę 27 czerwca 1984 roku o godzinie 20:00 na stadionie Parc des Princes w Paryżu we Francji. Zagrały w nim reprezentacja Francji (gospodarz turnieju) z reprezentacją Hiszpanii. Spotkanie poprowadził czechosłowacki sędzia Vojtěch Christov. Mistrzem Europy, po raz pierwszy w historii, została reprezentacja Francji, która pokonała Hiszpanów 2:0 po golach Michela Platiniego i Bruna Bellone.
Uczestnicy.
 vs 
Mecz.
MISTRZ EUROPY 1984FRANCJAPIERWSZY TYTUŁ

</doc>
<doc id="5118111" url="https://pl.wikipedia.org/wiki?curid=5118111" title="Plebania w Krzeszowie">
Plebania w Krzeszowie

Plebania w Krzeszowie – zabytkowa plebania znajdująca się w powiecie kamiennogórskim w Krzeszowie.
Zabytkowa plebania przy Placu Jana Pawła II. Piętrowa z przełomu XVIII/XIX w. Obecnie mieści się w niej lokal gastronomiczny oraz obsługa pielgrzyma. 

</doc>
<doc id="5118117" url="https://pl.wikipedia.org/wiki?curid=5118117" title="Truman G. Madsen">
Truman G. Madsen

Truman Grant Madsen (ur. 13 grudnia 1926 w Salt Lake City, zm. 28 maja 2009 w Provo) – amerykański historyk i filozof.
Życiorys.
Pochodzenie.
Urodził się w Salt Lake City, jako drugi syn Axela A. Madsena oraz Emily Wells Grant. Pochodził z rodziny od dawna związanej z mormonizmem. Nazwany został na pamiątkę Trumana O. Angella, architekta świątyni Salt Lake oraz Hebera J. Granta, prezydenta Kościoła i swego dziadka ze strony matki. 
Z władzami naczelnymi Kościoła ściśle związani byli również inni przodkowie Madsena. Jeden z jego pradziadków ze strony matki, Jedediah M. Grant, posługiwał jako drugi doradca w Pierwszym Prezydium od 1854 do 1856. Drugi pradziadek macierzysty, Daniel H. Wells także był drugim doradcą w Pierwszym Prezydium, między 1857 a 1877.
Od strony ojca swoje pochodzenie Madsen wywodził ze Skandynawii. Jego dziadek, Hans Peter Madsen urodził się w duńskim Orsbjergu. W 1851 poślubił Niemkę Louisę Katrinę Christinę Tetzner, która nieco później nawiązała kontakt z mormońskimi misjonarzami. Obawiając się prześladowań początkowo niechętnie odnosił się do osobistego wstąpienia do Kościoła. Ochrzczony został dopiero w 1868, kilkanaście lat po żonie. Siedem lat później sprzedał cały swój dobytek, uzyskując tym samym środki potrzebne do sfinansowania podróży do Utah. Madsen jest jego potomkiem poprzez trzecią żonę, Marię Johannę Sorensen.
Przodkowie Madsena, podobnie jak wielu innych wczesnych świętych w dniach ostatnich, zaangażowali byli w praktykę małżeństw pluralistycznych. Z mormonami z wczesnego okresu historii wspólnoty dzielili też znaczące wyrzeczenia. Doświadczenia te spowodowały, że w środowisku rodzinnym Madsena niezwykle wysoko ceniono lojalność wobec Kościoła. Zaważyło to w sposób decydujący na światopoglądzie i formacji intelektualnej badacza. 
Dodatkowo, poprzez dokonaną za zmarłych ceremonię pieczętowania, Madsen połączony był również z Josephem Smithem. Przynajmniej częściowo wyjaśnia to widoczne w jego pracy badawczej szczególne zainteresowanie postacią twórcy całego ruchu świętych w dniach ostatnich.
Młodość i służba misyjna.
Otrzymał imię oraz swe pierwsze błogosławieństwo ojcowskie w wieku niespełna dwóch miesięcy, 6 lutego 1927. Wcześnie, bo już jako dwulatek, został osierocony przez matkę. Do 1934 mieszkał z wujem i ciotką. 5 stycznia 1935 został ochrzczony w chrzcielnicy świątyni Salt Lake. Konfirmowano go dzień później. Obrzędu dokonał jego ojciec. Wyświęcany w urzędach przynależnych do kapłaństwa Aarona, w kształcie i rozumieniu zbieżnym zasadniczo z tym obecnym we współczesnym mormonizmie, będącym pokłosiem ruchu na rzecz reformy kapłaństwa z lat 1908-1922. Kolejno wyświęcany przez swojego ojca na diakona (18 grudnia 1938), nauczyciela (21 grudnia 1941) oraz kapłana (16 kwietnia 1944). Otrzymał tradycyjną mormońską edukację religijną zapewnianą w ramach Kościelnego Systemu Edukacji. Seminarium ukończył w 1944, instytut natomiast w 1951.
W 1946 spędził siedemnaście dni w więzieniu hrabstwa Salt Lake, na skutek wykroczeń związanych z ruchem drogowym. Po zwolnieniu został wyświęcony w kapłaństwie Melchizedeka oraz otrzymał swe obdarowanie. Powołany do służby misyjnej, w kulturze mormońskiej tradycyjnie podejmowanej wówczas przez młodych mężczyzn. Jako misjonarz posługiwał w Nowej Anglii.
Posługa w Kościele.
Od 1961 do 1965 był prezydentem misji mormońskiej obejmującej Nową Anglię, zatem ten sam region, w którym sam odbywał swoją misję. Zasiadał później we władzach naczelnych kościelnej Szkoły Niedzielnej (1972-1979), był doradcą w prezydium dystryktu Israel, wreszcie patriarchą palika Sharon East w Provo (2004-2009). Otrzymywał również inne powołania, posługiwał chociażby jako biskup jedenastego okręgu na Uniwersytecie Brighama Younga (1960-1962) czy prezydent piątego palika na BYU (1995-2000).
Wykształcenie i działalność edukacyjna.
Podjął studia filozoficzne na Uniwersytecie Utah. Kształcił się także na Uniwersytecie Harvarda (doktorat z historii i religii, 1957) oraz na Uniwersytecie Południowej Kalifornii. Zawodowo związany z należącym do Kościoła Uniwersytetem Brighama Younga, wykładał na nim przez 37 lat. Odegrał istotną rolę w zainicjowaniu dialogu między mormonizmem a szerszą społecznością akademicką. Porównywany do Hugh Nibleya, w swym dążeniu do osiągnięcia syntezy między mormońską duchowością a intelektualnym rygorem. Skupiał się na kwestiach dialogu międzyreligijnego oraz na życiu, myśli i działalności Josepha Smitha.
Dorobek twórczy.
Ceniony za swe zdolności oratorskie oraz pisarskie, starał się w swych pracach ukazać głębię i bogactwo mormońskiej myśli. Opublikował szereg książek. Wśród jego głównych publikacji książkowych wymienić należy:
Brał również w opracowaniu pięciotomowej "Encyclopedia of Mormonism". Pozostawił po sobie rozliczne wykłady cieszące się znaczną popularnością pośród świętych w dniach ostatnich.
Rodzina i życie prywatne.
16 czerwca 1953 w świątyni w Salt Lake City poślubił Ann Nicholls. Zapieczętowani zostali przez ówczesnego prezydenta Kościoła Davida O. McKaya. Para doczekała się 3 dzieci, 14 wnuków i 12 praprawnuków, adoptowała również pochodzącego z plemienia Nawahów chłopca. Do adopcji tej doszło w ramach wspieranego przez Kościół programu współpracy ze społecznościami rdzennych Amerykanów.
Śmierć i pochówek.
Zmarł w swoim domu w Provo, na skutek choroby nowotworowej. Pochowany został w kwaterze rodzinnej Hebera J. Granta cmentarza w Salt Lake City. Jego pogrzeb zgromadził szereg prominentnych postaci mormońskiej przestrzeni kulturowej, zarówno w jej wymiarze intelektualnym jak i duchowym. Wśród obecnych na uroczystościach pogrzebowych znaleźli się przedstawiciele władz naczelnych Kościoła, w tym posługujący ówcześnie w Kworum Dwunastu Apostołów starsi Russell M. Nelson, Dallin H. Oaks, Jeffrey R. Holland oraz Richard G. Scott. Prezydent Henry B. Eyring, wówczas pierwszy doradca w Pierwszym Prezydium w wygłoszonym przemówieniu nazwał Madsena "jednym z wielkich świadków proroków oraz Pana Jezusa Chrystusa". Odnosząc się do mormońskich wyobrażeń życia pozagrobowego wspomniał również o niebiańskim spotkaniu w którym z całą pewnością zmarły brać będzie już "za zasłoną", w świecie duchów. Nawiązując do wpływu Madsena na myśl mormońską stwierdził, że jest całkowicie przekonany, iż "prorocy tłoczyć się będą wokół niego".
Wyróżnienia i upamiętnienie.
Uhonorowany został Karl G. Maser Distinguished Faculty Award (1966), w 1969 otrzymał też nagrodę Mormon History Association.

</doc>
<doc id="5118121" url="https://pl.wikipedia.org/wiki?curid=5118121" title="Krzysztof Sachse">
Krzysztof Sachse

Krzysztof Sachse (ur. 10 stycznia 1942 w Krakowie, zm. 13 lipca 2021) – polski inżynier elektronik, doktor habilitowany nauk technicznych, specjalista w zakresie techniki mikrofalowej. Był profesorem nadzwyczajnym na Wydziale Elektroniki Politechniki Wrocławskiej. Jego żoną była prof. Joanna Sachse.
Życiorys.
Urodził się jako syn architekta Frydolina Sachse i jego żony Zofii z Tylińskich Sachsowej. Po odbyciu studiów w latach 1959–1965 na Wydziale Łączności Politechniki Gdańskiej, w 1967 rozpoczął pracę jako asystent w Zakładzie Teorii i Techniki Mikrofalowej w Instytucie Telekomunikacji i Akustyki Politechniki Wrocławskiej. W 1974 uzyskał doktorat w dziedzinie elektroniki i elektrotechniki na podstawie dysertacji pt. "Szerokopasmowe sprzęgacze kierunkowe o sprzężeniu 3-dB dla zastosowań w mikrofalowych układach" "scalonych". Stopień doktora habilitowanego w zakresie radiotechniki uzyskał w 1991 na Politechnice Wrocławskiej na podstawie pracy "Analiza i właściwości linii transmisyjnych i falowodów o wielu warstwach dielektrycznych i półprzewodnikowych". W 1974 został adiunktem, a w 1996 profesorem nadzwyczajnym Politechniki Wrocławskiej.
W 1979 był stypendystą wizytującym w Laboratorium Mikrofal i Półprzewodników na Uniwersytecie Lille I we Francji. Od 1988 był kierownikiem Zakładu Teorii i Techniki Mikrofalowej Instytutu Telekomunikacji i Akustyki.
Przedmiotem jego badań było rozwiązywanie problemów granic elektromagnetycznych dla linii transmisyjnych i falowodów typu mikropaskowego, projektowanie mikrofalowych układów scalonych oraz projektowanie systemów i komponentów antenowych do zasilania mikrofalami. Jego badania były związane z analizą terenową cylindrycznych wnęk mikrofalowych stosowanych w wielodiodowych sumatorach Gunna, spektrometrach rezonansu paramagnetycznego fali ciągłej i elektronów impulsowych, oraz projektowanie sieci formujących wiązkę dla anten z układem fazowym.
Był autorem lub współautorem 9 patentów.
Brał udział w pracach Sekcji Mikrofal i Radiolokacji przy Komitecie Elektroniki i Telekomunikacji Polskiej Akademii Nauk. Był też członkiem Polskiego Towarzystwa Elektrotechniki Teoretycznej i Stosowanej. Pochowany został na Cmentarzu Kiełczowskim.
Odznaczenia.
W 1996 na wniosek Ministra Edukacji Narodowej odznaczony przez Prezydenta RP Srebrnym Krzyżem Zasługi.

</doc>
<doc id="5118126" url="https://pl.wikipedia.org/wiki?curid=5118126" title="Peter Wurz">
Peter Wurz

Peter Wurz (ur. 29 sierpnia 1967 w Wiedniu) – austriacki piłkarz występujący na pozycji napastnika.
Życiorys.
Z zawodu jest hydraulikiem. Jest wychowankiem Favoritner AC, w którym rozpoczynał również seniorską karierę. W 1987 przeszedł do Rapidu Wiedeń, w barwach którego 29 kwietnia 1988 roku zadebiutował w 1. Division (3:1 z First Vienna FC). W rundzie jesiennej sezonu 1988/1989 grał w występującym wówczas w Primera División Espanyolu. W klubie tym wystąpił w sześciu ligowych meczach. Następnie wrócił do Rapidu Wiedeń. Podczas pobytu w klubie popadł w konflikt z trenerem Hansem Franklem, który zarzucał mu brak zaangażowania. W efekcie na początku 1991 roku Wurz został zawodnikiem VfB Mödling, w którym, wyjąwszy półroczną przerwę, grał do 1996 roku. Z VfB Mödling Wurz awansował do Bundesligi. Następnie był piłkarzem 1. Wiener Neustädter SC, SC Himberg, SC Ostbahn XI i ASV Baden. W kwietniu 2003 roku został zawieszony na 26 miesięcy za pobicie sędziego i zakończył karierę piłkarską. Następnie pracował w firmie zajmującej się zwalczaniem insektów, a później – w firmie odpowiedzialnej za przetwarzanie śmieci. Był także trenerem w amatorskich klubach.

</doc>
<doc id="5118142" url="https://pl.wikipedia.org/wiki?curid=5118142" title="Park św. Kamila w Tarnowskich Górach">
Park św. Kamila w Tarnowskich Górach



</doc>
<doc id="5118143" url="https://pl.wikipedia.org/wiki?curid=5118143" title="Stade Municipal (Oberkorn)">
Stade Municipal (Oberkorn)

Stade Municipal – nieistniejący już wielofunkcyjny stadion w Oberkorn (Differdange), w Luksemburgu. Został rozebrany w 2011 roku. Mógł pomieścić 10 000 widzów. W latach 1930–2011 swoje spotkania rozgrywali na nim piłkarze klubu CS Oberkorn. W latach 2011–2012 w jego miejscu wybudowano nowy, typowo piłkarski Stade Municipal de la Ville de Differdange.
Stade Municipal służył piłkarzom CS Oberkorn od początku istnienia tego klubu (1930). Na stadionie odbyło się m.in. kilka spotkań piłkarskich w ramach europejskich pucharów. W 2011 roku obiekt został jednak rozebrany, a w jego miejscu wybudowano następnie nowy Stade Municipal de la Ville de Differdange, otwarty 5 sierpnia 2012 roku. Stary stadion posiadał boisko (w orientacji północ-południe) otoczone bieżnią lekkoatletyczną, maszty oświetleniowe oraz zadaszoną trybunę główną po stronie zachodniej. Pojemność areny szacowana była na 10 000 widzów. Nowy obiekt, w przeciwieństwie do poprzednika jest typowo piłkarskim stadionem, a jego boisko zostało obrócone o 90 stopni względem starego.

</doc>
<doc id="5118144" url="https://pl.wikipedia.org/wiki?curid=5118144" title="Dom Hilarego Majewskiego">
Dom Hilarego Majewskiego



</doc>
<doc id="5118157" url="https://pl.wikipedia.org/wiki?curid=5118157" title="Mistrzostwa Europy w Piłce Nożnej 1988/Finał">
Mistrzostwa Europy w Piłce Nożnej 1988/Finał

Finał Mistrzostw Europy w Piłce Nożnej 1988 (ostatni, 15. mecz) odbył się w sobotę 25 czerwca 1988 roku o godzinie 15:30 na Stadionie Olympijskim w Monachium w Niemczech. Zagrały w nim reprezentacja Związku Radzieckiego z reprezentacją Holandii. Mecz poprowadził francuski sędzia Michel Vautrot. Mistrzem Europy, po raz pierwszy w historii zostali Holendrzy, którzy pokonali Sowietów 2:0 po golach Ruuda Gullita i Marco van Bastena.
Uczestnicy.
 vs 
Mecz.
----MISTRZ EUROPY 1988
HOLANDIA
PIERWSZY TYTUŁ

</doc>
<doc id="5118160" url="https://pl.wikipedia.org/wiki?curid=5118160" title="Marie Rottrová">
Marie Rottrová

Marie Rottrová (ur. 13 listopada 1941 w Gruszowie) – czeska piosenkarka, pianistka, kompozytorka i tekściarka.
Wykonała utwory "Kůň bílý" i "Markétka", będące czeskimi wersjami piosenek Maryli Rodowicz.
Życiorys.
Urodziła się w rodzinie muzyków, jej ojciec był organistą, a matka piosenkarką. W młodości uczyła się śpiewu i gry na fortepianie.
Po ukończeniu szkoły średniej w Ostrawie znalazła się w finale lokalnego konkursu talentów. Od marca 1969 r. była stałym członkiem zespołu Flamingo.
W 1973 roku zajęła trzecie miejsce w ankiecie Zlatý slavík.
Dyskografia.
Źródło: .

</doc>
<doc id="5118162" url="https://pl.wikipedia.org/wiki?curid=5118162" title="Zofia Karaszewska">
Zofia Karaszewska

Zofia Łucja Karaszewska (ur. 20 lutego 1983 w Warszawie) – polska scenarzystka, pisarka, dziennikarka, promotorka czytelnictwa, umieszczona przez miesięcznik „Brief” w rankingu „50 najbardziej kreatywnych postaci w polskim biznesie” (2012).
Życiorys.
Wykształcenie.
Absolwentka Wydziału Polonistyki na kierunku filologii polskiej i na kierunku kulturoznawstwa na Uniwersytecie Warszawskim oraz studiów podyplomowych „Zarządzanie dla twórców, artystów i animatorów kultury” na Wydziale Zarządzania Uniwersytetu Warszawskiego.
Działalność zawodowa.
Jest założycielką i właścicielką firmy Bibliocreatio, która realizuje projekty związane z czytelnictwem i literaturą.
W Polskim Radio („Czwórka”) przygotowywała cykle poleceń literackich „Look na book” oraz „Czy to czy tamto?”. Pisała m.in. do „Newsweeka”, „Polityki” oraz kwartalnika „Akcent”, a od 2016 współpracuje z "Przekrojem" oraz serwisem Przekrój.pl, dla których przygotowuje recenzje literackie oraz reportaże, autorka stałych cykli książkowych „Czytać, nie czytać” oraz „Książki na receptę”. Wspólnie z Sylwią Stano prowadzi portal literacki „Książniczki mają zdanie”.
We współpracy z Biblioteką Uniwersytetu Warszawskiego przygotowała dwie edycje – w 2012 i 2016 – zachęcającej do czytania akcji społecznej pod hasłem „Czytaj! Zobacz więcej”, w której wystąpili m.in. Andrzej Seweryn, Karolina Gruszka, Michał Żebrowski, Joanna Brodzik, Anna Mucha, Małgorzata Socha, Anna Cieślak, Dorota Wellman, Antoni Królikowski, Olga Bołądź, Agnieszka Więdłocha, Aleksandra Popławska oraz Janusz Głowacki.
Dla portalu Lubimyczytac.pl przeprowadziła wywiady z licznymi pisarzami ze świata. Byli to m.in. John Irving, Jaume Cabré, Sarah Waters, Kristina Sabaliauskaitė, B.A. Paris, Matthew Kneale, Jean-Philippe Arrou-Vignod, Lars Mytting, Joanna Bator, Ałbena Grabowska, Zygmunt Miłoszewski, Adam Wajrak, Szczepan Twardoch, Jakub Żulczyk, Maciej Płaza, Andrzej Stasiuk, Dominika Słowik i Katarzyna Grochola. Jej rozmowy były jednymi z najpopularniejszych artykułów w rocznych rankingach portalu.
We współpracy z wydawnictwem Egmont przygotowała dwie edycje społeczne – w 2013 i 2017 – „Czytam sobie”, zachęcającej dzieci do samodzielnego czytania. Akcję wsparli wówczas m.in. Piotr Cyrwus, Kamila Szczawińska, Borys Szyc, Mateusz Kusznierewicz i Wojciech Malajkat.
Współorganizatorka pierwszych edycji festiwalu „Stolica Języka Polskiego” w Szczebrzeszynie, kuratorka bloku dziecięcego podczas tego festiwalu i organizatorka tzw. meczów poetyckich, w których drużyny złożone z aktorów, pisarzy i dziennikarzy rywalizują deklamując wiersze polskich poetów.
Autorka scenariuszy telewizyjnych do cyklu programów dla dzieci poświęconych sztuce pt. „Zaczarowany Świat” emitowanych w TVP ABC i zrealizowanych we współpracy z Muzeum Narodowym w Warszawie i Muzeum Narodowym w Krakowie oraz cyklu „Zaczarowany Świat Zamków”. Scenarzystka edukacyjnych programów dla dzieci „W to mi graj!”, „Wakacje albo psikus!”, „Teleranek” (60 odcinków) i „Ale talent!”.
Autorka scenariusza filmu poświęconego twórczości Małgorzaty Rejmer realizowanego w ramach cyklu „Światy Literackie” na Festiwalu Conrada.
Autorka scenariusza do serialu „Pani Ka.” w reż. Katarzyny Urbańskiej, którego pierwszy odcinek został wyemitowany na IGTV.
Autorka książek dla dzieci i dorosłych. Pod jej redakcją w 2021 ukazała się książka Kamila Chwiedosika „Droga do życia bez kredytu”.
Nagrody i wyróżnienia.
Za swoją działalność biznesową została umieszczona przez miesięcznik „Brief” wśród „50 najbardziej kreatywnych postaci w biznesie” (2012).
W 2017 nominowana do stworzonej przez Polską Izbę Książki nagrody PIK-owy Laur w kategorii „Najciekawsza prezentacja książki i promocja czytania w internecie”.
Jej napisana wspólnie z Sylwią Stano książka „Ada, to wypada” była w 2018 r. nominowana do tytułu „Książka Roku portalu LubimyCzytać.pl” w kategorii „Literatura dziecięca”.
Życie prywatne.
Mężatka. Ma dwoje dzieci. Praktykuje Ashtangę Jogę. Mieszka w Warszawie.

</doc>
<doc id="5118163" url="https://pl.wikipedia.org/wiki?curid=5118163" title="Raquel Sánchez Jiménez">
Raquel Sánchez Jiménez

Raquel Sánchez Jiménez (ur. 18 listopada 1975 w m. Gavà) – hiszpańska oraz katalońska polityk, prawniczka i samorządowiec, działaczka Partii Socjalistów Katalonii (PSC), od 2021 minister transportu, mobilności i spraw miejskich.
Życiorys.
Absolwentka prawa na Uniwersytecie Barcelońskim. Magisterium z prawa pracy i ubezpieczeń społecznych uzyskała na Uniwersytecie Pompeu Fabry. Podjęła praktykę w zawodzie adwokata. Zaangażowała się w działalność polityczną w ramach Partii Socjalistów Katalonii, katalońskiego ugrupowania skonfederowanego z Hiszpańską Socjalistyczną Partią Robotniczą (PSOE). W 2007 została radną rodzinnej miejscowości, od tegoż roku pełniła funkcję zastępczyni burmistrza. W 2014 objęła stanowisko alkada miejscowości Gavà. W 2016 weszła w skład zarządu PSC, była sekretarzem do spraw kobiet, następnie została sekretarzem do spraw strategii i klimatu.
W lipcu 2021 powołana na ministra transportu, mobilności i spraw miejskich w drugim rządzie Pedra Sáncheza.

</doc>
<doc id="5118171" url="https://pl.wikipedia.org/wiki?curid=5118171" title="Tadeusz Bandrowski">
Tadeusz Bandrowski

Tadeusz Lucjan Feliks Bandrowski (ur. 14 stycznia 1895 w Krakowie, zm. ?) – podpułkownik dyplomowany piechoty Wojska Polskiego, kawaler Orderu Virtuti Militari.
Życiorys.
Urodził się 14 stycznia 1895 w Krakowie, w ówczesnym Królestwie Galicji i Lodomerii, w rodzinie Juliusza i Heleny z Kadenów. Był młodszym bratem Jerzego (1883–1940) i Juliusza (1885–1944). Ukończył szkołę średnią.
16 sierpnia 1914 jako student wstąpił do Legionów Polskich. Służył w oddziale telefonicznym kawalerii, od kwietnia 1915 w III plutonie 3. szwadronu 1 pułku ułanów, a od 30 września 1915 w 2 pułku ułanów. 19 grudnia 1916 został mianowany wachmistrzem. W styczniu 1917 w oddziale telefonicznym 2 pułku ułanów, a od czerwca tego roku w 12. kompanii III baonu 3 pułku piechoty.
W lipcu 1917, po kryzysie przysięgowym, wstąpił do Polskiego Korpusu Posiłkowego. Wziął udział w bitwie pod Rarańczą (15–16 lutego 1918), po której został internowany w Bustyaháza. W listopadzie 1918 został przyjęty do Wojska Polskiego. 7 lipca 1919 jako oficer Grupy Legionów „za wybitne odznaczenie się w bojach na froncie galicyjskim w chwilach ciężkich dla wojska” został mianowany porucznikiem. 1 czerwca 1921 pełnił służbę w Wojsku Litwy Środkowej, a jego oddziałem macierzystym był 5 pułk piechoty Legionów. 
3 maja 1922 został zweryfikowany w stopniu kapitana ze starszeństwem z dniem 1 czerwca 1919 i 1340. lokatą w korpusie oficerów piechoty, a jego oddziałem macierzystym był nadal 5 pp Leg. W następnym roku został przeniesiony do 75 pułku piechoty w Królewskiej Hucie. 18 lutego 1928 został awansowany na majora ze starszeństwem z dniem 1 stycznia 1928 i 104. lokatą w korpusie oficerów piechoty. Dowodził wówczas II batalionem 75 pp. W grudniu 1929, po ukończeniu kursu próbnego i odbyciu przepisanego stażu liniowego, został powołany do Wyższej Szkoły Wojennej w Warszawie, w charakterze słuchacza dwuletniego kursu 1929/31. Z dniem 1 września 1931, po ukończeniu kursu i otrzymaniu dyplomu naukowego oficera dyplomowanego, został przeniesiony do Dowództwa Okręgu Korpusu Nr III w Grodnie. W październiku 1932 został przeniesiony do 24 Dywizji Piechoty w Jarosławiu na stanowisko szefa sztabu. W październiku 1935 wrócił do DOK III w Grodnie. Na stopień podpułkownika został awansowany ze starszeństwem z dniem 19 marca 1937 i 28. lokatą w korpusie oficerów piechoty. W 1939 pełnił służbę w Dowództwa Okręgu Korpusu Nr VII w Poznaniu na stanowisku kierownika Samodzielnego Referatu Bezpieczeństwa Wojennego. W czasie kampanii wrześniowej walczył na stanowisku szefa Oddziału Operacyjnego Sztabu Grupy Operacyjnej „Koło” (GO gen. Knoll-Kownackiego). Wziął udział w bitwie nad Bzurą, a następnie w obronie Warszawy. Po kapitulacji załogi stolicy dostał się do niemieckiej niewoli. Przebywał w Oflagu VII A Murnau. W 1945, po uwolnieniu z niewoli, został przyjęty do Polskich Sił Zbrojnych. Po zdemobilizowaniu pozostał na emigracji w Wielkiej Brytanii.
W marcu 1934 pozostawał w separacji z żoną. Miał syna Jerzego (ur. 31 maja 1923 w Królewskiej Hucie).

</doc>
<doc id="5118173" url="https://pl.wikipedia.org/wiki?curid=5118173" title="Alessandro Plizzari">
Alessandro Plizzari

Alessandro Plizzari (ur. 12 marca 2000 w Cremie) – włoski piłkarz występujący na pozycji bramkarza w klubie A.C. Milan.
Kariera klubowa.
Plizzari to produkt młodzieżowej akademii A.C. Milan. W lipcu 2016 roku awansował do pierwszej drużyny jako rezerwowy bramkarz i otrzymał swoje pierwsze powołanie do drużyny seniorskiej przed spotkaniem u siebie Serie A z Udinese rozegranym 11 września 2016 roku, pozostając na ławce rezerwowych jako rezerwowy. Pomimo swojego zaangażowania w pierwszej drużynie, przez cały sezon grał dla Primavery jako początkowy bramkarz.
4 lipca 2017 roku podpisał przedłużenie kontraktu z Milanem do 2020 roku i został natychmiast wypożyczony do Ternany w Serie B do 30 czerwca 2018 roku. W wieku 17 lat zadebiutował 26 sierpnia 2017 roku w meczu ligowym przeciwko Empoli. Zakończył swój debiutancki sezon 20 występami we wszystkich rozgrywkach, tracąc łącznie 40 bramek i 1 czyste konto. 
W kwietniu 2019 roku, pomimo braku występów w sezonie 2018-19, Plizzari przedłużył kontrakt z Milanem do końca czerwca 2023 roku.
1 sierpnia 2019 roku został wypożyczony do klubu Serie B Livorno. W Livorno zadebiutował 5 października, grając w ligowym meczu z Chievo.
21 sierpnia 2020 roku został wypożyczony do Regginy.
Kariera reprezentacyjna.
Był początkowym bramkarzem Włoch do lat 19 na Mistrzostwach Europy UEFA do lat 19 w 2018 roku , gdy Włochy zajęły drugie miejsce w Portugalii.
W następnym roku wziął udział w Mistrzostwach Świata FIFA U-20 2019 z reprezentacją Włoch do lat 20, osiągając czwarte miejsce. 
W reprezentacji Włoch do lat 21 zadebiutował 10 września 2019 roku w meczu eliminacyjnym UEFA Euro 2021 wygranym 5:0 z Luksemburgiem.
Życie prywatne.
W dniu 9 października 2020 roku uzyskał pozytywny wynik testu na obecność COVID-19.
Statystyki kariery.
"Stan na 1 lipca 2021"

</doc>
<doc id="5118175" url="https://pl.wikipedia.org/wiki?curid=5118175" title="Maria Kalinowska">
Maria Kalinowska

Maria Ewa Kalinowska (ur. 24 grudnia 1954 w Gdańsku) – polska profesor historii literatury polskiej.
Życiorys.
Urodziła się 24 grudnia 1954 roku w Gdańsku, w rodzinie Henryka Kalinowskiego i Idalii de domo Skorwid. Absolwentka IX Liceum Ogólnokształcącego w Gdańsku, w 1977 roku ukończyła z wyróżnieniem studia magisterskie w zakresie filologii polskiej na Uniwersytecie Gdańskim na podstawie pracy "Czas we wczesnej twórczości Kazimierza Wyki". W latach 1979–1984 kontynuowała naukę na studiach doktoranckich w Instytucie Badań Literackich Polskiej Akademii Nauk w Warszawie pod kierunkiem Marii Żmigrodzkiej i Marii Janion. Doktoryzowała się w 1985 roku na podstawie pracy "Mowa i milczenie – romantyczne antynomie samotności", której fragment ukazał się w pracy zbiorowej "Style zachowań romantycznych" (1986), po czym całość ukazała się w 1989 roku nakładem Państwowego Instytutu Wydawniczego"." Publikacja została wyróżniona Nagrodą im. M. i K. Górskich przyznaną przez Toruńskie Towarzystwo Nauk. 
W latach 1985–2014 pracowała w Instytucie Filologii Polskiej Uniwersytetu Mikołaja Kopernika w Toruniu. W 1995 roku uzyskała na uczelni habilitację na podstawie pracy "Grecja romantyków. Studia nad obrazem Grecji w literaturze romantycznej", a we wrześniu 2004 roku uzyskała tytuł profesora. W Toruniu współorganizowała specjalizację teatrologiczną, a także opiekowała się kołami naukowymi. Z czasem została przewodniczącą Komisji Wydawniczej na Wydziale Filologicznym. Dzięki stypendium w latach 1998–1999 studiowała język i kulturę nowogrecką na Uniwersytecie w Patras w Grecji. W latach 2007–2014 pełniła funkcję redaktor naczelnej kwartalnika „Litteraria Copernicana”, po czym należała do jego Rady Naukowej. W latach 1986, 1995, 2004 oraz 2012 otrzymała nagrody i wyróżnienia rektora Uniwersytetu Mikołaja Kopernika. W 2014 roku rozpoczęła pracę w Ośrodku Badań nad Tradycją Antyczną Uniwersytetu Warszawskiego, po czym objęła stanowisko na Wydziale „Artes Liberales” tejże uczelni. W latach 2015–2018 prowadziła międzyuczelniany projekt "Odnaleziony raptularz Juliusza Słowackiego z podróży na Wschód jako romantyczne dzieło synkretyczne oraz źródło literackie i ikonograficzne do badań nad historią i kulturą XIX wieku". 
W 1985 roku została członkinią Towarzystwa Literackiego im. Adama Mickiewicza. Należała do zespołu redakcyjnego "Dzieł" Adama Mickiewicza, które ukazały się nakładem stowarzyszenia. Od 1997 roku współpracowała z Ośrodkiem Badań nad Tradycją Antyczną w Polsce i w Europie Środkowo-Wschodniej Uniwersytetu Warszawskiego, w ramach współpracy przez trzy lata prowadziła międzyuczelniany projekt "Antyk romantyków – model europejski i wariant polski". W pierwszej dekadzie XXI wieku kierowała z kolei międzyuczelnianymi projektami "Przekształcenia antycznych mitów, tematów i symboli w literaturze i sztuce romantyzmu i modernizmu" oraz "Filhellenizm romantyków – specyfika polska i konteksty europejskie (słowiańskie i zachodnie)". Brała również udział w międzynarodowych projektach, takich jak "East European Travel Writing on Europe", organizowanym przez University College London’s School of Slavonic and East European Studies. Uczestniczyła w przeszło czterdziestu krajowych i zagranicznych konferencjach naukowych. 
Do jej obszaru zainteresowań należy m.in. twórczość Adama Mickiewicza, Juliusza Słowackiego i Cypriana Kamila Norwida, a także dramat romantyczny i jego inscenizacje. W twórczości badawczej zajmuje się również recepcją antyku, Grecji antycznej i nowożytnej przez romantyków oraz filhellenizmem polskim w kontekście europejskim. Jej praca naukowa na polu filhellenizmu została w 2021 roku wyróżniona nagrodą Lord Byron Medal przyznawaną w Grecji przez Society of Hellenism and Philhellenism.

</doc>
<doc id="5118183" url="https://pl.wikipedia.org/wiki?curid=5118183" title="Kasztelania słonimska">
Kasztelania słonimska

Kasztelania słonimska – kasztelania mieszcząca się niegdyś w województwie nowogrodzkim, z siedzibą (kasztelem) w mieście Słonim.

</doc>
<doc id="5118190" url="https://pl.wikipedia.org/wiki?curid=5118190" title="Bassekou Diabaté">
Bassekou Diabaté

Bassekou Diabaté (ur. 15 kwietnia 2000) – malijski piłkarz występujący na pozycji napastnika w polskim klubie Lechia Gdańsk oraz w reprezentacji Mali.
Kariera klubowa.
Lechia Gdańsk.
15 lipca 2021 został wysłany na roczne wypożyczenie do klubu Lechia Gdańsk. Zadebiutował 2 sierpnia 2021 w meczu Ekstraklasy przeciwko Wiśle Płock (1:0). 30 grudnia 2021 podpisał nowy kontrakt obowiązujący do czerwca 2025 w konsekwencji transferu gotówkowego z klubu Yeelen Olympique, z którego wcześniej był wypożyczyny.
Kariera reprezentacyjna.
Mali.
W 2021 roku otrzymał powołanie do reprezentacji Mali. Zadebiutował 16 stycznia 2021 w meczu fazy grupowej Mistrzostw Narodów Afryki 2020 przeciwko reprezentacji Burkiny Faso (1:0). 7 lutego 2021 wystąpił w finale Mistrzostw Narodów Afryki 2020, w którym jego zespół przegrał z reprezentacją Maroka (0:2) i zdobył srebrny medal.

</doc>
<doc id="5118193" url="https://pl.wikipedia.org/wiki?curid=5118193" title="Vauxhall Astra GSI 16V">
Vauxhall Astra GSI 16V



</doc>
<doc id="5118194" url="https://pl.wikipedia.org/wiki?curid=5118194" title="Magnateria polska">
Magnateria polska



</doc>
<doc id="5118201" url="https://pl.wikipedia.org/wiki?curid=5118201" title="Muzeum Rycerzy i Żołnierzyków w Toruniu">
Muzeum Rycerzy i Żołnierzyków w Toruniu

Muzeum Rycerzy i Żołnierzyków w Toruniu – muzeum historyczne prowadzone przez Fundację "A to historia" w Toruniu.
Lokalizacja.
Muzeum znajduje się na terenie Zespołu Staromiejskiego, w zachodniej części Nowego Miasta, przy ul. Małe Garbary 19.
Historia.
Muzeum otwarto 15 lipca 2021 roku, w rocznicę bitwy pod Grunwaldem, a jego założycielem jest Karol Szaładziński z Fundacji „A to historia". Znajduje się w nim ponad tysiąc figur, głównie w skali 1:32, prezentujących wygląd i oporządzenie wojska polskiego od X do XVIII wieku. Ekspozycja składa się z dwóch części. Pierwsza z nich to figurki ręcznie wykonane z masy termoutwardzalnej, z żywicy lub stopu metali, które odzwierciedlają żołnierzy od początków państwa polskiego do XVIII wieku. Warto dodać, że większość tych modeli wykonał kustosz z Muzeum Wojskowego w Poznaniu, Leszek Rościszewski. Druga część wystawy tzw. „kioskowa” składa się z żołnierzyków, które można było kupić w okresie PRL m.in. w kioskach "Ruchu". W muzeum można także obejrzeć figurki papierowe z lat 40. i 50. XX wieku. Muzeum czynne jest od poniedziałku do niedzieli w godzinach: 10.00-18.00.
Siedziba.
Kamienica wpisana jest do wojewódzkiego rejestru zabytków. Figuruje ona także w gminnej ewidencji zabytków (nr 480).

</doc>
<doc id="5118205" url="https://pl.wikipedia.org/wiki?curid=5118205" title="Rajd Szwecji 1994">
Rajd Szwecji 1994

Rajd Szwecji 1994 ("43. International Swedish Rally 1994") – pierwsza runda eliminacji Dwulitrowego Rajdowego Pucharu Świata w roku 1994, który odbył się w dniach 11–14 lutego. Bazą rajdu było miasto Karlstad.

</doc>
<doc id="5118207" url="https://pl.wikipedia.org/wiki?curid=5118207" title="Wyspa Piotrogrodzka">
Wyspa Piotrogrodzka

Wyspa Piotrogrodzka ( – "Pietrogradskij ostrow") – wyspa w delcie Newy, o powierzchni 635 hektarów. Jedna z wysp zajmowanych przez zabudowę miejską Petersburga. Terytorium wyspy należy do rejonu piotrogrodzkiego Petersburga.
Położenie.
Wyspę od południa oblewa Newa wraz z bocznym ramieniem oraz, w części zachodniej, Mała Newa. Od wschodu Wyspę Piotrogrodzką od stałego lądu (historyczna Dzielnica Wyborska) oddziela Wielka Newka. Od północy wyspę opływa Karpowka, oddzielając ją od Wyspy Aptekarskiej, natomiast od północnego wschodu między Wyspą Piotrogrodzką a Wyspą Kriestowską płynie Mała Newka. Od zachodu Wyspę Piotrogrodzką od Wyspy Piotrowskiej oddziela Żdanowka. 
Historia.
Do XVIII w. i początki Petersburga.
W XIV w. wyspa nosiła nazwę Fominej, natomiast ludność fińska w XVII–XVIII w. nazywała ją Brzozową (Koivusaari). Przed budową Petersburga na wyspie znajdowały się osady: najpierw ruska, a następnie szwedzka (Birkenholm, również nazwą nawiązująca do brzóz) i fińska. Podczas pierwszych prac przy budowie Petersburga car Piotr I mieszkał na wyspie, w specjalnie dla niego wzniesionym drewnianym domu. Wyspę nazywano w tym okresie Gorodską, Troicką, następnie Petersburską. W 1705 r. znajdowało się na niej piętnaście domów, zaś w 1710 r. już około 150. Budynki zgrupowane były w kilku miejscach wyspy, gdyż większa część jej powierzchni była jesienią zalewana przez rzekę. Na wyspie powstały również pierwsze budynki administracyjne budowanego miasta, pierwsze domy handlowe, a w latach 1709–1711 także cerkiew Trójcy Świętej. Plac Troicki, przy którym była położona, stanowił centrum całego rozwijającego się Petersburga, przy nim znajdowała się pierwsza siedziba Senatu i Synodu.
Po 1716 r. car, wskazując priorytetowe kierunki rozwoju zabudowy wznoszonego miasta, polecił nadal zagospodarowywać Wyspę Petersburską. Jednak już w latach 20. XVIII w. na nowe centrum Petersburga wyznaczono Wyspę Wasylewską, a w latach 30. okolice Admiralicji. Równocześnie wydany został zakaz wznoszenia murowanych domów na północ od Kronwerku, północnych fortyfikacji Twierdzy Pietropawłowskiej. Oznaczało to, że Wyspa Petersburska stała się peryferyjnym rejonem z drewnianą zabudową. W latach 30. XVIII w. na wyspie wzniesiono trzy cerkwie: św. Mateusza, Wprowadzenia Matki Bożej do Świątyni oraz Zaśnięcia Matki Bożej (żaden z tych obiektów się nie zachował).
W XVIII w. na Wyspie Petersburskiej rozmieszczono koszary pułków: Newskiego, Jamburskiego, Koporskiego, Biełozierskiego i Petersburskiego oraz zakłady produkcji prochu. Ponadto znajdowały się na niej osady Tatarska i Russka. Wyspa Petersburska razem z sąsiednimi wyspami Aptekarską, Kriestowską, Pietrowską i Zajęczą tworzyła w XIX w. Dzielnicę Petersburską. W połowie XIX w. dzielnicę tę opisywano jako jedną z biedniejszych w mieście, zamieszkaną głównie przez ubogich byłych urzędników i artystów. Zakaz wznoszenia na wyspie budynków murowanych wycofano w latach 60. XIX w. Jednym z wyjątków od tej zasady był oddany w 1789 r. do użytku sobór św. Włodzimierza, zbudowany na miejscu cerkwi Zaśnięcia Matki Bożej. 
Rozwój zabudowy na wyspie do 1917 roku.
Główną osią zabudowy wyspy stał się Wielki Prospekt, drugą arterią wyspy był biegnący z północy, od strony Wyspy Kamiennej Prospekt Kamiennoostrowski. Natomiast od Wyspy Wasylewskiej w kierunku Twierdzy Pietropawłowskiej w 1858 r. wyznaczono drogę przez Most Tuczkowa (ob. Prospekt Dobrolubowa). Jeszcze pod koniec tego stulecia północno-zachodnia część wyspy pozostawała niezagospodarowana, natomiast na jej zachodnim i północnym wybrzeżu znajdowały się głównie dacze. Ważnym impulsem dla rozwoju zabudowy na wyspie stało się oddanie do użytku Mostu Troickiego na Newie, który połączył ją z centrum Petersburga. Wschodnia część wyspy, wzdłuż Wielkiej Newki, stała się jednym z kwartałów przemysłowych. Część Dzielnicy Petersburskiej położona na wyspie nie była rejonem o dobrej reputacji, na pocz. XX wieku po Wielkim Prospekcie grasowały nawet grupy chuliganów, okradając przechodniów i rozbijając witryny. Podczas krwawej niedzieli 1905 r. na Placu Troickim w południowej części wyspy doszło do jednej z masakr robotników, którzy w pokojowej demonstracji zamierzali udać się z petycją do cara Mikołaja II. 
W 1913 r. przy Prospekcie Kronwerkskim na wyspie oddany został do użytku pierwszy w Petersburgu meczet. 
W 1917 r., w związku ze zmianą nazwy Petersburga na Piotrogród, również wyspę i dzielnicę Petersburską zaczęto nazywać Piotrogrodzką. Nazwa ta utrzymała się także po dalszych zmianach nazwy całego miasta. 
W ZSRR i po jego upadku.
Między kwietniem a lipcem 1917 r. w willi należącej niegdyś do baletnicy Matyldy Krzesińskiej, położonej w południowej części wyspy, działał komitet centralny partii bolszewickiej, a nieodległy Plac Troicki był wielokrotnie areną mityngów i demonstracji. 
W latach 20. i 30. XX wieku na wyspie powstały nowe budynki użyteczności publicznej oraz domy mieszkalne. Przy Prospekcie Kamiennoostrowskim wzniesiono Dom Kultury im. Kooperacji Przemysłowej (następnie im. Lensowietu). Przy tej samej ulicy, w mieszkaniu w tzw. domu Benois, w latach 1926–1934 mieszkał Siergiej Kirow – I sekretarz komitetu miejskiego WKP (b) w Leningradzie. 
W okresie blokady Leningradu rozebrano i porąbano na opał wszystkie zachowane do tej pory w dzielnicy budynki drewniane. Na pocz. XXI w. na niezabudowanych dotąd działkach budowlanych na wyspie zaczęły powstawać luksusowe domy wielorodzinne, natomiast część budynków przemysłowych zaadaptowano na centra handlowe.
Na wyspie znajdują się stacje metra: Pietrogradskaja i Gor'kowskaja (obie na linii Moskiewsko-Piotrogrodzkiej) oraz Sportiwnaja i Czkałowskaja (na linii Frunzeńsko-Nadmorskiej).

</doc>
<doc id="5118214" url="https://pl.wikipedia.org/wiki?curid=5118214" title="Ta-Ha (sura)">
Ta-Ha (sura)

Ta Ha – w polskim tłumaczeniu tytuł bez zmian Ta Ha () – 20. sura Koranu. Zaliczana jednomyślnie do sur mekkańskich. Pierwsze 40 wersetów sury znajduje się w jednym z najstarszych zachowanych manuskryptów z fragmentami Koranu – w Manuskrypcie z Birmingham, który zgodnie z datowaniem radiowęglowym powstał za życia Mahometa, lub tuż po jego śmierci. Sura jest jedną z 29 sur, które się zaczynają od muqattaʿat, lub „tajemniczych liter”.
Pochodzenie nazwy sury.
Nazwa sury jest zaczerpnięta z wersetu 1.:
W tłumaczeniu Józefa Bielawskiego:
&lt;poem&gt;
„1 Ta. Ha.
 2 Nie zesłaliśmy ci Koranu, abyś był nieszczęśliwy,
 3 lecz jako napomnienie dla tego, kto się obawia;
 4 jako objawienie Tego, który stworzy ziemię i niebiosa wyniosłe”.&lt;/poem&gt;
W tłumaczeniu Musy Çaxarxana Czachorowskiego:
&lt;poem&gt;
„1. Ta, ha. 
 2. Nie zesłaliśmy ci Koranu, abyś znosił cierpienie, 
 3. ale jedynie jako napomnienie dla tych, którzy się obawiają, 
 4. jako objawienie od Tego, który stworzył ziemię i niebiosa najwyższe”.&lt;/poem&gt;
Warto podkreślić, że (podobnie jak w przypadków nazw większości sur w Koranie), nazwa "Ta Ha" nie opisuje tematu całej sury. Jest swego rodzaju słowem-kluczem, którego zwyczajowo używano, aby odróżnić tę surę od innych. "Ta Ha" to jedna z tzw. muqattaʿat – „tajemniczych liter”. Są to kombinacje liter alfabetu arabskiego, w liczbie od 1 do 5, rozpoczynające 29 sur Koranu. Zarówno muzułmańscy uczeni, jak i badacze świeccy, wysunęli wiele teorii na temat znaczenia tych liter. Ibn Kathir, jeden z najbardziej znanych egzegetów Koranu w świecie muzułmańskim, podsumował kwestię muqatt'at następująco:
„Pojedyncze litery, na początku niektórych sur należą do tych rzeczy, o których wiedzę Allah zatrzymał dla siebie”.

</doc>
<doc id="5118217" url="https://pl.wikipedia.org/wiki?curid=5118217" title="Ulica Majora Henryka Sucharskiego w Gdańsku">
Ulica Majora Henryka Sucharskiego w Gdańsku



</doc>
<doc id="5118220" url="https://pl.wikipedia.org/wiki?curid=5118220" title="Muqattaʿat">
Muqattaʿat

Muqatta’at lub tajemnicze litery, litery odcięte (arab. حُرُوف مُقَطَّعَات "ḥurūf muqaṭṭaʿāt)" – litery pojawiające się na początku 29 ze 114 sur Koranu tuż po formule basmala. Liczba liter na początku tych sur waha się od jednej do pięciu. Istnieje bardzo wiele hipotez na temat znaczenia tych liter, opracowanych zarówno przez egzegetów i badaczy muzułmańskich, jak i zachodnich orientalistów.
Wybrane z hipotez na temat znaczenia muqatta’at.
„Pojedyncze litery na początku niektórych sur należą do tych rzeczy, o których wiedzę Allah zatrzymał dla siebie.”

</doc>
<doc id="5118224" url="https://pl.wikipedia.org/wiki?curid=5118224" title="Gruchla">
Gruchla

Gruchla – jedna z dzielnic Myszkowa we wschodniej części miasta, głównie wzdłuż ulicy o tej samej nazwie.
Historia.
Gruchla była początkowo młynem należącym do Włodowic. Od 1867 wchodziła w skład gminy gminie Włodowice, początkowo należącej do powiatu będzińskiego, a od 1 stycznia 1927 do zawierciańskiego. 1 października 1927, jako część Ciszówki, włączono ją do utworzonej trzy lata wcześniej gminie Myszków. W II RP gmina Myszków przynależała do woj. kieleckiego. 4 listopada 1933 gminę Myszków podzielono na dziewięć gromad. Wieś Ciszówka wraz z osiedlem Gruchla ustanowiły gromadę o nazwie "Ciszówka" w gminie Myszków.
Podczas II wojny światowej włączone do III Rzeszy. Po wojnie gmina Myszków przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączone do woj. śląskiego. Według stanu z 1 kwietnia 1949 gmina Myszków podzielona była nadal na pięć gromad: Ciszówka (z Gruchlą), Mijaczów, Myszków Nowy, Myszków Stary i Pohulanka.
W związku z nadaniem gminie Myszków status miasta 1 stycznia 1950, Gruchla utraciła swoją samodzielność, stając się obszarem miejskim. Rok później, 1 stycznia 1951, do Myszkowa włączono także pustkowie o nazwie Gruchla, które od 1924 roku pozostawało w gminie Włodowice.
Na początku lat 1950. funkcjonowała odrębna gromada o nazwie Bory-Grochla w granicach gminy Włodowice, z siedzibą w Borach, włączonych do Myszkowa dopiero 1 stycznia 1958.

</doc>
<doc id="5118226" url="https://pl.wikipedia.org/wiki?curid=5118226" title="Bory (Myszków)">
Bory (Myszków)

Bory – jedna z dzielnic Myszkowa we wschodniej części miasta, głównie wzdłuż ulicy o tej samej nazwie oraz ul. Parkowej.
Historia.
Gruchla była początkwo pustkowiem należącym do Włodowic. Od 1867 wchodziły w skład gminy gminie Włodowice, początkowo należącej do powiatu będzińskiego, a od 1 stycznia 1927 do zawierciańskiego. 4 listopada 1933 gminę Włodowice podzielono na dziewięć gromad. Pustkowie Bory wraz z osadą Włodowice, pustkowiem Dębina, pustkowiem Gruchla, kolonią Kopaniny, lasami serwitutowymi wsi Parkoszowice, pustkowiem Czworaki oraz pustkowiem Pohulanka ustanowiły gromadę o nazwie "Włodowice" w gminie Włodowice.
Podczas II wojny światowej włączone do III Rzeszy. Po wojnie gmina Włodowice przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączone do woj. śląskiego. Według stanu z 1 kwietnia 1949 gmina Włodowice podzielona była nadal na dziewięć gromad, a Bory stanowiły nadal część gromady Włodowice w gminie Włodowice. Na początku lat 1950. funkcjonowała już jednak odrębna gromada o nazwie Bory-Gruchla w granicach gminy Włodowice
W związku z reformą znoszącą gminy jesienią 1954 roku Bory weszły w skład gromadę Góra Włodowska. 1 stycznia 1958 Bory wyłączono z gromady Góra Włodowska, włączając je do miasta Myszkowa.

</doc>
<doc id="5118228" url="https://pl.wikipedia.org/wiki?curid=5118228" title="Ręby (Myszków)">
Ręby (Myszków)

Ręby – jedna z dzielnic Myszkowa we wschodniej części miasta, głównie wzdłuż ulicy o tej samej nazwie oraz ul. Partyzantów. Jest to niewielka dzielnica w dwóch skupieniach (Ręby i Ręby 2), położona na wschód od kompleksu Zakładów Wyrobów Metalowych „Metal-System” Myszków. Od wschodu otoczona lasami myszkowskimi.
Historia.
Ręby były do 1983 częścią Włodowic. Od 1867 wchodziły w skład gminy gminie Włodowice, początkowo należącej do powiatu będzińskiego, a od 1 stycznia 1927 do zawierciańskiego. 4 listopada 1933 gminę Włodowice podzielono na dziewięć gromad, w tym gromada o nazwie "Włodowice".
Podczas II wojny światowej włączone do III Rzeszy. Po wojnie gmina Włodowice przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączone do woj. śląskiego. Według stanu z 1 kwietnia 1949 gmina Włodowice podzielona była nadal na dziewięć gromad.
W związku z reformą znoszącą gminy jesienią 1954 roku Ręby weszły w skład gromady Włodowice.
W latach 1973–1976 ponownie w gminie gminy Włodowice od 1975 w województwie katowickim. 1 grudnia 1983 Ręby (35 ha) wyłączono z sołectwa Włodowice, włączając je do Myszkowa.

</doc>
<doc id="5118229" url="https://pl.wikipedia.org/wiki?curid=5118229" title="Ręby">
Ręby



</doc>
<doc id="5118231" url="https://pl.wikipedia.org/wiki?curid=5118231" title="Malassezia dermatis">
Malassezia dermatis

Malassezia dermatis Sugita, M. Takash., A. Nishikawa &amp; Shinoda – gatunek grzybów należący do rzędu "Malasseziales".
Systematyka.
Pozycja w klasyfikacji według Index Fungorum: "Malassezia, Malasseziaceae, Malasseziales, Incertae sedis, Malasseziomycetes, Ustilaginomycotina, Basidiomycota, Fungi".
Uwagi taksonomiczne: Wyizolowany został w 2002 r. na wyspie Honsiu ze zmian skórnych spowodowanych przez atopowe zapalenie skóry u ludzi.
Charakterystyka.
Na podłożu LNA po 7 dniach w temperaturze 32 °C, komórki wegetatywne są kuliste, jajowate lub elipsoidalne o wymiarach (2-8) × (2-10) μm. Kultura jest półbłyszcząca, matowa, o gładkich krawędziach. Teleomorfa nieznana.
"M. dermatis" podobny jest do "Malassezia furfur". Rozróżnić je można tylko metodami biologii molekularnej. Najbardziej wiarygodną i najprostszą metodą identyfikacji "M. dermatis" jest analiza sekwencji regionów D1 i D2 26S rDNA lub regionów ITS.
"M. dermatis" wraz z innymi gatunkami rodzaju "Malassazis" wykryty został u ludzi z atopowym zapaleniem skóry w Japonii. Dalsze badania powinny zbadać, czy ten mikroorganizm jest odpowiedzialny za atopowe zapalenie skóry lub inne choroby skóry i czy jest specyficzny dla Japonii.

</doc>
<doc id="5118234" url="https://pl.wikipedia.org/wiki?curid=5118234" title="Labry (Myszków)">
Labry (Myszków)

Labry – dzielnica Myszkowa w południowo-zachodniej części miasta, przyległa do Będusza. Stanowi teren głównie rolniczy, mało zaludniony.
Historia.
Labry to dawne pustkowie, od 1867 w gminie Pińczyce. W latach 1867–1926 należały do powiatu będzińskiego, a od 1927 do zawierciańskiego. W II RP przynależały do woj. kieleckiego. 4 listopada 1933 gminę Pińczyce podzielono na siedem gromad. Pustkowie Labry wraz z wsią Będusz, folwarkiem Będusz, folwarkiem Fraszulka, pustkowiem Kowalczyki, pustkowiem Potasznia i pustkowiem Smudzówka ustanowiły gromadę o nazwie "Będusz" w gminie Myszków.
Podczas II wojny światowej włączone do III Rzeszy. Po wojnie gmina Pińczyce przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączone do woj. śląskiego.
W związku z reformą znoszącą gminy jesienią 1954 roku Labry weszły w skład gromady Będusz, która 1 stycznia 1956 weszła w skład nowo utworzonego powiatu myszkowskiego w tymże województwie. Po zniesieniu gromady Będusz 31 grudnia 1959 weszły w skład gromady Pińczyce.
W latach 1973–1976 ponownie w gminie gminie Pińczyce, od 1975 w województwie katowickim. 15 stycznia 1976 wraz z Będuszem wyłączone z gminy Pińczyce i włączone do Myszkowa. 

</doc>
<doc id="5118236" url="https://pl.wikipedia.org/wiki?curid=5118236" title="Smudzówka">
Smudzówka

Smudzówka – dzielnica Myszkowa w południowej części miasta, przyległa do Będusza. Położona peryferyjnie względem centrum miasta; stanowi teren głównie rolniczy, mało zaludniony.
Historia.
Smudzówka to dawne pustkowie, od 1867 w gminie Pińczyce. W latach 1867–1926 należały do powiatu będzińskiego, a od 1927 do zawierciańskiego. W II RP przynależała do woj. kieleckiego. 4 listopada 1933 gminę Pińczyce podzielono na siedem gromad. Pustkowie Smudzówka wraz z wsią Będusz, folwarkiem Będusz, folwarkiem Fraszulka, pustkowiem Kowalczyki, pustkowiem Potasznia i pustkowiem Labry ustanowiły gromadę o nazwie "Będusz" w gminie Myszków.
Podczas II wojny światowej włączone do III Rzeszy. Po wojnie gmina Pińczyce przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączone do woj. śląskiego.
W związku z reformą znoszącą gminy jesienią 1954 roku Smudzówka weszła w skład gromady Będusz, która 1 stycznia 1956 weszła w skład nowo utworzonego powiatu myszkowskiego w tymże województwie. Po zniesieniu gromady Będusz 31 grudnia 1959 weszła w skład gromady Pińczyce.
W latach 1973–1976 ponownie w gminie gminie Pińczyce, od 1975 w województwie katowickim. 15 stycznia 1976 wraz z Będuszem wyłączona z gminy Pińczyce i włączone do Myszkowa.

</doc>
<doc id="5118237" url="https://pl.wikipedia.org/wiki?curid=5118237" title="Vuk Todorović">
Vuk Todorović

Vuk Todorović (cyryl. Вук Тодоровић; ur. 23 kwietnia 1998) – serbski siatkarz, reprezentant kraju, grający na pozycji rozgrywającego.
Swoją karierę seniorską rozpoczął w klubie OK Vojvodina Nowy Sad, grając tam w latach 2017-2021. W letnim okresie transferowym w 2021 roku podpisał kontrakt z drużyną ze stolicy Słowenii - ACH Volley Lublana. Brał udział w tegorocznej Lidze Narodów 2021.
Sukcesy klubowe.
Mistrzostwo Serbii:
Superpuchar Serbii:
Puchar Serbii:
Puchar Słowenii:
MEVZA - Liga Środkowoeuropejska:
Mistrzostwo Słowenii:
Sukcesy reprezentacyjne.
Mistrzostwa Europy:
Przypisy.
 

</doc>
<doc id="5118238" url="https://pl.wikipedia.org/wiki?curid=5118238" title="WWF Hall of Fame">
WWF Hall of Fame



</doc>
<doc id="5118239" url="https://pl.wikipedia.org/wiki?curid=5118239" title="Aleksandra Dudek">
Aleksandra Dudek

Aleksandra Dudek (ur. 18 stycznia 1997 w Lublinie) – polska siatkarka, grająca na pozycji przyjmującej.
Jest wychowanką klubu SALOS Kalina Lublin. W 2017 roku podpisała kontrakt z drużyną MKS San Pajda Jarosław, gdzie grała do sezonu 2020/2021 i w tym czasie została Mistrzynią I ligi w 2019 roku. W 2020 roku w turnieju finałowym Pucharu Polski z klubem z Jarosławia przegrała w półfinale z Chemikiem Police. W letnim okresie transferowym w 2021 roku postanowiła przenieść się do zespołu, który występuje w najwyższej klasie rozgrywkowej (Tauron Liga) do Energi MKS Kalisz, w którym grała jeden sezon. W sezonie 2022/2023 (do 31 grudnia 2022) była zawodniczką IŁ Capital Legionovii Legionowo.
Sukcesy klubowe.
Mistrzostwo I ligi:

</doc>
<doc id="5118240" url="https://pl.wikipedia.org/wiki?curid=5118240" title="Ostrów Brdowski">
Ostrów Brdowski

Ostrów Brdowski, inne nazwy: Wyspa Okrętowa, Wyspa Okrętowa Dolna, niewłaściwie Gryfia (do 1945 ) – wyspa rzeczna w Szczecinie, zabudowana obiektami przemysłowymi.
Nazwa.
Po II wojnie światowej wyspa nazywana była "Wyspą Okrętową" lub "Dolną Okrętową", co powodowało, że oficjalna nazwa: Ostrów Brdowski pozostawała niemal nieznana. Ze względu na ponowne połączenie (l.70. XX w.) z wyspą Gryfia groblą zamykającą wschodnie ujście Przekopu Brdowskiego (1931) do Przekopu Mieleńskiego, nazwa tej ostatniej przenoszona jest często także na wyspę Ostrów Brdowski, a obie wyspy traktowane są jako całość.
Położenie.
Wyspa leży na terenie osiedla administracyjnego Drzetowo-Grabowo. Od zachodu Ostrów Brdowski opływany jest przez wody Odry, od wschodu przez wody Przekopu Mieleńskiego. Od południa wyspa ograniczona jest Przekopem Brdowskim, oddzielającym ją od położonej bardziej na południe wyspy Gryfia, z którą jest połączona jedynie wąską groblą komunikacyjną.
Historia.
Jeszcze na początku XX w. Ostrów Brdowski stanowił integralną część Ostrowa Grabowskiego. W wyniku wykopania: Przekopu Mieleńskiego (1927-29 r.) oraz Przekopu Brdowskiego (1931 r.) stał się samodzielną wyspą. W latach siedemdziesiątych XX w. Brdowski Ostrów połączono groblą komunikacyjną z wyspą Gryfia.
Przemysłowe wykorzystanie Ostrowa Brdowskiego rozpoczęło się na przełomie XIX i XX w. Powstał tu zakład przerobu węgla antracytowego (brykietownia). Część wyspy zajęły zabudowania stoczni "Vulkan". W 1877 na wyspie wybudowano ośrodek żeglarski. 
Zniszczenia wojenne podczas II wojny światowej spowodowały, że aż do lat siedemdziesiątych XX w. teren wyspy nie był wykorzystywany ani gospodarczo, ani turystycznie. Impuls do rozwoju Ostrowa Brodowskiego dało ulokowanie na sąsiedniej wyspie Gryfia – Szczecińskiej Stoczni Remontowej "Gryfia" i połączenie jej z tą wyspą groblą. Na północnym krańcu Ostrowa Brdowskiego posadowiono największy dok pływający stoczni "Gryfia" o nośności 17 000 ton, który pozwala na dokowanie statków do 40 000 DWT.
W grudniu 2013 rozpoczęto budowę wytwórni fundamentów do morskich farm wiatrowych – ST3 Offshore. W 2015 r. ukończono budowę Mostu Brdowskiego, który połączył Ostrów Brdowski i wyspę Gryfię z lądem stałym. Fabryka dysponowała m.in. najwyższą w Europie suwnicą (120 m wysokości, 1400 t udźwigu). W 2020 r. sąd ogłosił upadłość firmy. W tym samym roku most przeszedł na własność miasta Szczecin.

</doc>
<doc id="5118241" url="https://pl.wikipedia.org/wiki?curid=5118241" title="Helenówka (Myszków)">
Helenówka (Myszków)

Helenówka – dzielnica Myszkowa, w północno-wschodniej części miasta. Leży peryferyjnie, wzdłuż ulicy o tej samej nazwie prowadzącej na Jaworznik, otoczona kompleksem leśnym.
Historia.
Helenówka to dawne osiedle związane ze Starym Myszkowem. Od 1867 w gminie Żarki, a od 1 stycznia 1924 w nowo utworzonej gminie Myszków. W latach 1867–1926 należała do powiatu będzińskiego, a od 1927 do zawierciańskiego. W II RP przynależała do woj. kieleckiego. 4 listopada 1933 gminę Myszków podzielono na dziewięć gromad. Wieś Myszków Stary i osiedle Helenówka ustanowiły gromadę o nazwie "Myszków Stary" w gminie Myszków.
Podczas II wojny światowej włączone do III Rzeszy. 19 stycznia 1945 nastąpiło wyzwolenie Starego Myszkowa przez Armię Czerwoną.
Po wojnie gmina Myszków przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączone do woj. śląskiego. Według stanu z 1 kwietnia 1949 gmina Myszków podzielona była nadal na pięć gromad: Ciszówka, Mijaczów, Myszków Nowy, Myszków Stary (z Helenówką) i Pohulanka.
W związku z nadaniem gminie Myszków status miasta 1 stycznia 1950, Helenówka stała się obszarem miejskim.

</doc>
<doc id="5118244" url="https://pl.wikipedia.org/wiki?curid=5118244" title="Malassezia furfur">
Malassezia furfur

Malassezia furfur (C.P. Robin) Baill. – gatunek grzybów należący do rzędu "Malasseziales". Grzyb chorobotwórczy dla ludzi i zwierząt.
Systematyka.
Pozycja w klasyfikacji według Index Fungorum: "Malassezia, Malasseziaceae, Malasseziales, Incertae sedis, Malasseziomycetes, Ustilaginomycotina, Basidiomycota, Fungi".
Po raz pierwszy opisał go w 1853 roku Charles Philippe Robin nadając mu nazwę "Microsporum furfur". Obecną, uznaną przez Index Fungorum nazwę nadał mu Henri Ernest Baillon w 1889 r.
Ma liczne synonimy. Niektóre z nich:
Morfologia i fizjologia.
"Malassezia furfur" to jednokomórkowy organizm zbudowany z komórek o butelkowatym kształcie i wielkości od 1,5–4,5 × 2,0–6,5 mikrometrów. Ich hodowla w laboratorium jest trudna, wymagająca spełnienia określonych warunków. W warunkach laboratoryjnych zazwyczaj tworzy się forma drożdżowa. Najczęściej wymienianymi suplementami warunkującymi rozwój hodowli są: glicyna, cholesterol i estry cholesterolu.
Znana jest tylko anamorfa. Rozmnażanie bezpłciowe zachodzi przez pączkowanie drożdżowej komórki macierzystej.
Chorobotwórczość.
"Malassezia furfur" to gatunek drożdżopodobnego grzyba naturalnie występujący na powierzchni skóry ludzi i niektórych innych ssaków. Na ogół istnieje jako organizm komensalny stanowiący naturalną część mikroflory ludzkiej skóry, ale w pewnych warunkach może nabrać zdolności patogenicznych, przechodząc z postaci drożdżowej do strzępkowej. Dzieje się to wskutek niezbadanych dotąd zmian molekularnych. Może to prowadzić do jego niekontrolowanego rozmnażania się i zaburzenia równowagi flory bakteryjnej skóry.
Wywołuje różnego rodzaju schorzenia dermatologiczne, zwłaszcza łojotokowe zapalenie skóry i łupież pstry, ponadto łupież, zapalenie mieszków włosowych, zapalenie płuc związane z cewnikowaniem u pacjentów otrzymujących przeszczepy układu krwiotwórczego oraz atopowe zapalenie skóry.

</doc>
<doc id="5118245" url="https://pl.wikipedia.org/wiki?curid=5118245" title="Czarna Struga (Myszków)">
Czarna Struga (Myszków)

Czarna Struga – dzielnica Myszkowa, w północnej części miasta. Rozpościera się w okolicy ulic Tadeusza Kościuszki, Dworskiej, Żytniej i Żareckiej.
Czarna Struga to zarówno kolonia i osada młyńska, do 1948 związana z wsią Połomia w gminie Żarki w powiecie zawierciańskim, w województwie śląskim. 1 lipca 1948 w związku ze zniesieniem gromady Połomia i podziałem jej obszaru na dwie nowe gromady – Połomia Myszkowska i Połomia Żarecka, Czarna Struga weszła w skład tej pierwszej. W skład Połomii Myszkowskiej, oprócz Czarnej Strugi, weszły także: część wsi Połomia, cegielnia Połomia (Sojki), cegielnia Połomia (Szajna), folwark po Bohnerze aż do drogi prowadzącej od lasu do folwarku Kubalki włącznie (lecz bez folwarku), oraz folwark Kundowskie.
1 stycznia 1951 z gminy Żarki wyłączono gromadę Połomia Myszkowska (wraz z Czarną Strugą), włączając ją do Myszkowa.

</doc>
<doc id="5118247" url="https://pl.wikipedia.org/wiki?curid=5118247" title="Kowalczyki (Myszków)">
Kowalczyki (Myszków)

Kowalczyki – część miasta Myszkowa w południowo-zachodniej części miasta, przyległa do Będusza. Stanowi teren głównie rolniczy, mało zaludniony. Rozpościera się wzdłuż ulicy o tej samej nazwie.
Historia.
Kowalczyki to dawne pustkowie, od 1867 w gminie Pińczyce. W latach 1867–1926 należały do powiatu będzińskiego, a od 1927 do zawierciańskiego. W II RP przynależały do woj. kieleckiego. 4 listopada 1933 gminę Pińczyce podzielono na siedem gromad. Pustkowie Kowalczyki wraz z wsią Będusz, folwarkiem Będusz, folwarkiem Fraszulka, pustkowiem Labry, pustkowiem Potasznia i pustkowiem Smudzówka ustanowiły gromadę o nazwie "Będusz" w gminie Myszków.
Podczas II wojny światowej włączone do III Rzeszy. Po wojnie gmina Pińczyce przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączone do woj. śląskiego.
W związku z reformą znoszącą gminy jesienią 1954 roku Kowalczyki weszły w skład gromady Będusz, która 1 stycznia 1956 weszła w skład nowo utworzonego powiatu myszkowskiego w tymże województwie. Po zniesieniu gromady Będusz 31 grudnia 1959 weszły w skład gromady Pińczyce.
W latach 1973–1976 ponownie w gminie gminie Pińczyce, od 1975 w województwie katowickim. 15 stycznia 1976 wraz z Będuszem wyłączone z gminy Pińczyce i włączone do Myszkowa. 

</doc>
<doc id="5118250" url="https://pl.wikipedia.org/wiki?curid=5118250" title="Miejskie wieże strażnicze we Flandrii, Walonii i północnej Francji">
Miejskie wieże strażnicze we Flandrii, Walonii i północnej Francji

Miejskie wieże strażnicze we Flandrii, Walonii i północnej Francji – wspólna nazwa 56 dzwonnic typu beffroi, znajdujących się we Francji (23 obiekty) i w Belgii (33 obiekty), wpisanych na listę światowego dziedzictwa UNESCO. 

</doc>
<doc id="5118252" url="https://pl.wikipedia.org/wiki?curid=5118252" title="Pityrosporum furfur">
Pityrosporum furfur



</doc>
<doc id="5118255" url="https://pl.wikipedia.org/wiki?curid=5118255" title="Wojsko Polskie w okresie wojny polsko-bolszewickiej">
Wojsko Polskie w okresie wojny polsko-bolszewickiej

Wojsko Polskie w okresie wojny polsko-bolszewickiej – siły zbrojne odradzającej się II Rzeczypospolitej w okresie walk o wschodnie granice państwa polskiego.
W latach 1918-1921 Wojsko Polskie prowadziło liczne wojny i potyczki militarne niemal ze wszystkimi sąsiadami. Były to: wojna z Ukraińcami o Galicji Wschodnią, z Czechosłowacją o Śląsk Cieszyński, starcia zbrojne z Litwinami o Wileńszczyznę i północną Suwalszczyznę, jak też powstanie wielkopolskie i trzy powstania śląskie.
Największą i angażującą największe siły była wojna z sowiecką Rosją w latach 1919-1920.
Powyższe okoliczności powodowały, że Wojsko Polskie w szczytowym okresie swego rozwoju rozrosło się do prawie milionowej armii i uważane było za główny instrument bezpieczeństwa kraju. W wojennej organizacji Wojska Polskiego wyodrębnić można trzy okresy: pierwszy, trwający od jego powstania do kwietnia 1919, drugi - do marca 1920 i trzeci, obejmujący okres do zakończenia okresu demobilizacji i przejścia wojska na stopę pokojową.
Formowanie i zmiany organizacyjne.
Oddziały wojskowe, początkowo tworzone na zasadzie zaciągu ochotniczego, skupiały żołnierzy mających zróżnicowany rodowód wcześniejszej służby. Największą grupę tworzyli byli żołnierze armii zaborczych, a następną żołnierze byłych Legionów Polskich i kolejno: członkowie Polskiej Organizacji Wojskowej oraz żołnierze armii gen. Józefa Hallera i Armii Wielkopolskiej. Już w marcu 1919 zdecydowano się na pobór. W tym czasie nastąpił szybki proces rozbudowy liczebnej Wojska Polskiego oraz jego dozbrajania i wprowadzania jednolitych zasad sztuki wojennej .
Początkowo nie było spójnego planu formowania armii. Jej rozwój oparty został na zaciągu ochotniczym. Tą drogą do Wojska Polskiego trafiło około 100 000 żołnierzy-ochotników. Oddziały powstawały samorzutnie, bez centralnego kierownictwa, były nie większe od batalionu, względnie szwadronu, czy baterii. Improwizowane pododdziały przyjmowały dowolne struktury organizacyjne. Ale nawet tak sformowane jednostki niemal natychmiast po ich powstaniu kierowano na front. W terminie późniejszym stawały się one zalążkami większych struktur organizacyjnych. Łączyły się w pułki, potem w dywizje piechoty i brygady jazdy. Pierwszy lokalny pobór przeprowadzono w grudniu 1918 w Galicji Zachodniej. W jego wyniku wcielono do armii 36 984 żołnierzy. Od 15 stycznia 1919 poborem do wojska objęto także obszar byłego Królestwa Polskiego. Pobory cząstkowe zorganizowano też w lutym i marcu. Rozpoczęto przygotowania do formowania pierwszych 12 dywizji piechoty i 6 brygad jazdy oraz broni pomocniczych i służb.
7 marca 1919 Sejm Ustawodawczy przyjął uchwałę o formowaniu półmilionowej armii oraz poborze sześciu roczników. W połowie roku w szeregach było ponad 500 000 żołnierzy. Do formowania kolejnych dywizji przystąpiono latem. Zdecydowano się na powołanie w sumie 20 dywizji piechoty oraz 7 brygad jazdy. Do końca 1919 armia liczyła już około 600 000 żołnierzy, w tym 21 dywizji piechoty i 7 brygad jazdy.
W czasie działań wojennych uzupełnienie wojsk organizowane było systemem terytorialnym. Kierowano się zasadą, że każdy powiat uzupełnia jeden pułk. Poborowi wcielani byli do batalionów marszowych, tam wyposażani, szkoleni i wysyłani na front. Pod koniec października 1919 powołano 52 nowe powiatowe komendy uzupełnień. W sumie w owym czasie było ich 110. Co do zasady, każda komenda uzupełniała jeden pułk piechoty. 
Od kwietnia 1919 do marca 1920 miał miejsce kolejny etap w rozwijaniu struktur organizacyjnych Wojska Polskiego. W etapie tym dążono do ukształtowania jednolitych pod względem organizacyjnym struktur i wyposażenia poszczególnych oddziałów w miarę jednolity sprzęt. Połączono też w jednolity organizm wszystkie polskie formacje zbrojne. W kwietniu 1919 do Polski przybyła z Francji licząca blisko 70 000 żołnierzy „błękitna armia" gen. Józefa Hallera. Także 70 tysięczna Armia Wielkopolska do grudnia 1919 w całości podporządkowana została Naczelnemu Dowództwu WP. W połowie 1919 roku przybyła z rejonu Odessy 4 Dywizja Strzelców gen. Lucjana Żeligowskiego. Na jej bazie utworzona została 10 Dywizja Piechoty. Dopiero latem 1920 do kraju powróciły resztki 5 Dywizji Strzelców płk. Kazimierza Rumszy, formowanej na Syberii.
Wojsko Polskie było niemal jednolite pod względem narodowościowym, bowiem w jego szeregach służyli przede wszystkim Polacy. Dopiero w lipcu 1920 Rada Obrony Państwa podjęła uchwałę o poborze Żydów, ale z uwagi na ich na ogół niechętny stosunek do państwa polskiego i sprzyjanie bolszewikom odsuwani oni byli w większości od służby w formacjach bojowych. Mniejszość niemiecka z kolei uchylała się od poboru, wykorzystując swój status optantów. W ogóle nie zarządzano poboru ludności ukraińskiej, zaś w minimalnym stopniu dotyczyło to Białorusinów.
Od kwietnia do października 1920 miał miejsce trzeci etap rozwoju Wojska Polskiego. W tym czasie wojna toczyła się już nie tylko o kształt granicy wschodniej, ale i o zapewnienie niepodległości i suwerenności Polski. Wódz Naczelny Józef Piłsudski dokonał istotnej reorganizacji struktur dowodzenia formacjami bojowymi. Decyzją z 23 marca 1920 zlikwidowano dowództwa Frontów, a wojsko zorganizowano w cztery armie i jedną grupę operacyjną, przekształconą w maju w 3 Armię pod dowództwem gen. Edwarda Śmigłego-Rydza. W sumie istniało siedem armii i przejściowo od 25 maja do 15 czerwca Armia Rezerwowa. Dwie armie (5. i 7 A) istniały dość krótko. W czerwcu 1920 fronty zostały przywrócone i funkcjonowały do końca sierpnia. Od tego czasu Piłsudski bezpośrednio dowodził grupą armii złożoną z 2. i 4 Armii, uczestniczącą w operacji niemeńskiej, zaś dowodzenie 3. i 6. Armią sprawował szef SG ND WP.
W czerwcu 1920 Sejm Ustawodawczy ustawą z 15 czerwca zarządził dodatkowy pobór. W lipcu 1920 wcielono do wojska dalszych 84990 rekrutów. Utworzono Armię Ochotniczą oraz sformowano wiele pododdziałów marszowych, uzupełniających duże straty bojowe ponoszone przez oddziały liniowe. Nie powiódł się natomiast plan formowania na obszarze Wielkopolski i Pomorza pułków ochotniczo-rezerwowych. Na dzień 1 września 1920 liczyło ono 943 978 żołnierzy (bez wojsk sprzymierzonych), w tym 26478 oficerów oraz 917 498 szeregowych. We wrześniu na froncie walczyło 297 batalionów piechoty, 171 szwadronów jazdy i 207 baterii artylerii. W tym okresie utworzono nowy system wspierania Wojska Polskiego. Powołano Radę Obrony Państwa, która na mocy dekretów mobilizowała społeczeństwo do nadzwyczajnych ofiar na rzecz wojska. Cofnięto ulgi w poborze do wojska wynikające z "Ustawy o powszechnym obowiązku służby wojskowej", wydano rozporządzenie o przymusowej służbie w Policji Państwowej, Utworzono Trybunał Obrony Państwa, rozpatrujący przestępstwa szczególnej wagi, powołano Nadzwyczajny Sąd Wojskowy i wydano rozporządzenie o utracie obywatelstwa polskiego za niedopełnienie obowiązku służby wojskowej.
Instytucje centralne Wojska Polskiego.
Poczynania organizacyjne związane z formowaniem instytucji centralnych wojska podjęto jeszcze przed ukształtowaniem się niepodległego państwa polskiego. Zorganizowano: Sztab Generalny Wojska Polskiego, powołany 25 października 1918 przez Radę Regencyjną z gen. Tadeuszem Rozwadowskim na czele, oraz, utworzone następnego dnia, Ministerstwo Spraw Wojskowych kierowane przez płk. Jana Wroczyńskiego. 11 listopada 1918 zwierzchnią władzę nad wojskiem, jako naczelny wódz, objął Józef Piłsudski. Nastąpiły wówczas dalsze czynności organizacyjne związane z tworzeniem centralnych władz wojskowych, to jest ministerstwa i Sztabu Generalnego WP. Ministerstwo Spraw Wojskowych, w tym Sztab Generalny, zajmowało się stroną organizacyjną nowo tworzonego Wojska Polskiego. Bezpośrednim organem pracy Naczelnego Wodza WP była Adiutantura Generalna. Naczelne Dowództwo Wojska Polskiego sprawowało kierownictwo nad prowadzeniem operacji wojskowych. Podlegały mu formacje frontowe i etapowe. Od marca 1919 do marca 1920 sprawowało też bezpośrednie dowodzenie związkami operacyjnymi szczebla frontu.
MSWojsk. było najwyższym organem administracyjnym Wojska Polskiego. Początkowo jego struktura wzorowana była na rozwiązaniach niemieckich. W lutym 1919 na jego czele stanął gen. Józef Leśniewski. 6 marca powołano Radę Wojskową pod przewodnictwem gen. Eugeniusza de Henninga-Michaelisa, która zajmować się miała opiniowaniem projektów ustaw oraz innych przepisów organizacyjnych. 1 lutego 1920 nastąpiła zasadnicza reorganizacja resortu.
Tym razem jej strukturę oparto na wzorcach francuskich. 8 lipca 1920 minister spraw wojskowych utworzył Generalny Inspektorat Armii Ochotniczej. Inspektorat pod kierunkiem gen. Józefa Hallera koordynował działania związane z zaciągiem ochotniczym na obszarze całego kraju 
Po reorganizacji resortu, od 9 sierpnia na czele MSWojsk. stanął gen. Kazimierz Sosnkowski. Szef resortu miał mocno ograniczone kompetencje kierowania wojskiem, poza formacjami „niefrontowymi”. Był natomiast odpowiedzialny przed Sejmem Ustawodawczym za funkcjonowanie wojska, realizował wytyczne rządu i Rady Obrony Państwa. Wojenna organizacja MSWojsk. obowiązywała do sierpnia 1921, kiedy to ukazał się rozkaz regulujący organizację naczelnych władz wojskowych na stopie pokojowej.
W działaniu SG WP wyróżnić można dwa okresy: pierwszy trwający do początków marca 1919 to okres samodzielności tej instytucji i drugi obejmujący okres od marca 1919 do przejścia Wojska Polskiego na stopę pokojową – wówczas SG wchodził w skład Naczelnego Dowództwa WP i skupiał uwagę na planowaniu wojennej działalności wojska.
Szefami sztabu generalnego byli kolejno: gen. Tadeusz Rozwadowski do 9 listopada 1918, generał Stanisław Szeptycki do 7 lutego 1919, płk Stanisław Haller do lipca 1920, a potem znowu gen. Rozwadowski.
W początkowym okresie SG funkcjonował w składzie dziesięciu wydziałów: I Organizacyjny, II Służby Łączności, III Kolejowy, IV Techniczny, V Demobilizacyjny, VI Informacyjny, VII Naukowy, VIII Geograficzny, IX Personalny i X Adiutantura.
Po gruntownej reorganizacji dokonanej 10 marca 1919 część dotychczasowych agend Sztabu Generalnego przeszła do Ministerstwa Spraw Wojskowych, część natomiast utrzymana została ukształtowana jako sztab naczelnego wodza.
W składzie zreorganizowanego Sztabu Generalnego znalazły się wydziały: I Operacyjny, II Służby Łączności, III Kolejowy, IV Główne Kwatermistrzostwo, V Prezydialny, VI Informacyjny. W wyniku kolejnej reorganizacji, przeprowadzonej 11 maja 1919 r., agendy Sztabu Generalnego, działającego nadal przy naczelnym wodzu, rozbudowano, a wydziały przemianowano na oddziały: I Organizacyjny, II Informacyjny (dawny VI Wydział), III Operacyjny, III A Łączności, III B Lotnictwa, IV Kwatermistrzostwo, IV A Kolejowy i V Prezydialny.
Zasadnicze zmiany przyniosła następnie reorganizacja podjęta 1 stycznia 1920. Oddziały poza pierwszymi trzema i V zostały poddane gruntownie przebudowane. Oddział III A przemianowano na Szefostwo Służby Łączności, Oddział III B na Szefostwo Lotnictwa; z Oddziału IV wydzielono szefostwa: Intendentury, Służby Sanitarnej, Weterynarii, Duszpasterstwa, Sądowo-Prawne, Budownictwa Polowego i Centrum Zaopatrzenia Pułków Piechoty. Oddział IV przekształcono w Szefostwo Kolejnictwa Polowego, a Dowództwo Żandarmerii, podlegające dotąd Oddziałowi Informacyjnemu, przemianowano na Szefostwo Żandarmerii i podporządkowano zastępcy szefa Sztabu Generalnego. Oddział V nie uległ zmianie. W takiej strukturze organizacyjnej przetrwał Sztab do późnej jesieni 1920.
Adiutantura Generalna była bezpośrednim organem pracy Naczelnego Wodza WP. Do 6 marca 1919 w jej skład wchodzili: mjr Tadeusz Kasprzycki, kpt. Stanisław Łapiński, por. Andrzej Nałęcz-Korzeniowski, a także adiutanci: rtm. Bolesław Wieniawa-Długoszowski, kpt. Srzednicki i por. Kazimierz Stamirowski oraz czterej oficerowie ordynansowi. Potem Adiutantura kierowana nadal przez mjr. Kasprzyckiego została znacznie rozbudowana. W listopadzie 1919 obok adiutanta generalnego znajdował się w niej etat jego zastępcy, lekarza Naczelnego Wodza, kapelana, 4 adiutantów, 4 oficerów ordynansowych, zespół Kancelarii Wojskowej Naczelnika Państwa, referenci do spraw polityczno-prasowych i personalnych, 2 oficerowie łącznikowi i 4 kanceliści.
Od listopada 1918 do marca 1919 ND WP ograniczało się do osoby Naczelnego Wodza i Adiutantury Generalnej i było strukturą pozbawioną organów realizacyjnych. Po włączeniu w jego skład Sztabu Generalnego mogło dopiero spełniać funkcje związane z dowodzeniem wojskami. Od marca 1919 do marca 1920 sprawowało też bezpośrednie dowodzenie nad związkami operacyjnymi szczebla frontu. W skład ND WP od końca lutego 1920 weszli także jednoosobowo generalni inspektorzy broni i służb, ale ich komórki pozostały w składzie MSWojsk.
Bronie główne, rodzaje wojsk i służb.
Wojsko Polskie w początkach funkcjonowania dzieliło się na bronie oraz rodzaje wojsk i służb. Do broni głównych zaliczone zostały piechota, jazda i artyleria. Do rodzajów wojsk zaliczono także wojska saperskie, marynarkę wojenną, lotnictwo oraz wojska łączności, kolejowe, samochodowe i taborowe, a także wojska etapowe, żandarmerię wojskową i Wojskową Straż Graniczną. Do marca 1921 funkcjonowały, zmieniające niekiedy nazwę, następujące służby: intendentury, uzbrojenia, sanitarna, weterynarii, sprawiedliwości, oświatowo-kulturalna, propagandowa, duszpasterska, geograficzna, poborowa oraz budownictwa i poczty polowej.
Rodzaje wojsk (bronie).
Piechota była najliczniejszą bronią główną. Jej najwyższym związkiem taktycznym była dywizja składająca się czterech pułków piechoty (dwie brygady piechoty) i posiadająca własny okręg uzupełnień. Struktura organizacyjna dywizji piechoty ustalona została rozkazem z 16 lipca 1919 i zmodyfikowana rozkazem z 28 marca 1920. Ponadto w skład dywizji wchodziła organiczna brygada artylerii w składzie pułku artylerii polowej i dywizjonu artylerii ciężkiej oraz batalion saperów, szwadron dragonów (strzelców konnych) i kompania telegraficzna. Dywizja liczyć miała w stanie żywieniowym około 650 oficerów, 19 700 podoficerów i szeregowców, 6500 koni i 2000 wozów. Brygada piechoty składała się z 2 pułków piechoty, a w skład pułku wchodziły 3 bataliony piechoty.
Jazda zaliczana była do broni głównych. Obok jazdy samodzielnej od lutego 1919 przystąpiono do formowania oddziałów jazdy dywizyjnej. 
Wczesną wiosną zdecydowano się na tworzenie Brygad Jazdy. Zaplanowano sformowanie pięciu brygad, ostatecznie zorganizowano dziewięć. W styczniu 1920 ujednolicono struktury jazdy. Wszystkie brygady miały składać się z 3 pułków jazdy i dywizjonu artylerii konnej. W połowie kwietnia polska jazda liczyła 20 500 żołnierzy. W operacjach przeciwko Armii Czerwonej jazdę łączono przejściowo w dywizje i grupy operacyjne.
Artyleria zaliczana była do broni głównych. Po pierwszym, żywiołowym okresie tworzenia pododdziałów artylerii, sformowano około 80 baterii o różnym składzie i uzbrojeniu; w drugim etapie, trwającym do maja 1919, baterie łączone w dywizjony. W lipcu zapadła decyzja o posiadaniu przez dywizję piechoty organicznej artylerii, występującej pod nazwą brygada artylerii. Do wiosny sformowano 18 brygad artylerii na potrzeby istniejących dywizji piechoty. Wraz z formowaniem brygad jazdy od lata 1919 przystąpiono do organizowania dywizjonów artylerii konnej. Początkowo utworzono 5 dywizjonów. W dyspozycji ND WP znajdowała się artyleria najcięższa.
Broń pancerna w Wojsku Polskim odgrywała rolę ograniczoną i nie występowała w formie jednorodnych struktur. W skład tej broni wchodziły czołgi, pociągi pancerne i samochody pancerne. Na bazie pułku czołgów przybyłych z „błękitną armią” zorganizowany został 1 pułk czołgów, wyposażony we czołgi Renault 17FT. Samochody pancerne były zgrupowanie w trzech dywizjonach samochodów pancernych i dwóch samodzielnych plutonach. Najważniejszą częścią składową polskiej broni pancernej były pociągi pancerne. W latach wojny powstało około 90 pociągów pancernych, zazwyczaj improwizowanych i o dość krótkiej służbie wojskowej.
Wojska inżynieryjno-saperskie wchodziły organicznie w skład dywizji piechoty. Do końca sierpnia 1919 sformowano pułk inżynieryjny, pięć batalionów saperów, batalion mostowy, batalion maszynowy oraz plutony saperów w formowanych pułkach piechoty i jazdy. Od 21 czerwca bataliony saperów przydzielane dywizjom piechoty przejmą ich numerację.
Marynarka Wojenna stanowiła specyficzny rodzaj wojsk, bowiem nie dysponowała morską flotą wojenną, a jedynie flotyllą rzeczną: Flotyllą Pińską i Flotyllą Wiślaną, ale nawet one nie występowały łącznie.
Lotnictwo odgrywało dość istotną rolę wśród rodzajów wojsk. Do maja 1919 zgromadzono 217 samolotów i innego sprzętu lotniczego. Tylko niewielka jego część nadawała się do latania. Rozkaz szefa SG WP z 20 grudnia 1918 powołał Dowództwo Wojsk Lotniczych oraz nakazał tworzenie grup lotniczych. Etat eskadry lotniczej początkowo przewidywał 6 samolotów. Do wiosny 1919 sformowano 11 eskadr, z których 10 wywiadowczych, a jedna łącznikowa. Dysponowały one zaledwie 32 sprawnymi samolotami. 
1 lutego 1920 zreorganizowano lotnictwo frontowe i podzielono na 6 grup lotniczych (dywizjonów). Pogrupowane eskadry bojowe przydzielano poszczególnym armiom. 11 sierpnia 1920 dokonano kolejnej reorganizacji lotnictwa. Zlikwidowano dowództwa dywizjonów, a eskadry zostały bezpośrednio podporządkowane szefom lotnictwa frontów i armii.
Wojska łączności zaliczane były do rodzajów wojsk. Wraz z tworzeniem związków taktycznych piechoty, jazdy i artylerii, w ich składach powstawały kompanie łączności. Ponadto tworzone były plutony telefoniczne dla pułków piechoty. Sformowano też 10 kompanii telegraficznych ciężkich i tyleż kompanii telegraficznych parkowych z przeznaczeniem dla dowództw związków operacyjnych. W odwodzie ND WP znajdowały się też kompanie telegraficzne budowlane. Niemal równocześnie powstawały pododdziały radiotelegraficzne dla obsługi wojskowych radiostacji polowych. 5 września 1920 wprowadzono nową organizację formacji wojsk łączności. Utworzono 7 kompanii telegraficznych budowlanych, 9 kompanii telegraficznych ciężkich i 6 kompanii telegraficznych parkowych, a także 7 zapasowych kompanii telegraficznych oraz 6 szkolnych kompanii telegraficznych. Stan liczebny tych wojsk wynosił około 28 000 żołnierzy.
Wojska kolejowe zabezpieczały zaopatrywanie wojsk. Od lutego 1919 tworzono kombinowane kolejowe bataliony budowlano-ruchowe. W styczniu 1920 funkcjonowało 6 takich batalionów. Ponadto w podległości MSWojsk. znajdowały się 3 bataliony zapasowe, batalion szkolny oraz kompania zapasowa formacji specjalnych. Od wiosny 1920 do istniejących batalionów kolejowych i batalionów budowlano-ruchowych dodano po dwie kompanie, uznając je za bataliony pierwszej linii. Do wojsk operacyjnych włączono też 3 samodzielne kompanie drugiej linii.
Wojska samochodowe dysponowały pododdziałami wchodzącymi w skład formacji frontowych. Utworzono 10 dywizjonów samochodowych, składających się z kolumn samochodowych. Dywizjony nie były sztywno podporządkowane poszczególnym armiom. Łącznie w Wojsku Polskim miało znajdować się 63 kolumny samochodowe, w tym 24 kolumny samochodów ciężarowych, 5 samochodów osobowych, 4 samochodów sanitarnych, 4 samochodów pancernych, 3 zapasowe, 2 szkolne i 21 kolumn bliżej nieokreślonych. W skład wojsk samochodowych wchodziły ponadto: 2 oddziały motocyklowe, park samochodowy, pluton samochodowy, rezerwa samochodowa NDWP, 3 składy samochodowe, szkoła kierowców samochodowych i 8 warsztatów.
Wojska taborowe zapewniały transport między magazynami centralnymi i związkami operacyjnymi a związkami taktycznymi oraz w ramach związków taktycznych i oddziałów. Podstawą były tabory konne zorganizowane w kolumny taborowe. Ich liczbę ocenia się na około 100.
Żandarmeria wojskowa funkcjonowała zarówno na zapleczu, w strefie przyfrontowej i frontowej. 15 maja 1919 zreorganizowano żandarmerię DOGen. Każdemu okręgowi którym przydzielono od 7 do 12 plutonów. Dla wojsk operacyjnych i etapowych utworzono żandarmerię polową; podległa ona ND WP. Jej pododdziałami były plutony występujące na szczeblu związku taktycznego lub twierdzy oraz rozmieszczone w powiatach podległych Dowództwom Okręgów Etapów.
Wojska etapowe były ogniwem pośrednim między wojskami tworzonymi na zapleczu kraju a uczestniczącymi w działaniach wojennych. Od 1 maja 1919 likwidacji uległy punkty etapowe podległe MSWojsk., a w strefie frontowej przeszły w podporządkowanie ND WP. Dowództwa okręgów etapowych dysponowały batalionami etapowymi czasowo łączonymi w brygady etapowe. Łącznie sformowano 40 batalionów etapowych. W poszczególnych armiach były to najczęściej 2-3 brygady etapowe. W końcowym etapie wojny w samych tylko batalionach etapowych znajdowało się około 30 000 tys. żołnierzy. W wyniku demobilizacji wojska etapowe zostały rozwiązane.
Wojskowa Straż Graniczna była formacją podległą MSWojsk., przeznaczoną do ochrony i obrony granicy państwowej z Niemcami i częściowo z Litwą. Jej pułki wzięły udział w wojnie polsko-sowieckiej.
Służby.
Intendentura odgrywała najważniejszą rolę wśród służb Wojska Polskiego. Miano intendentury nosił tylko pion intendentury polowej, a w literaturze przedmiotu wydziela się takie człony jak: zaopatrywanie wojsk w żywność, umundurowanie, uposażenie, pasza dla koni i materiały pędne oraz smary.
Służba uzbrojenia zapewniała zaopatrzenie zarówno wojsk operacyjnych, jak i tyłowych w broń i amunicję. Na szczeblu armii znajdował się park uzbrojenia armii, kompanie parkowe, a także warsztaty uzbrojenia o numerze takim samym jak macierzysta armia. Dysponowano także specjalnymi pociągami amunicyjnymi. W związku taktycznym znajdowały się parki uzbrojenia oraz warsztaty uzbrojenia. W oddziałach i pododdziałach nie było już jednak przedstawicieli tej służby. Uzbrojenie i amunicja dostarczane były do oddziałów przez czołówki wystawiane przez parki uzbrojenia dywizji.
Służba sanitarna rozpoczęła swoją działalność jeszcze przed oficjalnym powstaniem odrodzonego Wojska Polskiego. Jej podstawowym problemem był niedobór kadr medycznych, wyposażenia oraz medykamentów. Do wojska powołano wszystkich lekarzy (w tym lekarki), studentów i studentki medycyny oraz osoby legitymujące się przeszkoleniem sanitarnym w wieku 17-50 lat. Uzupełnienie wyposażenia medycznego starano się rozwiązywać poprzez zakupy zagraniczne. 29 października 1919 r. dokonano podziału zakładów sanitarnych na stałe i ruchome (polowe). Pierwsze podporządkowane były DOGen., drugie podlegały dowództwom związków operacyjnych.
Służba weterynaryjna należała do ważniejszych służb Wojska Polskiego z uwagi na dużą liczbę wykorzystywanych przez wojsko koni. Szefowie służby weterynaryjnej funkcjonowali w strukturach kwatermistrzostwa związków operacyjnych oraz przy dowództwach związków taktycznych piechoty i jazdy. Jednocześnie powstały armijne składnice weterynaryjne i szpitale koni o numeracji tych związków operacyjnych, zaś przy dywizjach piechoty i brygadach jazdy – szpitale dla koni o numeracji odpowiadającej macierzystej formacji.
Służba sprawiedliwości zapewniała obsługę prawną instytucji centralnych i jednostek wojska. 1 lutego 1919 ogłoszona została ustawa powołująca sądy wojskowe, w tym sądy pułkowe, sądy przy DOGen. i Naczelny Sąd Wojskowy. Powoływano też prokuraturę wojskową, w tym Naczelnego Prokuratora WP, a także ustanawiano oficerski korpus sądowy. Naczelnym prokuratorem wojskowym został szef Departamentu Wojskowo-Prawnego. Sukcesywnie ukazywały się kolejne dokumenty normatywne dla tej służby.
Służba oświatowo-kulturalna sprawowała opiekę nad życiem kulturalnym żołnierzy. Kierownicy oświatowi prowadzili Żołnierskie Szkoły Nauczania Początkowego, biblioteki żołnierskie oraz kolportowali książki i pisma wojskowe. Od lata 1919 rozpoczęto tworzenie struktur służby oświatowo-kulturalnej także w formacjach frontowych. Od początku 1920 kierownicy oświatowi prowadzili gospodarkę materiałową i finansową w obszarze swej służby.
Służba propagandowa w zasadzie oddziaływała przede wszystkim na formacje frontowe, a jej zadaniem było stworzenie żołnierza o wysokim morale, gotowego do walki o zachowanie niepodległości i suwerenności państwa oraz o kształt jego granic.
Służba duszpasterska zapewniała żołnierzom obsługę duszpasterską. W listopadzie 1918 utworzony został w Wojsku Polskim Konsystorz Polowy, a w jego skład weszli szefowie sekcji wyznania katolickiego, greckokatolickiego, protestanckiego, prawosławnego i mojżeszowego. W marcu 1919 w miejsce Konsystorza Polowego powołano Kurię Biskupią jako biskupstwo polowe dla wyznania rzymskokatolickiego, na czele z ks. bp. Stanisławem Gallem, a 1 kwietnia utworzono Sekcję Religijno-Wyznaniową dla Wyznań Niekatolickich. Jesienią 1919 Przy NDWP utworzono Urząd Duszpasterstwa ND. Był to organ wspólny dla wyznań katolickich i niekatolickich. W lutym 1920 Urząd Duszpasterstwa podporządkowany został Generalnemu Inspektorowi Służb.
Służba geograficzna zapewniała wojskom mapy i szkice. Ponadto prowadziła aktualizację map wydanych przez armie byłych państw rozbiorowych, głównie niemieckich i austro-węgierskich. Od 8 stycznia 1919 funkcjonowała strukturach MSWojsk. pod nazwą Instytut Wojskowo-Geograficzny. Komórki kartograficzne znajdowały się ponadto w sztabach niektórych związków operacyjnych. W lutym IWG został usamodzielniony i włączony w skład Sztabu Generalnego.
Służba poborowa odpowiedzialna była za dostarczanie rekruta do wojsk. Pod koniec grudnia 1918 wydana została przez MSWojsk. "Tymczasowa instrukcja dla władz poborowych", która regulowała zasady prowadzenia poboru oraz ustanawiała kompetencje tej służby. 25 października 1919 dokonano reorganizacji aparatu zaciągowego do wojska. Wprowadzono jednolite zasady prowadzenia poboru oraz zasadę, iż każda Powiatowa Komenda Uzupełnień będzie odpowiedzialna za dostarczanie rekruta dla wydzielonego pułku piechoty. Powołano 52 nowe powiatowe placówki poborowe i od tej pory funkcjonowało ich 110.
Służba budownictwa przejmowała i zagospodarowywała obiekty wojskowe pozostawionych po armiach państw zaborczych. Pod koniec czerwca 1919 powołano urząd Inspektora Budynków Wojskowych, któremu służba podlegała.
Służba poczty polowej powołana została 4 lutego 1919 i składała się z Centralnego Zarządu Poczt Polowych w Warszawie, Głównej Poczty Polowej w Warszawie i ekspozytur w Przemyślu, Lwowie i Lublinie. Funkcjonowała w strukturach wojsk frontowych i etapowych. Zapewniała między innymi możliwość kontaktu listowego żołnierzy na froncie z rodzinami i znajomymi w głębi kraju i tym samym utrzymywała pożądany stopień morale żołnierzy.
Obozy jenieckie – Wydział Jeńców Departamentu I od wiosny 1919 podlegały MSWojsk. W wojskach operacyjnych za sprawy jenieckie odpowiadał Główny Kwatermistrz SGND WP poprzez Sekcję Jeńców Oddziału Materiałowego. Od jesienią 1919 przy dowództwach frontów powstały Inspektoraty Punktów Zbornych i Obozów Jenieckich, podporządkowane kwatermistrzowi frontu. Podlegały im kompanie robocze jeńców. Ponadto w sztabach frontów, w ramach Oddziału IV, usytuowane zostały Referaty do Spraw Jeńców. Pod koniec 1919 funkcjonowało pięć obozów jenieckich: w Strzałkowie, Wadowicach, Łańcucie, Pikulicach i Brześciu nad Bugiem oraz trzy obozy dla internowanych: w Dąbiu, Dęblinie i Modlinie. Od wiosny do jesieni 1920 tworzone były tymczasowe obozy jenieckie na Ukrainie. Na ewidencję obozów jenieckich i w innych miejscach ich przetrzymywania przebywało jesienią 1920 około 105 000 jeńców z Armii Czerwonej.
Polska administracja wojskowa.
Struktura terenowej administracji wojskowej wprowadzona została 17 listopada 1918. Została ona podporządkowana Ministerstwu Spraw Wojskowych i składała się początkowo z pięciu Dowództw Okręgów Generalnych. Były to DOGen. w Warszawie, Lublinie, Kielcach, Łodzi i Krakowie. DOGen. I Warszawa składał się z okręgów wojskowych: warszawskiego, siedleckiego, ciechanowskiego i łomżyńskiego. W skład DOGen. II Lublin wchodziły okręgi wojskowe: lubelski i bielsko-podlaski. DOGen. III Kielce to okręgi radomski, kielecki, piotrkowski i częstochowski. DOGen. IV Łódź nadzorowało okręgi wojskowe: łódzki, kaliski, łowicki i włocławski. Do DOGen. V Kraków włączono okręgi wojskowe: krakowski i przemyski, a kilka dni później dołączono do niego OW: śląski, podhalański, tarnowski, wadowicki, rzeszowski i będziński.
W następnych miesiącach powstawały kolejne dowództwa okręgów generalnych. 29 grudnia utworzone został DOGen. Wilno, 5 czerwca 1919 DOGen. Lwów, 13 sierpnia DOGen. Pomorze z siedzibą w Inowrocławiu, a następnie Grudziądzu, 21 sierpnia DOGen. Poznań, 28 listopada DOGen. Grodno, 5 lipca 1920 DOGen. Równe z siedzibą w Kowlu, które to przestało funkcjonować już pod koniec tego miesiąca. Było to ostatnie DOGen. powstałe jeszcze w okresie wojny polsko-bolszewickiej
Dowództwo okręgu generalnego składało się początkowo z dowódcy i sztabu, w którego skład wchodziło 10 oddziałów i referat polityczny. Ten ostatni nadzorował prowadzenie wywiadu ofensywnego oraz kontrwywiadu na obszarze swej odpowiedzialności. Od kwietnia 1919 przy wszystkich DOGen. powstały wydziały artylerii. 7 lipca 1919 nastąpiła reorganizacja dowództw OGen. Zarządzeniem MSWojsk. zniesiono Dowództwa Okręgów Wojskowych i wprowadzono jednolity schemat organizacyjny. Od tej daty w skład DOGen. wchodziło dowództwo (dowódca i zastępca) oraz sztab liczący 15 oddziałów, 4 szefostwa i grupa oficerów inspekcyjnych. Ci ostatni mieli sprawować nadzór nad formowaniem i szkoleniem oddziałów piechoty i jazdy oraz podlegały im szkoły podoficerskie tych broni.
Kolejnej reorganizacji administracji wojskowej dokonano w czerwcu 1920. Zmniejszono liczbę DOGen. do dziewięciu. Pozostały: DOGen. I Warszawa, II Lublin, III Kielce, IV Łódź, V Kraków, VI Lwów, VII Poznań, VIIII Pomorze i IX Grodno. Odtąd sztab DOGen. składał się z 8 wydziałów, 5 oddziałów i 3 inspektoratów okręgowych. W pokojowej strukturze Wojska Polskiego zlikwidowano dowództwa Okręgów Generalnych., a na ich miejsce powołano 10 dowództw Okręgów Korpusów.
Kadra Wojska Polskiego.
Kadra odradzającego się Wojska Polskiego stanowiła zlepek ludzi o różnym rodowodzie, wykształceniu wojskowym i ogólnym, doświadczeniu bojowym, wychowanych na różnych tradycjach i doktrynach wychowawczych. Rekrutowała się z byłych armii państw zaborczych, z Legionów Polskich, Polskiej Organizacji Wojskowej oraz z innych formacji polskich walczących na frontach I wojny światowej. Nie stanowiła monolitu. W tej sytuacji dochodziło w niej do wielu waśni i nieporozumień, i to niekiedy w ramach tego samego oddziału. Szczególnie konfliktorodny był podział na kadrę z byłych armii rozbiorowych i legionistów. Od połowy 1919 to także absolwenci polskich wojennych szkół oficerskich i podoficerskich. Początkowo rekrutowała się z zaciągu ochotniczego, a od stycznia 1919 podlegała również poborowi. Zarządzono pobór oficerów rezerwy z roczników 1896–1901 oraz wszystkich lekarzy medycyny i weterynarii do 35 roku życia.
Weryfikacja kadry.
Sprawami weryfikacji stopni wojskowych zajmowały się komisje weryfikacyjne. Najwięcej generałów zgłaszało się do szeregów Wojska Polskiego ze stanu nieczynnego z byłych armii zaborczych. Uznane zostały też awanse generalskie nadane przez ND Wojsk Wielkopolskich.
Pierwszą decyzją Ogólnej Komisji Weryfikacyjnej z 26 lutego 1920 nadano stopień pierwszego marszałka Polski Józefowi Piłsudskiemu. Pierwszym na stopień generała broni awansowany został Stanisław Szeptycki i kolejno generałowie Józef Haller i Józef Dowbor-Muśnicki. Zweryfikowano też kandydatów na stopień generała porucznika, nadając go 30 generałom i 113 generałom podporucznikom. Na 24 maja 1920 w Wojsku Polskim służyło 267 generałów, w tym 11 generałów broni, 71 generałów poruczników i 185 generałów podporuczników.
Gros polskiej kadry oficerskiej stopnie te uzyskała w byłych armiach zaborczych. Najliczniejsza wywodziła się z byłej armii austro-węgierskiej. Drugą co do wielkości grupę stanowili absolwenci szkół oficerskich byłej armii rosyjskiej. Najmniej liczna była grupa Polaków, która uzyskała stopnie oficerskie w armii niemieckiej. Do weryfikacji mogło przystąpić 20540 oficerów pochodzących z armii zaborczych. Spośród nich zweryfikowano 12 959, nie zweryfikowano zaś - 7069. Około 3500 oficerów wywodziło się z polskich formacji niepodległościowych, a liczbę absolwentów polskich szkół wojennych szacuje się na około 6800 oficerów i podchorążych. Cechą charakterystyczną polityki kadrowej prowadzonej w okresie walk o granice Polski była duża rotacja kadr, zwłaszcza na wysokich szczeblach dowodzenia. Część odwołanych wyższych dowódców liniowych opuszczała szeregi Wojska Polskiego, przechodząc, często na własną prośbę, do rezerwy.
Wśród kadry armii polskiej ważne miejsce zajmowali podoficerowie. Większość z nich wywodziła się początkowo z armii byłych państw zaborczych, w zdecydowanie mniejszym natomiast stopniu z polskich formacji niepodległościowych. Rekrutowali się głównie z niższych warstw społecznych. Niski stosunkowo poziom wiedzy ogólnej i wojskowej, jak też i niska kultura osobista wpływały niekorzystnie na oblicze korpusu podoficerskiego. Wraz z szybkim rozrostem liczebnym Wojska Polskiego i dużymi stratami wojennymi, w szeregach tego korpusu od 1920 zaczęli zdecydowanie dominować absolwenci licznych polskich wojennych szkół podoficerskich. Latem 1920 w szeregach wojska znajdowało się ponad 160 000 podoficerów.
Kształcenie kadr.
Niemal natychmiast po przystąpieniu do tworzenia Wojska Polskiego rozstrzygnąć musiano sprawę kształcenia kadr oficerskich, bowiem liczne wojny o granice wymuszały szybki jej wzrost. Brakowało jednak własnych doświadczeń i rozwiązań organizacyjnych. Przy organizacji sieci szkolnictwa wojskowego dużą rolę odegrali od wiosny 1919 oficerowie Francuskiej Misji Wojskowej. W styczniu 1920 109 oficerów francuskich skierowanych było do szkolnictwa wojskowego, a 90 pełniło rolę instruktorów wyszkolenia przy DOGen. Największą rolę Francuzi odegrali w funkcjonowaniu Wojennej Szkoły Sztabu Generalnego. Na przełomie 1918/1919 Wojsko Polskie dysponowało następującymi szkołami i kursami oficerskimi: Szkołą Podchorążych w Warszawie, Szkołą Podchorążych w Łobzowie, Szkołą Aplikacyjną Oficerów Piechoty w Rembertowie. Szkoły podchorążych dla szeregowych z cenzusem organizowane były przy istniejących już DOGen., Kursie Oficerów Gospodarczych w Warszawie i Szkole Żandarmerii Polowej w Warszawie, która przeniesiona była kolejno do Biedruska i Grudziądza.
Na początku 1919 zaczęły powstawać szkoły oficerskie przeznaczone dla broni głównych i pomocniczych. W marcu 1920 MS Wojsk, wydało zarządzenie w sprawie egzaminów wstępnych do szkół podchorążych piechoty. Egzamin miał składać się z trzech części: wiedza ogólna, matematyka z geometrią oraz historia i geografia. Dodatkowe punkty można było uzyskać za zasługi bojowe i służbę w oddziałach bojowych. 15 czerwca 1919 powstała w Warszawie Wojenna Szkoła Sztabu Generalnego. Ważną rolę odegrali w tym oficerowie Francuskiej Misji Wojskowej. Podstawowym celem tej szkoły było kształcenie kadr dla potrzeb Sztabu Generalnego.
Założono też, że oficerowie mianowani na stopień oficerski w czasie wojny i niemający wykształcenia nabytego w ramach normalnych szkół wojskowych typu pokojowego, mający stopień do podpułkownika włącznie, muszą uzupełnić swoje wiadomości poprzez ukończenie kursów uzupełniających poszczególnych rodzajów broni. Kursy dla oficerów starszych trwać miały 2 miesiące, dla kapitanów - 4 miesiące, a dla poruczników i podporuczników - 6 miesięcy. Szacunki wskazują, iż w latach 1918-1921 wypromowano blisko 7 000 oficerów.
Szkolenie kandydatów na podoficerów odbywało się dwutorowo. Prowadzone było w wojennych szkołach podoficerskich i pododdziałach szkolnych oddziałów liniowych. Dużym problemem dla tworzonego od podstaw odrodzonego Wojska Polskiego było szkolenie podoficerów pochodzących z poboru. Szkolenie to odbywało się bezpośrednio na linii frontu, na który docierał niekiedy ochotnik lub rekrut niemający nawet elementarnego przeszkolenia wojskowego. Przyjąć tylko można, że tego typu szkolenie przeszło kilkadziesiąt tysięcy podoficerów.
Uzbrojenie i wyposażenie.
Formowanie struktur Wojska Polskiego było związane z koniecznością przezwyciężania ogromnych trudności w dziedzinie uzbrojenia i wyposażenia. Na ziemiach polskich nie było zakładów przemysłu zbrojeniowego, a co najwyżej niewielkie warsztaty remontowe. Początkowo wyposażanie wojsk opierało się na zasobach materiału wojennego pozostawionego przez armie państw rozbiorowych. Szczególnie odczuwalne były niedostatki uzbrojenia. Szacowano, iż opuszczające ziemie polskie (wyłączając z tego Wielkopolskę) obce wojska pozostawiły około 50 000 sztuk broni ręcznej i krótkiej. Niemcy pozostawili około 30 000 karabinów. 23 stycznia 1919 Wojsko Polskie miało posiadać około 100 000 karabinów i karabinków ręcznych i około 1200 karabinów maszynowych. Według szacunków, pod koniec stycznia 1919 w polskich arsenałach znajdowała się ręczna broń strzelecka pochodząca w 40% po armii austro-węgierskiej, 30% po niemieckiej, 20% stanowiła broń rosyjska i 10% innej produkcji.
Prowadzące wojnę z bolszewikami - i tym samym odciążające wojska gen. Antona Denikina - młode państwo polskie żądało od mocarstw zachodnich znaczącego doposażenia materiałowego. W Paryżu i Londynie złożono zapotrzebowanie na 1,2 mln kompletów mundurów, 150 000 karabinów, 400 dział lekkich, 240 dział ciężkich, 400 000 pocisków do dział 75 mm, 10 000 pocisków do dział 155 mm, 2500 lokomotyw i 70 000 wagonów. Sprzęt komunikacyjny miał pochodzić z Niemiec na podstawie ustaleń traktatu wersalskiego, a uzbrojenie i wyposażenie wojskowe z demobilu alianckiego. Do końca 1919 dostarczono Polsce tylko około 200 000 mundurów.
Niedobory próbowano pokryć też poprzez wymianę barterową. W lutym 1919 zakupiono w Austrii 25 000 karabinów Mannlicher i 5 mln naboi do nich. Zapłacono dostawą 600 wagonów ziemniaków. Od Węgier za 500 wagonów z węglem kupiono 20 mln naboi karabinowych i 20000 pocisków artyleryjskich. Poszukiwano też za granicą kredytów przeznaczonych na zakupy sprzętu. Początkowo jedynie Francja odpowiedziała na prośby rządu polskiego pozytywnie. Właśnie tam wysłano w marcu 1919 Polską Misję Zakupów kierowaną przez gen. Jana Romera, a później przez gen. Józefa Pomiankowskiego.
W 1919 rząd francuski udzielił Polsce łącznie 375 mln franków kredytu. Pod koniec roku zakupiono ponad 3000 wagonów materiału wojennego, w tym 2300 wagonów ze sprzętem artyleryjskim, 455 wagonów ze sprzętem samochodowym i 260 wagonów zawierających sprzęt lotniczy. Dokonano także pewnych zakupów pochodzących z demobilu po alianckiej Armii „Wschód”. Obejmowały one dostawę 1000 wagonów amunicji do karabinów i pocisków artyleryjskich. Na początku 1920 Francja przyznała Polsce nowy kredyt na zakup uzbrojenia i wyposażenia. Sprowadzono wówczas z Francji 1494 działa, ponad 10 mln pocisków artyleryjskich, 327 000 karabinów, 2800 karabinów maszynowych, 291 samolotów, 800 samochodów ciężarowych, 250 samochodów osobowych, 60 mln sztuk amunicji do karabinów niemieckich Mauser, ponad 500 000 kompletów umundurowania i 780 000 par butów.
Typy uzbrojenia.
Do jesieni 1919 oddziały piechoty polskiej jej uzbrojenie były w karabiny produkcji niemieckiej, austriackiej i rosyjskiej. Podstawą był karabin niemiecki Mauser wz. 98, w następnej kolejności austriacki Mannlicher wz. 95 i rosyjski Mosin wz. 91. Od jesieni 1919 coraz powszechniej na uzbrojenie piechoty wchodził francuski karabin Lebel wz. 86/93. Obok tych głównych typów karabinów piechota dysponowała także innymi, w tym karabinami włoskimi, amerykańskimi, belgijskimi i japońskimi. Problem różnorodności uzbrojenia próbowano rozwiązać przez wprowadzanie jednolitych karabinów na uzbrojenie poszczególnych dywizji. Także w zakresie broni maszynowej panowała w Wojsku Polskim duża różnorodność. Najpopularniejszymi wśród ciężkich karabinów maszynowych był rosyjski Maxim wz. 1910, niemiecki Maxim wz. 08, austriacki Schwarzlose wz. 07/12 i francuski Hotchkiss wz. 1914. Uzbrojenie oficera składało się z broni krótkiej. Używano trzech typów rewolwerów i siedmiu typów pistoletów.
W artylerii dominowało niemieckie działo polowe wz. 1896 n/A kalibru 105 mm, niemiecka haubica wz. 102/M kalibru 149,7 mm, francuska armata model 1894 kalibru 75 mm i armata 155 mm, francuska haubica kalibru 155 mm, austriacka armata wz. 1905 - 80 mm, haubica wz. 1899 oraz rosyjskie działo polowe 76 mm, haubica lekka 122 mm i haubica ciężka 150 mm.
Polską broń pancerną stanowiły czołgi, samochody pancerne i pociągi pancerne. Były to dwuosobowe, wolnobieżne czołgi francuskie Renault FT- 17 i nieliczne samochody pancerne. Na znaczną skałę wykorzystywano pociągi pancerne. Eksploatowane były pociągi przejęte po wojskach okupacyjnych, a także te zdobyte w wyniku walk z Armią Czerwoną. Wiele pociągów adaptowano do celów militarnych, dokonując stosownych przeróbek w warsztatach kolejowych Warszawy, Lwowa, Tarnowa, Nowego Sącza, Wilna i Poznania.
Polskie lotnictwo wojskowe początkowo używało maszyn pozostawionych przez wycofujące się wojska austriackie i niemieckie. Pod koniec 1919 zaczęły napływać pochodzące z zakupów samoloty i części zapasowe produkcji francuskiej. Jesienią 1920, w ramach darowizny, do Polski trafiła niewielka ilość samolotów brytyjskich.
Marynarka Wojenna (w zasadzie flotylle Wiślana i Pińska) do wiosny 1919 były niemal wyłącznie uzbrojone w prowizoryczne łodzie motorowe. Flotylla Wiślana dysponowała wówczas jednym statkiem „Wisła”, a Flotylla Pińska jednym statkiem „Bug”. Dopiero po operacji mozyrskiej zdobyto na Armii Czerwonej znaczną ilość wojskowego sprzętu wodnego, a jego największą wartość bojową stanowiły 3 opancerzone statki parowe i 10 łodzi motorowych. Bazę materiałową będącą w posiadaniu Flotylli Pińskiej utracono w całości latem 1920 wskutek odwrotu oddziałów polskich na zachód. Flotylla Wiślana w sierpniu 1920 powiększyła się o 7 adaptowanych statków oraz kilkanaście łodzi motorowych.
Jesienią 1920 Wojsko Polskie miało na uzbrojeniu około 2 000 dział, 7500 karabinów maszynowych i 800 000 karabinów. Najwięcej broni zakupiono we Francji: około 1200 dział, 4000 karabinów maszynowych i 500 000 karabinów ręcznych. Znaczne ilości broni zdobyto na Armii Czerwonej. Własne straty wojenne były też znaczne.
Umundurowanie i inne wyposażenie.
Początkowo Wojsko Polskie korzystano wykorzystywało zapasy materiałów wojskowych zgromadzonych w zdobycznych magazynach po armiach zaborczych. Zgromadzone w nich wyposażenie nie było w stanie zaspokoić potrzeb armii. Do tego część zapasów została rozgrabiona przez ludność cywilną. Własna produkcja umundurowania była utrudniona z uwagi na zniszczenie przez Niemców fabryk tekstylnych w Łodzi. Pewne partie mundurów, butów i bielizny oraz innego wyposażenia wojskowego produkowano w zakładach w Warszawie, Krakowie i Poznaniu. Łącznie wyprodukowano w kraju lub zakupiono w nim około miliona sztuk mundurów, w podobnej ilości par butów i pasów, ponad 600000 plecaków i chlebaków, ponad 2 mln kompletów bielizny oraz 850 000 płaszczy. Za granicą kupiono około 550 000 mundurów, 480 000 płaszczy, około miliona par obuwia.
Główny Urząd Zaopatrzenia Armii.
Do wiosny 1920 sprawami dostaw dla Wojska Polskiego zajmował się, podporządkowany bezpośrednio Radzie Ministrów, Główny Urząd Zaopatrzenia Armii kierowany przez inż. Ludwika Gorazdowskiego. Urząd przejął dawne agendy Ministerstwa Aprowizacji i miał zadanie gromadzenia potrzebnych wojsku materiałów i produktów żywnościowych. Organem pomocniczym GUZA był Komitet Doradczy składający się z 8 przedstawicieli ministerstw: Spraw Wojskowych, Aprowizacji, Przemysłu i Handlu, Skarbu, Rolnictwa i Dóbr Publicznych, Pracy i Opieki Społecznej, Spraw Zagranicznych, Kolei Żelaznych oraz 12 przedstawicieli organizacji społecznych. Przedstawicielem MSWojsk. w Komitecie Doradczym był płk inż. Wacław Marcolla. Późną jesienią 1919 utworzone zostały Okręgowe Urzędy Zaopatrzenia Armii. Działalność GUZA często dublowała się z zdaniami Departamentu Gospodarczego MSWojsk. Jego działania oceniane były przez wojsko dość negatywnie.
Zakłady produkujące na potrzeby wojska.
W latach 1919-1920 zdołano uruchomić pięć zbrojowni, ale zajmowały się one wyłącznie naprawą broni i sprzętu wojskowego. Największą z nich była zbrojownia w Warszawie. Regeneracją uzbrojenia zajmowało się też Towarzystwo Akcyjne Gerlach i Pulst w Warszawie. Przystosowywaniem amunicji do posiadanej broni zajmowały się warsztaty w forcie Kościuszko w Warszawie. Zakłady umieszczone w fortach Dąbrowski i Legionów nastawione były na składanie i elaborację granatów ręcznych. Produkcję zapalników artyleryjskich uruchomiono w Warszawie przy ulicy Złotej 72. Amunicję nabojów do karabinków Mauser produkowano w Warszawie przy ul. Szwedzkiej. Amunicję karabinową produkowała też Spółka Akcyjna „Pocisk” z wytwórniami na Pradze i w Rembertowie. Produkcją lotniczą zajmował się zakład przemysłu lotniczego w Warszawie specjalizujący się w produkcji licencyjnych włoskich Ansaldo i francuskich Potezów. Produkcją i naprawą sprzętu samochodowego zajmować się miały Centralne Warsztaty Samochodowe w Warszawie. Sprzęt radiotechniczny miał być składany w dwóch zakładach warszawskich: Towarzystwie Radiotechnicznym w Polsce Radiopol i Towarzystwie Radiotechnicznym Farad.
Działania wojsk polskich w wojnie polsko-bolszewickiej.
Początek konfliktu polsko-sowieckiego miał miejsce już jesienią 1918. W wydarzeniach zbrojnych na Białorusi w końcu grudnia 1918 i na Wileńszczyźnie z początkiem stycznia 1919 nie uczestniczyły regularne oddziały Wojska Polskiego, a jedynie kresowe oddziały samoobrony. Armia polska znajdowała się dopiero we wstępnej fazie formowania. W tym czasie na obszarach Białorusi i Litwy stacjonowały niemieckie wojska okupacyjne. Na opuszczanych przez Niemców terytoriach Białorusi zaczęły się tworzyć dwa ośrodki władzy. 7 grudnia w Mińsku powstała Rada Delegatów Robotniczych. O przejęciu władzy na tych terenach myślała także strona polska powołując do tego celu oddziały samoobrony. Obie strony działały w zasadzie konspiracyjnie. Po ustąpieniu niemieckich wojsk z obszarów Białorusi, tereny Mińszczyzny opuściły również liczące około 1900 oficerów i żołnierzy formacje zbrojne polskiej samoobrony pułkownika Fabiana Kobordo i przegrupowały się do Łap. Na opuszczonych obszarach z dniem 1 stycznia 1919 Sowieci proklamowali Białoruską Radziecką Republikę Socjalistyczną, a na jej obszar zaczęły napływać stopniowo oddziały Armii Czerwonej.
Także na Litwie do przejęcia władzy po ustępujących z tego obszaru niemieckich wojskach okupacyjnych szykowały się różne siły narodowościowe i polityczne. 1 stycznia 1919 polskie formacje Samoobrony Litwy opanowały Wilno i obaliły zaczynającą funkcjonować władzę sowiecką. Trzy dni później do walk o Wilno przystąpiły regularne oddziały Armii Czerwonej, w tym sformowany z Polaków 5 rewolucyjny pułk wileński. Pod ich naporem 5 stycznia oddziały Samoobrony Litwy opuściły Wilno, a polscy żołnierze przewiezieni zostali transportem kolejowym do Łap.
Kampania roku 1919.
Niemieckie czynniki wojskowe, naciskane przez głównodowodzącego wojsk alianckich marsz. Ferdynanda Focha, zmuszone zostały do podpisania umowy polsko-niemieckiej, ustalającej warunki przemarszu wojsk polskich przez niemiecką strefę okupacyjną. Wtedy z żołnierzy kresowej samoobrony sformowana została Dywizja Litewsko-Białoruska, a jej oddziały przerzucone zostały na teren Grodzieńszczyzny i ruszyły do działań w kierunku północno-wschodnim. 14 lutego 1919 spotkały się one w rejonie Mostów nad Niemnem z oddziałami Armii Czerwonej i polsko-sowiecki konflikt zbrojny stał się faktem.
Liczące 12 batalionów piechoty, 12 szwadronów jazdy i 3 baterie artylerii oddziały polskie działały na dwóch odcinkach. Formacjami odcinka południowego dowodził gen. Antoni Listowski, a odcinka północnego gen. Wacław Iwaszkiewicz. Już w pierwszych dniach marca Polacy opanowali Pińsk oraz Słonim i dotarli pod Lidę. 16 kwietnia 1919 Wojsko Polskie rozpoczęło operację zajęcia Wilna.
Realizacja głównego zadania przypadła manewrowej grupie jazdy płk. Beliny-Prażmowskiego oraz manewrowej grupie piechoty gen. Edwarda Rydza-Śmigłego. Natarcie pomocnicze w kierunku na Lidę wykonały oddziały generała Zygmunta Lasockiego, na Baranowicze i Nowogródek uderzyła grupa gen. Stefana Mokrzeckiego, a na Łuniniec gen. Listowskiego. Walki osłonowe pod Skidlem toczyły jednostki płk. Bolesława Freja. 17 kwietnia oddziały polskie opanowały Lidę, 18 kwietnia Nowogródek, a 19 kwietnia Baranowicze i Wilno. Utrata Wilna była dla Sowietów ciężką porażką, zarówno w wymiarze militarnym jak i politycznym. Dowództwo sowieckie zdecydowało się przywrócić poprzednie położenie. Pod Wilno ściągnięto odwody z Polesia oraz oddziały z frontu przeciwłotewskiego. Sowieci wykonali koncentryczne przeciwuderzenie z rejonu Szyrwint, Podbrodzia i Oszmiany. Wywiązały się kilkudniowe zacięte walki zakończane powodzeniem „grupy wileńskiej” gen. Edwarda Rydza-Smigłego.
Po ustabilizowaniu się frontu, na południowym odcinku frontu polsko-sowieckiego, od Maniewicz na Wołyniu i dalej na wschodnich przedpolach Pińska aż do Szczary, działały oddziały grupy operacyjnej generała Listowskiego. Dalej na północ od Szczary, przez Baranowicze, Nowogródek, Bogdanów, Smorgonie, jezioro Narocz, Hoduciszki, Ignalino, Łyngmiany, front obsadziły wojska nowo utworzonego Frontu Litewsko-Białoruskiego generała Szeptyckiego. W jego składzie operowały grupy: gen. Mokrzeckiego w rejonie Baranowicz, gen. Lasockiego w rejonie Nowogródka, płk. Ferdynanda Zarzyckiego na wschód od Lidy i gen. Edwarda Rydza-Śmigłego w rejonie Wilna. Kiedy ustąpiło zagrożenie wojną z Niemcami, Polacy przystąpili do ofensywy. Od lipca do późnej jesieni wojska Frontu Litewsko-Białoruskiego zajęły Słuck, Mińsk i Bobrujsk, na północy dotarły do Dyneburga i pod Połock, a na południu opanowały Łuniniec. W końcu 1919 front wschodni przebiegał w sposób następujący: Uszyca–Płoskirów–Starokonstantynów–Słucz–Uborć–Ptycz, a dalej na północ przez Bobrujsk, wzdłuż Berezyny, a następnie przez Lepel i Połock do Dyneburga. Na północnym skrzydle wojska polskie nawiązały łączność z armią łotewską i w toku wspólnej z nią walki zdobyły Dyneburg. Na froncie polsko-sowieckim nastąpiło wówczas nieformalne zawieszenie broni.
Działania zbrojne wiosną 1920.
Działania wojenne na froncie wschodnim wznowiono wiosną 1920. Nastąpiła reorganizacja wojsk polskich. Dotychczasowe Fronty zastąpiono armiami. Front na odcinku od Dniestru do Prypeci obsadziły 6 Armia gen. Iwaszkiewicza, 2 Armia gen. Listowskiego i 3 Armia gen. Rydza-Śmigłego. W sumie liczyły 10 ekwiwalentnych dywizji piechoty, jedną dywizję jazdy i 2 samodzielne brygady jazdy. Naprzeciw nich stała sowiecka 12 Armia Sergiusza Mieżeninowa i 14 Armia Hieronima Uborewicza z Frontu Południowo-Zachodniego. Na północnym odcinku frontu, między Prypecią a Dźwiną, zostały rozmieszczone oddziały polskiej 4 Armii, obsadzającej Polesie i linię Berezyny, grupa operacyjna generała Leonarda Skierskiego w rejonie Borysowa i 1 Armia rozmieszczona nad Dźwiną. W odwodzie stały oddziały Armii Rezerwowej generała Sosnkowskiego. Siły operujące na północnym odcinku frontu liczyły łącznie 12 dywizji piechoty i 2 brygady jazdy. Miały one prowadzić działania obronne przeciw sowieckim 15 i 16 Armii ze składu Frontu Zachodniego Tuchaczewskiego.
Wiosną 1920 Naczelne Dowództwo WP przygotowało ofensywny plan uderzenia na Ukrainie. Na przełomie drugiej i trzeciej dekady kwietnia Józef Piłsudski zdawał sobie sprawę z tego, że wbrew jego przewidywaniom, Armia Czerwona większość swoich sił skupiła nie na Ukrainie, lecz na obszarach północnych, ale nie zdecydował się już na zmianę koncepcji. Wiosenną kampanię 1920 roku oparto więc na planie obarczonym poważnym ryzykiem.
25 kwietnia 1920 ruszyła ofensywa na Ukrainie kierowana osobiście przez Józefa Piłsudskiego. Już 26 kwietnia wojska polskie zajęły Żytomierz, a nazajutrz opanowały Berdyczów i ważny węzeł kolejowy Koziatyn. Na południu oddziały 6 Armii generała Iwaszkiewicza opanowały Winnicę, Bar i Żmerynkę. Na północy wojska polskie zdobyły Czarnobyl i zbliżyły się do Dniepru w rejonie ujścia Prypeci. 
W wyniku tych operacji sowiecka 12 Armia utraciła w dużej mierze zdolność prowadzenia działań bojowych. Oddziały polskie dotarły do rzeki Teterew, osiągnęły linię kolejową Koziatyn–Żmerynka i na pozycjach tych zostały przejściowo zatrzymane. Po wznowieniu akcji ofensywnej wojska Piłsudskiego dotarły do Kijowa i 7 maja 1920 zajęły miasto.
Ofensywa sowiecka.
W tym czasie na północnym odcinku frontu Armia Czerwona przegrupowywała się do zakrojonych na wielką skalę operacji zaczepnych. Na odcinku od Dźwiny po Prypeć koncentrowały się związki operacyjne i taktyczne Frontu Zachodniego Michaiła Tuchaczewskiego. Główne uderzenie miała wykonać na odcinku połocko-witebskim 15 Armia Augusta Korka. Natarcie pomocnicze z rejonu Żłobina miało przypaść w udziale związkom taktycznym 16 Armii Nikołaja Sołłohuba. 
14 maja 1920 Sowieci uderzyli nad Berezyną i w pierwszym okresie działań odnosili terytorialne sukcesy . Naczelne Dowództwo Wojska Polskiego postanowiło zażegnać niebezpieczeństwo nad Berezyną w sposób zaczepny. Bezpośrednie dowodzenie przejął Naczelny Wódz. W rejonie Święcian koncentrowała się nowo sformowana Armia Rezerwowa gen. Kazimierza Sosnkowskiego. Również wojska gen. Szeptyckiego przyjmowały ugrupowanie zaczepne.
31 maja rozpoczęła natarcie grupa gen. Leonarda Skierskiego. Po całodziennych walkach przerwano front sowiecki i opanowano linię rzeki Wiejny. W kolejnych dniach kontynuowano natarcie i oddziały polskie wyszły nad Mraj, a 5 czerwca opanowano Dokszyce. W tym czasie grupa pułkownika Gustawa Orlicz-Dreszera wyszła nad Berezynę i opanowała Berezynę Górną.
Armia Rezerwowa gen. Sosnkowskiego główne uderzenie wykonała swoim prawym skrzydłem, między jeziorami Narocz i Batoryn a bagnistym brzegiem Dzisny, w ogólnym kierunku na Głębokie. 2 czerwca rozpoczęły się walki o przełamanie pozycji sowieckich rozmieszczonych na linii „starych okopów niemieckich”. Polskie 8 i 11 Dywizja Piechoty uzyskały powodzenie już pierwszego dnia, ale Armii Rezerwowej nie udało się zamknąć w pełni pierścienia okrążenia.
W bitwie nad Berezyną żadna ze stron nie zrealizowała w pełni zakładanych przez siebie celów. Armia Czerwona po raz pierwszy przejawiła inicjatywę operacyjną i swoją ofensywą wyczerpała wszystkie rezerwy polskiego Naczelnego Dowództwa. Wojskom Tuchaczewskiego nie udało się jednak zniszczyć polskiej 1 Armii, a oddziałom Wojska Polskiego, mimo sukcesów terenowych w trakcie trwania kontrofensywy, nie udało się rozbić sowieckiej 15 Armii. Zasadniczą przyczyną polskiego niepowodzenia było nierówne tempo natarcia skrzydeł, spowodowane twardym oporem nieprzyjaciela na kierunku północnym.
Także na Ukrainie Sowieci planowali działania ofensywne. Do natarcia szykowały się związki operacyjne Frontu Południowo-Zachodniego Aleksandra Jegorowa. Jego 12 Armia miała prowadzić operacje wiążące nad Dnieprem, na odcinku od ujścia rzeki Teterew na północy po Kaniów na południu, a 14 Armia winna była przystąpić do podobnych akcji na odcinku południowym od Dniepru po Dniestr. Rozstrzygające uderzenie wykonać miała Armia Konna Siemiona Budionnego. 26 maja 1920 Armia Czerwona rozpoczęła przeciwnatarcie strategiczne na Ukrainie. Kilka dni później oddziały 1 Armii Konnej Budionnego przełamały polską obronę, wyszły na tyły wojsk polskich i zajęły Żytomierz oraz Berdyczów. Przerwanie frontu pod Samhorodkiem i Ozierną było punktem zwrotnym w działaniach na Ukrainie. Oddziały polskie rozpoczęły wymuszony odwrót na zachód, a inicjatywę na niemal trzy miesiące przejęła Armia Czerwona. 10 czerwca, zagrożona okrążeniem polska 3 Armia generała Rydza-Śmigłego opuściła Kijów, wycofując się na Korosteń. Będąc w odwrocie, około 10 lipca polska 6 Armia wycofała się na rubież Zbrucza, a 2 i 3 Armia oparły obronę na Styrze.
5 lipca 1920 natarcie strategiczne znad Auty i Berezyny podjęły armie Frontu Zachodniego, wspierane na prawym skrzydle przez 3 Korpus Kawalerii Gaja-Gaja. Wojska polskie zostały zmuszone do generalnego odwrotu, a szybkie postępy korpusu kawalerii stwarzały wciąż groźbę ich oskrzydlenia. Próby zwrotów zaczepnych, podejmowane przez oddziały polskie, nie dawały wyników. 14 lipca utracono Wilno, w 5 dni później Grodno.
Kilka dni później działania wojenne przeniosły się na Podlasie i północną część Mazowsza. Na północnym i centralnym odcinku frontu wojska polskie znajdowały się w nieustannym odwrocie. 1 sierpnia Armia Czerwona zajęła Brześć i sforsowała Bug na północ od miasta.
Tym sposobem plany zatrzymania przeciwnika na linii Bugu nie zostały zrealizowane.
W drugiej dekadzie sierpnia nastąpiła kulminacyjna faza działań wojennych. Dwa sowieckie fronty: Front Zachodni Michała Tuchaczewskiego i Front Południowo-Zachodni Aleksandra Jegorowa, początkowo oddzielone od siebie olbrzymim kompleksem bagien poleskich, nadal współdziałały ze sobą dość luźno. W miarę ich postępu luka operacyjna w centrum frontu, wypełniona tylko słabymi formacjami, poszerzała się jeszcze bardziej. Jegorow, a także jego komisarz Józef Stalin, nie podporządkowywali się decyzjom Naczelnego Dowództwa Armii Czerwonej przewidującym przesunięcie 1 Armii Konnej Budionnego i 12 Armii Woskanowa z małopolskiego i wołyńskiego teatru działań wojennych na kierunek warszawski i oddanie obu tych armii do dyspozycji Michaiła Tuchaczewskiego.
Front Zachodni Michaiła Tuchaczewskiego nadal rozwijał powodzenie. 4 Armia Siergiejewa i Korpus Gaja parły w kierunku Grudziądza i Torunia i otrzymały zadanie sforsowania Wisły na odcinku od Dobrzynia po Włocławek. 15 Armia Korka otrzymała do forsowania odcinek między Płockiem a Wyszogrodem, a 3 Armia Włodzimierza Łazarewicza skierowane została na Modlin i miała forsować Wisłę między Wyszogrodem a Modlinem. Bezpośrednio na Warszawę nacierała 16 Armia Sołłohuba. Osłonę lewego skrzydła 16 Armii zapewniała dwudywizyjna Grupa Mozyrska Tymoteusza Chwiesina. Maszerowała ona od Włodawy nad Wisłę na północ od Dęblina.
W tym czasie polskie wojska operacyjne zorganizowane były w trzy wyższe związki operacyjne. Na północnym Mazowszu bronił się Front Północny gen. Józefa Hallera, w skład którego wchodziła 5 Armia gen. Władysława Sikorskiego, broniąca obszaru Modlina, 1 Armia gen. Franciszka Latinika, operująca na przedmościu warszawskim na odcinku od Serocka po Górę Kalwarię i 2 Armia gen. Bolesława Roi rozlokowana na lewym brzegu Wisły od Góry Kalwarii po Dęblin. Poniżej Warszawy operował Front Środkowy gen. Rydza-Śmigłego w składzie 4 Armia gen. Skierskiego, broniąca pasa od Dęblina do Kocka, i 3 Armia gen. Zielińskiego, rozlokowana od Kocka po Brody. Na południu rozmieszczony był Front Południowy gen. Iwaszkiewicza ze swoimi wojskami rozciągniętymi od Brodów po granicę rumuńską. Podlegała mu 6 Armia gen. Władysława Jędrzejewskiego i armia ukraińska gen. Omelianowicza-Pawlenki. Ponadto na północy od Torunia do Wyszogrodu rozmieszczone zostały siły osłony: Grupa Dolnej Wisły w składzie 20 Dywizja Piechoty (dawna 2 Dywizja Litewsko-Białoruska) oraz bataliony zapasowe i ochotnicze.
W toku walk obronnych na przedpolach Warszawy utworzona została nad Wieprzem operacyjna grupa manewrowa, nad którą dowodzenie przejął Naczelny Wódz Józef Piłsudski. W jej skład weszły: 14 Dywizja Piechoty gen. Daniela Konarzewskiego, 16 Dywizja Piechoty płk. Aleksandra Ładosia i 21 Dywizja Piechoty gen. Andrzeja Galicy z 4 Armii, oraz 1 Dywizja Piechoty Legionów płk. Stefana Dęba-Biernackiego, 3 Dywizja Piechoty Legionów gen. Leona Berbeckiego, Brygada Jazdy Ochotniczej mjr. Feliksa Jaworskiego i 4 Brygada Jazdy. Na wybranym odcinku, od Dęblina do Kocka, strona polska uzyskała przewagę strategiczną.
Operacja warszawska.
13 sierpnia rozpoczęła się operacja Wojska Polskiego, która przeszła o historii wojskowości jako Bitwa Warszawska. W jej przebiegu można wyróżnić trzy kompleksy wydarzeń. Była to bitwa o warszawskie przedmoście, walki 5 Armii nad Wkrą i kontruderzenie znad Wieprza. W tym dniu na polskie pozycje uderzyła jedna dywizja 3 Armii Łazarewicza i jedna z 16 Armii Sołłohuba. Pokonały one polską 11 Dywizję Piechoty płk. Bolesława Jażwińskiego, a w rękach Sowietów znalazł się Radzymin. Aby odciążyć 1 Armię gen. Latinika osłaniającą Warszawę, dowódca Frontu Północnego nakazał niebędącej jeszcze w pełnej gotowości bojowej 5 Armii przejść do działań zaczepnych z obszaru Modlina. 
14 sierpnia zacięte walki toczyły się na odcinku od Wiązownej po Radzymin. Siły polskie stawiały wszędzie twardy opór i nacierające wojska przeciwnika nie uzyskały poważniejszych sukcesów. 15 sierpnia koncentryczne natarcie 10 Dywizji Piechoty gen. Żeligowskiego i 1 Dywizji Litewsko-Białoruskiej gen. Jana Rządkowskiego spowodowało, że odzyskany został Radzymin i formacje polskie wróciły na pozycje utracone przed dwoma dniami.. 
W strefie Modlina wydarzenia zbrojne początkowo nie dawały również wyraźnego rozstrzygnięcia; 5 Armia gen. Sikorskiego 14 sierpnia przeszła do natarcia w kierunku Nasielska. Dopiero 16 sierpnia, koncentryczne uderzenie wyprowadzone z południowo-wschodnich fortów Modlina i znad Wkry, doprowadziło do opanowania Nasielska i prowadzenia natarcia na Serock i Pułtusk. Na lewym skrzydle frontu na Płock, Włocławek i Brodnicę z powodzeniem nacierała 4 Armia Siergiejewa i 3 Korpus Kawalerii Gaja. W rejonie Nieszawy Armia Czerwona przystępowała już do forsowania Wisły. Na południowym odcinku Frontu Północnego, czyli od Góry Kalwarii po Dęblin, oddziały obu walczących wojsk nawiązały styczność bojową.
Pod wpływem meldunków, które napływały z rejonu Warszawy oraz Włocławka i Brodnicy, Naczelny Wódz Wojska Polskiego marsz. Józef Piłsudski zdecydował się przyspieszyć uderzenie znad Wieprza. Rano 16 sierpnia dywizje polskiej grupy manewrowej uderzyły na szerokim froncie w bok słabej sowieckiej Grupy Mozyrskiej i już w drugim dniu natarcia dotarły do szosy Warszawa-Brześć, a tym samym zagroziły tyłom sowieckich wojsk nacierającym na Warszawę. Prawe skrzydło natarcia osłaniała 3 Dywizja Piechoty, kierująca się na Włodawę i Brześć. W tym czasie z warszawskiego przedmościa jednostki piechoty 1 Armii, wsparte czołgami, wyprowadziły silne uderzenie wiążące w kierunku na Mińsk Mazowiecki. 
Wyniki uderzenia z południa już w pierwszym dniu natarcia były znaczne. 3 Dywizja Piechoty Legionów zajęła Włodawę, 1 Dywizja Piechoty Legionów odcinek Wisznice-Wohyń, a dywizje 21, 16 i 14 osiągnęły rubież rzeki Wilgi, zajęły Garwolin i wysunęły się patrolami pod Wiązowną. Do odwodu grupy manewrowej weszła, przerzucona z zachodniego brzegu Wisły, 2 Dywizja Piechoty Legionów. 17 sierpnia siły polskie osiągnęły linię Biała Podlaska-Międzyrzec-Siedlce-Kałuszyn-Mińsk Mazowiecki. Zarysowała się przewaga strategiczna wojsk polskich na całym froncie toczonej operacji warszawskiej. Wojska sowieckie rozpoczęły odwrót.
Kampania jesienna.
Po wielkiej bitwie nad Wisłą północny odcinek frontu polsko-sowieckiego zatrzymał się na zachód od linii Niemen – Szczara. Na froncie panował względny spokój, a obie strony reorganizowały swoje oddziały. Wojska Frontu Zachodniego odtworzyły ciągłą linię frontu już 27 sierpnia. Obsadziły one rubież Dąbrówka – Odelsk – Krynki – Grodno – Grodek Kamieniec Litewski. Stąd Tuchaczewski zamierzał w przeprowadzić koncentryczne natarcie na Białystok i Brześć, by dalej ruszyć na Lublin. Uderzenie pomocnicze na południu miała wykonać między innymi 1 Armia Konna Siemiona Budionnego.
Reorganizując siły, Naczelne Dowództwo Wojska Polskiego zlikwidowało dowództwa frontów i rozformowało 1. i 5. Armię. Na froncie przeciwsowieckim rozwinięte zostały 2., 3., 4. i 6. Armia. 4 Armia gen. Leonarda Skierskiego została przerzucona z rejonu Łomży na wschód.
We wrześniu 1920 działania wojenne znowu przybrały na sile. Zacięte walki toczyły się na Wołyniu, głównie w rejonie Równego i na Białorusi. 10 września, na odprawie w Brześciu ścisłych dowództw 2 i 4 Armii, Józef Piłsudski nakreślił zarys planu nowej bitwy z wojskami sowieckiego Frontu Zachodniego. Rozpoczęły się prace sztabowe nad planem bitwy niemeńskiej. Pomyślana ona była jako pewna kontynuacja operacji warszawskiej, przy założeniu, że jej celem będzie ostateczne rozgromienie wojsk Frontu Zachodniego. Myślą przewodnią było związanie głównych sił przeciwnika w centrum poprzez natarcie w kierunku na Grodno i Wołkowysk. Jednocześnie północna grupa uderzeniowa, skoncentrowana na lewym skrzydle 2 Armii, miała szybkim marszem przeciąć skrawek terytorium litewskiego i wyjść na głębokie tyły oddziałów Armii Czerwonej, zaangażowanych w bój o Grodno i Wołkowysk.
W wyniku długotrwałych zmagań nastąpiło wzajemne wyczerpanie sił i obustronne dążenie do zawarcia traktatu pokojowego. Na ukształtowanie się takiego stanowiska wywarła znaczny wpływ postawa wielu krajów. Polskie czynniki rządowe zaczęły przejawiać skłonność ku zakończeniu działań wojennych, a i strona sowiecka też nie była zainteresowana w ich przedłużaniu. 12 października 1920 doszło do podpisania układu rozejmowego i preliminariów traktatu pokojowego.

</doc>
<doc id="5118257" url="https://pl.wikipedia.org/wiki?curid=5118257" title="Nowa Wieś (Poręba)">
Nowa Wieś (Poręba)

Nowa Wieś (dawn. alt. Poręba Mrzygłodzka I) – histryczna część miasta Poręba w Polsce, w województwie śląskim, w powiecie zawierciańskim. Do 1956 samodzielna miejscowość, posiadająca w latach 1933–54 odrębną administrację gromadzką jako Poręba Mrzygłodzka I.
Nowa Wieś stanowi północną odnogę głównego ciągu komunikacyjnego Poręby wzdłuż ulicy Wolności (historycznej drogi Nowej Wsi) i jej późniejszej przecznicy – ul. Przyszłości . Zajmuje obszar na północnym brzegu Czarnej Przemszy.
Historia.
Nowa Wieś to dawna wieś, od 1867 w gminie Poręba Mrzygłodzka. W latach 1867–1926 należała do powiatu będzińskiego, a od 1927 do zawierciańskiego. W II RP przynależała do woj. kieleckiego. 31 października 1933 gminę Poręba Mrzygłodzka podzielono na dziewięć gromad; wieś Nowa Wieś wraz folwarkiem Poręba, kolonią fabryczną Poręba, leśniczówką Turkowa Góra i domami fabrycznymi przy szosie wojewódzkiej Ogrodzieniec–Siewierz o łącznej przestrzeni (1010,85 ha) utworzyły gromadę o nazwie "Poręba Mrzygłodzka I" w gminie Poręba Mrzygłodzka.
Podczas II wojny światowej włączona do III Rzeszy. Po wojnie gmina Poręba przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączona do woj. śląskiego.
W związku z reformą znoszącą gminy jesienią 1954 roku, dotychczasowe gromady Poręba Mrzygłodzka I (z Nową Wsią), Dziechciarze, Krzemienda i Krawce ustanowiły nową gromadę Poręba I.
1 stycznia 1957 gromadę Poręba I zniesiono w związku z nadaniem jej statusu osiedla, przez co Nowa Wieś utraciła swoją samodzielność, stając się obszarem osiedlowym. Rok później (1 stycznia 1958) – po przyłączeniu do osiedla obszaru zniesionej gromady Poręba II – nazwę jego zmieniono na "Poręba".
1 stycznia 1973 osiedle Poręba otrzymało status miasta, w związku z czym Nowa Wieś stała się obszarem miejskim. 27 maja 1975 całą Porębę włączono do Zawiercia. 1 października 1982 Poręba odzyskała samodzielność, a Nowa Wieś stała się ponownie jej częścią.

</doc>
<doc id="5118260" url="https://pl.wikipedia.org/wiki?curid=5118260" title="Poręba Mrzygłodzka I">
Poręba Mrzygłodzka I



</doc>
<doc id="5118264" url="https://pl.wikipedia.org/wiki?curid=5118264" title="Poręba Mrzygłodzka II">
Poręba Mrzygłodzka II



</doc>
<doc id="5118265" url="https://pl.wikipedia.org/wiki?curid=5118265" title="Pałac Akasaka Geihinkan">
Pałac Akasaka Geihinkan

 – jedna z dwóch państwowych rezydencji rządu Japonii, przeznaczonych dla gości zagranicznych składających oficjalne wizyty (drugą jest "Kyōto Geihinkan", Kyoto State Guest House). Mieści się na terenie Cesarskiej Posiadłości Akasaka ("Akasaka Goyōchi", ang. Akasaka Estate lub Akasaka Imperial Grounds) w centrum Tokio. Budynek przyjął swoją obecną funkcję w 1974 roku. W 2009 roku pałac został uznany za skarb narodowy Japonii.
Historia.
Pałac został pierwotnie zbudowany jako Pałac Cesarski Następcy Tronu (東宮御所, "Tōgū Gosho") w 1909 roku. Do budowy nowej rezydencji w stylu zachodnim skłonił rodzinę cesarską zbliżający się ślub następcy tronu (późniejszego cesarza Taishō). Zaangażowano wielu uczonych, artystów i inżynierów, którzy prowadzili prace pod ogólnym kierownictwem dr. Tōkumy Katayamy (1854–1917), który studiował pod kierunkiem dr. Josiah Condera (1852–1920) brytyjskiego architekta, który zapoznawał Japończyków z tą dziedziną i tworzył liczne obiekty w stylu zachodnim w okresie Meiji.
W latach 1923–1928 pałac był rezydencją księcia-regenta, późniejszego cesarza Shōwa (1901–1989). 
W 1948 roku Pałac Akasaka (budynki i grunty) został przeniesiony z majątku Domu Cesarskiego ("Kōshitsu") pod zarząd parlamentu i do 1961 roku pełnił funkcję jego biblioteki oraz jako obiekt rządowy różnych organów m.in. jako część: Biura Prokuratora Generalnego (1948–1960) i Ministerstwa Sprawiedliwości (1948–1961) oraz jako siedziba Komitetu Organizacyjnego Igrzysk Olimpijskich w Tokio w 1964 roku (1961–1965).
Wraz z rozwojem stosunków międzynarodowych Japonii pojawiła się konieczność stworzenia obiektów państwowych, służących jako rezydencje dla gości zagranicznych. Z tego powodu w latach 1968–1974 przeprowadzono remont generalny, dobudowano aneks w stylu japońskim "Yūshin-tei", zmieniono nazwę i przeznaczenie pałacu. 
W latach 2006–2008 przeprowadzono istotne prace modernizacyjne m.in. instalacji wodnej i wzmocnienia antysejsmicznego.
Cesarska posiadłość "Akasaka Goyōchi".
Na terenie posiadłości Akasaka znajdują się rezydencje rodziny cesarskiej, w tym rezydencja następcy tronu (księcia koronnego, „cesarskiego dziedzica pierwszego w sukcesji do tronu”, 皇嗣, kōshi), księcia Akishino. 
W jednej z części tej posiadłości – w Cesarskich Ogrodach Akasaka ("Akasaka Gyoen") – odbywają się dwa razy w roku, wiosną i jesienią, przyjęcia ogrodowe ("enyūkai"). Para cesarska zaprasza około 2 tys. gości: przedstawicieli najwyższych władz kraju, osoby zasłużone w różnych dziedzinach, dyplomatów.

</doc>
<doc id="5118268" url="https://pl.wikipedia.org/wiki?curid=5118268" title="Jan Wężyk (zm. 1661)">
Jan Wężyk (zm. 1661)

Jan Wężyk herbu Wąż (zm. w 1661 roku) – starosta warecki w latach 1641-1661, starosta sieradzki w latach 1633-1661, dworzanin królewski.
Poseł na sejm koronacyjny 1633 roku, sejm 1634 roku, sejm zwyczajny 1637 roku, sejm 1638 roku, sejm 1639 roku, sejm 1640 roku, sejm 1641 roku, sejm 1642 roku, sejm 1643 roku, sejm 1645 roku, sejm 1646 roku, sejm 1647 roku.
Poseł na sejm koronacyjny 1649 roku. Poseł sejmiku szadkowskiego na sejm 1659 roku.

</doc>
<doc id="5118270" url="https://pl.wikipedia.org/wiki?curid=5118270" title="Dwór w Wielkiej Wsi">
Dwór w Wielkiej Wsi

Dwór w Wielkiej Wsi – murowany, zabytkowy dwór w Wielkiej Wsi, pochodzący z końca XVII wieku, którego właścicielem był ród Stadnickich.
Historia.
Dawny dwór szlachecki, prawdopodobnie z końca XVII wieku został przebudowany w XVIII wieku w duchu modnej magnackiej rezydencji (m.in. mansardowy dach, kolumnada na podjeździe i inne detale dziś już nieistniejące). Murowany, parterowy, zwrócony frontem ku wschodowi. Założony na planie prostokąta, dwutraktowy z przybudowanymi od czoła alkierzami, rozdzielony czterofilarowym portykiem z kolumnami i z nadbudowaną facjatką z elewacją w formie szczytu attykowego, po bokach lukarny w mansardowym czterospadowym dachu. Kiedyś od południa funkcjonowała domowa kaplica i oranżeria pełniąca funkcję szklarni.
Wiele wskazuje na to, że w miejscu murowanego dworu mógł znajdować się niegdyś obszerny drewniany dwór należący do Jana Wielowieyskiego, odnotowanego przez Jana Długosza jako właściciel Wielkiej Wsi. Na początku XVIII wieku tutejszy majątek przeszedł w ręce Piotra Stadnickiego. Zapewne na jego zlecenie wzniesiono dwór i założono park krajobrazowy. Od tego czasu ziemia dziedziczona była już w ramach rodziny Stadnickich, a jej największy rozkwit przypadł na czas, kiedy rządy zaczął sprawować tu Jan Stadnicki (1841–1919). Za jego czasów dwór przeszedł remont i renowację pod okiem znanego wówczas artysty krakowskiego, Tadeusza Stryjeńskiego.
Przed I wojną światową w dworze znajdowała się cenna biblioteka, empirowe meble oraz obrazy znanych artystów m.in. Wojciecha Kossaka. W 1933 r. posiadłość przejęła Joanna, córka Bogumiły i Jana Stadnickich. W czasie II wojny światowej majątek miał przymusowego zarządcę, a w 1945 roku od momentu wydania Dekretu o Upaństwowieniu Wiejskiej Własności Ziemskiej cały majątek przeszedł na własność Skarbu Państwa, a rodzinie nakazano opuszczenie dworu.
Budynek użytkowany był przez Gminną Szkołę Rolniczą w Wojniczu, natomiast zabudowania gospodarcze przez Spółdzielnię Produkcyjną. W 1948 roku zespół dworsko-parkowy przeszedł w ręce Gminnej Spółdzielni „Samopomoc Chłopska” w Wojniczu, gdzie służył za pomieszczenia biurowe, przedszkole oraz świetlicę Związku Młodzieży Polskiej. W latach 1959–1964 rozebrano kaplicę i oranżerię z 1894 roku, zaś Wydział Rolnictwa i Leśnictwa w Brzesku postawił wniosek o skreślenie obiektu z listy zabytków, na której figurował od 1947 roku. W latach 1966–1970 dworek znajdował się w posiadaniu krakowskich Zakładów Remontowych Maszyn Budowlanych „ZREMB”, zaś w latach 70. pełnił funkcję ośrodka dydaktyczno-wczasowego „Almaturu” pod kierownictwem Rady Okręgowej SZSP z Krakowa. W 1977 budynek przeszedł w ręce Państwowej Wyższej Szkoły Muzycznej, a w latach 1978–1982 był własnością krakowskiego Przedsiębiorstwa Produkcji Pomocniczej „Budostal VI” aż do oddania go znowu na własność Skarbu Państwa.
Od całkowitej ruiny uratowała go w 1982 roku kuria w Tarnowie. Ponieważ obok dawnego parku powstał nowy kościół, kuria postanowiła kupić zdewastowany dwór. Po trwającym blisko dwa lata gruntownym remoncie dworek pełnił funkcję prowizorycznej kaplicy na czas oddania do użytku nowego kościoła. Obecnie w budynku mieści się plebania parafii rzymskokatolickiej pw. Podwyższenia Krzyża Świętego.

</doc>
<doc id="5118273" url="https://pl.wikipedia.org/wiki?curid=5118273" title="Welsh Premier League (2010/2011)">
Welsh Premier League (2010/2011)

Welsh Premier League 2010/2011 (znana jako "Principality Building Society" Welsh Premier League ze względów sponsorskich) był 19. sezonem najwyższej klasy rozgrywkowej w Walii, pierwszym w nowym formacie ligi. 
Sezon został otwarty 13 sierpnia 2010 r., a zakończył się 21 maja 2011 r. finałem baraży o miejsce w eliminacjach do Ligi Europy UEFA.
Mistrzem po raz trzeci w swojej historii został zespół .
Format rozgrywek.
Rozgrywki składały się z trzech faz. W pierwszej fazie drużyny grały ze sobą dwukrotnie, raz u siebie i raz na wyjeździe.
W drugiej fazie Welsh Premier League podzieliła się na dwie konferencje, sześć najlepszych drużyn stworzyło Championship Conference, pozostałe PlayOff Conference.
W ramach tych grup kluby ponownie zmierzyły się ze sobą dwukrotnie.
Wszystkie punkty zebrane przez zespoły w pierwszej fazie zostały przeniesione do drugiej fazy.
Drużyna, która zajęła pierwsze miejsce w Championship Conference została ogłoszona mistrzem Welsh Premier League i zakwalifikowała się do drugiej rundy kwalifikacyjnej Ligi Mistrzów UEFA w następnym sezonie.
Drużyna, która zajęła drugie miejsce w Championship Conference, automatycznie kwalifikowała się do pierwszej rundy kwalifikacyjnej Ligi Europejskiej UEFA,
Zdobywca Pucharu Walii kwalifiował się do pierwszej rundy kwalifikacyjnej Ligi Europejskiej UEFA.
Drużyny, które zajęły miejsca między trzecim, a szóstym w Championship Conference, oraz drużyna z siódmego miejsca z PlayOff Conference wzięły udział w trzeciej fazie sezonu European Playoffs.
Ponieważ jedna z tych pięciu drużyn zakwalifikowała się już do Ligi Europy, wygrywając Puchar Walii, do play-off dołączy ósmy zespół rozgrywek.
Zwycięzca zdobył miejsce w pierwszej rundzie kwalifikacyjnej Ligi Europy UEFA w następnym sezonie.
Z powodów licencyjnych z klubów, które zajęły ostatnie dwa miejsca w drugiej puli, spadła tylko ostatnia drużyna.
Skład ligi w sezonie 2010/2011.
Premier League w sezonie 2010/2011 zmieniła format, została zredukowana do dwunastu zespołów, uczestników poprzedniego sezonu. Z powodu zaostrzenia wymogów licencyjnych nie było awansów z lig niższych. 
Z tego też powodu został zdegradowany , który zajął w lidze szóste miejsce. Z ligi spadły , , , , .
Runda zasadnicza.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="5118276" url="https://pl.wikipedia.org/wiki?curid=5118276" title="Pomnik Aleksandra Suworowa">
Pomnik Aleksandra Suworowa



</doc>
<doc id="5118277" url="https://pl.wikipedia.org/wiki?curid=5118277" title="Automatyczna sekretarka">
Automatyczna sekretarka



</doc>
<doc id="5118281" url="https://pl.wikipedia.org/wiki?curid=5118281" title="Joseph Saveur">
Joseph Saveur



</doc>
<doc id="5118283" url="https://pl.wikipedia.org/wiki?curid=5118283" title="Kuźnica Sulikowska">
Kuźnica Sulikowska

Kuźnica Sulikowska – część miasta Siewierz, w Polsce, położona w województwie śląskim, w powiecie będzińskim, nad Mitręgą.
Kuźnica Sulikowska ma charakter wiejski. Jest typową ulicówką o długości 2,2 km w linii prostej (ulica nazywa się Długa). Znajduje się w południowo-wschodniej części miasta, od którego jest fizycznie odizolowaną, a łączy ją z centrum niezabudowana droga na odcinku ok. 2 km. W zachodnim krańcu wsi, w miejscu gdzie ulica Długa styka się z główną ulicą Zagłębiowską odbiega jeszcze druga, krótsza, ulica Boczna. U wschodniego wierzchołka wsi, przy granicy miasta z kompleksem leśnym, znajduje się krzyż modlitewny.
Historia.
Kuźnica Sulikowska to dawna wieś. Do połowy XIX wieku wchodziła w skład gminy Olkusko-Siewierskiej. W 1864 roku w wyniku podziału terytorialnego gminy Olkusko-Siewierskiej utworzono gminę Sulików, do której Kuźnica Świętojańska należała do 1915 roku. W latach 1915–1927 należała do gminy Mierzęcice, a od 1 kwietnia 1928 do gminy Siewierz. W latach 1867–1926 wchodziła w skład powiatu będzińskiego, a od 1927 zawierciańskiego. W II RP przynależała do woj. kieleckiego. 4 listopada 1933 gminę Siewierz podzielono na sześć gromad. Wieś Kuźnica Sulikowska utworzyła gromadę o nazwie "Kuźnica Sulikowska" w gminie Siewierz.
Podczas II wojny światowej włączone do III Rzeszy. Po wojnie gmina Siewierz przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączone do woj. śląskiego.
W związku z reformą znoszącą gminy jesienią 1954 roku, Kuźnica Sulikowska weszła w skład nowej gromadę Sulików.
31 grudnia 1961 Kuźnicę Sulikowską wyłączono z gromady Sulików, włączając ją do osiedla Siewierz, w związku z czym Kuźnica Sulikowska utraciła swoją samodzielność. 18 lipca 1962 Siewierz otrzymał status miasta, przez co Kuźnica Sulikowska stała się obszarem miejskim.

</doc>
<doc id="5118286" url="https://pl.wikipedia.org/wiki?curid=5118286" title="José Antonio Satué Huerto">
José Antonio Satué Huerto

José Antonio Satué Huerto (ur. 6 lutego 1968 w Sesa) – hiszpański duchowny rzymskokatolicki, biskup diecezjalny Teruel i Albarracín od 2021.
Życiorys.
Prezbiterat.
Święcenia kapłańskie przyjął 4 września 1993 i został inkardynowany do diecezji Huesca. Pracował głównie jako duszpasterz parafialny, był także m.in. delegatem biskupim ds. mediów, wikariuszem sądowym oraz wikariuszem generalnym diecezji. W 2015 rozpoczął pracę w watykańskiej Kongregacji ds. Duchowieństwa.
Episkopat.
16 lipca 2021 roku papież Franciszek mianował go biskupem diecezjalnym Teruel i Albarracín. Sakry udzielił mu 18 września 2021 kardynał Juan José Omella Omella.

</doc>
<doc id="5118291" url="https://pl.wikipedia.org/wiki?curid=5118291" title="Deepak Valerian Tauro">
Deepak Valerian Tauro

Deepak Valerian Tauro (ur. 2 sierpnia 1967 w Chikmagalurze) – indyjski duchowny rzymskokatolicki, biskup pomocniczy Delhi od 2021.
Życiorys.
Prezbiterat.
Święcenia kapłańskie przyjął 10 maja 1996 i został inkardynowany do diecezji Muzaffarpur. Był m.in. rektorem niższego seminarium, sekretarzem regionalnej rady biskupów BIJHAN, a także ojcem duchownym i rektorem Kolegium św. Alberta w Ranchi.
Episkopat.
16 lipca 2021 roku papież Franciszek mianował go biskupem pomocniczym Delhi ze stolicą tytularną "Buleliana". Sakry udzielił mu 29 września 2021 arcybiskup Vincent Conçessao.

</doc>
<doc id="5118292" url="https://pl.wikipedia.org/wiki?curid=5118292" title="Mistrzostwa Europy w Piłce Nożnej 1992/Finał">
Mistrzostwa Europy w Piłce Nożnej 1992/Finał

Finał Mistrzostw Europy w Piłce Nożnej 1992 (15., ostatni mecz) odbył się w piątek 26 czerwca 1992 roku o godzinie 20:15 na stadionie Ullevi w Göteborgu w Szwecji. Zagrały w nim reprezentacja Danii z reprezentacją zjednoczonych Niemiec (zniknął podział na NRD i RFN). Spotkanie poprowadził szwajcarski sędzia Bruno Galler. Mistrzem Europy, po raz pierwszy w historii, została dość niespodziewanie Dania, która pokonała Niemców 2:0 po golach Johna Jensena oraz Kima Vilforta. Duńczycy zastąpili na tym turnieju reprezentację Jugosławii, wykluczoną z imprezy ze względu na toczącą się wówczas w tym kraju wojnę. Ponadto reprezentanci Związku Radzieckiego wystąpili pod szyldem Wspólnoty Niepodległych Państw.
Uczestnicy.
 vs 
Mecz.
----MISTRZ EUROPY 1992
DANIA
PIERWSZY TYTUŁ

</doc>
<doc id="5118302" url="https://pl.wikipedia.org/wiki?curid=5118302" title="Kuźnica Świętojańska">
Kuźnica Świętojańska

Kuźnica Świętojańska – część miasta Siewierz, w Polsce, położona w województwie śląskim, w powiecie będzińskim.
Kuźnica Świętojańska jest małym skupieniem około 15 domów nad Czarną Przemszą, w bezpośrednim sąsiedztwie sztucznego stawu i siewierskiego cmentarza. Jej dwie ulice nazywają się odpowiednio Stawowa i Cmentarna. 10 metrów od domów przebiega ruchliwa droga krajowa nr 91, gdzie w tym miejscu krzyżuje się z drogą krajową nr 78 poprzez obszerny węzeł drogowy, w który częściowo wmontowany jest cmentarz. Między domami Kuźnicy Świętojańskiej a drogą ustawiono wysokie ekrany akustyczne.
Historia.
Kuźnica Świętojańska to dawna wieś. Do połowy XIX wieku wchodziła w skład gminy Olkusko-Siewierskiej. W 1864 roku w wyniku podziału terytorialnego gminy Olkusko-Siewierskiej utworzono gminę Sulików, do której Kuźnica Świętojańska należała do 1915 roku. W latach 1915–1927 należała do gminy Mierzęcice, a od 1 kwietnia 1928 do gminy Siewierz. W latach 1867–1926 wchodziła w skład powiatu będzińskiego, a od 1927 zawierciańskiego. W II RP przynależała do woj. kieleckiego. 4 listopada 1933 gminę Siewierz podzielono na sześć gromad. Wieś Kuźnica Świętojańska, wieś Sulików i folwark Sulików utworzyły gromadę o nazwie "Kuźnica Świętojańska" w gminie Siewierz.
Podczas II wojny światowej włączone do III Rzeszy. Po wojnie gmina Siewierz przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączona do woj. śląskiego.
W związku z reformą znoszącą gminy jesienią 1954 roku, Kuźnica Świętojańska weszła w skład nowej gromady Sulików.
31 grudnia 1961 Kuźnicę Świętojańska wyłączono z gromady Sulików, włączając ją do osiedla Siewierz, w związku z czym Kuźnica Świętojańska utraciła swoją samodzielność. 18 lipca 1962 Siewierz otrzymał status miasta, przez co Kuźnica Świętojańska stała się obszarem miejskim.

</doc>
<doc id="5118309" url="https://pl.wikipedia.org/wiki?curid=5118309" title="Kajakarstwo na Letnich Igrzyskach Olimpijskich 2020">
Kajakarstwo na Letnich Igrzyskach Olimpijskich 2020

Kajakarstwo na XXXII Letnich Igrzyskach Olimpijskich w Tokio będą rozgrywane w dniach 25 lipca – 7 sierpnia 2021. Zawody zostaną rozegrane na torach Sea Forest Waterway i Kasai Canoe Slalom Centre.
Kwalifikacje.
System kwalifikacji był podobny do formatu z Igrzysk 2016. Każda z konkurencji otrzymała wówczas określone kwoty startowe.

</doc>
<doc id="5118314" url="https://pl.wikipedia.org/wiki?curid=5118314" title="Duet (ujednoznacznienie)">
Duet (ujednoznacznienie)



</doc>
<doc id="5118315" url="https://pl.wikipedia.org/wiki?curid=5118315" title="Andrzej Czarnecki">
Andrzej Czarnecki



</doc>
<doc id="5118317" url="https://pl.wikipedia.org/wiki?curid=5118317" title="Lista piosenek Wolnej Grupy Bukowina">
Lista piosenek Wolnej Grupy Bukowina

Lista piosenek Wolnej Grupy Bukowina – Lista zawiera wszystkie piosenki zaprezentowane na oficjalnych wydawnictwach Wojciecha Bellona i Wolnej Grupy Bukowina oraz na wybranych składankach.

</doc>
<doc id="5118323" url="https://pl.wikipedia.org/wiki?curid=5118323" title="Istota (film)">
Istota (film)



</doc>
<doc id="5118329" url="https://pl.wikipedia.org/wiki?curid=5118329" title="Mistrzostwa Europy w Piłce Nożnej 1996/Finał">
Mistrzostwa Europy w Piłce Nożnej 1996/Finał

Finał Mistrzostw Europy w Piłce Nożnej 1996 (31., ostatni mecz) odbył się w niedzielę 30 czerwca 1996 roku o godzinie 19:00 na stadionie Wembley w Londynie w Anglii. Zagrały w nim reprezentacja Czech z reprezentacją Niemiec. Spotkanie poprowadził włoski sędzia Pierluigi Pairetto. Mistrzem Europy, po raz trzeci w historii, została reprezentacja Niemiec, która pokonała Czechów 2:1 po bramkach Olivera Bierhoffa w 73., oraz 95. minucie meczu (złoty gol). Jedynego gola dla Czechów w tym spotkaniu zdobył Patrik Berger.
Uczestnicy.
 vs 
Mecz.
----MISTRZ EUROPY 1996
NIEMCY
TRZECI TYTUŁ

</doc>
<doc id="5118330" url="https://pl.wikipedia.org/wiki?curid=5118330" title="Gimnastyka na Letnich Igrzyskach Olimpijskich 2020">
Gimnastyka na Letnich Igrzyskach Olimpijskich 2020

Gimnastyka na Letnich Igrzyskach Olimpijskich 2020 odbędzie się w dniach 24 lipca – 8 sierpnia 2021 w 18 konkurencjach.
Kwalifikacje.
Gimnastyka sportowa.
W gimnastyce sportowej jedno miejsce, i u kobiet, i u mężczyzn zarezerwowane jest dla Japonii, jedno zostanie przydzielone przez Komisję Trójstronną. Każdy kraj może reprezentować maksymalnie 4 zawodników, jeśli zakwalifikuje się w konkurencji drużynowej, w innym wypadku tylko jeden.
Kwalifikacje można uzyskać w:
Gimnastyka artystyczna.
W gimnastyce artystycznej 6 miejsc zarezerwowanych jest dla Japonii, jedno zostanie przydzielone przez Komisję Trójstronną.
Jeden kraj może reprezentować maksymalnie 6 zawodniczek (4 w zawodach drużynowych i 2 w indywidualnych).
Kwalifikacje można zdobyć przez:
Trampolina.
W skokach na trampolinie, zarówno u kobiet i u mężczyzn, jedno miejsce zarezerwowane jest dla Japonia.
Kwalifikacje można zdobyć przez:
Konkurencje.
Gimnastyka sportowa.
Mężczyźni
Kobiety
Skoki na trampolinie.
Mężczyźni
Kobiety

</doc>
<doc id="5118340" url="https://pl.wikipedia.org/wiki?curid=5118340" title="Sulików (Siewierz)">
Sulików (Siewierz)

Sulików – część miasta Siewierz, w Polsce, położona w województwie śląskim, w powiecie będzińskim, nad sztucznym stawem hodowlanym w pobliżu Czarnej Przemszy.
Dawna wieś Sulików ciągnie się wzdłuż południowego brzegu stawu, wzdłuż ulicy Młyńskiej oraz jej bocznic (Kamienna, Wiklinowa, Willowa) i przecznic (Wygodna). U wylotu do ulicy Zagłębiowskiej znajdował się niegdyś folwark Sulików. Kontynuacją ulicy Młyńskiej poza ulicą Zagłębiowską jest krótsza ulica Rzeczna.
Historia.
Sulików powstał prawdopodobnie na początku XIX wieku. Do połowy XIX wieku wchodził w skład gminy Olkusko-Siewierskiej. W 1864 roku w wyniku podziału terytorialnego gminy Olkusko-Siewierskiej utworzono gminę Sulików, której Sulików był siedzibą do 1915 roku. W latach 1915–1927 należał do gminy Mierzęcice, a od 1 kwietnia 1928 do gminy Siewierz. W latach 1867–1926 wchodził w skład powiatu będzińskiego, a od 1927 zawierciańskiego. W II RP przynależała do woj. kieleckiego. 4 listopada 1933 gminę Siewierz podzielono na sześć gromad. Wieś Sulików, folwark Sulików i wieś Kuźnica Świętojańska utworzyły gromadę o nazwie "Kuźnica Świętojańska" w gminie Siewierz.
Podczas II wojny światowej włączone do III Rzeszy. Po wojnie gmina Siewierz przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączone do woj. śląskiego.
W związku z reformą znoszącą gminy jesienią 1954 roku, Sulików wszedł w skład nowej gromady Sulików.
31 grudnia 1961 Sulików wyłączono z gromady Sulików, włączając go do osiedla Siewierz, w związku z czym Sulików utracił swoją samodzielność. 18 lipca 1962 Siewierz otrzymał status miasta, przez co Sulików stał się obszarem miejskim.

</doc>
<doc id="5118342" url="https://pl.wikipedia.org/wiki?curid=5118342" title="Constanța">
Constanța



</doc>
<doc id="5118343" url="https://pl.wikipedia.org/wiki?curid=5118343" title="24 Hours of Daytona 2021">
24 Hours of Daytona 2021

24 Hours of Daytona 2021 – 59. edycja 24-godzinnego wyścigu samochodowego na torze Daytona International Speedway w miejscowości Daytona Beach na Florydzie, która odbyła się w dniach 30-31 stycznia 2021 roku. Wyścig odbył się w ramach sezonu 2021 serii IMSA SportsCar Championship.
Roar Before the 24.
Motul Pole Award 100.
Wyścig kwalifikacyjny Motul Pole Award 100 odbył się 24 stycznia i ustalił on kolejność na starcie do wyścigu.
Pogrubienie oznacza zwycięzców klasy.
Wyścig.
Wyniki.
Pogrubienie oznacza zwycięzców klas

</doc>
<doc id="5118346" url="https://pl.wikipedia.org/wiki?curid=5118346" title="EFRROW">
EFRROW



</doc>
<doc id="5118347" url="https://pl.wikipedia.org/wiki?curid=5118347" title="Ilona Csáková">
Ilona Csáková

Ilona Csáková (ur. 1 października 1970 w Chebie) – czeska piosenkarka i tekściarka. 
Życiorys.
Muzyką zajmuje się od dzieciństwa. W młodości układała własne piosenki, a jednym z jej pierwszych sukcesów było wygranie konkursu Mladá píseň v Litvínovie.
W 1987 roku dołączyła do zespołu Laura a její tygři, z którym była związana do 1992 roku. W roku 1994 zdobyła nagrodę Odkrycie Roku (za rok 1993) w czeskim plebiscycie Gramy, a dwa lata później nagrodę Middle Stream. Po odejściu z zespołu realizowała z muzykiem Martinem Kučajem projekt "Rituál". Rozpoznawalność przyniósł jej duet "Láska je láska" z Lucią Bílą.
W 1997 roku uplasowała się na drugim miejscu w ankiecie Zlatý slavík (kategoria: piosenkarka roku).
Artystka na koncie ma złotą płytę za album "Pink" (1996), złotą i platynową płytę w Czechach oraz złotą, platynową i podwójną platynową płytę na Słowacji za album "Modrý sen" (1998) oraz złote płyty w Czechach i na Słowacji za płytę "Blízká i vzdálená" (1999). W 1998 roku została najlepiej sprzedającą się czeską piosenkarką.

</doc>
<doc id="5118348" url="https://pl.wikipedia.org/wiki?curid=5118348" title="Koroniec rdzawoskrzydły">
Koroniec rdzawoskrzydły

Koroniec rdzawoskrzydły ("Goura sclaterii") – gatunek dużego ptaka z rodziny gołębiowatych (Columbidae). Występuje endemicznie na Nowej Gwinei. Bliski zagrożenia wyginięciem.
Systematyka.
Takson ten jako pierwszy opisał naukowo w 1876 roku Tommaso Salvadori, nadając mu nazwę "Goura sclaterii", obowiązującą do tej pory. Nie wyróżnia się podgatunków, jest to więc gatunek monotypowy. Często uznawany był za podgatunek korońca błękitnego ("Goura scheepmakeri") ze względu na podobieństwo w upierzeniu.
Morfologia.
Długość ciała 66–73 cm, masa ciała 2000–2235 g. Jasnoszary, wachlarzowaty grzebień na głowie, bordowy spód ciała od gardła po ogon.
Zasięg występowania.
Występuje w południowej części Nowej Gwinei – od rzeki Mimika na wschód po rzekę Fly.
Ekologia.
Koroniec rdzawoskrzydły zamieszkuje nienaruszone, suche i zalewowe lasy nizinne do wysokości około 500 m n.p.m.
Żywi się głównie nasionami i opadłymi owocami, choć zaobserwowano też zjadanie przez niego małych krabów. Żeruje na ziemi w małych stadach liczących 2–10 osobników (dawniej nawet do 30 osobników), odpoczywa i nocuje na drzewach.
Ptaki żyjące w niewoli przystępują do lęgów w wieku 15 miesięcy; samica składa jedno jajo. Inkubacja trwa 28–30 dni. Młode są w pełni opierzone po 28–36 dniach od wyklucia.
Status i zagrożenia.
Międzynarodowa Unia Ochrony Przyrody (IUCN) uznaje korońca rdzawoskrzydłego za gatunek bliski zagrożenia (NT – "Near Threatened") od 2014 roku, kiedy to po raz pierwszy sklasyfikowała go jako odrębny gatunek. Liczebność populacji wstępnie oszacowano na 10–15 tysięcy dorosłych osobników, prawdopodobnie jest ona jeszcze wyższa. Globalny trend liczebności uznawany jest za spadkowy ze względu na utratę i degradację siedlisk leśnych oraz presję ze strony myśliwych (poluje się na tego ptaka dla mięsa i piór).

</doc>
<doc id="5118349" url="https://pl.wikipedia.org/wiki?curid=5118349" title="Trichiosoma aenescens">
Trichiosoma aenescens

Trichiosoma aenescens – gatunek błonkówki z rodziny bryzgunowatych.
Zasięg występowania.
Europa Wschodnia. Notowany w Estonii, Finlandii, Polsce europejskiej części Rosji oraz na Ukrainie.
W Polsce niezbyt pospolity.
Budowa ciała.
Ciało mocno zbudowane, silnie owłosione.
Głowa, tułów oraz pierwsze dwa lub trzy tergity odwłoka czarne, pozostała część odwłoka czerwona (u samca może być cały czerwony). Uda, golenie oraz stopy pomarańczowożółte. Skrzydła wyraźnie żółto przydymione.
Biologia i ekologia.
Występuje na skrajach lasów w zaroślach, parkach i ogrodach. Spotykany od maja do początku lipca. Larwy żerują wyłącznie na liściach czeremchy zwyczajnej. Imago żywią się sokami roślinnymi.

</doc>
<doc id="5118353" url="https://pl.wikipedia.org/wiki?curid=5118353" title="Pilarzowce">
Pilarzowce



</doc>
<doc id="5118355" url="https://pl.wikipedia.org/wiki?curid=5118355" title="Centralny System Informacji Rynku Energii">
Centralny System Informacji Rynku Energii

Centralny System Informacji Rynku Energii (CSIRE) to system teleinformatyczny służący do przetwarzania informacji rynku energii na potrzeby procesów rynku energii elektrycznej oraz wymiany informacji pomiędzy użytkownikami systemu. Ma on wspierać realizację procesów detalicznego rynku energii, w tym przede wszystkim procesu zmiany sprzedawcy oraz stanowić miejsce rejestracji i udostępniania danych pomiarowych pochodzących z liczników energii elektrycznej w całej Polsce.
Dokumentacja, która szczegółowo opisuje procesy rynku energii, sposób ich realizacji oraz zakres informacji wymienianych przez uczestników rynku za pośrednictwem CSIRE, jest określana jako „Standardy Wymiany Informacji Centralnego Systemu Informacji Rynku Energii” (SWI).

</doc>
<doc id="5118356" url="https://pl.wikipedia.org/wiki?curid=5118356" title="Zabrzezie (obwód brzeski)">
Zabrzezie (obwód brzeski)

Zabrzezie (, "Zabiarezzie"; ) – wieś na Białorusi, w obwodzie brzeskim, w rejonie brzeskim, w sielsowiecie Czernie.
W dwudziestoleciu międzywojennym leżało w Polsce, w województwie poleskim, do 12 kwietnia 1928 w powiecie kobryńskim, w gminie Zbirohi, następnie w powiecie brzeskim, w gminie Kosicze.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5118357" url="https://pl.wikipedia.org/wiki?curid=5118357" title="Zaberezie (rejon piński)">
Zaberezie (rejon piński)



</doc>
<doc id="5118359" url="https://pl.wikipedia.org/wiki?curid=5118359" title="Aťka Janoušková">
Aťka Janoušková

Aťka Janoušková, właśc. Vlasta Janoušková (ur. 16 marca 1930 w Pradze, zm. 7 marca 2019 tamże) – czeska aktorka i piosenkarka.
Największe zasługi położyła na polu dubbingu. Swojego głosu użyczyła m.in. Pszczółce Mai.
W 2009 roku otrzymała nagrodę Františka Filipovskiego za całokształt dorobku w dziedzinie dubbingu.
Występowała także w teatrze, już w wieku jedenastu lat otrzymała szereg ról dziecięcych w Teatrze Narodowym. Zagrała również w kilku filmach, głównie w rolach drugoplanowych.

</doc>
<doc id="5118362" url="https://pl.wikipedia.org/wiki?curid=5118362" title="Grzyby chorobotwórcze">
Grzyby chorobotwórcze

Grzyby chorobotwórcze, czyli mykopatogeny – grzyby wywołujące choroby ludzi, zwierząt i roślin. Jest to duża grupa gatunków, głównie grzybów mikroskopijnych. Wywołane przez nie choroby ludzi i zwierząt to grzybice, czyli mykozy. Wywołujące je grzyby dzieli się na grzyby zoofilne (zwierzęce) i antropofilne (ludzkie). Grzybowe choroby roślin określa się nazwą fitomykoz.
Wśród chorobotwórczych grzybów antropo- i zoofilnych wyróżnia się:
Pod względem budowy wyróżnia się cztery grupy grzybów wywołujących grzybice:

</doc>
<doc id="5118363" url="https://pl.wikipedia.org/wiki?curid=5118363" title="Mykopatogeny">
Mykopatogeny



</doc>
<doc id="5118365" url="https://pl.wikipedia.org/wiki?curid=5118365" title="Zalesie (rejon brzeski)">
Zalesie (rejon brzeski)

Zalesie (, "Zalessie"; ) – wieś na Białorusi, w obwodzie brzeskim, w rejonie brzeskim, w sielsowiecie Czernie.
W dwudziestoleciu międzywojennym leżało w Polsce, w województwie poleskim, do 12 kwietnia 1928 w powiecie kobryńskim, w gminie Zbirohi, następnie w powiecie brzeskim, w gminie Kosicze.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5118366" url="https://pl.wikipedia.org/wiki?curid=5118366" title="Edward Wojtaszek">
Edward Wojtaszek

Edward Wojtaszek (ur. 13 lutego 1954 w Warszawie) – polski reżyser teatralny, tłumacz, nauczyciel akademicki.
Absolwent warszawskiego XV Liceum Ogólnokształcącego im. Narcyzy Żmichowskiej (1972), Instytutu Studiów Teatralnych na Uniwersytecie Paris III Sorbonne Nouvelle (1976) i Wydziału Reżyserii Państwowej Wyższej Szkoły Teatralnej (obecnie Akademia Teatralna) (1981). Przedstawienie warsztatowe: "Klonowi Bracia" E. Szwarca w Teatrze Nowym w Poznaniu (1980), przedstawienie dyplomowe: "Wierzyciele" A. Strindberga w Teatrze im. Horzycy w Toruniu (1980). W czasie studiów był asystentem Andrzeja Ziębińskiego, Macieja Prusa, Jerzego Kreczmara i Krzysztofa Zaleskiego.
Pracował w warszawskich teatrach: Narodowym, Polskim, Ateneum, Na Woli, Teatrze Nowym Praga, Polonii i Och-Teatrze, Teatrze Atlantis. Poza Warszawą reżyserował w Teatrze im. Jaracza w Olsztynie, Nowym i Polskim w Poznaniu, Teatrze im. Horzycy w Toruniu, Lubuskim Teatrze im. Leona Kruczkowskiego w Zielonej Górze, Polskim w Szczecinie, Miejskim w Gdyni, Powszechnym im. Kochanowskiego w Radomiu, Dramatycznym w Elblągu, Teatrze im. Osterwy w Lublinie, Tarnowskim Teatrze im. Solskiego, Łódzkim Teatrze im. Jaracza. Przygotował również kilka przedstawień poza teatrami instytucjonalnymi oraz przedstawienia teatru TV i teatru Polskiego Radia.
W jego dorobku znajdują się tacy autorzy jak: Nikołaj Gogol, Eugeniusz Szwarc, August Strindberg, Michaił Bułhakow, Stanisława Przybyszewska, Molier, Christopher Hampton, John Ford, Andrzej Bursa, Copi, Carlo Goldoni, Gao Xingjian, Jan Potocki, Eugène Ionesco, Jan Kochanowski, Yasmina Reza, Aleksander Fredro, Jean-Luc Lagarce, Stanisław Barańczak, Sàndor Màrai, Frédéric Sabrou, Esther Vilar, Marivaux, Jean Cocteau, Sławomir Mrożek czy Ronald Harvood.
Przetłumaczył wiele dramatów z francuskiego, między innymi: Copi ("Cztery bliźniaczki", "Homoseksualista, czyli jak trudno się wyrazić", "Eva Peron"), Gao Xingjian ("Ucieczka", "Na krawędzi życia"), Jean-Luc Lagarce ("Zasady savoir-vivre’u w nowoczesnym społeczeństwie", "Music-hall", "Ledwie koniec świata"), Frédéric Sabrou ("Samochodziki", "Uwaga… Publiczność!", "Coworking", "Dziecko mimo woli") czy Jean Cocteau ("Piękny nieczuły").
Od 1987 roku wykładowca Akademii Teatralnej im. Aleksandra Zelwerowicza w Warszawie. W latach 2001–2017 prowadził zajęcia na wydziale Scenografii Akademii Sztuk Pięknych w Warszawie. Dwukrotnie prowadził zajęcia w szkole teatralnej ISADAC w Rabacie w Maroku zakończone prezentacjami przedstawień dyplomowych. W roku 2004 uzyskał kwalifikacje I stopnia (doktorat), a w roku 2014 stopień doktora habilitowanego na podstawie rozprawy pt. "Parady. Opis pracy nad przedstawieniem". Od 2015 roku jest profesorem AT w Warszawie. W latach 1999–2010 prodziekan i dziekan wydziału Wiedzy o Teatrze Akademii Teatralnej. Wieloletni członek Senatu tej uczelni.
W latach 1983–1992 kierownik artystyczny Pracowni „TEATR”, profesjonalnego zespołu działającego na obrzeżu instytucjonalności, gdzie wyreżyserował kilka przedstawień według własnego scenariusza, między innymi "Partyturę", "Ceremonie" czy "Don Juan. Sny, halucynacje, wątpliwości."
Od 1996 związany z ruchem Sejmików Teatrów Wiejskich.
W latach 2012–2015 członek Państwowej Komisji Akredytacyjnej. Od 2018 Prezes Oddziału Mazowieckiego Towarzystwa Kultury Teatralnej.
Żona: Bożena Wojtaszek. Synowie: Paweł i Piotr.
Odznaczenia: Srebrny Krzyż Zasługi, Zasłużony dla Kultury Polskiej.

</doc>
<doc id="5118367" url="https://pl.wikipedia.org/wiki?curid=5118367" title="Kościół Trójcy Przenajświętszej w Mielcu">
Kościół Trójcy Przenajświętszej w Mielcu

Kościół Trójcy Przenajświętszej w Mielcu – rzymskokatolicki kościół parafialny należący do parafii pod tym samym wezwaniem (dekanat Mielec Południe diecezji tarnowskiej).
Historia.
Jest to świątynia wzniesiona w latach 1993–2003 według projektu Radomira Sąsiadka. Kamień węgielny, poświęcony przez Ojca Świętego Jana Pawła II 3 czerwca 1997 roku w Gnieźnie, został wmurowany 15 czerwca 1997 roku przez biskupa Józefa Życińskiego, natomiast świątynia została poświęcona 30 marca 2003 roku przez biskupa Wiktora Skworca. Autorem projektu wnętrza jest Bolesław Szpecht, z kolei rzeźby zostały wykonane przez Stanisława Ciężadlika.

</doc>
<doc id="5118374" url="https://pl.wikipedia.org/wiki?curid=5118374" title="Beata Hlavenková">
Beata Hlavenková

Beata Hlavenková (ur. 2 lutego 1978 w Wędryni) – czeska piosenkarka, pianistka i kompozytorka.
Otrzymała nagrodę Anděl (cena Anděl) za najbardziej udany album 2019 roku

</doc>
<doc id="5118376" url="https://pl.wikipedia.org/wiki?curid=5118376" title="Karabany (obwód brzeski)">
Karabany (obwód brzeski)

Karabany (, "Karabany"; ) – wieś na Białorusi, w obwodzie brzeskim, w rejonie brzeskim, w sielsowiecie Czernie.
W dwudziestoleciu międzywojennym leżały w Polsce, w województwie poleskim, do 12 kwietnia 1928 w powiecie kobryńskim, w gminie Zbirohi, następnie w powiecie brzeskim, w gminie Kosicze.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5118378" url="https://pl.wikipedia.org/wiki?curid=5118378" title="Karabany">
Karabany



</doc>
<doc id="5118383" url="https://pl.wikipedia.org/wiki?curid=5118383" title="Rudolf Rokl">
Rudolf Rokl

Rudolf Rokl (ur. 16 grudnia 1941 w Rychnovie nad Kněžnou, zm. 23 września 1997 w Pradze) – czeski pianista i kompozytor. Był wieloletnim współpracownikiem oraz bliskim przyjacielem Karela Gotta. Zmarł po długiej walce z nowotworem gardła.

</doc>
<doc id="5118387" url="https://pl.wikipedia.org/wiki?curid=5118387" title="Hud (sura)">
Hud (sura)

Hud – w polskim tłumaczeniu tytuł bez zmian Hud () – 11. sura Koranu. Zaliczana jednomyślnie do sur mekkańskich, czyli objawionych przed Hidżrą. Sura jest jedną z 29 sur, które zaczynają się od muqattaʿat, lub „tajemniczych liter”.
Pochodzenie nazwy sury.
Nazwa sury jest zaczerpnięta z wersetów (ajatów) 50–60, w których jest opisana historia proroka Huda i jego ludu:
  W tłumaczeniu Józefa Bielawskiego:„50. I wysłaliśmy do ludu Ad ich brata Huda. On powiedział: „O ludu mój! czcijcie Boga! Nie ma dla was boga oprócz Niego! Wy tylko zmyślacie kłamstwa.”W tłumaczeniu Musy Çaxarxana Czachorowskiego:„50. I posłaliśmy do ludu Ad ich brata, Huda. On powiedział: „O ludu mój! Czcijcie Boga! Nie ma dla was innego boga oprócz Niego. Wy tylko wymyślacie kłamstwa.”Warto podkreślić, że (podobnie jak w przypadków nazw większości sur w Koranie), nazwa "Hud" nie opisuje tematu całej sury. Jest swego rodzaju słowem-kluczem, którego zwyczajowo używano, aby odróżnić tę surę od innych. 

</doc>
<doc id="5118388" url="https://pl.wikipedia.org/wiki?curid=5118388" title="INNA">
INNA



</doc>
<doc id="5118389" url="https://pl.wikipedia.org/wiki?curid=5118389" title="Inna (ujednoznacznienie)">
Inna (ujednoznacznienie)



</doc>
<doc id="5118390" url="https://pl.wikipedia.org/wiki?curid=5118390" title="Petr Němec (muzyk)">
Petr Němec (muzyk)

Petr Němec (ur. 15 czerwca 1950 w Ostrawie) – czeski piosenkarz, kompozytor i gitarzysta.
Występował z różnymi zespołami, m.in. Flamingo. Wykonywał duety, przeważnie z Marią Rottrovą lub z Věrą Špinarovą. Nagrał szereg czeskojęzycznych wersji zagranicznych utworów muzycznych. Jego duet z Rotrovą pt. "Hej nebuď nesvá" otrzymał w 1971 roku nagrodę publiczności (festiwal Bratislavská lýra).
Dyskografia.
Źródło:

</doc>
<doc id="5118391" url="https://pl.wikipedia.org/wiki?curid=5118391" title="Traditionis custodes">
Traditionis custodes

Traditionis custodes (pol. "Opiekunowie tradycji") - motu proprio wydane przez papieża Franciszka 16 lipca 2021 roku.
Dokument wprowadza regulacje dotyczące sprawowania nadzwyczajnej formy rytu rzymskiego uchylając wszystkie wcześniejsze normy, instrukcje, zezwolenia i zwyczaje, które nie są zgodne z jej postanowieniami. 
29 czerwca 2022 roku papież Franciszek opublikował list apostolski "Desiderio desideravi" rozwijający tematy poruszone w motu proprio.

</doc>
<doc id="5118394" url="https://pl.wikipedia.org/wiki?curid=5118394" title="Joseph Sauveur">
Joseph Sauveur

Joseph Sauveur (ur. 24 marca 1653 w La Flèche, zm. 9 lipca 1716 w Paryżu) – francuski matematyk i fizyk.
Życiorys.
Choć do siódmego roku życia był niemową, później ukończył słynne jezuickie kolegium w La Flèche (w którym wcześniej kształcili się Mersenne i Kartezjusz). Bardzo aktywny, zajmował się wieloma zagadnieniami. W 1686 r. otrzymał katedrę w "Collège royal", a w 1696 r. został członkiem "l’Académie royale des sciences".
Najważniejsze są jego osiągnięcia w akustyce (wprowadził termin "acoustique", wywiedziony z greckiego ἀκουστός, słyszalny). W swych pomiarach używał m.in. efektu dudnienia, okresowych zmian amplitudy drgania powstałego z nałożenia się dwóch drgań o zbliżonych częstotliwościach. Skonstruował "échomètre" i inne pomysłowe urządzenia. Wprowadził bardzo małe jednostki interwałów akustycznych: "méride" (oktawa podzielona na 43 równe części), "eptaméride" (1/7 "méride", czyli 1/301 oktawy) i inne.
Saveur potwierdził przypuszczenie Mersenne’a, że poszczególne części struny wykonują niezależne drgania w wyższych częstościach. Kładł maleńkie kawałki papieru w różnych miejscach drgającej struny i obserwował ich wertykalne ruchy. Stwierdził, że pewne części struny drgają niezależnie od siebie, jak gdyby struna była podzielona na oddzielne odcinki. Ich częstotliwości są wielokrotnościami częstotliwości podstawowej i każda wydaje swój osobny dźwięk. Nazwano je później "alikwotami".

</doc>
<doc id="5118395" url="https://pl.wikipedia.org/wiki?curid=5118395" title="Sondre Brunstad Fet">
Sondre Brunstad Fet

Sondre Brunstad Fet (ur. 17 stycznia 1997 w Ålesund) – norweski piłkarz występujący na pozycji środkowego pomocnika w norweskim klubie FK Bodø/Glimt.
Kariera klubowa.
Aalesunds FK.
W 2013 roku dołączył do akademii Aalesunds FK. W 2014 roku został przesunięty do pierwszego zespołu. Zadebiutował 16 sierpnia 2014 w meczu Eliteserien przeciwko FK Haugesund (3:0). Pierwszą bramkę zdobył 27 kwietnia 2016 w meczu Pucharu Norwegii przeciwko SK Herd (3:4). Pierwszą bramkę w lidze zdobył 26 sierpnia 2016 w meczu przeciwko Sarpsborg 08 FF (2:2). W sezonie 2017 jego zespół zajął przedostatnie miejsce w tabeli i spadł do OBOS-ligaen. Po dwóch sezonach spędzonych na drugim poziomie rozgrywkowym, jego drużyna zdobyła mistrzostwo ligi i awansowała do Eliteserien.
FK Bodø/Glimt.
29 maja 2020 został wysłany na wypożyczenie do klubu FK Bodø/Glimt. Zadebiutował 16 czerwca 2020 w meczu Eliteserien przeciwko Viking FK (2:4), w którym zdobył swoją pierwszą bramkę. 27 sierpnia 2020 zadebiutował w kwalifikacjach do Ligi Europy UEFA w meczu przeciwko FK Kauno Žalgiris (6:1). 27 października 2020 podpisał z klubem trzyletni kontrakt. W sezonie 2020 jego drużyna zajęła pierwsze miejsce w tabeli i zdobyła mistrzostwo Norwegii. 7 lipca 2021 zadebiutował w kwalifikacjach do Ligi Mistrzów UEFA w meczu przeciwko Legii Warszawa (2:3). 16 września 2021 zadebiutował w fazie grupowej Ligi Konferencji Europy UEFA w meczu przeciwko Zorii Ługańsk (3:1).
Kariera reprezentacyjna.
Norwegia U-18.
W 2015 roku otrzymał powołanie do reprezentacji Norwegii U-18. Zadebiutował 24 marca 2015 w meczu towarzyskim przeciwko reprezentacji Węgier U-18 (2:2).

</doc>
<doc id="5118396" url="https://pl.wikipedia.org/wiki?curid=5118396" title="Osiedle Wschód (Żyrardów)">
Osiedle Wschód (Żyrardów)

Osiedle Wschód – osiedle mieszkaniowe w północno-wschodniej części Żyrardowa.
Historia.
Osiedle Wschód położone jest na obszarze pól uprawnych dawnej wsi Teklinów, które w 1959 włączono w granice Żyrardowa. Decyzja o powstaniu Północnej Dzielnicy Mieszkaniowej zapadła w styczniu 1974, wybrano wówczas projekt inż. Danieli Biernat reprezentującej Miastoprojekt-Mazowsze. Daniela Biernat przez wiele lat pełniła funkcję kierownika Pracowni Urbanistycznej w Żyrardowie i znała specyfikę miasta. Projekt przewidywał powstanie dzielnicy dla 20 tysięcy mieszkańców wzorowanej na warszawskim osiedlu Stegny, której główną osią miała być ulica Izy Zielińskiej. Na potrzeby realizacji inwestycji w 1974 powstała Żyrardowska Fabryka Domów. Pierwsze bloki oddano do użytku pod koniec 1976, ostatnie w drugiej połowie 1981. Osiedle składało się z 24 budynków z 1158 lokalami mieszkalnymi dla 4500 osób.

</doc>
<doc id="5118397" url="https://pl.wikipedia.org/wiki?curid=5118397" title="Aşk Mantık İntikam">
Aşk Mantık İntikam

Aşk Mantık İntikam – turecki serial z gatunku komedii romantycznej. W głównych rolach występują Burcu Özberk oraz İlhan Şen. Serial miał swoją premierę w Turcji 18 czerwca 2021.
Opis fabuły.
Esra (Burcu Özberk), która pracowała jako kelnerka, wzięła ślub z inżynierem Ozanem (İlhan Şen), żeby podwyższyć swój standard życia, ale musiała zakończyć to małżeństwo ze względu na trudności jakie w nim przeżywała. Po rozwodzie Ozan otworzył firmę programistyczną i stał się bardzo bogaty. Pewnego dnia Esra zaczyna pracować w firmie swojego byłego męża, żeby na nowo zdobyć jego serce.

</doc>
<doc id="5118398" url="https://pl.wikipedia.org/wiki?curid=5118398" title="Kościół Wniebowzięcia Najświętszej Maryi Panny w Łowyniu">
Kościół Wniebowzięcia Najświętszej Maryi Panny w Łowyniu

Kościół Wniebowzięcia Najświętszej Maryi Panny w Łowyniu – rzymskokatolicki kościół parafialny należący do parafii pod tym samym wezwaniem (dekanat międzychodzki archidiecezji poznańskiej).
Świątynia została wzniesiona w 1927 roku dla parafii erygowanej w 1924 roku. W 2017 roku zakończył się etap prac remontowych, wykonanych we wnętrzu. Wnętrze oryginalnie zostało urządzone w stylu modernistycznym. W kruchcie, w dniu 15 sierpnia 2002 roku, w 75-lecie wybudowania świątyni, została odsłonięta czarna tablica kamienna poświęcona powstańcom wielkopolskim, żołnierzom walczącym o wolność i niepodległość, oraz trzem miejscowym proboszczom zamęczonym w obozie hitlerowskim w Dachau. Jest ozdobiona orłem w koronie, krzyżem i herbem Łowynia oraz napisem Bóg – Honor – Ojczyzna. W 2004 roku, w 85. rocznicę powstania wielkopolskiego, w kruchcie została odsłonięta druga tablica, ozdobiona wizerunkami polskiego orła oraz krzyżami powstańczym i Virtuti Militari. Zostały na niej wypisane nazwiska 13 uczestników powstania z Łowynia.

</doc>
<doc id="5118399" url="https://pl.wikipedia.org/wiki?curid=5118399" title="Bielnik biały">
Bielnik biały



</doc>
<doc id="5118401" url="https://pl.wikipedia.org/wiki?curid=5118401" title="Georges Casanova">
Georges Casanova

Georges Casanova (ur. 26 lipca 1890 w Algier, zm. 20 lutego 1932 tamże) – francuski szermierz, medalista igrzysk olimpijskich.
Życiorys.
Uczestnik letnich igrzysk olimpijskich w 1920.

</doc>
<doc id="5118403" url="https://pl.wikipedia.org/wiki?curid=5118403" title="John Wick 4">
John Wick 4

John Wick 4 (ang. "John Wick: Chapter 4", "JW4") – amerykański thriller neo-noir z 2023 roku, wyreżyserowany przez Chada Stahelskiego i napisany przez Shay'a Hattena i Michaela Fincha. Kontynuacja "Johna Wicka 3" z 2019 roku, a także czwarta część serii filmów "John Wick". W roli tytułowej wystąpił Keanu Reeves, obok niego wystąpili m.in. Donnie Yen, Bill Skarsgård, Laurence Fishburne, Hiroyuki Sanada, Lance Reddick (który zmarł przed premierą filmu), Rina Sawayama, Scott Adkins, Natalia Tena i Ian McShane. W filmie John Wick postanawia zemścić się na Wysokim Stole i na tych, którzy zostawili go na pewną śmierć.
Prace nad czwartym filmem "Johna Wicka" zostały potwierdzone 20 maja 2019 roku, przed premierą poprzednika; zostało to oficjalnie ogłoszone przez Lionsgate w maju 2019 roku, które również potwierdziło powrót Reevesa. Jest to pierwszy film z serii, który nie został napisany przez twórcę serii, Dereka Kolstada, lecz przez Hattena zatrudnionego w maju 2020 roku, a następnie Fincha w marcu 2021 roku, aby dokończył scenariusz. Większość nowej i powracającej obsady została potwierdzona od czerwcu do sierpnia 2021 roku. Główne zdjęcia kręcono od czerwca do października tego samego roku, w Berlinie, Paryżu, Osace i Nowym Jorku.
Dystrybuowany przez Lionsgate i Summit Entertainment. Pierwotnie miał pojawić się w kinach 21 maja 2021 roku, lecz został opóźniony z powodu pandemii COVID-19 i zobowiązań Reevesa w "The Matrix Resurrections (2021)"; następnie miał pojawić się 27 maja 2022 roku, ale znów został przesunięty. Film zadebiutował na Leicester Square w Londynie 6 marca 2023 roku. Światowa premiera miała miejsce 24 marca 2023 roku, m.in. w Stanach Zjednoczonych i Polsce. Film otrzymał pozytywne recenzje od krytyków, którzy chwalili walory produkcyjne, zdjęcia, styl wizualny, ścieżkę dźwiękową, sekwencje akcji i występy obsady, choć niektórzy ubolewali nad jego długością. Zarobił 157 milionów dolarów na całym świecie.
Fabuła.
John Wick odkrywa drogę do pokonania Wysokiego Stołu i podróżuje między Nowym Jorkiem, Paryżem, Osaką i Berlinem. Zanim jednak zdobędzie wolność, Wick musi zmierzyć się z nowym wrogiem, korzystając z potężnych sojuszy na całym świecie oraz sił, które zmieniają starych przyjaciół we wrogów.
Produkcja.
Rozwój projektu.
W grudniu 2018 roku reżyser Chad Stahelski był otwarty na nakręcenie kolejnego filmu, pod warunkiem, że widzom spodoba się część trzecia. 14 maja 2019 roku, przed wydaniem "John Wick: Chapter 3 – Parabellum", Stahelski potwierdził w wątku „Ask Me Anything” w serwisie Reddit, że odbyła się dyskusja na temat kolejnego filmu i że będzie zaangażowany w projekt, jeśli trzecia część odniesie sukces. Pomimo tego ogłoszenia nie potwierdzono, czy Keanu Reeves powróci do swojej roli. Jednak jak potem stwierdził w wywiadzie dla "GQ", że będzie odgrywał swoją rolę tak długo, jak publiczność będzie tego chciała, mówiąc: „O ile moje nogi mnie poniosą tak daleko, jak chce tego publiczność”.
20 maja 2019 roku, podczas tygodnia otwarcia trzeciej części "Wicka" wytwórnia Lionsgate ogłosiła, że trwają już prace nad czwartym filmem. Osoby, które otrzymywały wiadomości tekstowe „Johna Wicka” z Lionsgate, otrzymały wiadomości o sequelu w mowie zabójców: „Służyłeś. Będziesz służył. "John Wick: Chapter 4" nadchodzi – 21 maja 2021”; jego premiera początkowo miała mieć miejsce tego samego dnia, co premiera czwartej części "Matrixa", w której również wystąpił Keanu Reeves. 
21 maja 2019 Stahelski w wywiadzie dla "IndieWire", drocząc się stwierdził, że Wick nie zakończy czwartego filmu „szczęśliwym zakończeniem”, mówiąc: „John może przeżyć całe to (przekleństwo), ale na końcu nie ma szczęśliwego zakończenia. Nie ma dokąd pójść. Szczerze, rzucam ci wyzwanie właśnie teraz, oto pytanie do ciebie: Jak chcesz, żebym to zakończył? Myślisz, że odjedzie w (przekleństwo) zachód słońca? Zabił 300 (przekleństwo) ludzi, po prostu [odejdzie] i wszystko w porządku? Po prostu zakocha się? Jeśli jesteś tym (przekleństwo) facetem (...) to jak skończy się jego dzień? Ma przerąbane do końca życia. To tylko kwestia czasu”. Dodatkowo Stahelski opowiedział o losie Winstona w czwartym filmie, mówiąc: „Chciał go zastrzelić. Czy chciał go zabić? To jest otwarte na interpretację. Możesz wziąć to na jeden z dwóch sposobów i właśnie w "John Wick 4" odpowiemy na niektóre z pytań bez odpowiedzi". W czerwcu 2019 roku Stahelski ujawnił, że między trzecią a czwartą częścią nastąpi skok w czasie, ponieważ pierwsze trzy filmy rozgrywają się w ciągu miesiąca i w tym czasie John Wick „został doprowadzony do granic możliwości, jak to tylko możliwe”. 
Pod koniec kwietnia 2020 roku podczas wywiadu z "Colliderem" Chad Stahelski powiedział, że film najprawdopodobniej nie doczeka się wydania w 2021 roku, ze względu na jego zaangażowanie w "Matrix 4". 1 maja 2020 "IndieWire" ujawniło, że wyniku pandemii COVID-19 oraz zobowiązań Reevesa w "Matrix 4" premiera filmu została przesunięta na 27 maja 2022 roku. Stachelski powiedział, że Matrix miał zaledwie cztery tygodnie, kiedy to wszystko się wydarzyło. Tak więc Keanu musi dokończyć swoje zobowiązanie do „Matrixa”, co jest wielką sprawą i myślę, że prawdopodobnie zajmie mu to do końca roku. Następnie musimy przejść do trybu przygotowań i wtedy zaczynamy. A więc data wydania... kto wie w tej chwili”. Miejsce "Johna Wicka 4" zajął film "Spirala: Nowy rozdział serii Piła". Następnie w sierpniu tego samego roku dyrektor generalny Lionsgate Jon Feltheimer, że w produkcji znajdował się również piąty film, który miał być kręcony równocześnie z czwartą częścią, jednak w marcu 2021 roku wytwórnia zdecydowała się opóźnić produkcję piątego filmu.
W marcu 2021 roku serwis "Collider" podał, że w Berlinie rozpoczęła się preprodukcja filmu. Z kolei 28 czerwca 2021 w Paryżu i Berlinie oficjalnie rozpoczęła się produkcja filmu.
29 września 2021 roku Keanu Reeves w wywiadzie dla "CinemaBlend" opowiedział trochę o scenach z filmu, a jedną z nich ma być walka podczas ruchu ulicznego, podczas której dojdzie do wypadków i strzelanin; jak sam stwierdził: „Są [sceny] zabawne. Są intensywne. Idziemy na to. Jest naprawdę niesamowita akcja Johna Wicka i nowe postacie. Naprawdę fajnie było ponownie grać tę rolę i opowiadać tę historię. Wiesz, pojawiają się nowe postacie i otwieramy świat. W tej chwili kręcimy szaloną scenę walki w środku ruchu ulicznego. Więc są wypadki samochodowe, strzelaniny”.
9 listopada 2021 roku podano, że zakończono zdjęcia do filmu, w wyniku czego przeszedł do fazy postprodukcji. Ponadto z okazji zakończenia zdjęć osoby z ekipy produkcyjnej otrzymały prezenty, na których widnieje nowe logo filmu wraz z podtytułem: "John Wick 4: Hagakure"; "Hagakure" znane również jako "The Book of the Samurai" odnosi się do tekstów Yamamoto Tsunetomo, które służą jako duchowy i praktyczny przewodnik dla japońskich wojowników. 22 grudnia 2021 roku "Deadline" podał, że data premiery filmu została przesunięta z 27 maja 2022 na końcówkę maja 2023 roku. Powodem kolejnego przesunięcia czwartej części była pandemia COVID-19, konieczność dalszych zdjęć, które będą realizowane w Japonii oraz uniknięcie konkurencji ze strony filmu "", który również miał mieć premierę 27 maja 2022 roku (po wielokrotnych przesunięciach).
2 maja 2022 roku Stahelski w wywiadzie dla "Collidera" stwierdził, że „rozdział 4 jest dobrą kontynuacją wszystkich poprzednich filmów i ma do niego pewne zakończenie, co jest świetne. Przedstawiamy wiele nowych postaci, które mają dużo do powiedzenia o Johnie Wicku z perspektywy jego przeszłości i teraźniejszych wydarzeń. Myślę, że opiera się na braterstwie, nadziei. Na tym polegałoby życie kogoś takiego jak John, który jest w kryzysie egzystencjalnym i myślę, że jest to fajna część filmu. Tak to się kończy, jest to dobre zakończenie emocjonalnego wątku, który mieliśmy”. Reżyser wypowiedział się także na temat scen akcji w filmie, mówiąc: „Keanu ma kilka nowych zestawów umiejętności, co jest dobre. Ma kilka nowych rekwizytów, które są świetne. Mieliśmy szczęście, że wylądowaliśmy w kilku bardzo interesujących zespołach kaskaderskich z całego świata. Każda ekipa kaskaderów – japońska, francuska, bułgarska – dodaje do scen akcji swój unikalny styl. To pomaga nam zmienić trochę sceny akcji. Kiedy zbierasz różnych ekspertów z różnymi sztukami walki, to zmusza nas do zaadaptowania tego do choreografii, aby pokazać inne rzeczy. To zabawne”.
10 sierpnia 2022 roku w wywiadzie dla "Collidera" Stahelski powiedział, że "John Wick 4" będzie najdłuższym filmem z serii oraz opowiedział na jakim etapie jest praca nad filme: „Jesteśmy w końcowym etapie montowania finalnej wersji filmu, potem dojdą jeszcze efekty wizualne i muzyka. Już teraz jest to najdłuższy okres postprodukcji, w jakim uczestniczyłem. Bardzo podoba nam się muzyka, jaką mamy do tej pory, lecz Tyler Bates jeszcze komponuje muzykę do większych sekwencji. Efekty wizualne będą tworzone przez resztę roku, jednak jesteśmy już blisko ukończenia filmu. Do zmontowania zostało jeszcze kilka minut. Większość sekwencji została ukończona, a film w zasadzie jest gotowy. Prawdopodobnie poprawki zajmą nam jeszcze z kilka tygodni, a potem zamykamy montaż i zajmujemy się muzyką, dźwiękiem i efektami”.
Na początku grudnia 2022 roku podczas Comic Con Experience w Brazylii Keanu Reeves stwierdził, że „jeśli chodzi o akcję, to "John Wick 4" jest najtrudniejszym filmem, jaki w życiu zrobiłem. (...) Wiele osób idzie do kina na tego typu produkcje, aby czerpać rozrywkę ze spektakularnych sekwencji. Tym razem jest naprawdę wiele osób, które będą chciały dorwać Wicka”. Z kolei Chad Stahelski powiedział, czym inspirował się przy tworzeniu filmu: „Jestem wielkim fanem filmów chanbara – filmów o walce na miecze, filmów o samurajach – od "Harakiri" do "Siedmiu samurajów". Mogę dosłownie wymienić wszystkie 26 części "Zatōichiego", a także seriale telewizyjne! Więc oczywiście to ogromny wpływ. Ten [film] ma w sobie bardzo japoński motyw. Chodzi o pewien kodeks, czy to przyjaźni, czy sztuki życia. Nawet jeśli w każdym z filmów są źli ludzie, istnieje kodeks”.
Na początku lutego 2023 roku podano, że Donnie Yen miał wpływ na choreografię walk w filmie, co było chwalone przez reżysera Chada Stahelskiego i reżysera drugiego planu Scotta Rogersa, według których wkład Yena w tworzenie scen akcji był duży i bezcenny. Rogers stwierdził, że: „On nie jest aktorem, którego trzeba trenować do każdej konkretnej walki. Jest świetnym aktorem, który jest również wyszkolonym wojownikiem. Jego umiejętność ulepszania choreografii dzięki własnej kreatywności jest na światowym poziomie. Kiedy dodasz do tego wiele lat treningu Keanu Reevesa do "Johna Wicka", wychodzi coś wyjątkowego”. Ponadto Stahelski wyjawił, że postać Yena początkowo miała być zupełnie inna. Miał być niewidomym szermierzem inspirowanym Zatōichim. To Yen przekonał go, że nie chce być starym facetem z laską, ale fajnym gościem w garniturze, bo to świat "Johna Wicka" i musi być garnitur. Sam aktor inspirował się Brucem Lee w garniturze i Ah Jongiem z filmu "Płatny morderca" z 1989 roku. Z kolei postać grana przez Adkinsa wymagała noszenia grubego garnituru, więc swój styl walki zapożyczył od Mike'a Tysona.
Scenariusz.
W kwietniu 2020 roku podczas wywiadu z "Colliderem" Stahelski ujawnił, że do filmu napisano 100–stronicowy „skrypt” (częściowy scenariusz/zarys części). W maju 2020 roku do napisania scenariusza zatrudniono Shay'a Hattena. W lutym 2021 roku Stahelski zaprosił Ricky'ego Stauba i Dana Walsera do napisania scenariusza po tym, jak był pod wrażeniem ich filmu pt. "Kowboj na betonowej prerii" (2020). Z kolei w marcu tego samego roku obowiązki scenarzysty zostały przekazane Michaelowi Finchowi, będącemu m.in. scenarzystą filmu "Predators". Ponadto w marcu tegoż roku "Collider" poinformował, że nad scenariuszem pracowało wiele osób, w tym twórca serii Derek Kolstad, jednak wytwórnia Lionsgate zdecydowała się odsunąć go od projektu.
Casting.
W kwietniu 2019 roku Keanu Reeves stwierdził, że będzie zaangażowany w "Johna Wicka" tak długo, jak filmy będą odnosić sukces, w wyniku czego powróci do swojej roli w czwartej i piątej części. 27 maja 2021 podano, że do ekipy dołączyła japońsko–brytyjska piosenkarka Rina Sawayama, która zagra postać o imieniu Akira; została wybrana ze względu na rolę wymagającą znajomości choreografii, a ponadto Stahelski widział jej teledyski do utworów „XS” i „Bad Friend”, które przedstawiały odpowiednio taniec i walkę.
W czerwcu 2021 do obsady dołączyli Shamier Anderson i Bill Skarsgård oraz chiński aktor Donnie Yen ("Ip Man"), który zagra „starego przyjaciela Johna Wicka, z którym łączy go wspólna historia i wspólni wrogowie”. 10 czerwca 2021 roku potwierdzono, że Laurence Fishburne ponownie wcieli się w Króla Bowery. Następnie 17 czerwca podano, że do obsady dołączył japoński aktor Hiroyuki Sanada ("Westworld", "47 roninów"), który wcieli w postać o imieniu Shimazu i ma być jednym z kluczowych bohaterów filmu; Sanada początkowo miał odegrać rolę Zero w "John Wick 3", ale zrezygnował na rzecz pojawienia się w "". 29 czerwca 2021 poinformowano, że do obsady dołączył Scott Adkins (seria "Champion"). 
Na początku lipca 2021 roku Lance Reddick potwierdził, że ponownie wcieli się w rolę Charona. 13 lipca 2021 podano, że do filmu zaangażowano chilijskiego aktora Marko Zarora ("Battle Angel Alita"), który zagra „jednego z głównych prześladowców Wicka”. Dwa dni później potwierdzono, że Ian McShane powróci w czwartej części jako Winston. 9 sierpnia 2021 roku podano, że do obsady dołączył aktor Clancy Brown ("Nieśmiertelny"). 11 listopada 2022 roku podano, że udział w filmie weźmie także Natalia Tena, z kolei George Georgiou zastąpił Saïda Taghmaoui w roli Starszego (ang. "The Elder").
Ponadto w połowie czerwca 2021 roku serwis "The Illumenerdi" podał, że do obsady miał dołączyć również Wesley Snipes, który negocjował z wytwórnią Lionsgate drugoplanową rolę „znawcy walki mieczem”. Dzień później Borys Kit z "The Hollywood Reporter" stwierdził, że aktor jednak nie wystąpi w filmie, ponieważ nie udało się dojść stronom do porozumienia. 2 lutego 2022 roku Halle Berry w wywiadzie dla IGN potwierdziła, że „Sofia nie pojawi się w najnowszym filmie z serii "John Wick". Jednak jest szansa na jej własny film. Tak więc Sofia może nie wrócić w "Johnie Wicku 4", ale zajmie się własnymi sprawami”.
Projekt scenografii i dobór broni.
Większość broni użytej w filmie została wybrana z zapasów firm zajmujących się projektowaniem broni na zamówienie oraz tych, które istniały jeszcze przed rozpoczęciem zdjęć. De Gramont nominuje niechętnego Caine'a do walki w jego miejsce w pojedynku przy użyciu ulepszonych XX-wiecznych Thompson/Center Contenders w scenie wschodu słońca w Sacré-Cœur. Król Bowery, kiedy przybywa do Paryża, wręcza Johnowi niestandardowy 21-nabojowy pistolet Pit Viper wyprodukowany przez TTL.
Zdjęcia.
Kiedy ogłoszono czwarty film w grudniu 2019 roku, Keanu Reeves rozpoczął szkolenie z bronią palną (tzw. gun fu) w pobliżu Los Angeles, przygotowując się do kręcenia "Johna Wicka 4" i "Matrix Zmartwychwstania". W ciągu dwunastotygodniowego okresu przygotowawczego nauczył się również używania nunczako, driftu muskularnymi samochodami oraz innych umiejętności w judo i ju-jitsu. 
Zdjęcia do filmu miały rozpocząć się w czerwcu 2021 roku w Berlinie i Paryżu, gdzie miało powstać większość zdjęć; dodatkowe lokalizacje filmowania obejmowały również Japonię i Nowy Jork. 28 czerwca tegoż roku oficjalnie rozpoczęto zdjęcia z operatorem Danem Laustsenem, które odbywały się głównie w Studiu Babelsberg w Poczdamie i Paryżu; budżet filmu wyniósł 100 milionów dolarów. Lokalizacje filmowe w stolicy Francji obejmowały atrakcje turystyczne, takie jak Bazylikę Sacré-Cœur, Łuk Triumfalny, Luwr, Wieżę Eiffla i Opérę Garnier, Ogród Luksemburski i Kościół Saint Eustache. W Berlinie sfilmowano m.in.Gendarmenmarkt, Kościół Najświętszego Serca Jezusowego, Bramę Brandenburską i elektrownię. Kolejne nagrania wykonano również w Wadi Rum, Tokio, Osace i Utah. Pod koniec sierpnia 2021 roku Lionsgate podczas panelu na CinemaCon podało, że "John Wick 4" był wówczas kręcony w trzech krajach: Japonii, Niemczech i Francji. Zdjęcia do filmu trwały ok. pięć miesięcy, a 9 listopada 2021 roku zostały oficjalnie zakończone. Dodatkowe zdjęcia odbyły się w lutym 2022 roku w Nowym Jorku, w tym w Four Freedoms Park na Roosevelt Island. Operator Laustsen stwierdził, że kręcił w nocy łącznie przez 18 tygodni. Z kolei kilka francuskich ekip, w tym kierownik lokalizacji, określiło kręcenie w Paryżu jako „piekło”; z powodu dwutygodniowego opóźnienia w kręceniu zdjęć w Niemczech Stahelski miał mniej czasu na rozpoznanie miasta, w wyniku czego improwizował i zmieniał lokalizacje w ostatniej chwili. 
Na początku 2021 roku Chad Stahelski w wywiadzie dla "The Hollywood Reporter" powiedział, że przy tworzeniu "Johna Wicka 4" wykorzystał niewykorzystane elementy i sekwencje akcji, które nie znalazły się w trzecim filmie. Stwierdził również, że czerpał inspirację m.in. z filmów samurajskich Sergio Leone i thrillera akcji "Wojownicy". Ponadprzeciętną część budżetu, szacowaną na 90 milionów dolarów, przeznaczono na próby scen akcji z ekipami kaskaderskimi i kamerzystami w fazie przedprodukcyjnej, co oznaczało, że późniejsze zdjęcia można było ukończyć znacznie szybciej. Zdjęcia pod Łukiem Triumfalnym odbyły się w ciągu dwóch tygodni, ale wymagały czterech miesięcy przygotowań. Filmowanie na schodkowej ulicy Rue Chappe w pobliżu Sacré-Cœur odbyło się w ciągu pięciu dni, podczas gdy pojedyncze sceny ze strzelbą Dragons Breath zostały nakręcone tylko jednym ujęciem, a efekty wizualne zostały dodane w postprodukcji. Podczas kręcenia filmu wykorzystano łącznie pięć wyszkolonych psów, które ściśle współpracowały z zespołami kaskaderskimi, które zmieniały się w zależności od lokalizacji, oraz konie policyjne w Jordanii. W trakcie produkcji zniszczono ok. 45 samochodów. Jedna ze scen w filmie, w formie jednego długiego ujęcia z lotu ptaka, została zainspirowana niezależną grą z 2019 roku pt. "The Hong Kong Massacre".
Stahelski opisał dłuższą wersję "Johna Wicka 4", która trwała 225 minut, jako „przesadzoną”, ponieważ rozbudowane budowanie świata tytułowego bohatera i wprowadzenie nowych postaci wydłużyło ich czas na ekranie. Montażysta Nathan Orloff wykonał znaczące cięcia, skracając film do 169 minut.
Marketing.
22 grudnia 2021 roku Lionsgate opublikowało krótki teaser, będący zapowiedzią czwartej części "Johna Wicka" z nową datą premiery. 25 kwietnia 2022 roku podczas wydarzenia CinemaCon w Las Vegas zaprezentowano pierwszy banner filmu. 21 czerwca 2022 roku Lionsgate opoblikował pierwsze zdjęcie z "JW4", z kolei dzień później podczas San Diego Comic-Con 2022 zaprezentowano pierwszy plakat oraz zwiastun filmu. W połowie listopada 2022 roku opublikowano pierwszy 2,5-minutowy zwiastun filmu, z kolei 16 lutego 2023 roku pojawił się 1,5-minutowy „finalny” zwiastun filmu.
Muzyka.
Kompozytorzy Tyler Bates i Joel J. Richard ponownie stworzyli muzykę do filmu, podobnie jak przy trzech poprzednich częściach. Album ze ścieżką dźwiękową został wydany 24 marca 2023 roku przez Lakeshore Records. Promował go singiel „Eye for an Eye”, motyw przewodni filmu w wykonaniu piosenkarki Riny Sawayamy, wydany dwa dni wcześniej.
Film zawiera utwory EDM znanych artystów tego gatunku, takich jak Gesaffelstein i Justice. Większość wykonawców biorących udział w ścieżce dźwiękowej to Francuzi, a zatem pasowali do większości trzeciego aktu filmu rozgrywającego się w Paryżu we Francji.
Premiera.
Początkowo wytwórnia Lionsgate oficjalnie ogłosiła czwarty film podczas tygodnia otwarcia "Johna Wicka 3", z planowaną datą premiery na 21 maja 2021 roku, jednakże z powodu pandemii COVID-19 jego wydanie zostało przesunięte na 27 maja 2022 roku. Pod koniec grudnia 2021 data premiery filmu została przesunięta na 24 marca 2023 roku.
"John Wick 4" zadebiutował 6 marca 2023 roku w Odeon Luxe Leicester Square w Londynie. Film znalazł się również w harmonogramie Festiwalu Filmowego SXSW, gdzie został wyświetlony 17 marca 2023 roku. Premiera w Stanach Zjednoczonych i Polsce odbyła się 24 marca 2023 roku. W Korei Południowej zostanie wydany 12 kwietnia 2023 roku.
W Rosji "John Wick 4" doczekał się kinowej premiery pomimo inwazji na Ukrainę i związanego z tym wycofania się głównych hollywoodzkich wytwórni z rosyjskiego rynku filmowego. Prezes Lionsgate, Joe Drake, bronił tej decyzji, stwierdzając, że dystrybutor filmów, Unicorn Media Limited, nie był objęty międzynarodowymi sankcjami, w związku z czym chciano wypełnić istniejące kontrakty na emisję filmu w Rosji, które zostały zawarte przed rozpoczęciem wojny, jednakże na razie nie przewidywano zawierania nowych.
Media domowe.
"John Wick 4" ma pojawić się 23 maja 2023 roku na platformie VOD Amazon Prime Video.
Odbiór.
Box office.
Według stanu na dzień 26 marca 2023 roku "John Wick 4" zarobił 90,7 miliona dolarów w Stanach Zjednoczonych i Kanadzie oraz 66,6 miliona dolarów na innych terytoriach, co dało łącznie 157,4 miliona dolarów na całym świecie.
Przewidywano, że "John Wick 4" zarobi 65–70 milionów dolarów brutto w Stanach Zjednoczonych i Kanadzie podczas weekendu otwarcia w 3855 kinach. Film zarobił 29,4 miliona dolarów pierwszego dnia, tym 8,9 miliona dolarów podczas czwartkowych pokazów wieczornych, osiągając najlepszy wynik z serii. Następnie zarobił 73,5 miliona dolarów, zajmując pierwsze miejsce w box office i osiągając najlepszy weekend otwarcia z serii. Był to również najlepszy weekend otwarcia, odnotowany przez Lionsgate i każdy film z oceną R od początku pandemii COVID-19 w marcu 2020 roku. Według Monolith Films w weekend otwarcia film obejrzało niemal 158 tys. Polaków, było to najlepsze otwarcie w polskich kinach w marcu i jedno z najlepszych kinowych otwarć spośród filmów w 2023 roku.
Odbiór krytyków.
Według agregatora recenzji Rotten Tomatoes 94% z 297 recenzji było pozytywnych, ze średnią oceną 8,2/10. Konsensus krytyków brzmiał: „"John Wick 4" zawiera więcej wszystkiego - i sugeruje, że jeśli chodzi o dobrze ubranego Keanu Reevesa, który pokonuje swoich wrogów w zabójczo baletowym stylu, nigdy nie może być za dużo”. Z kolei Metacritic, który stosuje średnią ważoną, przyznał filmowi ocenę 78 na 100 na podstawie 58 krytyków, wskazując na „ogólnie pozytywne recenzje”. Ankietowani widzowie poprzez CinemaScore przyznali filmowi średnią ocenę „A” w skali od A+ do F, najlepszą z serii, podczas gdy ankietowani przez PostTrak przyznali mu 93% pozytywnych ocen, z czego 82% stwierdziło, że zdecydowanie poleciłoby film innym.
Według wczesnych reakcji po premierze w Londynie film spotkał się z uznaniem krytyków, którzy opisywali film jako epickie widowisko akcji, które usprawiedliwia czas trwania prawie trzech godzin. Większość recenzentów chwaliła stylizowane sekwencje akcji, występy obsady, fabułę i tempo widowiska, jednak niektórzy uważali, że film jest za długi; mimo to wielu krytyków uznało tę część za najlepszą z serii. Ponadto oprócz pracy kamery Dana Laustsena i wspaniałych scenografii, szczególnie chwalono obsadę, m.in Donniego Yena, Hiroyukiego Sanadę, Rinę Sawayamę i Marko Zarora, nawet jeśli historię czasami opisywano jako całkowicie nielogiczną.
Frank Scheck z "The Hollywood Reporter" pozytywnie ocenił film, nazywając go „większym, gorszym, odważniejszym, dłuższym i zawierającym prawie bardziej spektakularne scenografie, niż jeden film może wygodnie obsłużyć. Ten epicki film akcji praktycznie na nowo definiuje stawkę”. Tom Jorgensen z "IGN" przyznał filmowi ocenę 10/10, opisując go jako „nowoczesną epopeję” i „pękającą w szwach kreatywną, ekscytująco zainscenizowaną choreografią akcji i zdjęciami”, jednocześnie chwaląc występy Reevesa, Yena i Skarsgårda. 
Richard Roeper z "Chicago Sun-Times" przyznał filmowi trzy z czterech gwiazdek, pisząc: „Gdzieś w całkowicie niepotrzebnym, rozdętym czasie trwania "Johna Wicka IV" znajduje się genialny, okrojony, 100-minutowy klasyk samochodowego filmu akcji, gdzie zapierające dech w piersiach sekwencje akcji nie ciągną się tak długo, że stają się wręcz nudne”. Z kolei Richard Brody z "The New Yorker" był ambiwalentny co do większości filmu, ale stwierdził, że „przyprawiające o zawrót głowy, omdlałe, zawadiackie i sensacyjne” zakończenie sprawia, że reszta filmu „warta jest przeczekania”.
Charles Bramesco z "The Guardian" przyznał filmowi dwie z pięciu gwiazdek, pisząc: „Ci, którzy docenili oryginał za jego brutalną, muskularną zwinność, mają kolejną rzecz: ociężały, ogłupiający gargantuiczny film gotowy zabić wszystko oprócz swoich ulubieńców”. Recenzując film dla "Consequence", Gregory Lawrence przyznał mu ocenę C+ i powiedziała: „Oglądanie "Johna Wicka 4" czasami przypominało oglądanie ponadprzeciętnego montażu. Po ociężałych dwóch godzinach i 49 minutach wzrok natychmiast przyciągnie co przebija się przez hałas – a takich momentów jest mnóstwo. Ale „chwile” nie tworzą dobrze opowiedzianego „filmu”.
Przyszłość.
Potencjalna kontynuacja.
Keanu Reeves stwierdził, że będzie kontynuował tworzenie sequeli "Johna Wicka", dopóki filmy będą odnosić sukces. Na początku sierpnia 2020 roku Lionsgate ogłosiło, że prace nad piątym filmem są w toku, a zdjęcia okresu zdjęciowego czwartego i piątego filmu będą połączone. Później jednak zrezygnowano z tego pomysłu i opóźniono zdjęcia do "Johna Wicka 5". Na początku lutego 2023 roku Keanu Reeves stwierdził, że nie było gwarancji, że "John Wick 5" powstanie, ponieważ wszystko zależało od odbioru publiczności. 
W marcu 2023 roku Stachelski w wywiadzie dla "Slashfilm" powiedział, że czwarta część może być jego ostatnim filmem z serii, ale dodał również, że jest otwarty na stworzenie "Johna Wicka 5", ale być może będzie trzeba na niego trochę poczekać. Później w rozmowie z "The Hollywood Reporter" Stachelski stwierdził, że czwarta część jest jak na razie ostatnią: „Naszym zdaniem Keanu i ja na razie skończyliśmy. Damy Johnowi Wickowi odpocząć. Jestem pewien, że studio ma plan. Jeśli wszystkim się spodoba i zarobi obłędną kasę, to zastanowimy się. (...) Jeśli tym razem też tak będzie, to będziemy promować film w Japonii we wrześniu. Keanu i ja wybierzemy się w długą podróż do Tokio (...) i powiemy "Co myślisz?". Zamówimy dwie 20-letnie whisky i zapiszemy pomysły na serwetkach. Jeśli uznamy, że te pomysły mają ręce i nogi, to zrobimy film”.
Potencjalny piąty film nie był w planach jeszcze przed premierą czwartej części, częściowo z powodu śmierci Wicka. Stahelski powiedział, że powodem, dla którego on i Reeves porzucili plany kontynuacji, był ich sceptycyzm dotyczący zdolności „dostarczenia dwóch wyjątkowych doświadczeń”. Lionsgate początkowo sprzeciwiał się, aby postać Reevesa przeszła na emeryturę, ale ostatecznie zgodził się. Pomimo nalegań Stahelskiego i Reevesa, że Wick nie żyje, 28 marca 2023 roku prezes Lionsgate, Joe Drake, oficjalnie zasugerował możliwość powstania piątego filmu ze względu na rekordowe zarobki "JW4". Stwierdził, że „piąta część serii "John Wick" wróciła na deskę kreślarską. Jest wola i otwartość. I z pewnością można zinterpretować to zakończenie na różne sposoby. Wszyscy zrobimy sobie tutaj mały odpoczynek, a potem zaczniemy zastanawiać się, czy istnieje wiarygodny sposób na dostanie się do piątki. Jednak nie ma gwarancji”.
Spin-offy.
W listopadzie 2022 roku podano, że Reeves i Ian McShane powtórzą swoje role Johna Wicka i Winstona Scotta w nadchodzącym spin-offie "Ballerina", w którym wystąpi Ana de Armas jako baletnica Rooney Brown, zastępując Unity Phelan z "Parabellum"; akcja filmu będzie miała miejsce między wydarzeniami z "Johna Wicka 3" i "4". Tworzony był również spin-offowy serial telewizyjny zatytułowany "The Continental", w którym pojawią się młodsze wersje kilku postaci z "Johna Wicka". Ponadto Donnie Yen wyraził zainteresowanie spin-offem skupiającym się na jego postaci Caine'a.

</doc>
<doc id="5118408" url="https://pl.wikipedia.org/wiki?curid=5118408" title="Mistrzostwa Europy w Piłce Nożnej 2000/Finał">
Mistrzostwa Europy w Piłce Nożnej 2000/Finał

Finał Mistrzostw Europy w Piłce Nożnej 2000 (31., ostatni mecz) odbył się w niedzielę 2 lipca 2000 roku o godzinie 20:00 na stadionie Feyenoordu w Rotterdamie w Holandii. Zagrały w nim reprezentacja Francji z reprezentacją Włoch. Spotkanie poprowadził szwedzki sędzia Anders Frisk. Mistrzem Europy, po raz drugi w historii, została reprezentacja Francji, która pokonała Włochów 2:1 po bramkach Sylvaina Wiltorda w 94., oraz Davida Trezegueta w 103. minucie meczu (złoty gol). Jedynego gola dla Włochów w tym spotkaniu zdobył Marco Delvecchio.
Uczestnicy.
 vs 
Mecz.
----MISTRZ EUROPY 2000
FRANCJA
DRUGI TYTUŁ

</doc>
<doc id="5118409" url="https://pl.wikipedia.org/wiki?curid=5118409" title="Tulita">
Tulita

 
Tulita – miejscowość w Kanadzie, w Terytoriach Północno-Zachodnich. Według danych na rok 2020 liczyła 524 mieszkańców.

</doc>
<doc id="5118410" url="https://pl.wikipedia.org/wiki?curid=5118410" title="Chmielowskie">
Chmielowskie

Chmielowskie – część miasta Siewierz, w Polsce, położona w województwie śląskim, w powiecie będzińskim.
Chmielowskie leżą na południowo-zachodnim skraju miasta, i są morfologicznym przedłużeniem Tuliszowa. Rozpościerają się wzdłuż ulicy Jeziornej. Około 1 km na wschód od historycznej wsi Chmielowskie powstało Miasteczko Siewierz Jeziorna, którego pierwszą ulicę nazwano "Chmielowskie".
Historia.
Chmielowskie to dawna wieś. Do połowy XIX wieku wchodziła w skład gminy Olkusko-Siewierskiej. W 1864 roku w wyniku podziału terytorialnego gminy Olkusko-Siewierskiej utworzono gminę Sulików, do której Chmielowskie należały do 1890 roku, kiedy to weszły w skład nowej gminy Siewierz. W latach 1867–1926 wchodziły w skład powiatu będzińskiego, a od 1927 zawierciańskiego. W II RP przynależały do woj. kieleckiego. 4 listopada 1933 gminę Siewierz podzielono na sześć gromad. Kolonia Chmielowskie utworzyła gromadę o nazwie "Chmielowskie" w gminie Siewierz.
Podczas II wojny światowej włączone do III Rzeszy. Po wojnie gmina Siewierz przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączone do woj. śląskiego.
W związku z reformą znoszącą gminy jesienią 1954 roku, Chmielowskie weszły w skład nowej gromadę Przeczyce. 29 lutego 1956 z gromady Przeczyce wyłączono Chmielowskie, włączając je do gromady Siewierz w tymże powiecie.
1 stycznia 1958 gromadę Siewierz zniesiono w związku z nadaniem jej statusu osiedla, przez co Chmielowskie utraciły swoją samodzielność, stając się obszarem osiedlowym. 18 lipca 1962 Siewierz otrzymał status miasta, przez co Chmielowskie stały się obszarem miejskim.

</doc>
<doc id="5118411" url="https://pl.wikipedia.org/wiki?curid=5118411" title="Délı̨nę">
Délı̨nę

 
Délı̨nę – miejscowość w Kanadzie, w Terytoriach Północno-Zachodnich, nad Wielkim Jeziorem Niedźwiedzim. Według danych na rok 2020 liczyła 558 mieszkańców.

</doc>
<doc id="5118412" url="https://pl.wikipedia.org/wiki?curid=5118412" title="Fort Resolution">
Fort Resolution

 
Fort Resolution – miejscowość w Kanadzie, w Terytoriach Północno-Zachodnich, nad Wielkim Jeziorem Niewolniczym. Według danych na rok 2020 liczyła 448 mieszkańców.

</doc>
<doc id="5118413" url="https://pl.wikipedia.org/wiki?curid=5118413" title="Candida boidinii">
Candida boidinii

Candida boidinii C. Ramírez – gatunek grzybów zaliczany do klasy drożdżaków ("Saccharomycetes").
Systematyka i nazewnictwo.
Pozycja w klasyfikacji według Index Fungorum:
"Candida, Incertae sedis, Saccharomycetales, Saccharomycetidae, Saccharomycetes, Ascomycota, Fungi".
Opisał go po raz pierwszy w 1953 r. Ramírez Gómez Carlos. Synonimy:
Charakterystyka.
W Polsce wyizolowany został w ściekach kanalizacji komunalnej. Gatunek ten występuje jednak pospolicie i został wyizolowany z różnych substratów związanych z działalnością człowieka (fermentacja wina, produkcja oliwek, tepache itp.). W naturalnym środowisku występuje w glebie, wodzie morskiej, sokach wielu gatunków drzew bogatych w cukier itp.
"C. boidini" ma duże zastosowanie w biotechnologii. Wykorzystuje w swoim metabolizmie ksylozę. Okazał się przydatny do badania genów związanych z degradacją metanolu. Ponadto gatunek ten bierze udział w przetwórstwie oliwek, gdzie wykazuje różne wielofunkcyjne cechy, takie jak aktywność lipazy, tworzenie biofilmu na naskórku owoców oraz koagregację z gatunkami takimi jak "Lactobacillus pentosus".

</doc>
<doc id="5118414" url="https://pl.wikipedia.org/wiki?curid=5118414" title="Taloyoak">
Taloyoak

 
Taloyoak – miejscowość w Kanadzie, w Nunavut. Według danych na rok 2020 liczyła 1146 mieszkańców.

</doc>
<doc id="5118417" url="https://pl.wikipedia.org/wiki?curid=5118417" title="Chrysler 300 letter series">
Chrysler 300 letter series



</doc>
<doc id="5118424" url="https://pl.wikipedia.org/wiki?curid=5118424" title="Antonín Vranický">
Antonín Vranický

Antonín Vranický (, także Wraniczky, Wranizky; ur. 13 czerwca 1761 w Neureisch, zm. 6 sierpnia 1820 w Wiedniu) – austriacki kompozytor i skrzypek czeskiego pochodzenia.
Życiorys.
Brat Pavla. Podobnie jak brat uczył się w szkole przy klasztorze norbertanów w Neureisch, później studiował filozofię w seminarium jezuickim w Brnie. Studiował także prawo. Gry na skrzypcach uczył się u brata. W połowie lat 80. XVIII wieku wyjechał do Wiednia, gdzie był uczniem Josepha Haydna, W.A. Mozarta i Johanna Georga Albrechtsbergera. W 1790 roku otrzymał posadę nadwornego kompozytora, nauczyciela muzyki i koncertmistrza księcia Josepha Franza von Lobkowitza, od 1797 roku był także kapelmistrzem orkiestry dworskiej. Po śmierci brata w 1808 roku przejął kierowanie wiedeńskimi Theater am Kärntnertor i Burgtheater. Od 1814 roku dyrygował też orkiestrą Theater an der Wien. Od 1812 do 1816 roku kierował wydawnictwem dworskich teatrów, Hofteater-Musik-Verlag. Do jego uczniów należeli Joseph Mayseder i Ignaz Schuppanzigh.
Jego dorobek kompozytorski obejmuje 15 symfonii, 15 koncertów skrzypcowych, koncert na 2 skrzypiec, 2 koncerty na skrzypce i wiolonczelę, koncert na 2 skrzypiec i wiolonczelę, koncert na 2 altówki, serenady, nokturny, liczne utwory kameralne i utwory na instrument klawiszowy oraz utwory wokalne, w tym msze. Był też autorem traktatu "Violin Fondament" (Wiedeń 1804).

</doc>
<doc id="5118425" url="https://pl.wikipedia.org/wiki?curid=5118425" title="Anton Wranitzky">
Anton Wranitzky



</doc>
<doc id="5118426" url="https://pl.wikipedia.org/wiki?curid=5118426" title="Gmach Sejmu Śląskiego">
Gmach Sejmu Śląskiego



</doc>
<doc id="5118428" url="https://pl.wikipedia.org/wiki?curid=5118428" title="Beniamin Bukowski">
Beniamin Bukowski



</doc>
<doc id="5118429" url="https://pl.wikipedia.org/wiki?curid=5118429" title="Adolf Diekmann">
Adolf Diekmann

Adolf Otto Diekmann (ur. 8 grudnia 1914 w Magdeburgu, zm. 29 czerwca 1944 w Caen) – SS-Sturmbannführer, dowódca 1 Batalionu 2 Dywizji Pancernej SS „Das Reich”. Zbrodniarz wojenny w dużej mierze odpowiedzialny za masakrę w Oradour-sur-Glane.
Diekmann usprawiedliwiał masakrę, w której zginęły 642 osoby, porwaniem SS-Sturmbannführera Helmuta Kämpfe przez francuski ruch oporu.
Zmarł 29 czerwca 1944 w Caen podczas bitwy o Normandię.
Adolf Diekmann został pochowany obok 17-letniego grenadiera Georga Bössla na niemieckim cmentarzu wojennym La Cambe niedaleko plaży Omaha.

</doc>
<doc id="5118430" url="https://pl.wikipedia.org/wiki?curid=5118430" title="Nicolò Rovella">
Nicolò Rovella

Nicolò Rovella (ur. 4 grudnia 2001 w Segrate) – włoski piłkarz występujący na pozycji pomocnika we włoskim klubie Genoa oraz w reprezentacji Włoch do lat 21. W trakcie swojej kariery grał także w Juventusie.

</doc>
<doc id="5118431" url="https://pl.wikipedia.org/wiki?curid=5118431" title="Joseph Mayseder">
Joseph Mayseder

Joseph Mayseder (ur. 26 października 1789 w Wiedniu, zm. 21 listopada 1863 tamże) – austriacki skrzypek i kompozytor.
Życiorys.
Uczył się gry na skrzypcach u Josepha Suchego, Antonína Vranickiego i Ignaza Schuppanzigha oraz gry na fortepianie i kompozycji u Emanuela Aloysa Förstera. Jako skrzypek debiutował w 1800 roku w Augarten. Grał w kwartecie Schuppanzigha. W 1810 roku został koncertmistrzem orkiestry wiedeńskiego Hoftheater. Od 1816 roku był skrzypkiem, następnie od 1836 roku dyrygentem kapeli dworskiej. W latach 1815–1837 organizował popularne Dukaten-Konzerte, w ramach których także występował. Jego grę cenił Niccolò Paganini.
Był autorem 3 koncertów skrzypcowych, 8 kwartetów smyczkowych, 5 kwintetów smyczkowych, ponadto napisał m.in. "Mszę Es-dur" i liczne utwory kameralne oraz solowe.

</doc>
<doc id="5118435" url="https://pl.wikipedia.org/wiki?curid=5118435" title="Roman Matykowski">
Roman Matykowski

Roman Matykowski (ur. 12 marca 1950 w Poznaniu) – polski naukowiec, geograf.
Stopień magistra otrzymał w 1974 na Wydziale Biologii i Nauk o Ziemi Uniwersytetu im. Adama Mickiewicza w Poznaniu pisząc pracę "Struktura regionalno-administracyjna powiatu Krotoszyn na podstawie powiązań usługowych" pod opieką prof. Zbyszko Chojnickiego. Ze względu na nieuregulowany stosunek do służby wojskowej nie udało mu się w tym samym roku rozpocząć studiów doktoranckich w Instytucie Geografii PAN. W 1975 roku rozpoczął służbę wojskową w Szkole Oficerów Rezerwy przy Wyższej Szkole Oficerskiej Wojsk Artylerii i Rakietowych w Toruniu oraz w jednostce Pomorskiego Okręgu Wojskowego. Od 1976 roku pracował jako meteorolog w IMGW w Poznaniu. W 1977 roku został zatrudniony w Instytucie Geografii UAM jako pracownik inżynieryjno-techniczny, a następnie starszy asystent. W 1987 roku obronił doktorat promowany przez Zbyszko Chojnickiego pod tytułem "Struktura przestrzenna Gniezna i przemieszczenia jego mieszkańców". W 2011 roku otrzymał stopień doktora habilitowanego na podstawie dorobku naukowego.

</doc>
<doc id="5118437" url="https://pl.wikipedia.org/wiki?curid=5118437" title="Herb gminy Główczyce">
Herb gminy Główczyce

Herb gminy Główczyce – symbol gminy Główczyce w postaci herbu.
Wygląd i symbolika.
Herb przedstawia na tarczy owalnej podzielonej w pas niebieską wstęgą w polu górnym na srebrnym tle fragment złotego wzniesienia z twarzą Słowianina i krzyżem na jej wierzchołku, natomiast w polu dolnym na złotym tle kłos zboża. Linia symbolizuje znaczenie wód w gminie, kłos zboża – rolniczy charakter gminy, wzniesienie nawiązuje do pagórka Głowna (od którego wzięły nazwę Główczyce), a krzyż do kościoła na jego szczycie. 

</doc>
<doc id="5118438" url="https://pl.wikipedia.org/wiki?curid=5118438" title="Letni Puchar Świata w narciarstwie alpejskim mężczyzn 2021">
Letni Puchar Świata w narciarstwie alpejskim mężczyzn 2021

Letni Puchar Świata w narciarstwie alpejskim mężczyzn to kolejna edycja tej imprezy. Cykl ten rozpoczął się 5 czerwca 2021 r. w słowackich Piešťanach. Początkowo ostatnie zawody z tego cyklu zaplanowane były w dniach 22–24 września tego samego roku w irańskim Dizin, jednak zostały odwołane i finałowe zmagania przeprowadziła włoska miejscowość Tambre.
Obrońcą Kryształowej Kuli był Czech Martin Barták. W tegorocznym sezonie najlepszy okazał się Austriak Hannes Angerer.

</doc>
<doc id="5118439" url="https://pl.wikipedia.org/wiki?curid=5118439" title="Dzwonnica w Ardmore">
Dzwonnica w Ardmore

Dzwonnica w Ardmore – dzwonnica znajdująca się w miejscowości Ardmore, w hrabstwie Waterford, w Irlandii. Stoi ona przy oratorium z VIII wieku.
Historia.
Dzwonnica została wybudowana na granicy XII i XIII wieku. Jest praktycznie w nienaruszonym stanie. Stożek wieży został odrestaurowany w latach 1856–1857.
Architektura.
Dzwonnica jest zbudowana z piaskowca. Jej wysokość wynosi 30 metrów, średnica ok. 5 metrów, a obwód ok. 15,8 metra.

</doc>
<doc id="5118441" url="https://pl.wikipedia.org/wiki?curid=5118441" title="Niebieski wieloryb">
Niebieski wieloryb

Niebieski wieloryb () – „gra”, która miała powstać na rosyjskim portalu społecznościowym „VKontakte” w 2016. Celem gry jest ukończenie pięćdziesięciu zadań, które są wyznaczane przez tzw. opiekuna. Zadania te w ostateczności miały prowadzić do samobójstwa. Wyolbrzymione doniesienia na jej temat wywołały moralną panikę w Rosji i na świecie.
Historia.
Pierwsze doniesienia na temat niebieskiego wieloryba miały pojawić się w rosyjskiej gazecie „Nowaja Gazieta". Według doniesień nawet 130 śmierci samobójczych miało być powiązane z grupami na mediach społecznościowych. Gazeta oświadczyła, że co najmniej osiem śmierci miało bezpośredni związek z grą w niebieskiego wieloryba. Późniejsze śledztwo Radia Wolna Europa wykazało jednak, że żadna z tych śmierci nie była jednoznacznie powiązania z tą grą.
W czerwcu 2017 roku doszło do aresztowania listonosza Ilji Sidorowa, który miał przyznać się do stworzenia trzydziestodwuosobowej grupy, której wydawał zadania do wykonania. W przypadku niewypełnienia zadania żądał m.in. zapłacenia określonej sumy pieniędzy. Został skazany na trzy lata w kolonii karnej na Syberii.
W czerwcu 2018 rosyjski analityk finansowy Nikita Nearonow został aresztowany pod zarzutem zorganizowania gry. Nearonow jest podejrzewany o manipulowanie i skłanianie 10 nieletnich dziewczynek do samobójstwa (spośród których co najmniej dwie przeżyły). Nearonow był opisywany jako „inteligentny” i znający się na komputerach człowiek o pogardliwym stosunku do nastolatków. Raport policyjny twierdzi, że kuratela nad „wielorybem” była jego „hobby”.
Panika medialna.
Prof. Jacek Pyżalski odnosząc się do teorii paniki moralnej Stanley Cohen, stwierdził, iż całe zjawisko niebieskiego wieloryba zostało nagłośnione przez media i to one były główną przyczyną nagłego zdobycia popularności tej gry. Sama gra miała być zjawiskiem marginalnym, niewychodzącym poza jeden z regionów Rosji. Choć informacje o tym zjawisku od różnych mediów miały chronić życie i zdrowie dzieci, przyniosły one zupełnie odwrotny efekt, rozpowszechniając grę.
Domniemane przypadki.
Polska.
Poznańscy Policjanci z Wydziału do Walki z Cyberprzestępczością KWP zatrzymali w 2020 roku w Polsce mężczyznę, który stworzył grę podobną do niebieskiego wieloryba, nazywając siebie „kuratorem”. Podobnie jak w niebieskim wielorybie, wykonywano zadania, które miały w końcu prowadzić do samobójstwa. Ofiarami były trzy dziewczynki, jedna z nich została objęta opieką medyczną.
Egipt.
W kwietniu 2018 roku egipska gazeta podała informację o dwunastoletnim chłopcu, który miał umrzeć po zażyciu toksycznych tabletek, aby wypełnić jedno z zadań. Na jego prawym ramieniu znajdować miał się wycięty tatuaż z wielorybem.
Arabia Saudyjska.
Po samobójczej śmierci dwójki nieletnich, w Arabii Saudyjskiej zakazano 47 gier komputerowych, m.in. Grand Theft Auto V, Assassin's Creed 2, Life is Strange i . Zakaz ten miał wynikać z powodu powiązania śmierci dzieci z grą w niebieskiego wieloryba.
Reakcje.
Ministerstwo Edukacji Narodowej napisało list dla dyrektorów, nauczycieli i placówek oświaty, gdzie wystosowało ostrzeżenie dot. tej gry. List ten spotkał się z negatywną opinią mediów, według których list ten opierał się na niepotwierdzonych informacjach.

</doc>
<doc id="5118443" url="https://pl.wikipedia.org/wiki?curid=5118443" title="Ziarnojadek białobrzuchy">
Ziarnojadek białobrzuchy

Ziarnojadek białobrzuchy ("Sporophila leucoptera") – gatunek małego ptaka z rodziny tanagrowatych (Thraupidae). Występuje w środkowej i wschodniej części Ameryki Południowej. Nie jest zagrożony.
Systematyka.
Gatunek ten jako pierwszy opisał Louis Jean Pierre Vieillot w 1817 roku. Wyróżnia się 4 podgatunki: "S. l. bicolor" , "S. l. cinereola" , "S. l. leucoptera" i "S. l. mexianae" .
Morfologia.
Dosyć duży jak na inne gatunki ziarnojadków ptak o stosunkowo długim ogonie i krótkim, okrągłym i silnym dziobie oraz czarnych oczach. Samce mają szarą głowę, szary grzbiet, skrzydła i ogon oraz biały lub szarawobiały spód ciała z charakterystycznym białym podbródkiem. Podgatunek "S. l. bicolor" wyróżnia się czarną głową, grzbietem, skrzydłami i ogonem oraz białym spodem ciała. Samice są brązowe i oliwkowobrązowe na grzbiecie i ceglasto-brązowe w spodniej części ciała z jaśniejszym brzuchem, mają matowy szaro-czarny dziób. Młode osobniki przypominają w ubarwieniu samice. Długość ciała 12–12,5 cm; masa ciała 15–16 g.
Zasięg występowania.
Ziarnojadek białobrzuchy występuje na terenie środkowej i wschodniej Ameryki Południowej do wysokości 1100 m n.p.m. (inne źródła podają 800 m n.p.m.). Jest ptakiem przeważnie osiadłym. Poszczególne podgatunki występują:
Ekologia.
Jego głównym habitatem są krzewiaste zarośla, obrzeża lasów wtórnych przylegające do obszarów trawiastych, zawsze w sąsiedztwie wody – nie tylko strumieni, rzek i jezior, ale także bagien. Ziarnojadki białobrzuche występują pojedynczo, czasami w parach, zazwyczaj nie w stadach. Żywią się głównie ziarnami traw i innych roślin, ale także owadami.
Sezon lęgowy we wschodniej Brazylii trwa od końca listopada i grudnia do połowy lutego, a populacji południowej od listopada do lutego. Gniazda w kształcie filiżanki buduje na krzewach i niskich drzewach na wysokości od 2,5 do 4,5 m, często w pobliżu wody. W zniesieniu zwykle 2 jaja. Są one białawe, w różnym stopniu pokryte czarnym i brązowym plamkowaniem w szerszym końcu. Inkubacja tylko przez samicę. Pisklęta są karmione przez oboje rodziców.
Status.
W Czerwonej księdze gatunków zagrożonych IUCN ziarnojadek białobrzuchy od 1988 roku klasyfikowany jest jako gatunek najmniejszej troski (LC, "Least Concern"). Liczebność populacji nie została oszacowana, ale ptak ten opisywany jest jako niezbyt liczny ("uncommon"). Ze względu na brak istotnych zagrożeń oraz dowodów na spadki liczebności organizacja BirdLife International uznaje trend liczebności populacji za stabilny.

</doc>
<doc id="5118450" url="https://pl.wikipedia.org/wiki?curid=5118450" title="Hala RZO „Radoskór”">
Hala RZO „Radoskór”



</doc>
<doc id="5118452" url="https://pl.wikipedia.org/wiki?curid=5118452" title="Drapacz Chmur">
Drapacz Chmur



</doc>
<doc id="5118455" url="https://pl.wikipedia.org/wiki?curid=5118455" title="Anselm Hüttenbrenner">
Anselm Hüttenbrenner

Anselm Hüttenbrenner (ur. 13 października 1794 w Grazu, zm. 5 czerwca 1868 w Ober-Andritz) – austriacki kompozytor.
Życiorys.
W wieku 7 lat rozpoczął naukę śpiewu i gry na fortepianie w Grazu u organisty tamtejszej katedry, M. Grella. W latach 1811–1813 przebywał jako nowicjusz w klasztorze cysterskim w Rein. Po wystąpieniu z zakonu studiował prawo na Uniwersytecie w Grazu. Od 1815 do 1818 roku był uczniem Antonio Salieriego w Wiedniu. Przyjaźnił się z Franzem Schubertem, poznał też Beethovena. W 1821 roku wrócił do Grazu, gdzie w latach 1824–1829 i 1831–1839 był dyrektorem artystycznym Steiemärkische Musikverein. Po śmierci żony w 1848 roku stracił zainteresowanie muzyką, poświęcając się teologii.
Twórczość.
Skomponował 6 oper, jedną operetkę, 8 symfonii, uwertury, 10 mszy, 4 Requiem, 3 marsze żałobne, 2 kwartety smyczkowe, kwintet smyczkowy, sonaty fortepianowe, 24 fugi na fortepian, ponad 300 kwartetów na głosy męskie i około 200 pieśni. Wiele z tych utworów nie zostało wydanych drukiem i w większości, jak wystawiane w Grazu opery, posiadają one znaczenie głównie lokalne.
Po śmierci Franza Schuberta wszedł w posiadanie licznych manuskryptów kompozytora, w tym m.in. partytury "Symfonii h-moll" „Niedokończonej”, którą później przekazał Johannowi von Herbeckowi. Był autorem wspomnień o Schubercie, opublikowanych w 1906 roku przez Otto Ericha Deutscha w "Jahrbuch der Grillparzer Gesellschaft" 16.

</doc>
<doc id="5118456" url="https://pl.wikipedia.org/wiki?curid=5118456" title="Drapacz Chmur w Katowicach">
Drapacz Chmur w Katowicach



</doc>
<doc id="5118458" url="https://pl.wikipedia.org/wiki?curid=5118458" title="Nissan Sunny GTI-R">
Nissan Sunny GTI-R



</doc>
<doc id="5118459" url="https://pl.wikipedia.org/wiki?curid=5118459" title="Nissan Sunny GTi">
Nissan Sunny GTi



</doc>
<doc id="5118460" url="https://pl.wikipedia.org/wiki?curid=5118460" title="Dom im. Józefa Piłsudskiego">
Dom im. Józefa Piłsudskiego



</doc>
<doc id="5118461" url="https://pl.wikipedia.org/wiki?curid=5118461" title="Dom Pod Skarabeuszami">
Dom Pod Skarabeuszami



</doc>
<doc id="5118462" url="https://pl.wikipedia.org/wiki?curid=5118462" title="Kamienica wielkomiejska Jakuba Lando">
Kamienica wielkomiejska Jakuba Lando



</doc>
<doc id="5118463" url="https://pl.wikipedia.org/wiki?curid=5118463" title="Dom Marynarza Szwedzkiego">
Dom Marynarza Szwedzkiego



</doc>
<doc id="5118464" url="https://pl.wikipedia.org/wiki?curid=5118464" title="Dom Powstańca Śląskiego">
Dom Powstańca Śląskiego



</doc>
<doc id="5118465" url="https://pl.wikipedia.org/wiki?curid=5118465" title="Dom Żeglarza Polskiego">
Dom Żeglarza Polskiego



</doc>
<doc id="5118466" url="https://pl.wikipedia.org/wiki?curid=5118466" title="BMW 325i E30">
BMW 325i E30



</doc>
<doc id="5118467" url="https://pl.wikipedia.org/wiki?curid=5118467" title="Islam (ujednoznacznienie)">
Islam (ujednoznacznienie)



</doc>
<doc id="5118469" url="https://pl.wikipedia.org/wiki?curid=5118469" title="Nissan Pulsar GTi-R">
Nissan Pulsar GTi-R



</doc>
<doc id="5118471" url="https://pl.wikipedia.org/wiki?curid=5118471" title="Stade de Luxembourg">
Stade de Luxembourg

Stade de Luxembourg – stadion w mieście Luksemburg (dzielnica Gasperich), pełniący rolę luksemburskiego stadionu narodowego, wybudowany w latach 2017–2021, z trybunami posiadającymi 9386 miejsc siedzących, służący głównie rozgrywkom piłkarskim i rugby.
Budowa nowego stadionu narodowego Luksemburga, mającego zastąpić w tej roli dotychczasowy Stade Josy Barthel, rozpoczęła się 21 sierpnia 2017 (inauguracja budowy odbyła się 18 września 2017). Nowy obiekt powstał na południowych obrzeżach stolicy, przy autostradzie A6. Pierwotnie ukończenie inwestycji planowane było na październik 2019 r., ale prace się przedłużyły i stadion gotowy był dopiero latem 2021 r.. Pierwsza impreza testowa na nowej arenie, w ramach której przy niedużym udziale publiczności (1158 widzów) rozegrano mecz piłkarski drużyn młodzieżowych 2×25 minut, odbyła się 14 lipca 2021. Oficjalne otwarcie miało miejsce 1 września 2021, przy okazji spotkania eliminacji MŚ 2022 Luksemburg – Azerbejdżan (2:1).
Nowy stadion ma typowo piłkarski układ (choć przystosowany jest również do goszczenia meczów rugby), z trybunami położonymi tuż za liniami końcowymi boiska. Trybuny są w pełni zadaszone i otaczają pole gry ze wszystkich stron, tworząc zwartą bryłę w kształcie prostokąta. Z zewnątrz obiekt pokryty jest ozdobną elewacją. Oświetlenie boiska osadzone jest na dachu areny. Pojemność trybun wynosi 9358 widzów.

</doc>
<doc id="5118473" url="https://pl.wikipedia.org/wiki?curid=5118473" title="Mistrzostwa Europy w Piłce Nożnej 2004/Finał">
Mistrzostwa Europy w Piłce Nożnej 2004/Finał

Finał Mistrzostw Europy w Piłce Nożnej 2004 (31., ostatni mecz) odbył się w niedzielę 4 lipca 2004 roku o godzinie 19:45 na Estádio da Luz w Lizbonie w Portugalii. Zagrały w nim reprezentacja Portugalii (gospodarze turnieju) z reprezentacją Grecji. Spotkanie poprowadził niemiecki sędzia Markus Merk. Mistrzem Europy, po raz pierwszy w historii, została reprezentacja Grecji, która pokonała Portugalczyków 1:0 po bramce Angelosa Charisteasa w 57. minucie meczu.
Uczestnicy.
 vs 
Mecz.
----MISTRZ EUROPY 2004
GRECJA
PIERWSZY TYTUŁ

</doc>
<doc id="5118474" url="https://pl.wikipedia.org/wiki?curid=5118474" title="Zespół mieszkaniowy BGK">
Zespół mieszkaniowy BGK



</doc>
<doc id="5118475" url="https://pl.wikipedia.org/wiki?curid=5118475" title="Next Generation EU">
Next Generation EU

Next Generation UE (NGEU) – unijny fundusz odbudowy o wartości 750 miliardów € (w cenach stałych z 2018 roku), na którego uruchomienie wyraziła zgodę 21 lipca 2020 Rada Europejska. Ma na celu wsparcie państw członkowskich dotkniętych pandemią COVID-19. Fundusz NGEU obejmuje lata 2021–2023 i jest powiązany z budżetem UE na lata 2021–2027 (WRF). Kompleksowe pakiety NGEU i WRF osiągną wielkość 1 824,3 mld euro. To sprawia, że jest to największy pakiet stymulacyjny, jaki powstał kiedykolwiek w Europie.
Umowa NGEU jest bezprecedensowa w historii UE, ponieważ w jej ramach wyemitowane zostaną europejskie obligacje – mające na celu przyznanie dotacji i pożyczek swoim państwom członkowskim – spłacane dzięki pozyskaniu poprzez podatki bezpośrednie środków własnych, co jest uważane za pierwszy krok w kierunku integracji fiskalnej w Europie.
Budżet.
Aby uzyskać dostęp do funduszy państwa członkowskie musiały do 30 kwietnia 2021 przedstawić Komisji Europejskiej szczegółowe plany, które muszą uzasadniać cele finansowania ochrony środowiska i cyfryzacji.
Klucz podziału na poszczególne państwa członkowskie opiera się na danych dotyczących bezrobocia w latach 2021–2022 oraz całkowitej utracie PKB w latach 2020–2022.
Porozumienie między przywódcami europejskimi w sprawie „UE nowej generacji” obejmuje również system warunkowości „mający na celu zapewnienie, że po raz pierwszy fundusze UE będą chronione”.

</doc>
<doc id="5118476" url="https://pl.wikipedia.org/wiki?curid=5118476" title="Franco Tongya">
Franco Tongya

Franco Daryl Tongya Heubang (ur. 13 marca 2002 w Turynie) – włoski piłkarz kameruńskiego pochodzenia występujący na pozycji pomocnika we francuskim klubie Olympique Marsylia oraz w reprezentacji Włoch do lat 19. Wychowanek Brandizzo, w trackie swojej kariery grał także w Juventusie.

</doc>
<doc id="5118477" url="https://pl.wikipedia.org/wiki?curid=5118477" title="Piwoń">
Piwoń

Piwoń – część miasta Siewierz, w Polsce, położona w województwie śląskim, w powiecie będzińskim.
Piwoń leży w północno-wschodniej części miasta, wzdłuż ulicy Kieleckiej, u jej wylotu na Czekankę. Znajdują się tu liczne zakłady przemysłowe.
Historia.
Piwoń to dawna wieś. Do połowy XIX wieku wchodziła w skład gminy Olkusko-Siewierskiej. W 1864 roku w wyniku podziału terytorialnego gminy Olkusko-Siewierskiej utworzono gminę Sulików, do której Piwoń należał do 1915 roku. W latach 1915-1927 należał do gminy Mierzęcice, a od 1 kwietnia 1928 do gminy Siewierz. W latach 1867–1926 wchodził w skład powiatu będzińskiego, a od 1927 zawierciańskiego. W II RP przynależały do woj. kieleckiego. 4 listopada 1933 gminę Siewierz podzielono na sześć gromad. Wieś Piwoń wraz z folwarkiem Łysa Góra i nadleśnictwem Łysa Góra utworzył gromadę o nazwie "Piwoń" w gminie Siewierz.
Podczas II wojny światowej włączone do III Rzeszy. Po wojnie gmina Siewierz przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączona do woj. śląskiego.
W związku z reformą znoszącą gminy jesienią 1954 roku, Piwoń wszedł w skład nowej gromady Siewierz.
1 stycznia 1958 gromadę Siewierz zniesiono w związku z nadaniem jej statusu osiedla, przez co Piwoń utracił swoją samodzielność, stając się obszarem osiedlowym. 18 lipca 1962 Siewierz otrzymał status miasta, przez co Piwoń stał się obszarem miejskim.

</doc>
<doc id="5118478" url="https://pl.wikipedia.org/wiki?curid=5118478" title="Czyreń sosnowy">
Czyreń sosnowy



</doc>
<doc id="5118480" url="https://pl.wikipedia.org/wiki?curid=5118480" title="Luis Henrique (piłkarz)">
Luis Henrique (piłkarz)

Luis Henrique Tomaz de Lima (ur. 14 grudnia 2001 w João Pessoa) – brazylijski piłkarz występujący na pozycji napastnika w brazylijskim klubie Botafogo, którego jest wychowankiem. W trakcie swojej kariery grał także w Olympique Marsylia.

</doc>
<doc id="5118483" url="https://pl.wikipedia.org/wiki?curid=5118483" title="Abdelmadjid Tebboune">
Abdelmadjid Tebboune



</doc>
<doc id="5118484" url="https://pl.wikipedia.org/wiki?curid=5118484" title="Łysa Góra (Siewierz)">
Łysa Góra (Siewierz)

Łysa Góra – część miasta Siewierz, w Polsce, położona w województwie śląskim, w powiecie będzińskim.
Łysa Góra leży w północno-wschodniej części miasta, przy ulicy o tej samej nazwie. W pobliżu przebiega droga krajowa nr 78 (pod lokalną nazwą ul. Zbigeniewa Oleśnickiego) w kierunku na Porębę. Łysa Góra charakteryzuje się rozplanowaniem folwarcznym. Mieści się tu siedziba Nadleśnictwa Siewierz, a także Muzeum Nadleśnictwa. 
Historia.
Łysa Góra to dawny folwark. Do połowy XIX wieku wchodziła w skład gminy Olkusko-Siewierskiej. W 1864 roku w wyniku podziału terytorialnego gminy Olkusko-Siewierskiej utworzono gminę Sulików, do której Łysa Góra należała do 1915 roku. W latach 1915-1927 należała do gminy Mierzęcice, a od 1 kwietnia 1928 do gminy Siewierz. W latach 1867–1926 wchodziła w skład powiatu będzińskiego, a od 1927 zawierciańskiego. W II RP przynależały do woj. kieleckiego. 4 listopada 1933 gminę Siewierz podzielono na sześć gromad. Wieś Piwoń wraz z folwarkiem Łysa Góra i nadleśnictwem Łysa Góra utworzyły razem gromadę o nazwie "Piwoń" w gminie Siewierz.
Podczas II wojny światowej włączone do III Rzeszy. Po wojnie gmina Siewierz przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączona do woj. śląskiego.
W związku z reformą znoszącą gminy jesienią 1954 roku, Łysa Góra (jako część Piwonia) weszła w skład nowej gromady Siewierz.
1 stycznia 1958 gromadę Siewierz zniesiono w związku z nadaniem jej statusu osiedla, przez co Łysa Góra utraciła swoją samodzielność, stając się obszarem osiedlowym. 18 lipca 1962 Siewierz otrzymał status miasta, przez co Łysa Góra stała się obszarem miejskim.

</doc>
<doc id="5118487" url="https://pl.wikipedia.org/wiki?curid=5118487" title="Luan Peres">
Luan Peres

Luan Peres Petroni (ur. 19 lipca 1994 w São Caetano do Sul) – brazylijski piłkarz występujący na pozycji obrońcy we francuskim klubie Olympique Marsylia. Wychowanek Portuguesy, w trakcie swojej kariery grał także w takich zespołach, jak Santa Cruz, Red Bull Brasil, Ituano, Ponte Preta, Fluminense, Club Brugge oraz Santos.

</doc>
<doc id="5118488" url="https://pl.wikipedia.org/wiki?curid=5118488" title="Opel Astra GSi 16V">
Opel Astra GSi 16V



</doc>
<doc id="5118489" url="https://pl.wikipedia.org/wiki?curid=5118489" title="Centrum Bankowo-Finansowe">
Centrum Bankowo-Finansowe



</doc>
<doc id="5118494" url="https://pl.wikipedia.org/wiki?curid=5118494" title="Trojedzianka">
Trojedzianka

Trojedzianka – część miasta Siewierz, w Polsce, położona w województwie śląskim, w powiecie będzińskim.
Trojedzianka leży w północno-wschodniej części miasta, przy ulicy o tej samej nazwie. W pobliżu przebiega droga krajowa nr 78 (pod lokalną nazwą ul. Zbigeniewa Oleśnickiego) w kierunku na Porębę. Jest to teren niezamieszkany.
Historia.
Trojedzianka to dawne osiedle związane z Siewierzem. Do połowy XIX wieku wchodziła w skład gminy Olkusko-Siewierskiej. W 1864 roku w wyniku podziału terytorialnego gminy Olkusko-Siewierskiej utworzono gminę Sulików, do której Trojedzianka należała do 1915 roku. W latach 1915-1927 należała do gminy Mierzęcice, a od 1 kwietnia 1928 do gminy Siewierz. W latach 1867–1926 wchodziła w skład powiatu będzińskiego, a od 1927 zawierciańskiego. W II RP przynależały do woj. kieleckiego. 4 listopada 1933 gminę Siewierz podzielono na sześć gromad. Osada Siewierz wraz z osiedlem Trojedzianka, osiedlem Bacholin i młynem Św. Jan utworzyły razem gromadę o nazwie "Siewierz" w gminie Siewierz.
Podczas II wojny światowej włączona do III Rzeszy. Po wojnie gmina Siewierz przez bardzo krótki czas zachowała przynależność administracyjną, lecz już 18 sierpnia 1945 roku została wraz z całym powiatem zawierciańskim przyłączona do woj. śląskiego.
W związku z reformą znoszącą gminy jesienią 1954 roku, Trojedzianka (jako część dotychczasowej gromady Siewierz) weszła w skład nowej (większej) gromady Siewierz.
1 stycznia 1958 gromadę Siewierz zniesiono w związku z nadaniem jej statusu osiedla, przez co Trojedzianka stała się obszarem osiedlowym. 18 lipca 1962 Siewierz otrzymał status miasta, w związku z czym Trojedzianka stała się obszarem miejskim.

</doc>
<doc id="5118498" url="https://pl.wikipedia.org/wiki?curid=5118498" title="Marta Harnecker">
Marta Harnecker

Marta Harnecker (ur. 1937 w Santiago, zm. 15 czerwca 2019 w Vancouver) – chilijska dziennikarka, pisarka, psycholożka, socjolożka i intelektualistka marksistowska. Jej prace poświęcone były przede wszystkim analizie ruchu robotniczego i edukacji. Była doradczynią socjalistycznego rządu Kuby i współpracowała z klasowymi ruchami socjalnymi w Ameryce Łacińskiej. W latach 1970–1973 działała w rządzie Salvadora Allendego, w latach 2002–2006 zaś była doradczynią Hugona Cháveza.
Życiorys.
Pochodziła z rodziny austriackich imigrantów, w młodości była wojującą katoliczką. W 1960 roku odwiedziła Kubę, będąc pod wrażeniem efektów rewolucji komunistycznej. Po tym, jak znajomi z Akcji Katolickiej (ruchu religijnego, do którego wtedy należała) zabronili jej ujawniania swoich przeżyć na Kubie, zaczęła dystansować się od wojującego katolicyzmu. W 1962 roku otrzymała stypendium na studia we Francji pod kierunkiem Louisa Althussera, podczas których całkowicie zerwała jakiekolwiek związki z religią na rzecz socjalizmu naukowego.
Po powrocie do Chile w 1968 roku zaczęła działać w tajnej partii Ranquil; działała również w ruchu studenckim na uniwersytecie. Wraz z powstaniem partii wstąpiła do Socjalistycznej Partii Chile. Z powodu rozczarowania bardzo teoretycznym charakterem dyskusji w obrębie partii postanowiła skupić się na marksistowskiej edukacji robotników i chłopów. Była dyrektorką ośrodka badawczego Memoria Popular Latinoamericana w Hawanie i Centro Internacional Miranda w Caracas.
Jej książki "Los conceptos elementales del materialismo histórico" i "Cuadernos de educación popular" były wykorzystywane przez partie komunistyczne i organizacje robotnicze w krajach hiszpańskojęzycznych do szkolenia swoich bojowników w latach 70. XX wieku i później. Od 1996 roku współpracowała z witryną internetową , gdzie dostępne są jej prace.
Życie prywatne.
W czasach studenckich była partnerką , jednego z założycieli . Wyszła za mąż za Manuela Piñeirę, szefa kubańskich organów bezpieczeństwa. Mieli razem córkę, Camilę Piñeiro. Jej drugim mężem był kanadyjski ekonomista marksistowski . Harnecker dzieliła swój czas pomiędzy Kanadę i Hawanę, gdzie mieszkała jej córka, oraz Caracas, gdzie 15 sierpnia 2014 roku otrzymała wenezuelską nagrodę Premio Libertador al Pensamiento Crítico.

</doc>
<doc id="5118502" url="https://pl.wikipedia.org/wiki?curid=5118502" title="Waiting for Love (singel Avicii)">
Waiting for Love (singel Avicii)



</doc>
<doc id="5118506" url="https://pl.wikipedia.org/wiki?curid=5118506" title="Singiel (ujednoznacznienie)">
Singiel (ujednoznacznienie)



</doc>
<doc id="5118509" url="https://pl.wikipedia.org/wiki?curid=5118509" title="Rajd Australii 1994">
Rajd Australii 1994

Rajd Australii 1994 ("7. Telecom Rally Australia 1994") – piąta runda eliminacji Dwulitrowego Rajdowego Pucharu Świata w roku 1994, który odbył się w dniach 16-19 września. Bazą rajdu było miasto Perth.

</doc>
<doc id="5118510" url="https://pl.wikipedia.org/wiki?curid=5118510" title="Miejskie wieże strażnicze (beffroi) Belgii i Francji">
Miejskie wieże strażnicze (beffroi) Belgii i Francji



</doc>
<doc id="5118511" url="https://pl.wikipedia.org/wiki?curid=5118511" title="Dom Muzyki i Tańca">
Dom Muzyki i Tańca



</doc>
<doc id="5118515" url="https://pl.wikipedia.org/wiki?curid=5118515" title="Petr Kotvald">
Petr Kotvald

Petr Kotvald (ur. 8 lipca 1959 w Žatcu) – czeski piosenkarz.
Życiorys.
W 1984 roku otrzymał tytuł inżyniera na Wydziale Elektrotechnicznym Politechniki Czeskiej w Pradze. Od szesnastego roku życia działał w amatorskich zespołach muzycznych i brał udział w konkursach wokalnych. W latach 1977–1979 uczestniczył w festiwalu Mladá píseň w Igławie i wygrał go za trzecim razem, tam też zauważył go muzyk Karel Vágner. Odniósł również sukces na festiwalu Děčínská kotva, gdzie w 1982 roku otrzymał nagrodę za najlepszą interpretację (w duecie ze Stanislavem Hložkiem).
W 1986 roku założył formację Trik.
W 1988 roku uplasował się na trzecim miejscu w ankiecie Zlatý slavík. W tym samym roku zaśpiewał gościnnie w piosence „It's a simple song” grupy Papa Dance (album „Nasz ziemski Eden”).
Dyskografia.
Na podstawie źródła: 

</doc>
<doc id="5118517" url="https://pl.wikipedia.org/wiki?curid=5118517" title="Liden Films">
Liden Films

 – japońskie studio animacji i przedsiębiorstwo produkcyjne z siedzibą główną w Kamiogi w dzielnicy Suginami w Tokio. Posiada również studia w Kioto i Osace.
Historia.
Liden Films zostało założone 22 lutego 2012 roku i wkrótce potem dołączyło do holdingu Ultra Super Pictures wraz ze studiami Trigger, Sanzigen oraz Ordet. Aktualnie firmę reprezentuje Tetsurou Satomi. 
Studio rozrosło się i obecnie dzieli się na cztery oddziały poza główną siedzibą w Suginami: , powstałe w 2015; , założone w 2013; oraz dwa studia znajdujące się w Tokio: i . W 2016 roku Kyoto Studio wyprodukowało swoją własną, niezależną serię anime, a w 2020 roku na podobny krok zdecydowało się studio z Osaki. 

</doc>
<doc id="5118518" url="https://pl.wikipedia.org/wiki?curid=5118518" title="Stanislav Hložek">
Stanislav Hložek

Stanislav Hložek (ur. 16 września 1954 w Kromieryżu) – czeski piosenkarz.
Życiorys.
Kształcił się na Wydziale Nauk Społecznych Uniwersytetu Karola w Pradze.
W 1980 roku rozpoczął współpracę z Karlem Vágnerem, Haną Zagorovą i Petrem Kotvaldem. W 1983 roku wraz z Petrem Kotvaldem nagrał swój największy przebój pt. "Holky z naší školky". Muzykę stworzył Karel Vágner, a tekst opracował Pavel Žák. Jego piosenka pt. "Můj čas" (wykonana z Haną Zagorovą i Petrem Kotvaldem) była utworem przewodnim popularnego w latach 80. serialu "Sanitka".
Z Petrem Kotvaldem występował na różnych festiwalach muzycznych, takich jak Bratislavská lyra, Děčínská kotva czy Intertalent. Pod koniec lat 80. rozpoczął karierę solową.
Dyskografia.
Na podstawie źródła:

</doc>
<doc id="5118522" url="https://pl.wikipedia.org/wiki?curid=5118522" title="Hana Zagorová">
Hana Zagorová

Hana Zagorová (ur. 6 września 1946 w Pietrzkowicach, zm. 26 sierpnia 2022) – czeska piosenkarka.
W latach 1977–1985 dziewięciokrotnie wygrała kategorię żeńską w plebiscycie muzycznym Zlatý slavík.

</doc>
<doc id="5118523" url="https://pl.wikipedia.org/wiki?curid=5118523" title="Klimowicze (obwód brzeski)">
Klimowicze (obwód brzeski)

Klimowicze (, "Klimowiczy"; ) – wieś na Białorusi, w obwodzie brzeskim, w rejonie brzeskim, w sielsowiecie Czernie.
W dwudziestoleciu międzywojennym leżały w Polsce, w województwie poleskim, w powiecie brzeskim, w gminie Kosicze. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5118524" url="https://pl.wikipedia.org/wiki?curid=5118524" title="Jan Kraus (aktor)">
Jan Kraus (aktor)

Jan Kraus (ur. 15 sierpnia 1953 w Pradze) – czeski aktor, dramaturg, prezenter telewizyjny i reżyser.
Jest znany z programu telewizyjnego "Show Jana Krause".

</doc>
<doc id="5118527" url="https://pl.wikipedia.org/wiki?curid=5118527" title="Charytony (obwód brzeski)">
Charytony (obwód brzeski)

Charytony (, "Charytony"; ) – wieś na Białorusi, w obwodzie brzeskim, w rejonie brzeskim, w sielsowiecie Czernie.
W pobliżu znajduje się przystanek kolejowy Charytony, położony na linii Moskwa - Mińsk - Brześć.
Historia.
W dwudziestoleciu międzywojennym leżały w Polsce, w województwie poleskim, do 12 kwietnia 1928 w powiecie kobryńskim, w gminie Zbirohi, następnie w powiecie brzeskim, w gminie Kosicze.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5118528" url="https://pl.wikipedia.org/wiki?curid=5118528" title="Al-Anbija (sura)">
Al-Anbija (sura)

Al-Anbija – w polskim tłumaczeniu Prorocy () – 21. sura Koranu. Zaliczana jednomyślnie do sur mekkańskich, czyli objawionych przed Hidżrą. Jej główny temat to prorocy z przeszłości, którzy głosili to samo przesłanie, co Mahomet.
Pochodzenie nazwy sury.
Sura jest nazwana Al-Anbija, ponieważ są w niej opisane historie wielu proroków m.in.: Ibrahima (Abrahama), Musy (Mojżesza), Luta, Sulejmana (Salomona) i Dauda (Dawida). Jednak nie oznacza to, że w surze jest mowa jedynie o prorokach. Tytuły sur Koranu to swego rodzaju słowa-klucze, których zwyczajowo używano, aby odróżnić sury od siebie.

</doc>
<doc id="5118530" url="https://pl.wikipedia.org/wiki?curid=5118530" title="IV Liceum Ogólnokształcące im. rotmistrza Witolda Pileckiego w Piasecznie">
IV Liceum Ogólnokształcące im. rotmistrza Witolda Pileckiego w Piasecznie

IV Liceum Ogólnokształcące im. rotmistrza Witolda Pileckiego w Piasecznie (potocznie: „LO Chyliczkowska”) – piaseczyńskie publiczne liceum ogólnokształcące założone w 1946 roku z inicjatywy Zygmunta Dworakowskiego. Dawniej Liceum Ogólnokształcące im. I Dywizji Kościuszkowskiej w Piasecznie.
Historia szkoły.
Początki szkoły sięgają 1946 roku, kiedy Zygmunt Dworakowski, burmistrz Piaseczna, późniejszy prezydent Warszawy zorganizował Społeczne Liceum Ogólnokształcące przy ulicy Zgoda, w którym mieściły się 4 izby lekcyjne, a lekcje odbywały się na dwie zmiany. Liceum zyskało swoich 15 pierwszych absolwentów w 1949 roku. W roku 1950 nastąpiło upaństwowienie szkoły, a dyrektorem został Stanisław Strzyżewski. W kolejnych latach dzięki staraniom dyrektora Lewkowskiego i rodziców zbudowany został nowy gmach szkoły przy ulicy Chyliczkowskiej, który jest aktualną siedzibą szkoły. Nowa szkoła zostaje zespołem szkół, w którego skład wchodzą klasy podstawowe i licealne. W 1959 roku dzięki zaangażowaniu Tadeusza Tokarskiego, dyrektora Liceum Ogólnokształcącego, mgr matematyki oraz nauczycieli, zwłaszcza polonisty Tadeusza Trzeciaka, powstały nowe pracownie przedmiotowe.
W kronice szkolnej zachował się wpis:
"„W imieniu Dowództwa, Oficerów i Żołnierzy I-szej Warszawskiej Dywizji Zmechanizowanej im. T. Kościuszki. W dniu przemianowania szkoły nr 34 i nadania Jej Imienia naszej Dywizji, moc serdecznych życzeń dla Kierownictwa, grona Nauczycieli, Komitetu Rodzicielskiego i młodzieży szkolnej. Od delegacji Kościuszkowskiej”."
Szkoła od 1 września 1960 roku przygotowywała się do uroczystości przekazania jej sztandaru, które nastąpiło 22 października tego samego roku. Sztandar stał się znakiem honoru tej szkoły oraz jej gotowości w służbie Nauki. W 1967 roku zorganizowano wystawę postępu pedagogicznego. Wystawa zwiedzana była przez nauczycieli z całego kraju. W kolejnych latach nastąpiło połączenie LO w Piasecznie z LO w Zalesiu Dolnym i LO w Skolimowie. Klasy podstawowe przeszły do nowej szkoły. Równocześnie funkcjonowało w tym budynku ogólnokształcące liceum wieczorowe dla pracujących. W 1979 roku do budynku wróciła szkoła podstawowa klasy IV–VIII. Powstał zespół szkół ogólnokształcących, którego dyrektorem został Bogusław Micza. W 1991 roku szkoła stała się placówką samorządową prowadzoną przez gminę Piaseczno, a jej dyrektorem została Małgorzata Szamocka – pierwszy dyrektor z konkursu w kuratorium warszawskim. W 1992 roku w wyniku konkursu dyrektorem został Waldemar Kosakowski. W 1994 roku, po odejściu ostatniej klasy podstawowej, wszystkie pracownie i pomieszczenia zaczęły być wykorzystywane wyłącznie przez uczniów LO. W roku 1997 trwała rozbudowa szkoły, a w 1999 roku w wyniku konkursu dyrektorem została Halina Kubina pełniąca tę funkcję do sierpnia 2007 roku. W 2007 roku w wyniku konkursu dyrektorem została Barbara Chwedczuk.
W 2017 r. Instytut Pamięci Narodowej zobowiązał IV Liceum Ogólnokształcące w Piasecznie do zmiany patrona i społeczność szkolna w demokratycznych wyborach zdecydowała, iż od 1 września 2018 r. nowym patronem Liceum będzie rotmistrz Witold Pilecki – żołnierz Armii Krajowej, współzałożyciel Tajnej Armii Polskiej, więzień i organizator ruchu oporu w KL Auschwitz, autor raportów o Holocauście, patriota, który oddał życie za wolną Polskę. Również w 2017 roku podjęto decyzję o termomodernizacji budynku szkoły i zbudowaniu nowej pełnowymiarowej hali sportowej na miejscu ówczesnej sali gimnastycznej. Halę otworzono 12 października 2018 roku. W 2021 roku podjęto decyzję o wykonaniu popiersia rotmistrza Pileckiego, które miałoby stanąć na szkolnym dziedzińcu. 25 maja 2021 roku – w 73. rocznicę śmierci Rotmistrza, miało miejsce oficjalnie odsłonięcie popiersia.
Profile klas w szkole.
W szkole prowadzone są oddziały klas o czterech profilach:
‣ humanistycznym;
‣ matematyczno-geograficznym z rozszerzonym językiem angielskim;
‣ matematyczno-fizycznym z rozszerzonym językiem angielskim;
‣ biologiczno-chemicznym z rozszerzoną matematyką.
Miejsce w rankingach.
Organizatorem ww. rankingów jest fundacja Perspektywy.

</doc>
<doc id="5118534" url="https://pl.wikipedia.org/wiki?curid=5118534" title="Człowiek świętości">
Człowiek świętości

Człowiek świętości – w wierzeniach ruchu świętych w dniach ostatnich (mormonów) tytuł oraz jedno z imion Boga Ojca.
Geneza i źródła.
Swoje miejsce w mormońskiej teologii zawdzięcza zapisowi Henocha przechowanemu kolejno w pięćdziesiątym siódmym wersecie szóstego rozdziału oraz trzydziestym piątym wersecie siódmego rozdziału Księgi Mojżesza stanowiącej część Perły Wielkiej Wartości. Ma być imieniem przekazanym w "czystym i niesplugawionym" języku adamowym, uniwersalnym prajęzyku obecnym na marginesie mormońskiej teologii. Prawdopodobna aluzja doń znajduje się również w innym tekście świętym uznawanym przez tę tradycję religijną, mianowicie w Naukach i Przymierzach (rozdziały 78. oraz 95.).
W mormońskiej teologii.
Jakkolwiek w kulturze Kościoła Jezusa Chrystusa Świętych w Dniach Ostatnich teologia jest traktowana z pewną niechęcią, wynikającą prawdopodobnie z przywiązania do doktryny ciągłości objawienia, spekulacje na temat tego imienia-tytułu zdołały się przebić do mormońskiego dyskursu. Pozostaje zatem ściśle związane z innym imieniem Boga Ojca występującym w aparacie pojęciowym mormońskiej teologii, mianowicie ze słowem „Ahman”. Bruce R. McConkie, członek Kworum Dwunastu Apostołów oraz specjalista w zakresie mormońskiej doktryny, zauważył, że terminy te są albo identyczne, albo przynajmniej bardzo zbliżone znaczeniowo. Z tego też względu mormońska teologia zazwyczaj przywołuje to słowo w kontekście omawiania natury Boga jako wywyższonego człowieka posiadającego ciało fizyczne. Termin ten niesie ze sobą również dalsze informacje na temat Bożej natury, chociażby świętość każdego aspektu Boga.
Wspomniany Bruce McConkie wśród implikacji teologicznych tego imienia upatruje jeszcze silne podkreślenie literalnego człowieczeństwa istoty najwyższej oraz ucieleśniony charakter jego doskonałości. Użycie tego wyrażenia łączy też z użytkowaniem i znajomością samego języka adamowego.

</doc>
<doc id="5118539" url="https://pl.wikipedia.org/wiki?curid=5118539" title="Odporność populacyjna">
Odporność populacyjna



</doc>
<doc id="5118541" url="https://pl.wikipedia.org/wiki?curid=5118541" title="Białokrowiak okazały">
Białokrowiak okazały

Białokrowiak okazały ("Aspropaxillus giganteus" (Sowerby) Kühner &amp; Maire) – gatunek grzybów należący do rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: "Aspropaxillus, Tricholomataceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go James Sowerby w 1800 r., nadając mu nazwę "Agaricus giganteus". Obecne miano, uznane przez Index Fungorum, nadali mu Robert Kühner i René Charles Maire w 1934 r. 
Nazwę polską zaproponował Władysław Wojewoda w 2003 r. Po przeniesieniu gatunku do rodzaju "Aspropaxillus" nazwa ta stała się niespójna z naukową.
Synonimy:
Morfologia.
O średnicy 10–35 cm, początkowo łukowaty, potem płaski, na koniec lejkowato wklęsły, zawsze bez garba. Brzeg początkowo podwinięty i delikatnie owłosiony, u dorosłych okazów ostry i faliście powyginany. Rekordowy okaz miał kapelusz o średnicy 45 cm.
Gęste, wąskie, sprężyste i głęboko zbiegające na trzon. U młodych okazów białe, u starszych skórzastożółtawe, na koniec brązowe. Po uciśnięciu brązowieją.
Wysokość 5–10 cm, szerokość 2–4 cm, twardy, pełny, włóknisty. Początkowo biały, potem coraz ciemniejszy, w końcu brudnobrązowy.
Twardy, o barwie od białej do kremowobiałej, po ususzeniu brązowy, u starszych okazów wodnisty. Smak słodkawy, zapach spermy.
Biały. Zarodniki elipsoidalne, gładkie, 6–9 × 4–5,5 μm, słabo amyloidalne.
Występowanie i siedlisko.
"Aspropaxillus giganteus" jest szeroko rozprzestrzeniony w Ameryce Północnej i Europie. Odnotowano jego występowanie także w Korei, Japonii i na Nowej Zelandii. Władysław Wojewoda w zestawieniu wielkoowocnikowych grzybów podstawkowych Polski przytacza tylko 3 jego stanowiska z uwagą, że rozprzestrzenienie i stopień zagrożenia tego gatunku nie są znane. Bardziej aktualne stanowiska podaje internetowy atlas grzybów. Zaliczony w nim jest do gatunków rzadkich i wartych objęcia ochroną.
Występuje na łąkach, pastwiskach, w sadach, ogrodach i innych trawiastych miejscach, w świetlistych lasach liściastych i mieszanych. Owocniki od lipca do października. Czasami tworzy czarcie kręgi.
Znaczenie.
Grzyb saprotroficzny. Jest grzybem jadalnym, ale o małej wartości smakowej. Najlepiej przed ugotowaniem pokroić go w cienkie paski. Nadaje się do zup, risotto i do sosów.

</doc>
<doc id="5118542" url="https://pl.wikipedia.org/wiki?curid=5118542" title="Aspropaxillus giganteus">
Aspropaxillus giganteus



</doc>
<doc id="5118543" url="https://pl.wikipedia.org/wiki?curid=5118543" title="Leucopaxillus giganteus">
Leucopaxillus giganteus



</doc>
<doc id="5118547" url="https://pl.wikipedia.org/wiki?curid=5118547" title="Hala Astoria">
Hala Astoria



</doc>
<doc id="5118550" url="https://pl.wikipedia.org/wiki?curid=5118550" title="Krakiai">
Krakiai

 
Krakiai (pol. Kroki) – wieś na Litwie położona w okręgu telszańskim, w rejonie możejskim, 5 km na południowy wschód od Możejek, na prawym brzegu Windawy. Według danych z 2011 roku we wsi mieszkało 621 osób.
Pierwsze wzmianki o wsi pojawiły się w 1661.
W miejscowości znajduje się punkt medyczny i szkoła podstawowa.

</doc>
<doc id="5118551" url="https://pl.wikipedia.org/wiki?curid=5118551" title="Henry Breckinridge">
Henry Breckinridge

Henry Breckinridge (ur. 25 maja 1886 w Chicago, zm. 2 maja 1960 w Nowym Jorku) – szermierz, szpadzista reprezentujący USA, uczestnik letnich igrzysk olimpijskich w Antwerpii w 1920 oraz igrzysk olimpijskich w Amsterdamie w 1928 roku. Zdobywca brązowego medalu olimpijskiego we florecie drużynowo w 1920 r.

</doc>
<doc id="5118552" url="https://pl.wikipedia.org/wiki?curid=5118552" title="Hippo">
Hippo

Hippo () – w mitologii greckiej dziewczyna żyjąca w Leuktrach, córka Skedasosa, zmarła śmiercią samobójczą.
Hippo mieszkała w Leuktrach, w domu swego ojca Skedasosa, wraz z siostrą imieniem Molpia. Hippo i jej siostra zostały skrzywdzone przez dwóch Spartan o imionach Frurarchidas i Partenios, którzy zgwałcili Hippo i Molpię. Siostry poczuły się zhańbione i, nie potrafiąć inaczej poradzić sobie z doznaną traumą, dokonały samobójstwa przez zadzierzgnięcie.
Po śmierci swych córek Skedasos próbował osiągnąć dla nich sprawiedliwość. Nalegał u Lacedajmończyków na ukaranie Frurarchidasa i Parteniosa, ci jednak uniknęli kary za popełnione przestępstwo. W efekcie Skedasos przeklął Spartę, po czym również popełnił samobójstwo. Bogowie jednak nie pozostawili jego krzywdy bez odpowiedzi. Stała się ona jednym z powodu gniewu niebios, który dotknął Lacedajmon w czasie Epaminondasa.

</doc>
<doc id="5118553" url="https://pl.wikipedia.org/wiki?curid=5118553" title="Aspropaxillus">
Aspropaxillus

Aspropaxillus Kühner &amp; Maire – rodzaj saprotroficznych grzybów z rodziny gąskowatych ("Tricholomataceae").
Systematyka i nazewnictwo.
Pozycja w klasyfikacji według Index Fungorum: "Tricholomataceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Takson ten utworzyli Robert Kühner i René Charles Maire w 1934 r.

</doc>
<doc id="5118556" url="https://pl.wikipedia.org/wiki?curid=5118556" title="Francis Honeycutt">
Francis Honeycutt

Francis Honeycutt (ur. 26 maja 1883 w Alcatraz, zm. 21 września 1940 w Woodbine) – szermierz, szpadzista reprezentujący USA, uczestnik letnich igrzysk olimpijskich w Antwerpii w 1920 roku. Zdobywca brązowego medalu olimpijskiego we florecie drużynowo. 

</doc>
<doc id="5118557" url="https://pl.wikipedia.org/wiki?curid=5118557" title="Corvin Film Studio">
Corvin Film Studio

Corvin Film Studio – jedna z największych wytwórni filmowych na Węgrzech, a także trzecia co do wielkości wytwórnia filmowa z epoki kina niemego w Europie. Firma miała swoją siedzibę w Klużu-Napoce.
Wytwórnię założył filmowiec Jenő Janovics z dniem 16 października 1916, została nazwana na część XV-wiecznego króla Węgier, Macieja Korwina.
16 października 1917 utworzono w Budapeszcie "Corvin Film Factory" i "Film Trade Co.". Firma została przejęta przez Filmipari Alap w 1927.

</doc>
<doc id="5118561" url="https://pl.wikipedia.org/wiki?curid=5118561" title="Arthur Lyon">
Arthur Lyon

Arthur Lyon (ur. 1 sierpnia 1876 w Nowym Jorku, zm. 13 czerwca 1952 w Santa Monica) – szermierz, szpadzista reprezentujący USA, uczestnik letnich igrzysk olimpijskich w Antwerpii w 1920, Paryżu w 1924 oraz igrzysk olimpijskich w Amsterdamie w 1928 roku. Zdobywca brązowego medalu olimpijskiego we florecie drużynowo w 1920 r.

</doc>
<doc id="5118563" url="https://pl.wikipedia.org/wiki?curid=5118563" title="Uniwersytet Muzyczny im. Franciszka Liszta">
Uniwersytet Muzyczny im. Franciszka Liszta



</doc>
<doc id="5118565" url="https://pl.wikipedia.org/wiki?curid=5118565" title="Robert Sears">
Robert Sears

Robert Sears (ur. 30 listopada 1884 w Portland, zm. 9 stycznia 1979 w Atlancie) – szermierz, szpadzista reprezentujący USA, uczestnik letnich igrzysk olimpijskich w Antwerpii w 1920 roku. Zdobywca brązowego medalu olimpijskiego we florecie drużynowo w 1920 r. Reprezentował również Stany Zjednoczone w pięcioboju nowoczesnym.

</doc>
