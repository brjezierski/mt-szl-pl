<doc id="5129235" url="https://pl.wikipedia.org/wiki?curid=5129235" title="Christine Mboma">
Christine Mboma

Christine Katiku Mboma (ur. 22 maja 2003 w Divundu) – namibijska lekkoatletka specjalizująca się w biegach sprinterskich.
Wychowała się w wiosce Shinyungwe w regionie Okawango Wschodnie. Jako dziecko została porzucona przez ojca, a jej matka zmarła w 2016 podczas porodu. Lekkoatletykę uprawia od 2017.
W lipcu 2019 zdobyła brązowy medal w biegu na 800 metrów podczas mistrzostw Afryki Południowej w Moce na Mauritiusie. W listopadzie 2020 triumfowała na tym dystansie podczas mistrzostw Namibii w Windhuku.
27 marca 2021 w Oshakati, jako niespełna 18-latka, ustanowiła nowy rekord życiowy w biegu na 400 metrów z czasem 50,97. 11 kwietnia poprawiła ten wynik podczas mityngu w Lusace na 49,24, osiągając wynik lepszy niż dotychczasowy rekord świata juniorów należący od 1991 roku do Grit Breuer. Tydzień później Mboma ponownie poprawiła swój rekord życiowy, biegnąc 400 metrów w czasie 49,22. 7 czerwca 2021 podczas mityngu w Pradze ustanowiła swój najlepszy rezultat w biegu na dwa razy krótszym dystansie (22,67). 30 czerwca wystartowała na memoriale Ireny Szewińskiej w Bydgoszczy, podczas którego przebiegła dystans 400 metrów w czasie 48,45. Wynik ten jest siódmym w tabeli wszech czasów.
W lipcu 2021 Namibijski Narodowy Komitet Olimpijski ogłosił, że Mboma i Beatrice Masilingi nie zostaną dopuszczone do startu w zawodach na 400 m na igrzyskach olimpijskich w Tokio. Ujawniono, że zawodniczki mają naturalnie podwyższony poziom testosteronu, który przekracza normy ustalone przez World Athletics (5 nm/l). Obie zostały dopuszczone jednak do startu na dystansie 200 metrów.
Podczas igrzysk w Tokio Mboma trzykrotnie poprawiała rekord świata juniorów w biegu na 200 metrów i dwukrotnie ustanawiała nowy rekord Afryki. W finale uzyskała czas 21,81 i zdobyła srebrny medal. Została tym samym pierwszą Namibijką, która stanęła na podium olimpijskim.

</doc>
<doc id="5129236" url="https://pl.wikipedia.org/wiki?curid=5129236" title="Mustafa Koç">
Mustafa Koç

Mustafa Koç (ur. 23 lutego 1992 w Afyonkarahisarze) – turecki siatkarz, grający na pozycji środkowego, reprezentant kraju.
Sukcesy klubowe.
Puchar Turcji:
Puchar Challenge:
Mistrzostwo Turcji:

</doc>
<doc id="5129239" url="https://pl.wikipedia.org/wiki?curid=5129239" title="Georgi Petrow (siatkarz)">
Georgi Petrow (siatkarz)

Georgi Petrow, bułg. Георги Петров (ur. 18 sierpnia 1999 w Sliwenie) – bułgarski siatkarz, grający na pozycji przyjmującego, reprezentant kraju.
Swoją karierę seniorską rozpoczął w Neftochimiku Burgas, gdzie grał w latach 2017-2020. Pierwszym klubem zagranicznym został Chaumont VB 52. W drużynie z Chaumont grał w sezonie 2020/2021, w którym zdobył srebrny medal Mistrzostw Francji. 2021 w letnim okresie transferowym postanowił przenieść się do Włoch do zespołu . Miał swój udział w tegorocznej Lidze Narodów, gdzie wraz z reprezentacją Bułgarii zajęli 15. miejsce.
Sukcesy klubowe.
Superpuchar Bułgarii:
Puchar Bułgarii:
Mistrzostwo Bułgarii:
Wicemistrzostwo Francji:

</doc>
<doc id="5129240" url="https://pl.wikipedia.org/wiki?curid=5129240" title="Hrabauka (przystanek kolejowy)">
Hrabauka (przystanek kolejowy)

Hrabauka (, ) – przystanek kolejowy w pobliżu miejscowości Hrabauka, w rejonie homelskim, w obwodzie homelskim, na Białorusi. Położony jest na linii Homel - Czernihów.

</doc>
<doc id="5129241" url="https://pl.wikipedia.org/wiki?curid=5129241" title="Gerard Cofta">
Gerard Cofta

Gerard Cofta (ur. w 1933 w Poznaniu) – polski fizyk i działacz społeczny.
Życiorys.
Pochodzi z przybyłej do Poznania na początku XX wieku rodziny o tradycjach patriotycznych, której członkowie byli zaangażowani w pracę organiczną (należeli do niej między innymi Włodzimierz Cofta oraz Aleksandra Cofta-Broniewska). Jego ojciec był właścicielem piekarni i cukierni na poznańskiej Śródce.
Z wykształcenia fizyk. Jako nauczyciel pracował w Technikum Samochodowym w Poznaniu, VI Liceum Ogólnokształcącym im. Ignacego Jana Paderewskiego w Poznaniu oraz XII Liceum Ogólnokształcącym im. Marii Skłodowskiej-Curie w Poznaniu. Był także wykładowcą akademickim.
Od samego urodzenia zamieszkuje pokój w kamienicy przy Rynku Śródeckim. Zaangażowany w działalność społeczną na rzecz Śródki jako wieloletni radny Rady Osiedla Ostrów Tumski–Śródka–Zawady-Komandoria w Poznaniu. Określany mianem "mera Śródki". Jego działania doprowadziły do odbudowania mostu Jordana oraz uświadomienia sobie przez mieszkańców konieczności budowy Bramy Poznania ICHOT jako muzeum przypominającego rolę miasta w dziejach Polski. Inicjator wydarzeń kulturalnych oraz wydawniczych, na czele z wydawanym od 1999 periodykiem "Wokół Śródki". Pomysłodawca cyklu koncertów w kościele św. Małgorzaty w Poznaniu.
W 2016 otrzymał od Rady Miasta Poznania odznaczenie „Zasłużony dla Miasta Poznania” w uznaniu „zasług dla rozwoju samorządności lokalnej ze szczególnym uwzględnieniem działań na rzecz poznańskiej Śródki”. Tego samego roku otrzymał także nagrodę imienia Edwarda hr. Raczyńskiego od Zgromadzenia Fundatorów Fundacji Rozwoju Miasta Poznania.

</doc>
<doc id="5129242" url="https://pl.wikipedia.org/wiki?curid=5129242" title="Karol Ostrowski">
Karol Ostrowski

Karol Ostrowski (ur. 2 września 1999 w Szczecinie) – polski pływak, medalista mistrzostw Europy seniorów, olimpijczyk z Tokio (2021).
Życiorys.
Jest zawodnikiem MKP Szczecin, od 2020 reprezentuje także amerykański Drury University
W 2016 zdobył brązowy medal mistrzostw Europy juniorów w sztafecie 4 x 100 metrów stylem dowolnym (z Jakubem Kraską, Bartoszem Piszczorowiczem i Kacprem Stokowskim). W 2019 został wicemistrzem Europy seniorów w sztafecie 4 x 50 metrów stylem dowolnym na basenie 25-metrowym (z Pawłem Juraszkiem, Marcinem Cieślakiem i Jakubem Kraską), a sztafeta uzyskała rekord Polski na basenie 25-metrowym (1:23,74). W 2021 wystąpił w sztafecie 4 x 100 metrów stylem dowolnym na igrzyskach olimpijskich w Tokio. Razem z Kacprem Majchrzakiem, Konradem Czerniakiem i Jakubem Kraską zajął w eliminacjach 11. miejsce, z czasem 3:13,88, będącym nowym rekordem Polski.
Z MKP Szczecin jest także klubowym rekordzistą Polski w sztafecie 4 x 100 metrów stylem dowolnym na basenie 50-metrowym (3:19,13 – 19.05.2017 podczas mistrzostw Polski).
Na mistrzostwach Polski seniorów na dystansie 50-metrowym zdobył 5 medali, w tym 1 złoty indywidualnie:
Na mistrzostwach Polski seniorów na dystansie 25-metrowym zdobył 6 medali, w tym 1 złoty indywidualnie:

</doc>
<doc id="5129245" url="https://pl.wikipedia.org/wiki?curid=5129245" title="Raduha (przystanek kolejowy)">
Raduha (przystanek kolejowy)

Raduha (, ) – przystanek kolejowy w pobliżu miejscowości Chałmy, w rejonie homelskim, w obwodzie homelskim, na Białorusi. Położony jest na linii Homel - Czernihów.

</doc>
<doc id="5129247" url="https://pl.wikipedia.org/wiki?curid=5129247" title="Timo Hübers">
Timo Hübers

Timo Bernd Hübers (ur. 20 lipca 1996 w Hildesheimie) – niemiecki piłkarz występujący na pozycji obrońcy w niemieckim klubie 1. FC Köln. Wychowanek Hannoveru 96.

</doc>
<doc id="5129248" url="https://pl.wikipedia.org/wiki?curid=5129248" title="Libera Chat">
Libera Chat

Libera Chat – internetowa sieć serwerów IRC, przeznaczona głównie dla społeczności użytkowników wolnego i otwartego oprogramowania. Została założona 19 maja 2021 roku przez byłych członków personelu Freenode, którzy odeszli z tej sieci po przejęciu jej przez Andrew Lee.

</doc>
<doc id="5129249" url="https://pl.wikipedia.org/wiki?curid=5129249" title="Urazek leśny">
Urazek leśny

Urazek leśny ("Glischrochilus hortensis") – gatunek chrząszcza z rodziny łyszczynkowatych i podrodziny Cryptarchinae. Zamieszkuje palearktyczną Eurazję.
Taksonomia.
Gatunek ten opisany został po raz pierwszy w 1785 roku przez Étienne Louisa Geoffroy’a w publikacji autorstwa Antoine’a-François Fourcroy’a pod nazwą "Dermestes hortensis".
Morfologia.
Chrząszcz o ciele długości od 4 do 7 mm, lekko wysklepionym, w zarysie podługowato-owalnym. Oskórek jest nagi, błyszczący, ubarwiony czarno z dwiema parami pomarańczowych do rdzawoczerwonych plam na pokrywach. Plamy te mają kształt bardziej zaokrąglony niż u urazka kukurydzianego, a przednia ich para nie dochodzi do nasadowej krawędzi pokryw. Szerokości nasadowych krawędzi przedplecza i pokryw są równe. Długość pokryw jest od 1,25 do 1,28 raza większa niż ich szerokość. Przedpiersie ma stosunkowo wąski wyrostek o dość wąsko zaokrąglonym wierzchołku. Punktowanie zapiersia jest grube.
Ekologia i występowanie.
Owad ten zasiedla lasy, zadrzewienia, parki, ogrody i nasadzenia przydrożne. Zarówno larwy, jak i owady dorosłe są saprofitofagiczne. W warunkach naturalnych żerują na fermentującym soku drzew liściastych i rozkładających się grzybach, w tym hubach. Spotykane są też w korytarzach kornikowatych. Ze względu na niedobór uszkodzonych drzew, gatunek ten przystosował się do środkowisk synantropijnych, gdzie zasiedla składowane gnijące szczątki roślinne, zwłaszcza wyrzucane na pryzmy kompostowe buraki cukrowe, ziemniaki i jabłka.
Gatunek palearktyczny o rozsiedleniu europejsko-syberyjskim. W Europie znany jest z Portugalii, Hiszpanii, Irlandii, Wielkiej Brytanii, Francji, Belgii, Luksemburga, Holandii, Niemiec, Szwajcarii, Austrii, Włoch, Danii, Szwecji, Norwegii, Finlandii, Estonii, Litwy, Polski, Czech, Słowacji, Węgier, Białorusi, Ukrainy, Mołdawii, Rumunii, Bułgarii, Słowenii, Chorwacji, Bośni i Hercegowiny, Czarnogóry, Serbii, Albanii, Macedonii Północnej, Grecji oraz europejskich części Rosji i Turcji. Na północy Europy sięga daleko poza koło podbiegunowe. 
W Azji zamieszkuje region Kaukazu, Syberię i Rosyjski Daleki Wschód. W Polsce jest owadem nierzadkim.

</doc>
<doc id="5129251" url="https://pl.wikipedia.org/wiki?curid=5129251" title="Glischrochilus hortensis">
Glischrochilus hortensis



</doc>
<doc id="5129253" url="https://pl.wikipedia.org/wiki?curid=5129253" title="Rafael Czichos">
Rafael Czichos

Rafael Czichos (ur. 14 maja 1990 w Dżuddzie) – niemiecki piłkarz występujący na pozycji obrońcy w niemieckim klubie 1. FC Köln. Wychowanek FC Verden 04, w trakcie swojej kariery grał także w takich zespołach, jak TSV Ottersberg, VfL Wolfsburg II, Rot-Weiß Erfurt oraz Holstein Kiel.

</doc>
<doc id="5129256" url="https://pl.wikipedia.org/wiki?curid=5129256" title="Kingsley Schindler">
Kingsley Schindler

Kingsley Schindler (ur. 12 lipca 1993 w Hamburgu) – niemiecki piłkarz ghańskiego pochodzenia występujący na pozycji napastnika w niemieckim klubie 1. FC Köln. Wychowanek Concordii Hamburg, w trakcie swojej kariery grał także w takich zespołach, jak TSG Neustrelitz, 1899 Hoffenheim II, Holstein Kiel oraz Hannover 96.

</doc>
<doc id="5129257" url="https://pl.wikipedia.org/wiki?curid=5129257" title="Jan Thielmann">
Jan Thielmann

Jan Uwe Thielmann (ur. 26 maja 2002 w Föhren) – niemiecki piłkarz występujący na pozycji napastnika w niemieckim klubie 1. FC Köln. Wychowanek Eintrachtu Trewir. Młodzieżowy reprezentant Niemiec.

</doc>
<doc id="5129259" url="https://pl.wikipedia.org/wiki?curid=5129259" title="Petyr Stojanowicz">
Petyr Stojanowicz

Petyr Iwanow Stojanowicz, (ur. 26 czerwca 1967 w Sofii) – bułgarski polityk, historyk i publicysta, w latach 2013–2014 minister kultury.
Życiorys.
Prawnuk polityka i inżyniera Iwana, wnuk przedsiębiorcy tytoniowego Petyra. Syn krytyka filmowego i pisarza Iwana oraz aktorki Ani Bakałowej. Ukończył niemieckojęzyczne liceum w Sofii, później do 1988 odbywał służbę wojskową., po czym przez rok studiował germanistykę na Uniwersytecie Sofijskim. Następnie kształcił się na Uniwersytecie Wiedeńskim w zakresie historii Europy Środkowo-Wschodniej, germanistyki, teologii i teatrologii, uzyskując magisterium (1995) i doktorat (1998). Został wykładowcą Uniwersytetu Szumeńskiego, na którym w 2018 objął stanowisko profesorskie. Został także pracownikiem naukowym na Uniwersytecie Sofijskim oraz w instytucie badań historycznych Bułgarskiej Akademii Nauk (do 2016 na stanowisku docenta). Przez kilka lat był dziennikarzem gazety „Nowinar”. Autor książek i publikacji naukowych, członek zespołów redakcyjnych czasopism. Pracował także jako dyrektor prywatnego przedsiębiorstwa.
W latach 1998–2000 był parlamentarnym sekretarzem w resorcie spraw zagranicznych, przez cztery lata kierował biurem Nadeżdy Michajłowej. Wstąpił do Związku Sił Demokratycznych, był m.in. wiceprzewodniczącym ugrupowania w Sofii. Opuścił partię w 2003 w proteście przeciw traktowaniu kandydata na burmistrza Płamena Oreszarskiego. Później do 2011 związany ruchem Dwiżenie „Gergjowden”, zajmował stanowiska sekretarza oraz przewodniczącego (2007–2010) tej formacji. Od maja 2013 do sierpnia 2014 pozostawał ministrem kultury w gabinecie Płamena Oreszarskiego.

</doc>
<doc id="5129261" url="https://pl.wikipedia.org/wiki?curid=5129261" title="Christopher Jullien">
Christopher Jullien

Christopher Jullien (ur. 22 marca 1993 w Lagny-sur-Marne) – francuski piłkarz występujący na pozycji obrońcy. Wychowanek US Torcy, w trakcie swojej kariery grał w takich zespołach jak Auxerre, Freiburg, Dijon oraz Toulouse. Młodzieżowy reprezentant Francji.

</doc>
<doc id="5129262" url="https://pl.wikipedia.org/wiki?curid=5129262" title="Tophit">
Tophit

Tophit (zapis stylizowany: TopHit) – rosyjski portal muzyczny założony w 2003 roku, który skupia się na dystrybucji online nowych utworów i teledysków do stacji radiowych, kanałów telewizyjnych oraz DJ-ów. Serwis założył Igor Kraev oraz . Dyrektorami generalnymi portalu są Igor Kraev oraz Pavel Balashov.
Tophit od 2005 zajmuje się także publikowaniem list przebojów dla Rosji, Ukrainy i Wspólnoty Niepodległych Państw, powstałych na podstawie odtworzeń w partnerskich stacjach radiowych, a od 17 lipca 2016 również dzięki uzyskanym wyświetleniom w serwisie YouTube. Wszystkie listy przebojów portalu są odświeżane co każdy czwartek, a publikowane są w soboty.
Dzięki współpracy z łącznie 430 stacjami radiowymi na całym świecie portal jest często wykorzystywany jako dowód na popularność danego artysty w Rosji. Universal Music Group nazwał Tophit najbardziej wiarygodną stroną internetową, która monitoruje rosyjskie radia.
Pierwszym singlem na szczycie notowań serwisu był „” w wykonaniu ukraińskiego zespołu Nu Virgos i rosyjskiego piosenkarza Waleriego Meladze.
Tophit Label.
Siostrzanym projektem Tophit jest wytwórnia muzyczna Tophit Label. Zrzesza takich artystów jak .
Listy notowań.
Tophit publikuje listy takie jak:
Do wszystkich wymienionych wyżej notowań obowiązuje podział na:
Oprócz tego podziału funkcjonuje także podział na regionalne notowania dla radiostacji w Kijowie, Moskwie, Rosji i Ukrainie.
Listy opracowywane są na podstawie danych o cotygodniowych odtworzeniach singli w 230 stacjach radiowych w Rosji oraz 200 na Ukrainie i innych państwach nadających w języku rosyjskim. Stacje są zlokalizowane w krajach poniżej wymienionych:
Ponadto Tophit ma koordynatorów ws. Europy Wschodniej (Nelly Druta), Holandii (Nadya Walter) oraz Hiszpanii/Ameryki Łacińskiej (Azamat Unadzh).

</doc>
<doc id="5129265" url="https://pl.wikipedia.org/wiki?curid=5129265" title="L 98-59">
L 98-59

 
L 98-59 – gwiazda w gwiazdozbiorze Ryby Latającej, odległa od Słońca o około 35 lat świetlnych. Gwiazda ma układ planetarny.
Charakterystyka fizyczna.
L 98-59 to czerwony karzeł należący do typu widmowego M3. Jego jasność to zaledwie 1,1% jasności Słońca, a temperatura to ok. 3415 K. Jej masa to ok. 27% masy Słońca, a promień jest równy ok. 30% promienia Słońca.
Układ planetarny.
L 98-59 okrążają co najmniej cztery planety. Trzy pierwsze, najbliższe gwieździe zostały wykryte przez teleskop TESS. Są to planety tranzytujące, w czasie odkrycia był to drugi pod względem odległości od Słońca układ ze znanymi planetami tranzytującymi (po HR 8832), co daje szanse na zbadanie atmosfer tych planet. Metodą badania zmian prędkości radialnej odkryto czwartą (nietranzytującą) planetę tego układu i wykryto sygnał, który wskazuje na możliwą obecność piątej planety w ekosferze układu.
Ta metoda pozwoliła także na zbadanie mas planet, z których najbardziej wewnętrzna okazała się mieć masę równą około połowy masy Wenus. Obliczone gęstości planet wskazują, że dwie wewnętrzne planety są zapewne pozbawione wody, podczas gdy dwa (lub trzy) dalsze globy mogą zawierać duże jej ilości. Nawet 30% masy planety d (której promień jest znany) może stanowić woda, byłaby więc to planeta oceaniczna, choć znacznie gorętsza od Ziemi.

</doc>
<doc id="5129269" url="https://pl.wikipedia.org/wiki?curid=5129269" title="Rewa FC">
Rewa FC

Rewa FC – fidżyjski klub piłkarski, mający siedzibę w mieście Nausori. W sezonie 2021 występuje w National Football League, pierwszym poziomie rozgrywkowym na Fidżi.
Klub ten jest 3–krotnym zdobywcą Pucharu Fidżi w piłce nożnej.
Stadion.
Rewa FC rozgrywa swoje mecze na Ratu Cakobau Park.

</doc>
<doc id="5129272" url="https://pl.wikipedia.org/wiki?curid=5129272" title="Carl Starfelt">
Carl Starfelt

Carl Anders Theodor Starfelt (ur. 1 czerwca 1995 w Sztokholmie) – szwedzki piłkarz występujący na pozycji obrońcy w szkockim klubie Celtic oraz w reprezentacji Szwecji. Wychowanek IF Brommapojkarna, w trakcie swojej kariery grał także w takich zespołach, jak IFK Göteborg oraz Rubin Kazań.

</doc>
<doc id="5129274" url="https://pl.wikipedia.org/wiki?curid=5129274" title="Olimpijski tor kolarski w Berlinie">
Olimpijski tor kolarski w Berlinie

Olimpijski tor kolarski w Berlinie – nieistniejący już, tymczasowy tor kolarski w Berlinie, wybudowany na Letnie Igrzyska Olimpijskie 1936. Mógł pomieścić 15 000 widzów. Obiekt istniał przez dwa miesiące, podczas igrzysk odbyły się na nim konkurencje kolarstwa torowego.
Tor kolarski na igrzyska w Berlinie w 1936 roku wybudowano na terenie stadionu sportowego należącego od 1925 roku do Berliner Sport-Club. Znajdował się on w dzielnicy Westend, niedaleko stacji kolejowej Berlin Westkreuz, północnego końca autostrady AVUS i obiektów targowych Messe Berlin. Architektem toru kolarskiego był Clemens Schürmann. Drewniany tor miał długość 400 m i szerokość 6,3 m. Wysokość na łukach wynosiła 3 m. Częścią obiektu była zadaszona trybuna stadionu Berliner SC, mogąca pomieścić 1500 widzów. Na czas igrzysk wybudowano także dodatkowe trybuny mogące pomieścić 12 000 widzów. Pojemność całkowita areny podczas igrzysk wynosiła 15 000 widzów. Wewnątrz toru przygotowano drewniany podest o wymiarach 25 × 15 m. Obiekt wyposażono też m.in. w tablicę z zegarem i system nagłaśniający. Budowa toru rozpoczęła się 15 czerwca 1936 roku, a 1 lipca 1936 roku został on udostępniony kolarzom do treningów. Olimpijskie konkurencje kolarstwa torowego, w całości rozgrywane na nowym torze, zostały przeprowadzone w dniach 6–8 sierpnia 1936 roku. Tor powstał jako obiekt tymczasowy i dwa miesiące po powstaniu dokonano jego rozbiórki. Dziś po torze, jak i po dawnym stadionie Berliner SC, nie ma już żadnego śladu.

</doc>
<doc id="5129277" url="https://pl.wikipedia.org/wiki?curid=5129277" title="Single numer jeden w roku 2021 (Rosja)">
Single numer jeden w roku 2021 (Rosja)

Notowania City &amp; Country Radio Hits, City &amp; Country YouTube Hits oraz City &amp; Country Radio &amp; YouTube Hits publikowane i kompletowane są przez portal internetowy Tophit w oparciu o cotygodniowe wyniki odtworzeń w stacjach radiowych w Rosji. Poniżej znajduje się tabela prezentująca najpopularniejsze single na wybranych listach w danych tygodniach w roku 2021.
W 2021 dwanaście utworów różnych artystów osiągnęło szczyt rosyjskiego notowania Tophit Radio Hits, licząc utwór „” Zivert, który już pod koniec 2020 znalazł się na pierwszym miejscu listy.
W przypadku listy Tophit YouTube Hits szczyt osiągnęło dziewięć utworów w wykonaniu różnych artystów. 
Na liście Tophit Radio &amp; YouTube Hits szczyt osiągnęło dziesięć singli w wykonaniu różnych artystów, licząc także utwór „Junost’” w wykonaniu , który już od sierpnia 2020 roku okupował listę.

</doc>
<doc id="5129287" url="https://pl.wikipedia.org/wiki?curid=5129287" title="Bez skrupułów (serial telewizyjny)">
Bez skrupułów (serial telewizyjny)



</doc>
<doc id="5129299" url="https://pl.wikipedia.org/wiki?curid=5129299" title="Single numer jeden w roku 2020 (Rosja)">
Single numer jeden w roku 2020 (Rosja)

Notowania City &amp; Country Radio Hits, City &amp; Country YouTube Hits oraz City &amp; Country Radio &amp; YouTube Hits publikowane i kompletowane są przez portal internetowy Tophit w oparciu o cotygodniowe wyniki odtworzeń w stacjach radiowych w Rosji. Poniżej znajduje się tabela prezentująca najpopularniejsze single na wybranych listach w danych tygodniach w roku 2020.
W 2020 dziesięć utworów różnych artystów osiągnęło szczyt rosyjskiego notowania Tophit Radio Hits, licząc utwór „” Zivert, który już pod koniec 2019 znalazł się na pierwszym miejscu listy. 
W przypadku listy Tophit YouTube Hits szczyt osiągnęło piętnaście utworów w wykonaniu różnych artystów, licząc dwa utwory; „” , który już w pod koniec 2019 znalazł się na pierwszym miejscu listy oraz „Pczelowod” w wykonaniu zespołu , który górę notowania przejął 16 grudnia 2019.
Na liście Tophit Radio &amp; YouTube Hits szczyt osiągnęło siedem singli w wykonaniu różnych artystów, licząc także utwór „L’jubimka” w wykonaniu Niletto, który już pod koniec 2019 znalazł się na pierwszym miejscu listy.

</doc>
<doc id="5129300" url="https://pl.wikipedia.org/wiki?curid=5129300" title="Christian Klees">
Christian Klees

Christian Klees (ur. 24 czerwca 1968 w Eutin) – niemiecki strzelec, mistrz olimpijski z Atlanty 1996, trener, urzędnik.
Kariera.
Christian Klees karierę sportową rozpoczął w 1987 roku. W 1993 roku został mistrzem Niemiec w konkurencji strzelania z karabinu małokalibrowego w trzech pozycjach. W 1994 roku został mistrzem Niemiec w konkurencji strzelania ze standardowej strzelby, a także zajął 3. miejsce na mistrzostwach świata 1994 w włoskim Mediolanie w konkurencji strzelania z karabinu dowolnego 50m w pozycji leżącej, natomiast w 1995 roku na mistrzostwach Europy w szwedzkim Boden zajął 1. miejsce z konkurencji drużynowej strzelania z karabinu małokalibrowego w trzech pozycjach wraz z Maikiem Eckhardtem oraz Johannem Zähringerem.
25 lipca 1996 roku podczas turnieju olimpijskiego 1996 w Atlancie zdobył złoty medal w konkurencji strzelania z karabinu małokalibrowego 50m w pozycji leżącej z wynikiem 104.8 na 109 możliwych (w kwalifikacjach jako pierwszy zawodnik w historii osiągnął maksymalny wynik – 600, czym ustanowił rekord olimpijski), łącznie osiągając w tej konkurencji 704.8, czym ustanowił rekord świata (pobity przez Białorusina Siarhieja Martynaua podczas turnieju olimpijskiego 2012 w Londynie – 705.5). Startował w konkurencji strzelania z karabinu małokalibrowego 50m w trzech pozycjach (37. miejsce). Za swoje osiągnięcie podczas tego turnieju został odznaczony Srebrnym Liściem Laurowym przez ówczesnego prezydenta Niemiec – Romana Herzoga.
Karierę sportową zakończył w 2001 roku.
Po zakończeniu kariery.
Christian Klees po zakończeniu kariery sportowej, do 2011 roku pracował jako trener i zastępca skarbnika w Eutiner Sportschützen.
Upamiętnienie.
Imieniem Christiana Kleesa nazwano młodzieżowe centrum rekreacyjno-edukacyjne w Scharbeutz w powiecie Ostholstein – "„Christian-Klees-Halle”".

</doc>
<doc id="5129306" url="https://pl.wikipedia.org/wiki?curid=5129306" title="Leonidas Janowicz">
Leonidas Janowicz

Leonidas Janowicz – sędzia, c. k. radca wyższego sądu krajowego.
Życiorys.
Był pochodzenia rumuńskiego. Wstąpił do służby sądowniczej Cesarstwa Austrii nie dysponując ukończeniem studiów prawniczych. Od około 1829 był akcesistą w C. K. Bukowińskim Sądzie Kryminalnym w Czerniowcach. Od około 1832 pracował w C. K. Sądzie Kryminalnym we Lwowie, początkowo jako auskultant, a od około 1835 do około 1841 jako aktuariusz. Według późniejszych ustaleń Józefa Białyni Chołodeckiego Leonidas Janowicz uczestniczył we Lwowie w procesach polskich działaczy niepodległościowych w trakcie austriackich represji wobec organizowanej partyzantki płk. Józefa Zaliwskiego w 1833. Ponadto podczas procesów politycznych wymierzonych w Polaków w 1840 był „prawą ręką” naczelnika lwowskiego C. K. Sądu Kryminalnego, radcy krajowego Moriza (Maurycego) Wittmanna, który wcześniej miał go sprowadzić z Czerniowiec do Lwowa. Według późniejszych publikacji Janowicz miał otrzymać awans na radcę za swoje zasługi oddane dla rządu w prowadzonych procesach politycznych. Od około 1842 do około 1849 był radcą-protokolistą przy C. K. Wyższym Sądzie Apelacyjnym i Kryminalnym we Lwowie. Pełniąc to stanowisko został skierowany ze Lwowa do Sanoka i prowadził śledztwo wobec zatrzymanych na podstawie przygotowanej przez cyrkuł sanocki listy uczestników konspiracji, podjętej celem wzniecenia walk w ramach powstania krakowskiego, zaplanowanych na ziemi sanockiej 21/22 lutego 1846. W opracowaniu Stanisława Schnür-Pepłowskiego, dotyczącym wypadków z 1846 na ziemi sanockiej, radca Janowicz został określony jako „człowiek bez czci i wiary”. Miał on znęcać się nad zatrzymanymi więźniami, podsłuchiwać ich i na wszelkie sposoby im dokuczać oraz znieważać ich żony i rodziny. Po przybyciu do Sanoka pułkownika Leopolda Kolowrath-Krakowsky’ego (ówczesny komendant 3 pułku huzarów z Sáros-Patak), mianowanego komendantem miasta, Janowicz został odwołany przez tegoż na prośby kobiet związanych z represjonowanymi. Podczas pierwszego spotkania obu w sanockim więzieniu, gdy Janowicz wskazywał Kollowrath-Krakowsky’emu wyróżniających się spiskowców, pułkownik miał odpowiedzieć: „Każdy ma swój punkt widzenia”. W książce Bronisława Łozińskiego radca Janowicz został zaliczony do grona sędziów będących filarami tradycji prowadzenia represyjnych procesów politycznych w Galicji. O działalności Janowicza jako sędziego śledczego pod koniec lat 40. wspominał także Aleksander Morgenbesser, który określił radcę mianem „posiepaka”.
W grudniu 1849 Leonidas Janowicz został mianowany radcą C. K. Bukowińskiego Sądu Karnego w Czerniowcach. Przydzielony stamtąd od około 1850 do około 1852 był sprawującym prezydium przy prowizorycznym C. K. Sądzie Karnym w Maros-Vásárhely, a około 1852/1853 był skierowany do C. K. Wyższego Sądu Krajowego w Siebenbürgen. Jako bukowiński radca kryminalny w połowie 1853 został mianowany radcą przy C. K. Bukowińskim Sądzie Prawa Miejskiego i Krajowego w Czerniowcach (niem. "Bukowinaer Stadt- und Landrecht in Czernowitz"), gdzie jednocześnie był dyrektorem kancelarii. W połowie 1855 został mianowany radcą przy C. K. Sądzie Krajowym w Czerniowcach.
Postanowieniem cesarza z 29 stycznia 1857 został mianowany radcą C. K. Wyższego Sądu Krajowego we Lwowie. Pracował na tym stanowisku tamże do około 1868 (tj. wkrótce po ustanowieniu Austro-Węgier i autonomii galicyjskiej). W latach około 1865-1867 był równolegle asesorem w C. K. Wyższym Sądzie Wyrokującym we Lwowie.

</doc>
<doc id="5129307" url="https://pl.wikipedia.org/wiki?curid=5129307" title="Kyōgo Furuhashi">
Kyōgo Furuhashi

 – japoński piłkarz występujący na pozycji napastnika w szkockim klubie Celtic oraz w reprezentacji Japonii. Wychowanek Chuo University, w trakcie swojej kariery grał także w takich zespołach, jak FC Gifu oraz Vissel Kobe.

</doc>
<doc id="5129311" url="https://pl.wikipedia.org/wiki?curid=5129311" title="Kazimierz Gottwald">
Kazimierz Gottwald

Kazimierz Gottwald (ur. 30 grudnia 1895 w Tarnopolu, zm. ?) – kapitan administracji (piechoty) Wojska Polskiego.
Życiorys.
Urodził się 30 grudnia 1895 w Tarnopolu, w rodzinie Andrzeja.
Od 1914 walczył w szeregach 12. kompanii 2 Pułku Piechoty Legionów Polskich. W grudniu tego roku został ranny i przebywał w szpitalu w Taraczköz. Później został przeniesiony do 2 oddziału karabinów maszynowych 4 Pułku Piechoty Legionów Polskich. We wrześniu 1915 leczył się w szpitalu Czerwonego Krzyża w Nowym Targu.
21 grudnia 1920 został zatwierdzony z dniem 1 kwietnia 1920 w stopniu porucznika, w piechocie, w grupie oficerów byłych Legionów Polskich. 1 czerwca 1921 pełnił służbę w III Łódzkim Batalionie Etapowym, a jego oddziałem macierzystym był 28 Pułk Piechoty. 3 maja 1922 został zweryfikowany w stopniu porucznika ze starszeństwem z 1 czerwca 1919 i 770. lokatą w korpusie oficerów piechoty, a jego oddziałem macierzystym był nadal 28 pp w Łodzi. Później został przeniesiony do 17 Pułku Piechoty w Rzeszowie, a następnie do 54 Pułku Piechoty w Tarnopolu. 1 grudnia 1924 został mianowany kapitanem ze starszeństwem z 15 sierpnia 1924 i 308. lokatą w korpusie oficerów piechoty. Z dniem 23 czerwca 1925 został przeniesiony do Korpusu Ochrony Pogranicza. Służył w 13 Baonie Granicznym na stanowisku dowódcy kompanii granicznej „Husiatyń”. W marcu 1930 został przeniesiony z KOP do 37 Pułku Piechoty w Kutnie, lecz już we wrześniu tego roku został przydzielony do Powiatowej Komendy Uzupełnień Złoczów na stanowisko kierownika referatu II poborowego. Później został przesunięty na stanowisko kierownika referatu I administracji rezerw. Z dniem 1 września 1938 jednostka, w której pełnił służbę została przemianowana na Komendę Rejonu Uzupełnień Złoczów, a zajmowane przez niego stanowisko otrzymało nazwę „kierownik I referatu ewidencji”. Na tym stanowisku pełnił służbę w marcu 1939. W międzyczasie został przeniesiony do korpusu oficerów administracji, grupa administracyjna.
W czasie II wojny światowej przebywał w niemieckiej niewoli, a po jej zakończeniu wrócił do kraju i został zarejestrowany w jednej z rejonowych komend uzupełnień.
Był żonaty. Miał córkę Marię (1924–2015), docent doktor, która została pochowana w grobowcu rodzinnym na cmentarzu św. Wawrzyńca we Wrocławiu.

</doc>
<doc id="5129317" url="https://pl.wikipedia.org/wiki?curid=5129317" title="Seoul Olympic Velodrome">
Seoul Olympic Velodrome

Seoul Olympic Velodrome – otwarty (niezadaszony) tor kolarski w Seulu, stolicy Korei Południowej. Został wybudowany w latach 1984–1986. Trybuny przy torze mogą pomieścić 6322 widzów. Długość toru kolarskiego wynosi 333,33 m.
Tor został zaprojektowany w 1978 roku. Początkowo miał stanąć w kompleksie sportowym wokół Stadionu Olimpijskiego, ale później uznano, że łącznie z welodromem na stosunkowo niedużej powierzchni kompleksu istniałoby zbyt dużo aren sportowych i postanowiono go wybudować w Parku Olimpijskim. Budowa toru ruszyła 4 września 1984 roku i została zakończona 30 kwietnia 1986 roku. Obiekt wyposażono w drewniany tor kolarski o długości 333,33 m, który ze wszystkich stron otaczały trybuny mogące pomieścić 6322 widzów. Zachodnia część trybun posiada zadaszenie. Przy stadionie stanęły cztery maszty oświetleniowe, dające światło o natężeniu 2000 luksów. Koszt budowy areny wyniósł 10,1 mld ₩. Na obiekcie rozegrano konkurencje kolarstwa torowego podczas Letnich Igrzysk Olimpijskich 1988.

</doc>
<doc id="5129321" url="https://pl.wikipedia.org/wiki?curid=5129321" title="Alchemik (obraz Adriaena van Ostade)">
Alchemik (obraz Adriaena van Ostade)

Alchemik (ang. "An Alchemist") – obraz olejny namalowany przez holenderskiego malarza Adriaena van Ostade w 1661, znajdujący się w zbiorach National Gallery w Londynie.
Opis.
Alchemik skłania się do ognia, używając miecha do podsycania płomienia pracując w nieuporządkowanym, obskurnym pokoju. Słoiki, butelki i narzędzia są porozrzucane na każdej dostępnej powierzchni a tynk odpada od ścian, odsłaniając cegły. Na kartce leżącej pod stołkiem widnieje łaciński napis „oleum et operam perdis” (co oznacza „marnuje się olej i praca”), słowa z książki "De Re Metallica" autorstwa Georgiusa Agricoli. Okulary na stołku sugerują, że alchemik zanim zaczął podgrzewać garnek na ogniu, studiował książkę. Przekonanie, że metale nieszlachetne można przekształcić w srebro i złoto, przetrwało do XVIII wieku, ale van Ostade wydaje się sugerować, że jest to akt szaleństwa. Znużony wyraz twarzy alchemika sugeruje również, że jest to beznadziejne zadanie. Ciemna zasłona dzieląca pokój na dwie części została odsunięta, ukazując rodzinę alchemika w ich kwaterach mieszkalnych. Dwoje małych dzieci się bawi, podczas gdy ich matka wyciera pupę trzymanego przez siebie dziecka – alchemik nie zwraca na nich uwagi, skupiając się na pogoni za bogactwem. Podpis artysty i data obrazu są przedstawione na łopacie, która wisi na ścianie obok kominka.

</doc>
<doc id="5129323" url="https://pl.wikipedia.org/wiki?curid=5129323" title="Liel Abada">
Liel Abada

Liel Abada (ur. 3 października 2001 w Petach Tikwa) – izraelski piłkarz występujący na pozycji napastnika w szkockim klubie Celtic oraz w reprezentacji Izraela. Wychowanek Hapoelu Petach Tikwa, w trakcie swojej kariery grał także w Maccabi Petach Tikwa.

</doc>
<doc id="5129325" url="https://pl.wikipedia.org/wiki?curid=5129325" title="Ismaila Soro">
Ismaila Soro

Ismaila Wafougossani Soro (ur. 7 maja 1998 w Yakassé-Mé) – iworyjski piłkarz występujący na pozycji pomocnika w szkockim klubie Celtic oraz w reprezentacji Wybrzeża Kości Słoniowej. Wychowanek Moossou FC, w trakcie swojej kariery grał także w takich zespołach, jak Saxan Ceadîr-Lunga, FK Homel oraz Bene Jehuda Tel Awiw.

</doc>
<doc id="5129330" url="https://pl.wikipedia.org/wiki?curid=5129330" title="Boli Bolingoli">
Boli Bolingoli

Boli Bolingoli-Mbombo (ur. 1 lipca 1995 w Kinszasie) – belgijski piłkarz kongijskiego pochodzenia występujący na pozycji obrońcy w szkockim klubie Celtic. Wychowanek KSK Beveren, w trakcie swojej kariery grał także w takich zespołach, jak Club Brugge, Sint-Truidense VV, Rapid Wiedeń oraz İstanbul Başakşehir. Kuzyn dwóch reprezentantów Belgii, Romelu Lukaku i Jordana Lukaku.

</doc>
<doc id="5129332" url="https://pl.wikipedia.org/wiki?curid=5129332" title="Antonio Juan Baseotto">
Antonio Juan Baseotto



</doc>
<doc id="5129381" url="https://pl.wikipedia.org/wiki?curid=5129381" title="Single numer jeden w roku 2021 (Japonia)">
Single numer jeden w roku 2021 (Japonia)

Notowanie przedstawia najlepiej sprzedające się single w Japonii. Publikowane jest ono przez magazyn "Oricon Style", a dane kompletowane są przez Oricon w oparciu o cotygodniowe wyniki sprzedaży fizycznej singli. Poniżej znajdują się tabele prezentujące najpopularniejsze single w danych tygodniach w roku 2021.
Notowanie "Billboard" Japan Hot 100 przedstawia najpopularniejsze single w Japonii. Publikowane jest ono przez magazyn "Billboard" i Hanshin Contents Link, a dane kompletowane są w oparciu o sprzedaż CD singli (udostępniane przez SoundScan Japan), częstotliwość emitowania piosenek na antenach japońskich stacji radiowych (udostępniane przez firmę Plantech), dane sprzedaży w sklepach internetowych oraz dane sprzedaży z iTunes Japan. Na pozycję na liście dodatkowo wpływają: tweety odnoszące się do utworów z danych Twittera zebrane przez NTT DATA, dane pochodzące z Gracenote – ile razy dana płyta została włożona do komputera, a także dane z ponad 3900 sklepów sprzedających muzykę cyfrowo.

</doc>
<doc id="5129383" url="https://pl.wikipedia.org/wiki?curid=5129383" title="Wilhelm Simetsreiter">
Wilhelm Simetsreiter

Wilhelm Simetsreiter (ur. 16 marca 1915 w Monachium, zm. 17 lipca 2001 tamże) – niemiecki piłkarz grający na pozycji pomocnika (lewoskrzydłowego), reprezentant kraju, olimpijczyk z Berlina 1936. Zawodnik Bayernu Monachium.
Kariera piłkarska.
Wilhelm Simetsreiter wychowywał się w dzielnicy Monachium – Schwabing. Karierę piłkarską rozpoczął w juniorach Bayernu Monachium, w którym w 1934 roku przeszedł do profesjonalnej drużyny klubu, w który grał do zakończenia kariery piłkarskiej w 1947 roku, w którym jest uważany za najszybszego lewoskrzydłowego w historii klubu oraz najskuteczniejszym zawodnikiem w rozgrywkach Gauligi najpierw w okręgu Bawaria, a od 1941 roku w okręgu Südbayern (Bawaria Południowa) – mistrzostwo w 1945 roku oraz czterokrotnie 3. miejsce (1934, 1936, 1937, 1944).
5 lutego 1939 roku w finale Reichsbundpokal 1938/1939 rozegranym na Giesings Höhen w Monachium, reprezentując drużynę Bawarii, przegrał 1:2 z drużyną Śląska, a w 7 września 1941 roku przegrał w finale turnieju 1940/1941 0:2 z drużyną Saksonii, który został rozegrany na Stadion an der Planitzstraße w Chemnitz.
W czasie II wojny światowej był żołnierzem Wehrmachtu. Następnie wraz z Herbertem Mollem oraz z Jakobem Streitlem założył nową drużynę. W powstałej 1945 roku Oberlidze południowej w sezonie 1945/1946 rozegrał 30 meczów, w których zdobył 7 goli, a "Bawarczycy" zakończyli rozgrywki ligowe na 6. miejscu, natomiast w sezonie 1946/1947 rozegrał 15 meczów, w których zdobył 6 goli, a "Bawarczycy" zakończyli rozgrywki ligowe na 11. miejscu, po czym zakończył piłkarską karierę.
Kariera reprezentacyjna.
Natomiast w reprezentacji III Rzeszy w latach 1936–1937 rozegrał 8 meczów, w których zdobył 8 goli. Debiut zaliczył 25 sierpnia roku w wygranym 4:2 meczu towarzyskim z reprezentacją Rumunii, rozegranym na Steigerwaldstadion w Erfurcie, w którym w 78. minucie zdobył swojego pierwszego gola dla "Die Mannschaft", przy stanie 3:2.
W swoim drugim meczu w "Die Mannschaft", rozegranym 15 września 1935 roku na Richard-Lindemann-Sportplatz am Eckersberger Wald w Stettin zdobył dwa gole w wygranym 5:0 meczu towarzyskim z reprezentacją Estonii.
W 1936 roku wystąpił na igrzyskach olimpijskich 1936 w Berlinie, w których wystąpił tylko w meczu pierwszej rundy, w którym zdobył hat tricka w wygranym 9:0 meczu pierwszej rundy z reprezentacją Luksemburga (Simetsreiter długo był najmłodszym zawodnikiem w historii "Die Mannschaft" z hat trickiem) i tym samym drużyna "Die Mannschaft" awansowała do ćwierćfinału, w którym przegrała 0:2 z późniejszym brązowym medalistą turnieju – reprezentacją Norwegii, kończąc tym samym udział w turnieju.
Ostatni mecz w "Die Mannschaft" rozegrał 29 sierpnia 1937 roku Stadion Lokomotiw w Kaliningradzie w Königsbergu w wygranym 4:1 przedostatnim meczu eliminacyjnym mistrzostw świata 1938 Grupy 1 z reprezentacją Estonii.
Po zakończeniu kariery.
Wilhelm Simetsreiter po zakończeniu kariery piłkarskiej nadal był związany z Bayernem Monachium, w którym m.in.: pełnił funkcję honorowego członka rady doradczej klubu. Zmarł 17 lipca 2001 roku w rodzinnym Monachium.

</doc>
<doc id="5129429" url="https://pl.wikipedia.org/wiki?curid=5129429" title="Sciuta Tower">
Sciuta Tower



</doc>
<doc id="5129431" url="https://pl.wikipedia.org/wiki?curid=5129431" title="Piłka nożna na Letnich Igrzyskach Olimpijskich 1912/Finał">
Piłka nożna na Letnich Igrzyskach Olimpijskich 1912/Finał

Finał Letnich Igrzysk Olimpijskich 1912 – mecz finałowy turnieju olimpijskiego 1912 w Sztokholmie, mający na celu wyłonienie mistrza olimpijskiego w piłce nożnej, pomiędzy reprezentacją Wielkiej Brytanii a reprezentacją Danii, który odbył się 4 lipca 1912 roku na Stadionie Olimpijskim w Sztokholmie.

</doc>
<doc id="5129432" url="https://pl.wikipedia.org/wiki?curid=5129432" title="Daugudžiai">
Daugudžiai

Daugudžiai − kolonia na Litwie, w okręgu wileńskim, w rejonie wiłkomierskim, w gminie Pozelwa. W 2011 roku była wyludniona.
W 1581 roku folwark Daugudzie wszedł w skład majątku, który darowany został jezuickiej Akademii Wileńskiej przez biskupa Jerzego Radziwiłła. W wykazie dekanatów i parafii diecezji wileńskiej opracowanym na synodzie diecezjalnym w 1744 roku Daugudzie wymieniane były jako jedna z miejscowości należących do rzymskokatolickiej parafii w Widziniszkach w dekanacie pobojskim. Po kasacie jezuitów w 1773 roku majątek pojezuicki wraz z folwarkiem Daugudzie przejęty został przez Komisję Edukacji Narodowej, a później stanowił własność m.in. Morykonich. Według alfabetycznego wykazu miejscowości guberni kowieńskiej z 1903 roku majątek Dawgudzi () należał do wołości Żmujdki w ujeździe wiłkomierskim i zamieszkany był w 1902 roku przez 17 osób. Według danych z litewskiego spisu ludności z 1923 roku folwark Daugudžiai liczył 10 mieszkańców i obejmował jedno gospodarstwo. Miejscowość wchodziła wówczas w skład gminy Balninkai w okręgu wiłkomierskim. Po II wojnie światowej Daugudžiai otrzymały status kolonii i znalazły się w granicach gminy Pozelwa w rejonie wiłkomierskim. W 1959 roku kolonia liczyła 4 mieszkańców, w 1970 roku – 9 mieszkańców, w 1979 roku – 9 mieszkańców, w 1989 roku – 3 mieszkańców, w 2001 roku – 0 mieszkańców.
W 1898 roku w majątku urodził się Henryk Łowmiański.

</doc>
<doc id="5129435" url="https://pl.wikipedia.org/wiki?curid=5129435" title="Narodowy Komitet Olimpijski Kiribati">
Narodowy Komitet Olimpijski Kiribati

Narodowy Komitet Olimpijski Kiribati (KNOC) (ang. "Kiribati National Olympic Committee") – stowarzyszenie związków i organizacji sportowych z siedzibą w Bairiki powołane w 2002 roku. Zajmuje się przede wszystkim organizacją udziału reprezentacji Kiribati w igrzyskach olimpijskich oraz igrzyskach Wspólnoty Narodów, a także upowszechnianiem idei olimpijskiej i promocją sportu oraz reprezentowaniem nauruańskiego sportu w organizacjach międzynarodowych, w tym w Międzynarodowym Komitecie Olimpijskim.

</doc>
<doc id="5129436" url="https://pl.wikipedia.org/wiki?curid=5129436" title="Martin Henriksson">
Martin Henriksson

Hans Martin Knut Henriksson (ur. 30 października 1974 w Göteborgu) – szwedzki muzyk, gitarzysta, kompozytor i basista najbardziej znany jako członek zespołu Dark Tranquillity.
Henriksson był jednym z założycieli Dark Tranquillity. Z początku grał na gitarze basowej jednak po odejściu Fredrika Johanssona, przerzucił się na gitarę elektryczną. Był również jednym z głównych kompozytorów utworów. Będąc w Dark Tranquillity grał zarówno melodie jak i rytmy w momencie kiedy to drugi gitarzysta, Niklas Sundin grał większość solówek, aczkolwiek są utwory, w których to Henriksson grał partie solowe (np. "Focus Shift" czy "Lost to Apathy").
Na wydanym w 2013 roku albumie "Construct" po raz pierwszy od płyty "Projector", Henriksaon zagrał na basie. Ostatecznie w 2016 roku zakończył współpracę z Dark Tranquillity twierdząc iż stracił pasję do grania muzyki.
Henriksson grał na gitarach firmy Gibson. Na scenie używał modeli: Explorer i Gibson Les Paul Studio Lite. Wcześniej używał przedwzmacniaczy Rocktron Prophesy, ale po trasie Damage Done wraz z Niklasem Sundinem zaczęli używać wzmacniaczy Peavey 5150 i Mesa/Boogie Dual Rectifier oraz procesorów modelujących Behringer V-AMP 2 PRO.

</doc>
<doc id="5129439" url="https://pl.wikipedia.org/wiki?curid=5129439" title="Naraggara">
Naraggara

Naraggara (łac. "Diocesis Naraggaritanus") – stolica historycznej diecezji we Cesarstwie rzymskim w prowincji Afryka Prokonsularna, sufragania metropolii Kartagina. Współcześnie w Tunezji. Obecnie katolickie biskupstwo tytularne.

</doc>
<doc id="5129461" url="https://pl.wikipedia.org/wiki?curid=5129461" title="Dziennik z podróży do Rosji">
Dziennik z podróży do Rosji

Dziennik z podróży do Rosji () – notatki z podróży spisane przez Johna Steinbecka podczas podróży do Związku Radzieckiego w 1947 roku. Pisarz, który wraz z fotografem Robertem Capą odwiedził Moskwę, Stalingrad, Gruzję i Ukrainę, odtworzył swoje wrażenia na kartach pamiętnika i opowiedział o swoich spotkaniach z obywatelami sowieckimi. W podróży Steinbeckowi i Capie towarzyszyli pracownicy Wszechzwiązkowego Towarzystwa Łączności Kulturalnej z Zagranicą (WOKS), którzy regularnie składali raporty o nastrojach i zachowaniu gości. Praca ta jest relacją z 34-dniowej podróży, od 31 lipca 1947 do września tego samego roku.
Szkice do pamiętnika były publikowane na łamach gazety „New York Herald Tribune”. Kompletna książka ze zdjęciami Capy została po raz pierwszy opublikowana w Stanach Zjednoczonych w 1948 roku.
Publikowanie notatek z podróży Steinbecka w ZSRR rozpoczęło się dopiero w latach pieriestrojki.
Historia.
Pomysł napisania notatek z podróży po Rosji powstał w roku 1947, kiedy Steinbeck w nowojorskim barze „Bedford” spotkał fotografa Roberta Capę. Według pisarza obaj byli tego dnia przygnębieni. Po otrzymaniu od barmana kieliszka absyntu Steinbeck i Capa zaczęli omawiać najnowsze doniesienia prasowe związane z Moskwą: „Co myśli Stalin, co planuje rosyjski Sztab Generalny, gdzie stacjonują wojska rosyjskie…” W pewnym momencie rozmówcy doszli do wniosku, że wielu międzynarodowych dziennikarzy nie ma pojęcia o prawdziwym życiu w ZSRR. Tymczasem istnieje szereg tematów, które są nie mniej interesujące dla czytelników niż sowieckie „eksperymenty z bombą atomową”: „Co tam noszą ludzie? Co mają na obiad? Czy mają imprezy?” W tym samym czasie postanowiono wyjechać razem do Związku Radzieckiego. Zakładano, że podróżnicy będą „trzymać się z dala od Kremla” – ważniejsze było dla nich „dotarcie do zwykłego narodu rosyjskiego”. Ze swoim pomysłem Steinbeck i Capa zwrócili się do dziennika „New York Herald Tribune” i pozyskali wsparcie redakcji. 
Steinbeckowi i Capie towarzyszyło kilka osób w podróży z Wrzechzwiązkowego Towarzystwa Łączności Kulturalnej z Zagranicą, m.in. tłumaczka Swietłana Litwinowa, którą Steinbeck i Capa nazywali „Sweet Łana” ("sweet" z angielskiego oznacza „słodki”).

</doc>
<doc id="5129463" url="https://pl.wikipedia.org/wiki?curid=5129463" title="1 Pułk Dragonów (II RP)">
1 Pułk Dragonów (II RP)

1 pułk dragonów – oddział jazdy dywizyjnej Wojska Polskiego w II Rzeczypospolitej okresu wojny polsko-bolszewickiej.
Formowanie i zmiany organizacyjne.
Rozkazem Ministerstwa Spraw Wojskowych z 17 czerwca 1919, z luźnych szwadronów poprzydzielanych do oddziałów piechoty jako kawaleria dywizyjna, utworzone zostały cztery pułki dragonów: 1. w Lublinie, 2. w Pińczowie, 3. w Tarnowie i 4 pułk dragonów kresowych.
Pułki posiadały różną liczbę dywizjonów i szwadronów. 1 pułk miał początkowo cztery szwadrony.
Etat szwadronu polowego pułku dragonów wynosił: 5 oficerów, 1 podchorąży, 23 podoficerów i 140 szeregowych. Koni wierzchowych 146, taborowych 14, jedna kuchnia polowa i 6 wozów.
Pułk nie miał osobnej komisji gospodarczej. Dowództwo pułku obsługiwane było przez komisję gospodarczą dowództwa frontu na którym działały jego dywizjony.
Pułk posiadał też szwadron zapasowy. Ten dzielił się na dwa oddziały: sztabowy i rekrucki. Etat szwadronu wynosił 8 oficerów (w tym dowódca i adiutant, 2 ujeżdżczy koni, dowódca oddziału rekrutów, oficer kasowy, lekarz i weterynarz), 15 podoficerów, 100 szeregowych, 93 konie wierzchowe, 10 taborowych.
Do 1 pułku dragonów (z miejscem postoju szwadronu zapasowego w Lublinie) zaliczono szwadrony 1 i 3 DP Leg., 8 i 9 Dywizji Piechoty.
Jesienią 1919 zreorganizowano jazdę dywizyjną. W miejsce istniejących pułków dragonów sformowano cztery pułki strzelców konnych. Dowództwa pułków strzelców konnych sprawowały tylko funkcje inspekcyjne, nie dowódcze. 1 pułk strzelców konnych płk. Tadeusza Sulimirskiego miał przekazać I dywizjon do 1 Dywizji Piechoty Legionów, II dywizjon do 3 Dywizji Piechoty Legionów, III dywizjon do 8 Dywizji Piechoty, a IV dywizjon do 9 Dywizji Piechoty.
Poza zmianą nazwy, przemianowanie to nie pociągnęło za sobą żadnych zmian organicznych wewnątrz
pułków. Dawni dragoni przestali jednak nosić zielone patki na kołnierzach.
W międzyczasie pułki rozrosły się do czterech dyonów i posiadały nominalnie po 8 szwadronów i szwadron zapasowy.
W drugiej połowie 1920 wyszły nowe etaty wojenne pułków strzelców konnych.
Według tych etatów, w skład pułku wchodziły trzy dywizjony z numeracją I–III, oraz szwadron zapasowy. Dywizjon składał się z dowództwa dyonu, plutonu ckm na taczankach i dwóch szwadronów z wewnętrzną numeracją pułkową 1–6.
Szwadron zapasowy dzielił się na dowództwo ze sztabem i sekcją łączności, oraz oddziały: rekrutów, ozdrowieńców, ujeżdżania koni i karabinów maszynowych.
W międzyczasie do pułku wcielono 1 szwadron kujawski Brzowskiego i szwadron Lubomelski 1 pułku szwoleżerów.
Struktura organizacyjna.
Pierwszy skład

</doc>
<doc id="5129464" url="https://pl.wikipedia.org/wiki?curid=5129464" title="Sitifis (stolica tytularna)">
Sitifis (stolica tytularna)

Sitifis (łac. "Diocesis Sitifensis") – stolica historycznej diecezji w Cesarstwie rzymskim, w prowincji Mauretania Sitifense, zlikwidowana w VII w. podczas ekspansji islamskiej. Współcześnie miasto Satif w północnej Algierii. Obecnie katolickie biskupstwo tytularne.

</doc>
<doc id="5129467" url="https://pl.wikipedia.org/wiki?curid=5129467" title="2 Pułk Dragonów (II RP)">
2 Pułk Dragonów (II RP)

2 pułk dragonów – oddział jazdy dywizyjnej Wojska Polskiego w II Rzeczypospolitej okresu wojny polsko-bolszewickiej.
Formowanie i zmiany organizacyjne.
Rozkazem Ministerstwa Spraw Wojskowych z 17 czerwca 1919, z luźnych szwadronów poprzydzielanych do oddziałów piechoty jako kawaleria dywizyjna, utworzone zostały cztery pułki dragonów: 1. w Lublinie, 2. w Pińczowie, 3. w Tarnowie i 4 pułk dragonów kresowych.
Pułki posiadały różną liczbę dywizjonów i szwadronów. 2 pułk miał początkowo cztery szwadrony.
Etat szwadronu polowego pułku dragonów wynosił: 5 oficerów, 1 podchorąży, 23 podoficerów i 140 szeregowych. Koni wierzchowych 146, taborowych 14, jedna kuchnia polowa i 6 wozów.
Pułk nie miał osobnej komisji gospodarczej. Dowództwo pułku obsługiwane było przez komisję gospodarczą dowództwa frontu na którym działały jego dywizjony.
Pułk posiadał też szwadron zapasowy. Ten dzielił się na dwa oddziały: sztabowy i rekrucki. Etat szwadronu wynosił 8 oficerów (w tym dowódca i adiutant, 2 ujeżdżczy koni, dowódca oddziału rekrutów, oficer kasowy, lekarz i weterynarz), 15 podoficerów, 100 szeregowych, 93 konie wierzchowe, 10 taborowych.
Do 2 pułku dragonów (z miejscem postoju szwadronu zapasowego w Pińczowie) zaliczono szwadrony 2 DP Leg., 7 i 4 Dywizji Piechoty.
Jesienią 1919 zreorganizowano jazdę dywizyjną. W miejsce istniejących pułków dragonów sformowano cztery pułki strzelców konnych. Dowództwa pułków strzelców konnych sprawowały tylko funkcje inspekcyjne, nie dowódcze. We wrześniu 1919 2 pułk strzelców konnych nie posiadał jeszcze dowództwa, a jego jedyny dywizjon przeznaczony był dla 7 Dywizji Piechoty. Faktycznie dywizjon ten funkcjonował przy 2 DP Leg., a dla potrzeb 7 DP sformowano później II/2 psk.
Poza zmianą nazwy, przemianowanie to nie pociągnęło za sobą żadnych zmian organicznych wewnątrz
pułków. Dawni dragoni przestali jednak nosić zielone patki na kołnierzach.
W międzyczasie pułki rozrosły się do czterech dyonów i posiadały nominalnie po 8 szwadronów i szwadron zapasowy.
Jedynie 2 psk miał po jednym szwadronie na dyon (razem 4 szwadrony w pułku).
W drugiej połowie 1920 wyszły nowe etaty wojenne pułków strzelców konnych.
Według tych etatów, w skład pułku wchodziły trzy dywizjony
z numeracją I—III, oraz szwadron zapasowy. Dywizjon składał się z dowództwa dyonu, plutonu ckm na taczankach i dwóch szwadronów z wewnętrzną numeracją pułkową 1—6.
Szwadron zapasowy dzielił się na dowództwo ze sztabem i sekcją łączności, oraz oddziały: rekrutów, ozdrowieńców, ujeżdżania koni i karabinów maszynowych.
W międzyczasie do pułku wcielono szwadron 6 pułku ułanów i szwadron szwoleżerów z4 DP gen. Żeligowskiego.
Struktura organizacyjna.
Pierwszy skład

</doc>
<doc id="5129468" url="https://pl.wikipedia.org/wiki?curid=5129468" title="Paweł Pawłowski">
Paweł Pawłowski

Paweł Pawłowski (ur. 3 marca 1982) – polski koszykarz, olimpijczyk z Tokio.
W latach 2020-2021 reprezentował klub Decka Pelplin.
Na Letnich Igrzyskach Olimpijskich 2020 w Tokio reprezentował Polskę w koszykówce 3x3

</doc>
<doc id="5129469" url="https://pl.wikipedia.org/wiki?curid=5129469" title="3 Pułk Dragonów (II RP)">
3 Pułk Dragonów (II RP)

3 pułk dragonów – oddział jazdy dywizyjnej Wojska Polskiego w II Rzeczypospolitej okresu wojny polsko-bolszewickiej.
Formowanie i zmiany organizacyjne.
Rozkazem Ministerstwa Spraw Wojskowych z 17 czerwca 1919, z luźnych szwadronów poprzydzielanych do oddziałów piechoty jako kawaleria dywizyjna, utworzone zostały cztery pułki dragonów: 1. w Lublinie, 2. w Pińczowie, 3. w Tarnowie i 4 pułk dragonów kresowych.
Pułki posiadały różną liczbę dywizjonów i szwadronów. 3 pułk miał początkowo trzy szwadrony.
Etat szwadronu polowego pułku dragonów wynosił: 5 oficerów, 1 podchorąży, 23 podoficerów i 140 szeregowych. Koni wierzchowych 146, taborowych 14, jedna kuchnia polowa i 6 wozów.
Pułk nie miał osobnej komisji gospodarczej. Dowództwo pułku obsługiwane było przez komisję gospodarczą dowództwa frontu na którym działały jego dywizjony.
Pułk posiadał też szwadron zapasowy. Ten dzielił się na dwa oddziały: sztabowy i rekrucki. Etat szwadronu wynosił 8 oficerów (w tym dowódca i adiutant, 2 ujeżdżczy koni, dowódca oddziału rekrutów, oficer kasowy, lekarz i weterynarz), 15 podoficerów, 100 szeregowych, 93 konie wierzchowe, 10 taborowych.
Do 3 pułku dragonów (z miejscem postoju szwadronu zapasowego w Tarnowie) zaliczono szwadrony 5 i 6 Dywizji Piechoty oraz Brygady Górskiej.
Jesienią 1919 zreorganizowano jazdę dywizyjną. W miejsce istniejących pułków dragonów sformowano cztery pułki strzelców konnych. Dowództwa pułków strzelców konnych sprawowały tylko funkcje inspekcyjne, nie dowódcze. Dwudywizjonowy 3 pułk strzelców konnych we wrześniu swój I dywizjon wydzielił dla 6 Dywizji Piechoty, a II dywizjon oddał Dywizji Górskiej.
Poza zmianą nazwy, przemianowanie to nie pociągnęło za sobą żadnych zmian organicznych wewnątrz pułków. Dawni dragoni przestali jednak nosić zielone patki na kołnierzach.
W międzyczasie pułki rozrosły się do czterech dyonów i posiadały nominalnie po 8 szwadronów i szwadron zapasowy.
W drugiej połowie 1920 wyszły nowe etaty wojenne pułków strzelców konnych.
Według tych etatów, w skład pułku wchodziły trzy dywizjony z numeracją I–III, oraz szwadron zapasowy. Dywizjon składał się z dowództwa dyonu, plutonu ckm na taczankach i dwóch szwadronów z wewnętrzną numeracją pułkową 1–6.
Szwadron zapasowy dzielił się na dowództwo ze sztabem i sekcją łączności, oraz oddziały: rekrutów, ozdrowieńców, ujeżdżania koni i karabinów maszynowych.
W międzyczasie do pułku wcielono szwadron konny żandarmerii i 2 szwadron kujawski Newelskiego.
W przyjętej, w 1921, pokojowej organizacji jazdy zdecydowano się na pozostawienie dziesięciu pułków strzelców konnych, jako jazdy dywizyjnej. Pułki podporządkowane zostały dowódcom okręgów korpusów na terenie, których stacjonowały bądź eksterytorialnie. Nastąpiła reorganizacja "wojennych" pułków strzelców konnych. Istniejący III dywizjon 3 psk rozwinął się w 23 pułk ułanów, zaś 1 szwadron był zalążkiem 9 pułk ułanów.
Struktura organizacyjna.
Pierwszy skład:

</doc>
<doc id="5129471" url="https://pl.wikipedia.org/wiki?curid=5129471" title="Katastrofa samolotu wojskowego w Medan">
Katastrofa samolotu wojskowego w Medan



</doc>
<doc id="5129472" url="https://pl.wikipedia.org/wiki?curid=5129472" title="Piłka nożna na Letnich Igrzyskach Olimpijskich 1912/Turniej pocieszenia">
Piłka nożna na Letnich Igrzyskach Olimpijskich 1912/Turniej pocieszenia

Turniej pocieszenia został organizaowany dla reprezentacji uczestniczących w turnieju olimpijskim 1912, które nie awansowały do strefy medalowej turnieju. Reprezentacja Węgier, która wygrała turniej po wygranej w finale 3:0 z reprezentacją Austrii, rozpoczęła zmagania w tej fazie rozgrywek od drugiej rundy.

</doc>
<doc id="5129474" url="https://pl.wikipedia.org/wiki?curid=5129474" title="4 Pułk Dragonów Kresowych">
4 Pułk Dragonów Kresowych

4 pułk dragonów kresowych – oddział jazdy dywizyjnej Wojska Polskiego w II Rzeczypospolitej okresu wojny polsko-bolszewickiej.
Formowanie i zmiany organizacyjne.
Rozkazem Ministerstwa Spraw Wojskowych z 17 czerwca 1919, z luźnych szwadronów poprzydzielanych do oddziałów piechoty jako kawaleria dywizyjna, utworzone zostały cztery pułki dragonów: 1. w Lublinie, 2. w Pińczowie, 3. w Tarnowie i 4 pułk dragonów kresowych.
Pułki posiadały różną liczbę dywizjonów i szwadronów. 4 pułk miał dwa dywizjony.
Etat szwadronu polowego pułku dragonów wynosił: 5 oficerów, 1 podchorąży, 23 podoficerów i 140 szeregowych. Koni wierzchowych 146, taborowych 14, jedna kuchnia polowa i 6 wozów. Pluton ciężkich karabinów maszynowych przy
dywizjonie dragonów miał 2 ckm-y. Każdy dyon posiadał też swojego lekarza.
Pułk nie miał osobnej komisji gospodarczej. Dowództwo pułku obsługiwane było przez komisję gospodarczą dowództwa frontu na którym działały jego dywizjony.
Jesienią 1919 zreorganizowano jazdę dywizyjną. W miejsce istniejących pułków dragonów sformowano cztery pułki strzelców konnych. Dowództwa pułków strzelców konnych sprawowały tylko funkcje inspekcyjne, nie dowódcze. We wrześniu 1919 2 pułk strzelców konnych nie posiadał jeszcze dowództwa, a jego jedyny dywizjon przeznaczony był dla 7 Dywizji Piechoty. Faktycznie dywizjon ten funkcjonował przy 2 DP Leg., a dla potrzeb 7 DP sformowano później II/2 psk.
Poza zmianą nazwy, przemianowanie to nie pociągnęło za sobą żadnych zmian organicznych wewnątrz
pułków. Dawni dragoni przestali jednak nosić zielone patki na kołnierzach.
W międzyczasie pułki rozrosły się do czterech dyonów i posiadały nominalnie po 8 szwadronów i szwadron zapasowy.
W drugiej połowie 1920 wyszły nowe etaty wojenne pułków strzelców konnych.
Według tych etatów, w skład pułku wchodziły trzy dywizjony
z numeracją I—III, oraz szwadron zapasowy. Dywizjon składał się z dowództwa dyonu, plutonu ckm na taczankach i dwóch szwadronów z wewnętrzną numeracją pułkową 1—6.
Szwadron zapasowy dzielił się na dowództwo ze sztabem i sekcją łączności, oraz oddziały: rekrutów, ozdrowieńców, ujeżdżania koni i karabinów maszynowych.
Struktura organizacyjna.
Pierwszy skład

</doc>
<doc id="5129475" url="https://pl.wikipedia.org/wiki?curid=5129475" title="Mistrzostwa Świata w Lekkoatletyce 1983 – bieg na 400 m przez płotki mężczyzn">
Mistrzostwa Świata w Lekkoatletyce 1983 – bieg na 400 m przez płotki mężczyzn

Bieg na 400 metrów przez płotki mężczyzn – jedna z konkurencji biegowych rozgrywanych podczas lekkoatletycznych mistrzostw świata na Stadionie Olimpijskim w Helsinkach.
Wyniki.
Eliminacje.
Rozegrano pięć biegów eliminacyjne. Z każdego biegu dwóch najlepszych zawodników automatycznie awansowało do półfinałów (Q). Skład półfinalistów uzupełniło sześciu najszybszych płotkarzy spośród pozostałych (q).
Półfinały.
Rozegrano dwa biegi półfinałowe. Z każdego biegu czterech najlepszych zawodników awansowało do finału (Q).

</doc>
<doc id="5129478" url="https://pl.wikipedia.org/wiki?curid=5129478" title="Octan izopropylu">
Octan izopropylu

Octan izopropylu – organiczny związek chemiczny, ester kwasu octowego i izopropanolu. Bezbarwna ciecz o lekko ostrym zapachu.
Właściwości.
Łatwopalna ciecz o lekko ostrym, charakterystycznym zapachu i gęstości 0,87 g/cm3 (20 °C). Temperatura wrzenia wynosi 88-90 °C, a krzepnięcia – 73 °C. Rozpuszczalność w wodzie to 31g/dm3 (20 °C). Lepkość dynamiczna octanu izopropylu wynosi 0,525 mPa·s. Samozapłon następuje w temperaturze 460 °C. Miesza się w każdym stosunku z rozpuszczalnikami organicznymi.
Otrzymywanie.
Octan izopropylu można otrzymać w sposób tradycyjny poprzez ogrzewanie mieszaniny kwasu octowego, alkoholu izopropylowego i kwasu siarkowego jako katalizatora według reakcji:
W celu zwiększenia wydajności reakcji do mieszaniny dodaje się benzen lub inny rozpuszczalnik organiczny, niemieszalny z wodą. Reaktor zamyka się nasadką azeotoropową Deana-Starka. Kolbę ogrzewa się w temperaturze wrzenia tak długo, aż w nasadce azeotropowej przestanie zbierać się woda.
Octan izopropylu można otrzymać w wyniku reakcji alkoholu izopropylowego z bezwodnikiem octowym:
W wyniku reakcji powstaje ester oraz kwas octowy.
Octan izopropylu powstaje również w wyniku reakcji chlorku acetylu z alkoholem izopropylowym:
Dodatkowo do mieszaniny dodaje się pirydynę, która wiąże powstający małocząsteczkowy produkt uboczny – chlorowodór.
Przedstawione dwie ostatnie metody znajdują zastosowanie głównie w syntezie przemysłowej (reakcja z chlorkiem kwasowym zwłaszcza), ze względu na koszt związany z substratami.
Zastosowanie.
Octan izopropylu, jak większość estrów kwasu octowego, znajduje zastosowanie jako rozpuszczalnik nitro-, acetylo- i etylocelulozy. Dzięki tej właściwości między innymi octan izopropylu znajduje zastosowanie w przemyśle lakierniczym.
Do sporządzenia lakierów nitrocelulozowych używa się mieszaniny estrów kwasu octowego o różniej temperaturze wrzenia, dzięki czemu rozpuszczalniki te odparowują stopniowo. Ma to na celu otrzymanie równomiernej warstwy lakieru o błyszczącej powierzchni.

</doc>
<doc id="5129480" url="https://pl.wikipedia.org/wiki?curid=5129480" title="Kamienica przy ulicy Kiełbaśniczej 16-19 we Wrocławiu">
Kamienica przy ulicy Kiełbaśniczej 16-19 we Wrocławiu

Kamienice przy ulicy Kiełbaśniczej 16-19 – zespół kamienic o średniowiecznym rodowodzie znajdujących się przy ul. Kiełbaśniczej we Wrocławiu. W kamienicy narożnej znajduje się Hotel Best Western Prima.
Historia kamienic.
Jest to zespół czterech średniowiecznych kamienic po 1945 roku połączonych w jeden kompleks hotelowy z zachowaniem rozdzielnej elewacji pierwotnych budynków. Zespół składa się z czterech działek o numerach nr 16 - 19. Są to czterokondygnacyjne kamienice kalenicowe o fasadzie utrzymanej w stylu klasycystycznym, z boniowanymi parterami. 
Kamienica narożna nr 16 wzniesiona na rogu ulicy Kiełbaśniczej i Łaziennej pochodzi z XV wieku, a jej relikty w postaci murów piwnicznych zachowały się do dzisiaj. W 1866 i 1871 roku kamienica została przebudowywana. 
Pierwszy murowany budynek na działce nr 17-18 był wzniesiony w XIV wieku. Kamienice nie posiadały osobnego dojazdu do dziedzińca, a dostęp do niego miał miejsce tylko przez szeroką sień. Pod koniec XV wieku sień kamienic przybrały reprezentatywną formę o tradycyjnych stropach. Na przełomie XIV i XV wieku kamienice zostały rozbudowane o pełny drugi trakt, którego głębokość wynosił 4,5 -5 m. Na przełomie XV i XVI wieku kamienica nr 18 została pogłębiona o skrzydło tylne. Kolejne przebudowy kamienic miały miejsce w latach 1853-1855 lub 1857. Czteroosiowym kamienicom nadano klasycystyczny wygląd, z boniowanym parterem. 
Kamienica nr 19 przebudowy doczekała się w latach 1875 (podniesiono ją o jedną kondygnację), 1880 roku i przed 1906 roku. Fasada została utrzymana w klasycystycznych formach. Od strony ulicy Kiełbaśniczej kamienica jest trzyosiowa, od strony ulicy Łaziennej pięcioosiowa.
W 2000 roku wszystkie cztery kamienice zostały wyremontowane, połączone i przekształcone w Hotel Best Western Prima.

</doc>
<doc id="5129481" url="https://pl.wikipedia.org/wiki?curid=5129481" title="Mali na Letnich Igrzyskach Olimpijskich 2020">
Mali na Letnich Igrzyskach Olimpijskich 2020

Mali na Letnich Igrzyskach Olimpijskich 2020 – występ kadry sportowców reprezentujących Mali na igrzyskach olimpijskich, które odbyły się w Tokio w Japonii, w dniach 23 lipca - 8 sierpnia 2021 roku.
Reprezentacja Mali liczyła czworo zawodników - trzech mężczyzn i jedną kobietę, którzy wystąpili w 3 dyscyplinach.
Był to jedenasty start tego kraju na letnich igrzyskach olimpijskich.

</doc>
<doc id="5129483" url="https://pl.wikipedia.org/wiki?curid=5129483" title="Żytawska Kolej Wąskotorowa">
Żytawska Kolej Wąskotorowa



</doc>
<doc id="5129490" url="https://pl.wikipedia.org/wiki?curid=5129490" title="Anemarena asfodelowata">
Anemarena asfodelowata

Anemarena asfodelowata ("Anemarrhena asphodeloides" ) – gatunek rośliny z monotypowego rodzaju anemarena ("Anemarrhena" ) z rodziny szparagowatych. Występuje naturalnie w Chinach kontynentalnych i Mongolii, a w wyniku introdukcji również w Korei i na Tajwanie. Roślina lecznicza stosowana w tradycyjnej medycynie chińskiej od ponad 2000 lat. W jej kłączach obecnych jest ponad 100 aktywnych biologicznie związków chemicznych o szerokim spektrum działania terapeutycznego.
Nazwa naukowa rodzaju pochodzi od greckich słów α- ("a" – bez), νήμα ("nema" – nitka pręcika) i άρρεν ("arrhen" – mężczyzna). Epitet gatunkowy po łacinie oznacza „podobny do złotogłowu ("Asphodelus")”.
Zasięg geograficzny.
Anemarena asfodelowata występuje naturalnie w Chinach, głównie w północnych prowincjach Gansu, Hebei, Heilongjiang, Jilin, Liaoning, Shaanxi i Mongolia Wewnętrzna, ale zasięg tego gatunku, przez prowincje środkowe Jiangsu, Szantung i Shanxi, sięga do południowych prowincji Chin: Kuejczou i Syczuanu. Poza Chinami gatunek ten występuje naturalnie również w Mongolii, w ajmaku wschodnim, gdzie jest jednak bardzo rzadki. Roślina została introdukowana do Korei i na Tajwan w konsekwencji jej uprawy na potrzeby medyczne.

</doc>
<doc id="5129491" url="https://pl.wikipedia.org/wiki?curid=5129491" title="Bronisław Bernaś">
Bronisław Bernaś

Bronisław Bernaś (ur. 6 sierpnia 1906 r. we Lwowie, zm. 3 września 1980 r. w Folkestone) – kapitan pilot inżynier Wojska Polskiego, uczestnik bitwy o Anglię.
Życiorys.
Był jednym z „Orląt Lwowskich”, w listopadzie 1918 r. walczył w obronie Lwowa. Ukończył Gimnazjum Matematyczno-Przyrodnicze im. Mikołaja Kopernika, a następnie studia na Wydziale Mechaniczne-Elektrotechnicznym Politechniki Lwowskiej. 
W 1931 r. rozpoczął naukę w Szkole Podchorążych Rezerwy Lotnictwa w Dęblinie. Szkołę ukończył w 1932 r. i znalazł zatrudnienie jako inżynier elektryk w dyrekcji kolei państwowych. Zachował związek z lotnictwem, latał w Aeroklubie Lwowskim, ćwiczył pilotaż w 6 pułku lotniczym. W ramach mobilizacji został 24 sierpnia 1939 r. powołany do 6 pl. Po ataku ZSRR na Polskę ewakuował się do Rumunii, skąd przedostał się do Francji. Zdecydował się na służbę w lotnictwie brytyjskim i w grudniu 1939 r. przybył do Wielkiej Brytanii. Dostał nr służbowy 76820. 1 września 1940 rozpoczął szkolenie w 6 OTU w Sutton Bridge, dostał 23 września 1940 r. przydział bojowy do 302 dywizjonu myśliwskiego „Poznańskiego”. W jego składzie brał udział w Bitwie o Anglię. 18 października 1940 r. lądował przymusowo samolotem Hawker Hurricane Mk. I (nr P2918 WX-Y) z powodu trudnych warunków atmosferycznych. Był jedynym z pięciu pilotów eskadry, który przeżył przymusowe lądowanie tego dnia.
14 kwietnia 1941 r. został przeniesiony (na stanowisko instruktora) na odpoczynek do 57 Operation Training Unit (OTU) a następnie do 58 OTU. Od 24 listopada 1941 r. latał jako pilot 288 dywizjonu RAF. 28 lipca 1942 r. odniósł ciężkie obrażenia podczas przymusowego lądowania samolotem Hawker Hurricane Mk. I (nr P5179). Po rekonwalescencji od marca 1943 r. służył w Referacie Budowy Lotnisk Inspektoratu Polskich Sił Powietrznych. 
Po zakończeniu działań wojennych został zdemobilizowany w 1946 r. Nie zdecydował się na powrót do Polski, pozostał na terenie Wielkiej Brytanii. Dzięki swemu wykształceniu znalazł pracę jako inżynier elektryk w wytwórni lotniczej Westland. Współpracował z inż. Tadeuszem Ciastułą. Po przeszejściu na emeryturę zamieszkał w Folkestone, gdzie zmarł 3 września 1980 r.
Ordery i odznaczenia.
Za swą służbę został odznaczony Medalem Lotniczym.

</doc>
<doc id="5129494" url="https://pl.wikipedia.org/wiki?curid=5129494" title="Wybory prezydenckie w Skonfederowanych Stanach Ameryki w 1861 roku">
Wybory prezydenckie w Skonfederowanych Stanach Ameryki w 1861 roku

Wybory prezydenckie w Stanach Skonfederowanych odbyły się 6 listopada 1861 r. i były jedynymi wyborami prezydenckimi, które odbyły się w ramach Stałej Konstytucji Skonfederowanych Stanów Ameryki. Jefferson Davis, który został wybrany na prezydenta, i Alexander H. Stephens, wybrany na wiceprezydenta, zgodnie z Konstytucją Tymczasową, zostali wybrani na sześcioletnie kadencje, które trwały od 22 lutego 1862 do 22 lutego 1868 roku. Kadencje wygasły 5 maja 1865 roku, gdy rząd Konfederacji rozwiązał się, a Davis i Stephens opuścili urzędy bez następców.
Wyniki.
Jefferson Davis wygrał w każdym stanie zdobywając wszystkie 109 głosów elektorskich oraz 97% głosów powszechnych w całym kraju. Reszta kandydatów dostała łącznie 3% głosów powszechnych w całych skonfederowanych stanach.

</doc>
<doc id="5129495" url="https://pl.wikipedia.org/wiki?curid=5129495" title="Linia kolejowa Nawabielickaja – Kraucouka">
Linia kolejowa Nawabielickaja – Kraucouka

Linia kolejowa Nawabielickaja – Kraucouka – linia kolejowa na Białorusi łącząca stację Nawabielickaja z przystankiem Kraucouka i z granicą państwową z Ukrainą. Jest to fragment linii Homel - Czernihów.
Linia położona jest w obwodzie homelskim. W całości jest niezelektryfikowana. W większości jednotorowa z wyjątkiem odcinka Nawabielickaja - Lisiczki, który posiada dwa tory.

</doc>
<doc id="5129498" url="https://pl.wikipedia.org/wiki?curid=5129498" title="Amos J. Cummings">
Amos J. Cummings

Amos Jay Cummings (ur. 15 maja 1841 w Conklin, zm. 2 maja 1902 w Baltimore) – amerykański polityk, członek Partii Demokratycznej.
Działalność polityczna.
W okresie od 4 marca 1887 do 3 marca 1889 przez jedną kadencję był przedstawicielem 6. okręgu, od 5 listopada 1889 do 3 marca 1893 przez dwie kadencje przedstawicielem 9. okręgu, od 4 marca 1893 do rezygnacji 21 listopada 1894 przez jedną kadencję przedstawicielem 11. okręgu, a od 5 listopada 1895 do śmierci 2 maja 1902 przez cztery kadencje przedstawicielem 10. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5129500" url="https://pl.wikipedia.org/wiki?curid=5129500" title="Kenneth Bednarek">
Kenneth Bednarek

Kenneth "Kenny" Bednarek (ur. 14 października 1998 w Tulsie) – amerykański lekkoatleta specjalizujący się w biegach sprinterskich.
W 2019 nie przebrnął przez eliminacje biegu na 200 metrów podczas rozgrywanych w Dosze mistrzostw świata. Dwa lata później, w Tokio, został wicemistrzem olimpijskim na tym dystansie. Wicemistrz świata z Eugene (2022).
Medalista mistrzostw USA.
Życie prywatne.
Został adoptowany w dzieciństwie, wraz z bratem bliźniakiem Lanem, przez mającą polskie korzenie Mary Ann Bednarek.

</doc>
<doc id="5129502" url="https://pl.wikipedia.org/wiki?curid=5129502" title="Kenny Bednarek">
Kenny Bednarek



</doc>
<doc id="5129503" url="https://pl.wikipedia.org/wiki?curid=5129503" title="Figlarz flagosterny">
Figlarz flagosterny

Figlarz flagosterny ("Alectrurus risora") – gatunek ptaka z rodziny tyrankowatych (Tyrannidae), zamieszkujący Amerykę Południową. Jest narażony na wyginięcie.
Systematyka.
Gatunek ten jako pierwszy opisał Louis Jean Pierre Vieillot w 1824 roku, nadając mu nazwę "Muscicapa risora". Obecnie umieszczany jest w rodzaju "Alectrurus". Nie wyróżnia się podgatunków.
Morfologia.
Ptak o rozmiarze ciała 20 cm (samce z ogonem dochodzą do 30 cm). Samce mają czarną głowę, grzbiet i opaskę na piersi. Dolna część głowy pod dziobem jest pozbawiona opierzenia i w sezonie godowym ma barwę jasnoróżowoczerwoną. Samica ma brązowawo-żółte ubarwienie z jaśniejszym brzuchem, brązowym pasem na piersi i białym gardłem. Charakterystyczne dla tego gatunku są sterówki. U samców dwie zewnętrzne sterówki osiągają połowę długości ciała, są czarne, wąskie u nasady, ale zewnętrzne 2/3 ich długości jest bardzo szerokie. U samic zdecydowanie mniejsze, osiągające długość do kilku centymetrów, wąskie bliżej kupra i rozszerzające się na końcach. Dziób mają szpiczasty, charakterystyczny dla owadożerców; u samca bladoróżowy u nasady i jaśniejszy na końcu, u samicy bladoróżowy i szarawy na końcu.
Zasięg występowania.
Obecnie figlarz flagosterny występuje jedynie na kilkudziesięciu stanowiskach. Gatunek endemiczny w południowym Paragwaju (w departamentach Presidente Hayes, Amambay, Departament Centralny, Górna Parana, Paraguarí, Itapúa, Misiones i San Pedro) oraz w północnej Argentynie (w prowincjach Corrientes, Formosa, rzadko w Chaco i Misiones). Gatunek występował także w Brazylii, gdzie ostatnio obserwowano go w 1974 roku w okolicach Rio de Janeiro, oraz w Urugwaju, gdzie od 1986 roku odnotowano tylko jedno niepotwierdzone stwierdzenie. Szacuje się, że w Argentynie gatunek ten obecnie zasiedla tylko około 10% swojego pierwotnego habitatu.
Ekologia.
Figlarz flagosterny zamieszkuje wilgotne obszary trawiaste w pobliżu lub w obrębie bagien na wysokościach do 500 m n.p.m. Uważa się, że dla jego bytowania niezbędne są wysokie trawy przekraczające metr wysokości. Kiedyś był gatunkiem wędrownym, w czasie sezonu rozrodczego ptaki widywane były w Argentynie w okolicach Buenos Aires, a w okresie zimowym w Brazylii. Obecnie jest gatunkiem osiadłym. Żyje i rozmnaża się w grupach liczących około 20 (wyjątkowo do 50) osobników. Samce są częściowo monogamiczne, a częściowo poligamiczne.
Status i ochrona.
W Czerwonej księdze gatunków zagrożonych IUCN figlarz flagosterny od 1994 roku jest klasyfikowany jako gatunek narażony (VU, "Vulnerable"); wcześniej, od 1988 roku był zaliczany do grupy gatunków zagrożonych (T, "Threatened"). Liczebność populacji szacowana jest na 6000–15 000 dorosłych osobników. Trend liczebności populacji jest spadkowy. Spowodowany jest on zmniejszaniem się naturalnego habitatu.
Organizacja BirdLife International wymienia 29 ostoi ptaków IBA, w których ten gatunek występuje, 18 w Argentynie (m.in. Park Narodowy Mburucuyá i Park Narodowy Iberá) i 11 w Paragwaju (np. Park Narodowy San Rafael).

</doc>
<doc id="5129504" url="https://pl.wikipedia.org/wiki?curid=5129504" title="Pramedžiava">
Pramedžiava

Pramedžiava – wieś na Litwie, w okręgu kowieńskim, w rejonie rosieńskim, 24 km na południowy wschód od Rosieni. Według danych z 2011 roku wieś zamieszkiwało 281 osób. Przez wieś przepływa rzeka Bebirva. We wsi znajduje się punkt medyczny, dom kultury i biblioteka.
Pierwsze wzmianki o wsi pochodzą z 1505.

</doc>
<doc id="5129507" url="https://pl.wikipedia.org/wiki?curid=5129507" title="Lucy Prebble">
Lucy Prebble

Lucy Prebble (ur. 1981 r.) – brytyjska dramatopisarka i scenarzystka filmowa, telewizyjna i gier.
Członkini Royal Society of Literature od 2018 r., laureatka Critics’ Circle Award for Best New Play za wystawianą na całym świecie sztukę "The Effect" (National Theatre) i George Devine Award za debiutancką sztukę "The Sugar Syndrome" (Royal Court). Scenarzystka "Sekretnego dziennika call girl" i serialu "Sukcesja".

</doc>
<doc id="5129508" url="https://pl.wikipedia.org/wiki?curid=5129508" title="Mieży">
Mieży

Mieży (; ) – osiedle na Białorusi, w obwodzie homelskim, w rejonie homelskim, w sielsowiecie Dauhalessie.

</doc>
<doc id="5129510" url="https://pl.wikipedia.org/wiki?curid=5129510" title="Piłka nożna na Letnich Igrzyskach Olimpijskich 1912/Mecze">
Piłka nożna na Letnich Igrzyskach Olimpijskich 1912/Mecze

W turnieju wzięło udział 11 reprezentacji (wszystkie z Europy). Początkowo zgłosiły się również reprezentacja Belgii i reprezentacja Francji, jednak na krótko przed losowaniem wycofały się z udziału. Złoty medal zdobyła reprezentacja Wielkiej Brytanii. Natomiast srebrny i brązowy medal zdobyły kolejno, podobnie jak na turnieju olimpijskim 1908 w Londynie, reprezentacja Danii i reprezentacja Holandii.

</doc>
<doc id="5129523" url="https://pl.wikipedia.org/wiki?curid=5129523" title="Mieczysław Manek">
Mieczysław Manek

Mieczysław Manek (ur. 25 stycznia 1897 we Lwowie, zm. 14 maja 1966 w Londynie) – kapitan saperów Wojska Polskiego, inżynier.
Życiorys.
Urodził się 25 stycznia 1897 we Lwowie.
Od 25 sierpnia 1914 do 21 sierpnia 1917 służył w Legionach Polskich. Początkowo w 3 Pułku Piechoty, a później 5 Pułku Piechoty. 3 stycznia 1919 wstąpił do Wojska Polskiego. 5 czerwca 1919 jako podoficer byłych Legionów Polskich został mianowany z dniem 1 maja 1919 podporucznikiem piechoty. Pełnił wówczas służbę w Stacji Zbornej w Krakowie. 3 maja 1922 został zweryfikowany w stopniu porucznika ze starszeństwem z 1 czerwca 1919 i 140. lokatą w korpusie oficerów piechoty, a jego oddziałem macierzystym był 12 Pułk Piechoty. Później został przeniesiony do 26 Pułku Piechoty we Lwowie. 31 marca 1924 został mianowany kapitanem ze starszeństwem z 1 lipca 1923 i 106. lokatą w korpusie oficerów piechoty. W tym samym roku był przydzielony z macierzystego 26 pp do Oddziału Ogólnego Sztabu Dowództwa Okręgu Korpusu Nr VI we Lwowie. W kwietniu 1928 został przeniesiony do korpusu oficerów inżynierii i saperów, i macierzyście do kadry oficerów saperów z równoczesnym przydziałem do 6 Okręgowego Szefostwa Budownictwa we Lwowie na stanowisko referenta. Następnie został przydzielony do 7 Okręgowego Szefostwa Budownictwa w Poznaniu na stanowisko referenta budownictwa, a w marcu 1931 przesunięty na stanowisko zastępcy szefa. W sierpniu tego roku został przydzielony do Szefostwa Fortyfikacji Obszaru Warownego „Wilno”. W grudniu 1932 został przeniesiony do 3 Batalionu Saperów w Wilnie. W marcu 1934 został zwolniony z zajmowanego stanowiska i oddany do dyspozycji dowódcy Okręgu Korpusu Nr III, a z dniem 30 czerwca tego roku przeniesiony w stan spoczynku.
W czasie II wojny światowej przebywał w niemieckiej niewoli, w Oflagu VI E Dorsten. Zmarł 14 maja 1966 w Londynie. Został pochowany na cmentarzu South London.

</doc>
<doc id="5129525" url="https://pl.wikipedia.org/wiki?curid=5129525" title="Vladimiras Simonko">
Vladimiras Simonko



</doc>
<doc id="5129528" url="https://pl.wikipedia.org/wiki?curid=5129528" title="Hedaya Malak">
Hedaya Malak



</doc>
<doc id="5129529" url="https://pl.wikipedia.org/wiki?curid=5129529" title="Anders Jivarp">
Anders Jivarp

Anders Mikael Jivarp (ur. 18 lipca 1973 w Göteborgu) – szwedzki perkusista, były muzyk melodic death metalowego zespołu Dark Tranquillity. Był jednym z oryginalnych członków zespołu od początku jego istnienia, a także jednym z głównych kompozytorów. Opuścił zespół w sierpniu 2021 roku wraz z basistą Andersem Iwersem. Grał także gościnnie na perkusji na minialbumie "Subterranean" zespołu In Flames wydanej w 1995 roku.

</doc>
<doc id="5129530" url="https://pl.wikipedia.org/wiki?curid=5129530" title="Mikołaj Kuczkowski">
Mikołaj Kuczkowski

Mikołaj Kuczkowski (ur. 22 listopada 1910 w Myślenicach, zm. 9 listopada 1995 w Krakowie) – prawnik, kapłan, narodowiec.
Życiorys.
Od młodości był związany z Wadowicami, gdzie się kształcił. Studiował prawo na UJ, gdzie uzyskał magisterium. Był adwokatem. Działał w ONR w Wadowicach. W związku z nieudaną próbą przewrotu narodowo-radykalnego w Krakowie został aresztowany w nocy z 16 na 17 czerwca 1934. W Wadowicach grywał na skrzypcach w kwartecie prowadzonym przez Wilhelma Klugera – prezesa tamtejszej gminy żydowskiej.
Od 1939 do 1944 studiował teologię i po święceniach kapłańskich był wikariuszem: w 1944 w parafii św. Floriana w Krakowie (19 sierpnia – 18 września) i w Wadowicach (18 września – 11 listopada), w Jaworznie-Szczakowej (od 13 listopada 1944 do 31 stycznia 1948), w Krakowie-Podgórzu (od 1 lutego 1948 do 24 stycznia 1950) oraz w parafii św. Szczepana w Krakowie (25 stycznia - 15 listopada 1950). Od 1948 do 1985 był obrońcą węzła małżeńskiego w Sądzie Biskupim. Od 1952 do 1981 był kanclerzem kurii. Od 14 grudnia 1958 był kanonikiem, zaś kanonikiem Kapituły Wawelskiej został 20 czerwca 1964. Godność prałata otrzymał 20 lutego 1968. Był proboszczem parafii w Mistrzejowicach-Nowej Hucie.
Uznawany za najbliższego współpracownika ks. biskupa Franciszka Jopa.
Ks. Kuczkowski jest patronem ulicy w Krakowie. Pośmiertnie odznaczony w 2017 Krzyżem Kawalerskim Orderu Odrodzenia Polski.

</doc>
<doc id="5129531" url="https://pl.wikipedia.org/wiki?curid=5129531" title="Tanzania na Letnich Igrzyskach Olimpijskich 2020">
Tanzania na Letnich Igrzyskach Olimpijskich 2020

Tanzania na Letnich Igrzyskach Olimpijskich 2020 – występ kadry sportowców reprezentujących Tanzanię na igrzyskach olimpijskich, które odbyły się w Tokio w Japonii, w dniach 23 lipca - 8 sierpnia 2021 roku.
Reprezentacja Tanzanii liczyła troje zawodników - dwóch mężczyzn i jedną kobietę, którzy wystąpili w jednej dyscyplinie.
Był to czternasty start tego kraju na letnich igrzyskach olimpijskich.

</doc>
<doc id="5129541" url="https://pl.wikipedia.org/wiki?curid=5129541" title="Kate Douglass">
Kate Douglass

Kate Douglass (ur. 17 listopada 2001 w Nowym Jorku) – amerykańska pływaczka specjalizująca się w stylu zmiennym.
W 2021 roku podczas igrzysk olimpijskich w Tokio na dystansie 200 m stylem zmiennym zdobyła brązowy medal, uzyskawszy czas 2:09,04.

</doc>
<doc id="5129545" url="https://pl.wikipedia.org/wiki?curid=5129545" title="Betharia Sonata">
Betharia Sonata

Betharia Sonata, właśc. Sri Betharia Sonatha (ur. 14 grudnia 1962 w Bandungu) – indonezyjska piosenkarka i aktorka filmowa.
W latach 90. XX wieku wylansowała przebój „Hati Yang Luka”. Jej dorobek fonograficzny obejmuje albumy: "Seandainya" (1995), "Memoriku Di Karaoke" (1997), "Best of Betharia Sonatha Karaoke" (1999), "Melayu Deli Betharia Sonatha" (1999), "Platinum 22 Best Of Betharia Sonatha Vol. 002" (2003).
Zagrała główne role w filmach "Kamus Cinta Sang Primadona" i "Biarkan Aku Cemburu". Pojawia się również w serialach telewizyjnych.

</doc>
<doc id="5129546" url="https://pl.wikipedia.org/wiki?curid=5129546" title="Betharia Sonatha">
Betharia Sonatha



</doc>
<doc id="5129547" url="https://pl.wikipedia.org/wiki?curid=5129547" title="Samuel S. Cox">
Samuel S. Cox

Samuel Sullivan Cox (ur. 30 września 1824 w Zanesville, zm. 10 września 1889 w Nowym Jorku) – amerykański polityk, członek Partii Demokratycznej.
Działalność polityczna.
W okresie od 4 marca 1857 do 3 marca 1863 przez trzy kadencje był przedstawicielem 12. okręgu, a od 4 marca 1863 do 3 marca 1865 przez jedną kadencję przedstawicielem 7. okręgu wyborczego w stanie Ohio w Izbie Reprezentantów Stanów Zjednoczonych. W okresie od 4 marca 1869 do 3 marca 1873 przez dwie kadencje i ponownie od 4 listopada 1873 do 3 marca 1885 przez sześć kadencji był przedstawicielem 6. okręgu, od 4 marca 1885 do rezygnacji 20 maja 1885 przez jedną kadencję przedstawicielem 8. okręgu wyborczego w stanie Nowy Jork w Izbie Reprezentantów Stanów Zjednoczonych. 21 maja 1885 prezydent Grover Cleveland mianował go posłem nadzwyczajnym i ministrem pełnomocnym w Turcji i na tym stanowisku był do 22 października 1886. A od 2 listopada 1886 do śmierci 10 września 1889 przez trzy kadencje był przedstawicielem 10. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5129549" url="https://pl.wikipedia.org/wiki?curid=5129549" title="Betaria Sonata">
Betaria Sonata



</doc>
<doc id="5129553" url="https://pl.wikipedia.org/wiki?curid=5129553" title="Osaze Urhoghide">
Osaze Urhoghide

Osaze Urhoghide (ur. 4 lipca 2000) – holenderski piłkarz nigeryjskiego pochodzenia występujący na pozycji obrońcy w szkockim klubie Celtic. Wychowanek Hounslow United, w trakcie swojej kariery grał także w takich zespołach, jak AFC Wimbledon oraz Sheffield Wednesday.

</doc>
<doc id="5129555" url="https://pl.wikipedia.org/wiki?curid=5129555" title="Conor Hazard">
Conor Hazard

Conor William Hazard (ur. 5 marca 1998 w Downpatrick) – północnoirlandzki piłkarz występujący na pozycji bramkarza w szkockim klubie Celtic oraz w reprezentacji Irlandii Północnej. Wychowanek Cliftonville, w trakcie swojej kariery grał także w takich zespołach, jak Falkirk, Partick Thistle oraz Dundee.

</doc>
<doc id="5129556" url="https://pl.wikipedia.org/wiki?curid=5129556" title="Noè Ponti">
Noè Ponti

Noè Ponti (ur. 1 czerwca 2001 w Locarno) – szwajcarski pływak specjalizujący się w stylu motylkowym i dowolnym, brązowy medalista igrzysk olimpijskich, wicemistrz świata na krótkim basenie i wicemistrz Europy.
Kariera.
W maju 2021 roku na mistrzostwach Europy w Budapeszcie zajął piąte miejsce w konkurencji 200 m stylem motylkowym, uzyskawszy czas 1:55,18. Na dystansie dwukrotnie krótszym był siódmy (51,45).
Trzy miesiące później podczas igrzysk olimpijskich w Tokio zdobył brązowy medal na 100 m stylem motylkowym i czasem 50,74 poprawił rekord Szwajcarii, który ustanowił dzień wcześniej w półfinale. W konkurencji 200 m stylem motylkowym uplasował się na 10. pozycji z czasem 1:55,37. Ponti płynął także w sztafecie 4 × 200 m stylem dowolnym, która zajęła szóste miejsce.

</doc>
<doc id="5129559" url="https://pl.wikipedia.org/wiki?curid=5129559" title="Brendon Smith">
Brendon Smith

Brendon Smith (ur. 4 lipca 2000) – australijski pływak specjalizujący się w stylu zmiennym.
Na igrzyskach olimpijskich w Tokio w 2021 roku w eliminacjach 400 m stylem zmiennym ustanowił nowy rekord Australii i Oceanii (4:09,27), a w finale tej konkurencji zdobył brązowy medal z czasem 4:10,38. Na dystansie dwukrotnie krótszym zajął 22. miejsce (1:58,57).
Przypisy.
 

</doc>
<doc id="5129561" url="https://pl.wikipedia.org/wiki?curid=5129561" title="Internowanie Stefana Wyszyńskiego">
Internowanie Stefana Wyszyńskiego

We wczesnych latach 50., w okresie napięć między państwem a Kościołem, polityka władz PRL, zależnych od ZSRR, zmierzała do złamania opozycji i wszelkich niezależnych instytucji. W ramach represji komunistów wobec Kościoła katolickiego zapadła decyzja o internowaniu prymasa Polski Stefana Wyszyńskiego. Sprawą zajęło się Ministerstwo Bezpieczeństwa Publicznego, powstałe na bazie Resortu Bezpieczeństwa Publicznego przy Polskim Komitecie Wyzwolenia Narodowego. 8 maja 1953 na Konferencji Episkopatu Polski w Krakowie uchwalono z jego inicjatywy treść listu do rządu, który przeszedł do historii pod nazwą "Non possumus", wyrażającego stanowczy sprzeciw wobec rażącego łamania przez rząd zawartych wcześniej porozumień, a który stał się m.in. jednym z powodów jego późniejszego zatrzymania.
Późnym wieczorem 25 września 1953 Wyszyński został zatrzymany w tzw. małym salonie papieskim, znajdującym się na parterze Domu Arcybiskupów Warszawskich. Z rzeczy osobistych zabrał ze sobą tylko różaniec i brewiarz. Był przetrzymywany w katolickich klasztorach z siostrą zakonną Marią Leonią Graczyk i księdzem Stanisławem Skorodeckim.
Swoje przeżycia w trakcie internowania Wyszyński opisał w „Zapiskach więziennych”.
Rywałd.
Pierwszym miejscem więzienia prymasa był klasztorny kapucynów w Rywałdzie. Przebywał tu od 25 września 1953 roku do 12 października 1953 roku.
Do Rywałdu prymas został przetransportowany w środku nocy samochodem z zamalowanymi szybami. Klasztor został przygotowany na to, żeby strażnicy mogli bez przerwy śledzić Wyszyńskiego, a wszędzie pozakładano podsłuchy. Oprócz zakonników przesiedlono też paru mieszkańców Rywałdu. Klasztor został otoczony ogrodzeniem z drutu kolczastego. Cela prymasa znajdowała się na piętrze, na lewym skrzydle korytarza.
W Rywałdzie kardynał przebywał krótko – jedynie 3 tygodnie.
Stoczek Klasztorny.
Drugim miejscem więzienia prymasa był klasztor w Stoczku Klasztornym. Przebywał tu od 12 października 1953 do 6 października 1954 roku.
W klasztorze w Stoczku panowały ciężkie warunki. Budynek był zniszczony. Jego ściany wewnętrzne były mokre, ściekała z nich woda, a kamienne posadzki były zimne. Cały widok był zasłonięty przez drzewa otaczające klasztor. Przy parkanie ich pnie okręcono drutem kolczastym, a w jeden z nich wmontowano aparat podsłuchowy. Część klasztoru, w której znajdował się prymas, została oddzielona murem. Korytarzy pilnowało około 30 funkcjonariuszy w cywilnych ubraniach, a wokół parkanu rozstawiono wojskowe straże.
Wyszyński miał tu do dyspozycji dwa pokoje, łazienkę, korytarz i ogród. Nie wiedział, gdzie się znajduje. Domyślał się jedynie, że przebywa w jakimś starym klasztorze. Dopiero 1 stycznia 1954 roku do więźniów dotarły głosy religijnych śpiewów.
8 grudnia 1953 roku, w uroczystość Niepokalanego Poczęcia NMP, przed obrazem Świętej Rodziny, Wyszyński oddał się Matce Bożej w macierzyńską niewolę. W swoim dzienniku zapisał:
Prudnik.
Trzecim miejscem więzienia prymasa był klasztor franciszkanów w Prudniku. Przebywał tu od 6 października 1954 roku do 27 października 1955 roku.
1 października 1954 roku do klasztoru w Prudniku przybyli funkcjonariusze UB, którzy kazali zakonnikom opuścić klasztor w ciągu dwóch godzin. Nakaz ten wydał 30 września Prezydium Wojewódzkiej Rady narodowej w Opolu. Klasztor przeszedł pod zarząd wojska, a prudniccy zakonnicy przenieśli się do pobliskiego klasztoru w Borkach Wielkich nieopodal Olesna. Wojsko rozpoczęło pracę nad zamianą klasztoru w więzienie dla kardynała Wyszyńskiego. Pełnione były warty, żeby nie dopuszczać żadnych cywilów blisko klasztoru, który to natomiast został obtoczony zielonymi parkanami i zabezpieczony siecią drutów kolczastych, a dookoła niego zasadzono szpaler świerków.
6 października 1954 roku o godzinie 12:15 Prymas wraz z towarzyszącymi mu osobami został przewieziony ze Stoczka Klasztornego do Kętrzyna, gdzie czekał specjalny samolot wojskowy. Wystartowali o godzinie 12:00. Wylądowali na poligonowym lotnisku koło Nysy. Tutaj więźniowie czekali do 18:00, czyli do czasu zapadnięcia zmroku. Około 45 minut trwała podróż do klasztoru w Prudniku zamienionego na „obóz izolacyjny”. Miejsce startu, jak i lądowania były gęsto obstawione żołnierzami.
Cela przygotowana dla prymasa była mała. Posiadała okna. Na parterze znajdowała się kuchnia. Funkcjonariusze pełnili wartę przy drzwiach wyjściowych. Z klatki schodowej korzystali wszyscy – więźniowie wychodzili przez nią do ogrodu, natomiast eskorta na dziedziniec. Dla Wyszyńskiego i osób mu towarzyszących przeznaczone było pierwsze piętro klasztoru, natomiast drugie było zajęte przez wyższych funkcjonariuszy. Na pierwszym piętrze przygotowano prowizoryczną kaplicę oraz pokój stołowy, gdzie odbywały się przesłuchania. Łazienka oraz ubikacja znajdowały się na końcu korytarza. Pokoje zajmowali kolejno Wyszyński, Skorodecki i Graczyk.
Więźniom pozwalano wychodzić na spacery po wewnętrznym ogrodzie. Listy do nich były zawsze ocenzurowane przed doręczeniem, które często umyślnie opóźniano.
W Prudniku Wyszyński po raz pierwszy spotkał się z przedstawicielami władz, którzy powiadomili go o wszystkim i wyjaśnili zaistniałą sytuację. Tutaj też pod wpływem lektury powieści „Potop” – Henryka Sienkiewicza zrodził się u niego pomysł napisania ślubów narodowych, które miały być odnowieniem królewskich ślubów lwowskich Jana Kazimierza w ich trzechsetną rocznicę. W kazaniu do górali tatrzańskich w Zakopanem w niespełna rok po swoim uwolnieniu mówił:
Komańcza.
Czwartym (ostatnim) miejscem więzienia prymasa był klasztor nazaretanek w Komańczy. Przebywał tu od 29 października 1955 roku do 28 października 1956 roku.
Czas pobytu w Prudniku źle wpłynął na zdrowie Wyszyńskiego, dlatego został przewieziony do klasztoru w Komańczy, który został specjalnie wzniesiony w celach sanatoryjnych dla Sióstr oraz dzieci – wychowanków Sióstr, cierpiących na choroby płuc. Podczas internowania mieszkał na pierwszym piętrze, na końcu lewej części korytarza (pokój nr 5).
Prymas wybierał się na spacery zazwyczaj między godziną 14. a 16. Towarzyszyli mu tu członkowie rodziny, księża lub siostry zakonne. W pokoju, w którym przebywał Prymas, założony został podsłuch.
Jasnogórskie Śluby Narodu zostały uroczyście złożone 26 sierpnia 1956 na Jasnej Górze przy udziale około miliona wiernych. Rotę Ślubów odczytał bp Michał Klepacz, pełniący obowiązki przewodniczącego Episkopatu Polski. Na fotelu przeznaczonym dla prymasa Polski leżały biało-czerwone kwiaty. Kardynał Wyszyński składał Śluby w miejscu swojego odosobnienia w Komańczy w łączności z Jasną Górą, o 10 minut wcześniej, jedynie w obecności Marii Okońskiej.
W czasie październikowego przesilenia politycznego w 1956 został zwolniony z internowania i powrócił 28 października do Warszawy. 8 grudnia 1956 doprowadził do zawarcia nowego, korzystnego dla Kościoła, tzw. "małego porozumienia z władzami", na mocy którego m.in. w szkołach przywrócono naukę religii, uchylono dekret o obsadzaniu stanowisk kościelnych z 1953 i umożliwiono powrót biskupów na ziemie zachodnie i północne.

</doc>
<doc id="5129562" url="https://pl.wikipedia.org/wiki?curid=5129562" title="Wyspy Salomona na Letnich Igrzyskach Olimpijskich 2020">
Wyspy Salomona na Letnich Igrzyskach Olimpijskich 2020

Wyspy Salomona na Letnich Igrzyskach Olimpijskich 2020 – występ kadry sportowców reprezentujących Wyspy Salomona na igrzyskach olimpijskich, które odbyły się w Tokio w Japonii, w dniach 23 lipca – 8 sierpnia 2021 roku.
Reprezentacja Wysp Salomona liczyła troje zawodników – jednego mężczyznę i dwie kobiety, którzy wystąpili w 3 dyscyplinach.
Był to dziesiąty start tego kraju na letnich igrzyskach olimpijskich.

</doc>
<doc id="5129564" url="https://pl.wikipedia.org/wiki?curid=5129564" title="Masakra Sook Ching">
Masakra Sook Ching

Sook Ching (, ) – masowe aresztowania i egzekucje członków chińskiej diaspory przeprowadzone przez Cesarską Armię Japońską w Singapurze i na innych obszarach Malajów Brytyjskich w lutym i marcu 1942 roku, podczas wojny na Pacyfiku.
Celem „czystki” było zastraszenie chińskiej społeczności, którą uważano za potencjalnie główny ośrodek oporu wobec japońskich rządów. Była to również zemsta za antyjapońską działalność diaspory w okresie przedwojennym. Co do zasady "Sook Ching" była wymierzona przede wszystkim w chińskich działaczy politycznych i społecznych, ochotników walczących po stronie aliantów, a także w przedstawicieli świata przestępczego. W praktyce aresztowania i egzekucje były jednak przeprowadzane przez Japończyków w sposób całkowicie arbitralny.
Dokładna liczba ofiar "Sook Ching" nie jest znana. Prawdopodobnie od 5 tys. do 10 tys. Chińczyków zostało zamordowanych w Singapurze, a kolejnych 20 tys. na obszarze Półwyspu Malajskiego.
Nazewnictwo.
Masowe aresztowania i egzekucje Chińczyków, które miały miejsce w Singapurze i na Malajach w 1942 roku, są zazwyczaj określane mianem "Sook Ching" („czystka”, „sprzątanie”). Nazwy tej użył jako pierwszy chińsko-malezyjski pisarz Chin Kee Onn w 1946 roku. Dopiero od lat 80. jest ona jednak powszechnie stosowana w historiografii.
Wcześniej w źródłach chińsko- i anglojęzycznych dominowała nazwa „masakry chińskie” (). W pierwszych powojennych dekadach singapurscy Chińczycy określali również te wydarzenia mianem "Jiàn zhèng shì jiàn" (见证事件 – można to w przybliżeniu tłumaczyć jako „incydent okazań”).
W japońskich dokumentach z czasu wojny „czystkę” wśród ludności chińskiej w Singapurze określano mianem "Kakyō Shukusei" (華僑粛正, „czystka zamorskich Chińczyków”) lub "Dai Kenshō" (大検証, „wielka kontrola”).
Geneza "Sook Ching".
Kampania malajska.
W okresie przedwojennym Singapur był zarówno najważniejszym brytyjskim bastionem na Dalekim Wschodzie, jak i głównym skupiskiem chińskiej diaspory w Azji Południowo-Wschodniej. W 1941 roku w mieście zamieszkiwało około 600 tys. Chińczyków (stanowili 75% mieszkańców). Chińska diaspora była bardzo aktywna politycznie. Po rozpoczęciu japońskiej inwazji na Chiny w 1937 roku jej członkowie zbierali fundusze na rzecz armii Kuomintangu, a także urządzili bojkot japońskich towarów. Diaspora w swej większości pozostawała także lojalna wobec Wielkiej Brytanii oraz wspierała sprawę aliancką.
Nad ranem 8 grudnia 1941 roku pierwsze oddziały japońskiej 25. Armii wylądowały na wschodnim wybrzeżu Półwyspu Malajskiego. Niemal w tym samym czasie brytyjskie bazy lotnicze na półwyspie i w Singapurze padły ofiarą zaskakujących ataków japońskiego lotnictwa. 10 grudnia w pobliżu Kuantanu japońskie samoloty zatopiły pancernik HMS „Prince of Wales” i krążownik liniowy HMS „Repulse”, co pozbawiło brytyjską Eastern Fleet możliwości efektywnego przeciwdziałania japońskiej inwazji. Także na lądzie Japończycy odnotowali liczne sukcesy. Po trzech tygodniach pod ich kontrolą znajdowało się już dwie trzecie Półwyspu Malajskiego, a pod koniec stycznia zdołali zepchnąć alianckich obrońców na wyspę Singapur. 8 lutego oddziały 25. Armii przystąpiły do decydującego szturmu na twierdzę. Tydzień później generał Tomoyuki Yamashita przyjął bezwarunkową kapitulację brytyjskiego garnizonu. W japońskiej niewoli znalazło się około 70 tys. alianckich żołnierzy.
Po wybuchu wojny w szeregi obrońców Malajów zaciągnęło się około 2–4 tys. miejscowych Chińczyków. Reprezentowali oni różne środowiska i klasy społeczne, znaleźli się wśród nich zarówno zwolennicy Kuomintangu, jak i komunistów. Z ochotników sformowano odrębną jednostkę, która od nazwiska swojego dowódcy – ppłk. Johna D. Dalleya, otrzymała nazwę "Dalforce". Na front wyruszyła 5 lutego 1942 roku, tj. na dziesięć dni przed upadkiem Singapuru. Według relacji brytyjskich i australijskich towarzyszy broni słabo uzbrojeni ochotnicy wykazali się dużą walecznością. Ponieśli również ciężkie straty. Po kapitulacji niektórzy z ocalałych członków "Dalforce" przedostali się na Półwysep Malajski i dołączyli do antyjapońskiej partyzantki.
Proces decyzyjny.
Kwestia traktowania chińskiej diaspory zamieszkującej Malaje Brytyjskie i inne europejskie kolonie w Azji Południowo-Wschodniej była analizowana przez japońskich sztabowców już na wiele miesięcy przed wybuchem wojny. Punktem wyjścia ich rozważań była konstatacja, że diaspora zdominowała życie gospodarcze w Azji Południowo-Wschodniej, stąd jej współpraca będzie niezbędna, aby wykorzystać potencjał ekonomiczny tego regionu na rzecz japońskiego wysiłku wojennego oraz budowy „Strefy Wspólnego Dobrobytu Wielkiej Azji Wschodniej”. W konkluzjach wojskowo-rządowej konferencji koordynacyjnej, która odbyła się w Tokio 20 listopada 1941 roku, uznano, że chińska diaspora potencjalnie stwarza zagrożenie dla japońskich interesów, niemniej należy podjąć działania, aby skłonić ją do zaprzestania popierania rządu Czang Kaj-szeka, a jednocześnie zapewnić sobie jej lojalną współpracę. W praktyce realizacja tej umiarkowanej polityki okazała się problematyczna. Japończycy zdawali sobie sprawę, że chińska diaspora w swej większości jest im wroga, stąd twardogłowi oficerowie pod pretekstem „konieczności wojskowej” optowali za zastosowaniem wobec niej najsurowszych środków. O tym, że ich stanowisko ostatecznie przeważyło, zdaniem Yojiego Akashiego świadczyć może fakt, że w nowych wytycznych w sprawie traktowania ludności chińskiej, datowanych na 14 lutego 1942 roku, znalazły się zapisy mówiące, że celem japońskiej armii będzie zerwanie politycznych więzów łączących diasporę z rządem nacjonalistycznym. W tym celu należało na nią „wywrzeć polityczny nacisk w takim stopniu, w jakim będzie to konieczne”.
Tymczasem już po rozpoczęciu działań wojennych dowództwo 25. Armii podjęło decyzję o zastosowaniu szeroko zakrojonych represji wobec chińskiej ludności Singapuru i Malajów. Około 28 grudnia 1941 roku w armijnym sztabie powstał dokument zatytułowany „Wytyczne dotyczące wdrażania kontroli nad zamorskim Chińczykami”, w którym jednoznacznie wskazano, że członkowie diaspory, którzy odmawiają współpracy z władzami japońskimi, powinni zostać „wyeliminowani”. Zeznania jednego z oficerów Kempeitai wskazują, że rozkaz przeprowadzenia antychińskiej „czystki” w Singapurze został wydany przez szefa sztabu 25. Armii, gen. Sōsaku Suzukiego, między 28 stycznia a 4 lutego 1942 roku. Kolejny dokument, wydany przez japoński zarząd wojskowy w Singapurze w kwietniu 1942 roku, precyzował, że wobec Chińczyków odmawiających współpracy z władzami okupacyjnymi powinny zostać zastosowane „najsurowsze środki”: konfiskata majątku, wysiedlenie, a w odniesieniu do „wrogich elementów” – kara śmierci.
Zarówno japońskie, jak i niejapońskie źródła zazwyczaj zgodnie wskazują, że głównym inicjatorem i organizatorem antychińskiej „czystki” w Singapurze i na Malajach był ppłk Masanobu Tsuji – fanatyczny nacjonalista będący głównym planistą w sztabie 25. Armii. Duże kontrowersje budzi natomiast kwestia współodpowiedzialności gen. Yamashity. Akashi nie zaprzeczał, że rozkaz przeprowadzenia "Sook Ching" wyszedł od dowódcy 25. Armii. Historyk ten utrzymywał jednak, że celem operacji było wyłącznie zaprowadzenie porządku w mieście oraz zapobieżenie ewentualnym wystąpieniom chińskiego ruchu oporu. Sam generał rzekomo miał nie przypuszczać, że przerodzi się ona w orgię przemocy. Inni obrońcy Yamashity, w tym m.in. Ian Ward, twierdzą z kolei, że nie brał on udziału w przygotowaniu i przeprowadzeniu „czystki”, gdyż Tsuji podejmował wszystkie działania bez jego wiedzy i zgody. Hirofumi Hayashi uważa jednak, że rola, którą Tsuji odegrał podczas masakry jest wyolbrzymiana, co należy przypisać przede wszystkim zeznaniom japońskich oficerów sądzonych w 1947 roku przez brytyjski trybunał w Singapurze. Chcąc uniknąć kary, całą odpowiedzialnością za "Sook Ching" mieli oni obarczyć Tsujiego, który był w tym czasie uznawany za osobę zaginioną. Hayashi nie kwestionuje, że Tsuji był jednym z kluczowych sprawców "Sook Ching". Pozostaje jednak przekonany, że Yamashita „nie był marionetką Tsujego, lecz aktywnym inspiratorem singapurskiej masakry”. Jean-Luis Margolin również uważa, że choć Tsuji „z entuzjazmem przyłożył rękę do "Sook Ching"”, to liczne przesłanki wskazują, że masowe egzekucje Chińczyków odbywały się za wiedzą i na rozkaz Yamashity.
Przyczyny.
Malezyjski historyk Cheah Boon Kheng wskazuje, że "Sook Ching" miała umożliwić Japończykom realizację trzech celów:
Niektórzy historycy są zdania, że udział chińskich ochotników w obronie Singapuru odegrał istotną rolę w zaostrzeniu japońskiej polityki względem diaspory. Cheah Boon Kheng sugerował wręcz, że moralną współodpowiedzialnością za masakrę "Sook Ching" należy obarczyć brytyjskie dowództwo, które mimo świadomości, że obrona twierdzy jest skazana na klęskę, skierowało "Dalforce" na front – i tym samym naraziło chińską społeczność na japoński odwet. Podobny zarzut stawiał samym ochotnikom, którzy jego zdaniem wykazali się krótkowzrocznością i nie przewidzieli zagrożenia, które ich działania ściągną na rodaków. Hayashi wskazuje jednak, że japońskie dokumenty i relacje z okresu bitwy o Singapur nie potwierdzają, aby udział "Dalforce" w toczonych wtedy walkach został w szczególny sposób odnotowany. Także podczas procesu w sprawie "Sook Ching", który toczył się w Singapurze w 1947 roku, japońscy oskarżeni nie podnosili tego argumentu. Zdaniem Hayashiego sprawę przesądza jednak fakt, że „czystkę” zaplanowano jeszcze przed rozpoczęciem szturmu na Singapur.
Niektórzy japońscy autorzy tłumaczyli brutalną rozprawę z chińską społecznością jej rzekomą współpracą z brytyjskim wywiadem, która miała się przejawiać m.in. dawaniem znaków samolotom RAF. Oficerowie sądzeni przez brytyjski trybunał w 1947 roku twierdzili natomiast, że chińska diaspora przygotowywała antyjapońskie powstanie, a panujący w mieście chaos wymagał zastosowania najsurowszych środków. Żaden z tych argumentów nie odpowiada jednak prawdzie. Oficjalne dokumenty Kempeitai oraz relacje jej funkcjonariuszy nie potwierdzają, aby podczas kampanii malajskiej chińska ludność masowo współpracowała z alianckim wywiadem. Zapiski japońskiego komendanta Singapuru, datowane na 19 lutego 1942 roku, wskazują z kolei, że stan bezpieczeństwa w mieście zaczynał się poprawiać. Wreszcie z powojennych relacji funkcjonariuszy Kempeitai wynika, że w lutym 1942 roku chińska diaspora nie stwarzała bezpośredniego zagrożenia dla japońskich wojsk.
Część historyków, m.in. Yoji Akashi, Kevin Blackburn, Geoffrey C. Gunn i Hirofumi Hayashi, jest zdania, że istotny wpływ na postępowanie wojsk cesarskich miał fakt, że wielu żołnierzy i oficerów 25. Armii walczyło uprzednio w Chinach, gdzie nabyli się antychińskich uprzedzeń oraz nawykli do brutalnego traktowania jeńców i ludności cywilnej. Akashi podkreśla dodatkowo, że w armijnym sztabie, w którym zapadały kluczowe decyzje w sprawie traktowania ludności chińskiej, brakowało oficerów, którzy dysponowaliby pogłębioną wiedzą na temat singapurskiej i malajskiej diaspory, czy chociażby znali język chiński. Hayashi wskazuje z kolei, że podczas służby w północnych Chinach gen. Yamashita był jednym z autorów zbrodniczej polityki sankō-sakusen. Ocenia jednocześnie:
Przebieg.
Masakry w Singapurze.
W nocy z 17 na 18 lutego 1942 roku gen. Saburo Kawamura został mianowany dowódcą garnizonu Singapuru. Następnego poranka wezwano go do sztabu 25. Armii, gdzie gen. Yamashita wydał mu rozkaz rozpoczęcia antychińskiej „akcji oczyszczającej”. Szczegółowych instrukcji udzielili Kawamurze gen. Sōsaku Suzuki i ppłk Masanobu Tsuji. Przed rozpoczęciem akcji dowódca garnizonu skonsultował się także z szefem Kempeitai przy 25. Armii, ppłk. Masayukim Oishim. Termin zakończenia akcji wyznaczono na 23 lutego, nie udało się go jednak dotrzymać.
18 lutego 1942 roku Japończycy przystąpili do systematycznego „przesiewania” chińskiej ludności. Na terenie wyspy zorganizowano pięć (według innych źródeł – osiem) punktów zbornych, w których zobowiązani byli się stawić wszyscy chińscy mężczyźni w wieku od 18 do 50 lat. Sprawdzano tam ich tożsamość i rejestrowano, starając się wyselekcjonować wszystkie osoby, które mogłyby stanowić zagrożenie dla japońskich rządów. Procedury były długotrwałe; zdarzało się, że zatrzymani musieli spędzić nawet tydzień pod gołym niebem – bez wody, żywności, czy dostępu do chociażby prymitywnych urządzeń sanitarnych. Często bito ich i kopano. Większość Chińczyków nie zdawała sobie sprawy z zamiarów Japończyków – wielu wierzyło, że celem jest jedynie rejestracja i werbunek siły roboczej. Ze względu na fakt, że wszystkie zarządzenia wydawano w nieznanym mieszkańcom Singapuru języku japońskim, na niektóre punkty zborne stawiły się także kobiety z dziećmi. Tylko niektórych Chińczyków zawczasu uprzedzono, aby w drodze na punkty zborne zabrali ze sobą żywność i wodę. W wielu chińskich domach przeprowadzono rewizje, co dodatkowo zastraszyło ludność.
Część źródeł – w oparciu o zachowaną japońską mapę – podaje, że celem przeprowadzenia "Sook Ching" wyspę podzielono na cztery sektory: „Sektor A” – podległy 18. Dywizji Piechoty, „Sektor B” – podległy 5. Dywizji Piechoty, „Sektor C” – podległy Dywizji Gwardii Imperialnej oraz „Sektor D” – podległy Kempeitai i jednostkom wojskowego garnizonu Singapuru. Hirofumi Hayashi podkreśla jednak, że japońskie dokumenty sztabowe wskazują, iż 5. i 18. Dywizję Piechoty już 21 lutego skierowano na Półwysep Malajski z zadaniem przeprowadzenia tam „czystki”. W konsekwencji w punktach zbornych w centralnej części miasta „selekcje” były przeprowadzane przez funkcjonariuszy Kempeitai, podczas gdy „czystkę” na przedmieściach przeprowadzali żołnierze Dywizji Gwardii Imperialnej.
Japończycy starali się zidentyfikować i wyłapać przede wszystkim ochotników z "Dalforce", komunistów, osoby znane probrytyjskich i/lub antyjapońskich poglądów, a także członków tajnych stowarzyszeń, szabrowników i pospolitych kryminalistów. Część zatrzymanych osób figurowała na listach proskrypcyjnych, które japoński wywiad przygotował jeszcze przed wybuchem wojny. W „przesiewaniu” pomagali Japończykom miejscowi kolaboranci, w tym przewerbowani komuniści lub przestępcy. Była to dla nich okazja do uregulowania prywatnych porachunków lub szybkiego zarobku kosztem ofiar.
W praktyce „selekcje” przeprowadzano w sposób nadzwyczaj arbitralny i pobieżny. Członkowie Kempeitai, którzy służyli w „centrach rejestracji”, tylko w nielicznych wypadkach byli bowiem profesjonalnymi funkcjonariuszami tej formacji. Większość była zwykłymi rekrutami, których przeniesiono z szeregów regularnej armii, by zwiększyć liczebność struktur Kempeitai. Nie posiadali oni odpowiedniego przeszkolenia ani nie znali języka chińskiego. Samowoli i nadużyciom sprzyjały dodatkowo niewielka liczba kolaborantów i tłumaczy oraz pośpiech towarzyszący działaniom Japończyków. Zdarzało się, że o życiu lub śmierci decydował wykonywany zawód, status społeczny, wygląd zewnętrzny, czy wreszcie czysty przypadek. Ofiarą „czystki” padali z jednej strony studenci, nauczyciele, urzędnicy i lekarze, lecz jednocześnie również robotnicy, służący zatrudnieni w domach Europejczyków, czy imigranci, który niedawno przybyli z Chin kontynentalnych (w szczególności pochodzący z Hajnanu). Na punkcie zbornym w Jalan Besar masowo zatrzymywano Chińczyków noszących okulary, gdyż tamtejszy japoński komendant uznawał je za atrybut intelektualistów. W innych miejscach zatrzymywano natomiast osoby posiadające tatuaże (uważane za oznakę przynależności do świata przestępczego) lub wyróżniające się wysokim wzrostem. Wreszcie w jednym z „centrów rejestracji” aresztowano tylko tych Chińczyków, którzy weszli do środka przez jedno konkretne wejście, podczas gdy osoby, które skorzystały z innego wejścia, zostały oszczędzone.
Osoby, które pomyślnie przeszły procedurę, zwalniano do domów, wydając im wcześniej pisemne zaświadczenia lub znacząc ich ramiona bądź koszule specjalnymi atramentowymi znakami. „Wyselekcjonowanych” Chińczyków ładowano natomiast na ciężarówki i odwożono do odosobnionych miejsc, w tym na nadmorskie plaże. Ofiary – często związane sznurami w grupach po kilka-, kilkadziesiąt osób – były tam mordowane ogniem broni maszynowej lub zakłuwane bagnetami. Masowe egzekucje miały miejsce na półwyspie Changi, przylądku Punggol, plaży Katong, w rejonie Tanah Merah, a być może także w innych miejscach. Wielu Chińczyków załadowano na łodzie lub barki, a następnie utopiono u wybrzeży wyspy Belakang Mati. Zdarzało się również, że ofiary – przede wszystkim schwytanych na gorącym uczynku szabrowników – ścinano mieczami, a ich głowy wystawiano na widok publiczny. Egzekucje przeprowadzano pośpiesznie, nie podejmując większych starań, aby zachować je w tajemnicy. Przy grzebaniu ofiar, które zamordowano na plażach półwyspu Changi, zatrudniono nawet alianckich jeńców wojennych. Z relacji niektórych żołnierzy wynika, że Japończycy zmuszali jeńców do dobijania ciężko rannych Chińczyków. Morze wyrzucało później na brzegi zwłoki ofiar. Ludzkie szczątki odnajdywano na plażach Singapuru nawet kilkadziesiąt lat po zakończeniu wojny.
23 lutego Kawamura złożył Yamashicie cząstkowy raport z realizacji "Sook Ching". Dowódca 25. Armii miał wtedy stwierdzić:
Zarówno Hayashi, jak i Margolin uznają tę rozmowę za jeden z najważniejszych dowodów wskazujących na kluczową rolę, którą Yamashita odgrywał podczas "Sook Ching".
Wydawana przez okupantów prasa nie pominęła milczeniem antychińskiej „czystki”. 23 lutego 1942 roku na łamach gazety „Syonan Times” opublikowano obwieszczenie wojskowego komendanta miasta, w którym wyjaśniano, że „niedawne aresztowania wrogich i buntowniczych Chińczyków” miały na celu przywrócenie porządku w mieście i „przywrócenie blasku Malajom”, a „wymiecenie zdradzieckich chińskich elementów” jest niezbędne, aby zapewnić ludności Singapuru pokój i dobrobyt. Członków chińskiej diaspory oskarżono jednocześnie, że są „zdrajcami Azji Wschodniej”, gdyż w większości zachowali lojalność wobec Wielkiej Brytanii i rządu Czang Kaj-szeka oraz na liczne sposoby występowali i nadal występują przeciwko japońskiej armii. W kolejnym artykule – opublikowanym pięć dni później i zatytułowanym „Miecz, który zabija jednego, ocali wielu” – oznajmiono z kolei, że „wszyscy mieszkańcy Syonanu, którzy zaangażowali się w antyjapońską działalność, sprzymierzyli się z Wielką Brytanią i Chongqingiem, uprawiali szpiegostwo lub inne działania, które sprzyjają wrogowi, powinni zostać zabici”. Zapewniono jednak, że dzięki „boskiemu miłosierdziu okazanemu przez Japonię” ukarani zostali jedynie ci, którzy zakłócali porządek w mieście.
„Czystkę” zakończono 3 marca. Liczba jej ofiar nie jest znana. Nigdy nie podjęto próby jej dokładnego obliczenia, stąd historycy są zmuszeni bazować na nieprecyzyjnych szacunkach. Podpułkownik Cyril Wild – brytyjski prokurator wojskowy, który po zakończeniu wojny prowadził śledztwo w sprawie japońskich zbrodni w Singapurze – doszedł do wniosku, że liczba ofiar "Sook Ching" przekroczyła 5 tys. (3% mężczyzn objętych "Sook Ching"). Źródła japońskie szacują ją w przedziale od 2 tys. do 10 tys. Kevin Blackburn za wiarygodne uznaje szacunki mówiące o 25–50 tys. zamordowanych. Źródła chińskie podają natomiast, że zamordowano około 50–60 tys. singapurskich Chińczyków. Margolin uważa jednak te ostatnie szacunki za mało wiarygodne, gdyż oznaczałyby, że ofiarą masakry padło blisko 30% chińskich mężczyzn podlegających „sprawdzaniu” w ramach „czystki”, czego nie potwierdzają dostępne źródła. On sam za najbardziej prawdopodobną uważa liczbę 5–10 tys. ofiar.
Niektórzy autorzy pozostają przekonani, że zbrodnie popełnione podczas "Sook Ching" spełniają przesłanki ludobójstwa.
Masakry na pozostałych obszarach Malajów.
Mimo że już pod koniec stycznia 1942 roku obszar Półwyspu Malajskiego znalazł się pod japońską kontrolą, "Sook Ching" rozpoczęto tam dopiero po upadku Singapuru. Nie jest do końca jasne, jaka była przyczyna tej zwłoki. Być może do czasu zakończenia kampanii 25. Armia nie była w stanie przystąpić do rozprawy z ludnością cywilną. Inna interpretacja sugeruje, że „czystkę” postanowiono rozpocząć od Singapuru, gdyż tam znajdował się główny ośrodek chińskiej diaspory.
Niemniej już 20 grudnia 1941 roku w Pasir Puteh w stanie Kelantan wszystkim miejscowym Chińczykom nakazano zgromadzić się przed posterunkiem policji. Po procedurach sprawdzających aresztowano i zamordowano pięciu mężczyzn, w tym działaczy lokalnego oddziału "China Relief Fund". Zdaniem Geoffreya C. Gunna było to istotne preludium lub też „próba” przed "Sook Ching".
Według Cheah Boon Khenga na Półwyspie Malajskim kluczowej roli w aresztowaniach i egzekucjach Chińczyków nie odgrywali żołnierze regularnych jednostek 25. Armii, lecz funkcjonariusze Kempeitai. Hayashi wskazuje jednak, że już 21 lutego dowództwo 25. Armii skierowało na półwysep 5. i 18. Dywizje Piechoty z zadaniem przeprowadzenia tam "Sook Ching".
Cheah Boon Kheng podaje, że "Sook Ching" na obszarze Półwyspu Malajskiego trwała zasadniczo do końca marca 1942 roku. W rzeczywistości w niektórych miejscach, m.in. w Taiping oraz na wyspie Penang, masowe aresztowania i egzekucje miały miejsce dopiero w kwietniu. Największe masakry miały miejsce na terenie stanów Johor i Pahang. Jednakże nawet w stanie Negeri Sembilan, w którym nie było większych ośrodków miejskich, przeprowadzono aż 27 masakr, w których zamordowano około 2,4 tys. Chińczyków.
W przeciwieństwie do Singapuru, na półwyspie o wiele liczniejsze były przypadki mordowania kobiet i dzieci. Wiele wsi zamieszkałych przez Chińczyków zostało doszczętnie spalonych, a ich mieszkańców wymordowano bez względu na wiek i płeć. Jedną z takich miejscowości była Parit Tinggi w Negeri Sembilan, gdzie 16 marca 1942 roku japońscy żołnierze zamordowali 675 mężczyzn, kobiet i dzieci. W większych ośrodkach, podobnie jak w Singapurze, chińską ludność gromadzono pod różnymi pretekstami, a następnie starano się wyłowić „antyjapońskie elementy”. Wyselekcjonowane ofiary zazwyczaj wywożono na przedmieścia, gdzie odbywały się potajemne egzekucje. W Kuala Lumpur Japończycy zamordowali 237 osób, w większości Chińczyków (6 marca). W kwietniu na wyspie Penang zatrzymano około 5 tys. chińskich mężczyzn, których następnie poddano długotrwałym procedurom sprawdzającym. Po pewnym czasie część zwolniono do domów, wielu innych stracono, a ponadto znaczna liczba zatrzymanych zmarła na cholerę, której epidemia wybuchła w przepełnionym więzieniu. W tym samym miesiącu w George Town na Penang japońscy żołnierze mieli jeszcze rozstrzelać około 200 uczniów chińskiej szkoły średniej Chung Ling High School.
Według niektórych źródeł "Sook Ching" na obszarze Półwyspu Malajskiego miała pochłonąć nawet do 50 tys. ofiar. Cheah Boon Kheng uważa jednak tę liczbę za zawyżoną. W jego ocenie na terenie stanów Johor, Pahang i Negeri Sembilan z rąk Japończyków zginęło około 20 tys. Chińczyków.
Epilog.
Pod koniec lutego 1942 roku z japońskiej inicjatywy utworzono w Singapurze stowarzyszenie, które miało zastąpić dotychczas istniejące chińskie organizacje, reprezentować diasporę wobec władz okupacyjnych, a przede wszystkim – wprzęgnąć ją w działania na rzecz gospodarczej odbudowy miasta. Na czele stowarzyszenia został postawiony 72-letni Lim Boon Keng – przed wojną prominentny biznesmen i działacz polityczny. Według niektórych źródeł podczas "Sook Ching" niemal w ostatniej chwili wyciągnięto go sprzed plutonu egzekucyjnego, inne sugerują, że zgodził się na współpracę z Japończykami w obawie o los rodziny. Także wielu innych prominentnych członków stowarzyszenia przeszło przez japońskie „centra rejestracji”.
W marcu japoński zarząd wojskowy ("gunseikan-bu") zażądał od chińskiej społeczności Singapuru i Malajów opłacenia kontrybucji w wysokości 50 mln dolarów. Do czerwca diasporze udało się z wielkim wysiłkiem zebrać 28 mln dolarów; na pokrycie brakującej kwoty zaciągnięto pożyczkę w Yokohama Specie Bank. Ostatecznie żądaną przez Japończyków kontrybucję przekazano gen. Yamashicie 25 czerwca, podczas specjalnie zorganizowanej w tym celu uroczystości.
Działania 25. Armii i zarządu wojskowego w Singapurze były aprobowane i pozytywnie oceniane przez japońskie naczelne dowództwo. Szef sztabu generalnego gen. Hajime Sugiyama na spotkaniu z cesarzem Hirohito wyrażał się z uznaniem o „właściwych środkach zastosowanych przez 25. Armię wobec Chińczyków”. Doświadczenia z podboju Malajów wzięto także pod uwagę przy kreowaniu polityki wobec chińskiej diaspory zamieszkującej na pozostałych obszarach „Strefy Wspólnego Dobrobytu Wielkiej Azji Wschodniej”.
"Sook Ching" i brutalne wyegzekwowanie kontrybucji sterroryzowały chińską społeczność. Jednocześnie uczyniły ją jednak nieprzejednanie wrogą wobec Japonii, a także wywarły negatywne wrażenie na potencjalnie bardziej przyjaznych okupantowi społecznościach malajskiej i indyjskiej. Japończykom nie udało się ponadto osiągnąć celu, którym była całkowita eliminacja „antyjapońskich elementów”. Wielu wpływowych przedstawicieli diaspory, w tym Tan Kah Kee – jeden z najbogatszych Chińczyków, organizator zbiórek i akcji poparcia dla rządu Czang Kaj-szeka, Tay Koh Yat – członek "China Relief Fund", komendant obrony cywilnej w Singapurze, czy niektórzy lokalni przywódcy partii komunistycznej, zdołali bowiem uciec z Singapuru jeszcze przed jego upadkiem lub uniknęli schwytania przez Kempeitai.
Do końca 1942 roku polityka władz okupacyjnych wobec diaspory pozostawała bardzo represyjna. Zamknięto chińskie szkoły, a ludność poddano ścisłej kontroli i ograniczeniom w przemieszczaniu się. Chińczycy bardziej niż inne grupy etniczne byli narażeni na policyjny terror i administracyjny ucisk. Wielu mężczyzn skierowano na roboty przymusowe, a wiele młodych kobiet zmuszono do nierządu w wojskowych domach publicznych. Diasporze zakazano ponadto wysyłania przekazów pieniężnych do rodzin w Chinach. W późniejszym okresie, zwłaszcza gdy w marcu 1943 roku stanowisko dowódcy zarządu wojskowego opuścił zwolennik twardej linii wobec Chińczyków – płk Wataru Watanabe, władze japońskie zaczęły podejmować pewne działania w celu zjednania sobie diaspory. Ta nowa polityka była jednak prowadzona w sposób niekonsekwentny, a gesty wykonywane pod adresem Chińczyków nie były daleko idące. W konsekwencji wroga postawa chińskiej diaspory wobec japońskiego okupanta nie uległa większej zmianie. Chińczycy stanowili zdecydowaną większość bojowników komunistycznej Malajskiej Ludowej Armii Antyjapońskiej ("Malayan People’s Anti-Japanese Army" – MPAJA).
Japońskie władze nie próbowały rozmyślnie wzniecać konfliktów pomiędzy różnymi narodami zamieszkującymi Malaje. Niemniej okupacja doprowadziła do gwałtownego zaostrzenia stosunków etnicznych. Współpracownicy i sympatycy władz japońskich, zazwyczaj Malajowie, byli częstym obiektem ataków MPAJA, co przełożyło się na wzrost wrogości Malajów względem Chińczyków. W kwietniu 1945 roku na terenie stanu Johor doszło do regularnych walk na tle etnicznym. Według źródeł chińskich zginęło wtedy około 4 tys. Chińczyków, a kolejnych 20 tys. zostało wypędzonych ze swych domów.
Odpowiedzialność sprawców.
W grudniu 1945 roku gen. Tomoyuki Yamashita został skazany przez amerykański trybunał wojskowy w Manili na karę śmierci. Wyrok nie dotyczył jednak "Sook Ching", lecz zbrodni, które podległe generałowi oddziały dopuściły się na Filipinach. Yamashita został powieszony w lutym 1946 roku.
Pułkownik Masanobu Tsuji uniknął schwytania przez aliantów. Gdy zaprzestano poszukiwań japońskich zbrodniarzy wojennych, wyszedł z ukrycia i został autorem poczytnych opowiadań wojennych. Do 1959 roku z powodzeniem rozwijał także karierę polityczną, stając się jednym z założycieli i przywódców Partii Liberalno-Demokratycznej. W 1961 roku wyjechał do Laosu, gdzie zaginął w niewyjaśnionych okolicznościach.
Dwa procesy dotyczące "Sook Ching" odbyły się przed brytyjskim trybunałem wojskowym w Singapurze:
Rozstrzygnięcia brytyjskiego trybunału zostały przyjęte z niezadowoleniem przez chińską społeczność, która oczekiwała zarówno osądzenia większej liczby japońskich zbrodniarzy, jak i wymierzenia im surowszych kar. Zdaniem Kevina Blackburna singapurskie procesy nie były więcej, jak „spektaklem”. W jego ocenie władze brytyjskie zdecydowały się je przeprowadzić wyłącznie po to, aby stworzyć wrażenie, że pragną z równą determinacją karać Japończyków za zbrodnie popełnione na mieszkańcach swych kolonii, jak za zbrodnie popełnione na jeńcach i cywilach o białym kolorze skóry. W rzeczywistości jednak sprawców tych pierwszych nie ścigano zbyt energicznie ani nie karano nazbyt surowo. Blackburn wskazuje w tym kontekście przykład gen. Nishimury, którego skazano na dożywotnie więzienie za współudział w masakrze tysięcy Chińczyków, lecz wyrok śmierci usłyszał dopiero w związku ze sprawą mordu na 150 australijskich jeńcach wojennych.
Upamiętnienie i zadośćuczynienie.
Singapur.
Ze względu na fakt, że podczas okupacji i w pierwszych latach powojennych zdołano odnaleźć tylko nieliczne szczątki ofiar "Sook Ching", rodziny zamordowanych nie miały możliwości upamiętnienia swoich bliskich z poszanowaniem chińskich tradycji. Z tego powodu na początku 1948 roku w dzielnicy Siglap we wschodniej części Singapuru, w miejscu znanym jako „dolina łez” – gdzie jak podejrzewano znajdowały się masowe mogiły z okresu japońskiej okupacji, zorganizowano taoistyczną ceremonię, której celem miało być „ukojenie wygłodniałych duchów”. Wzięły w niej udział tysiące singapurskich Chińczyków – w większości członkowie rodzin ofiar. W tym samym roku powołano specjalny komitet, na którego czele stanął biznesmen Tay Koh Yat. Jego zadaniem miało być odnalezienie szczątków ofiar "Sook Ching". Przez pierwszych kilkanaście lat efekty prac komitetu były jednak nadzwyczaj skromne.
Dopiero w 1962 roku w „dolinie łez” w Siglap przypadkowo odkryto masowe groby ofiar "Sook Ching". Z inicjatywy Chińskiej Izby Handlowej w Singapurze przystąpiono do prac poszukiwawczo-ekshumacyjnych – także w innych domniemanych miejscach japońskich zbrodni. W latach 1962–1966 zdołano odkryć blisko 100 mogił. Chińska społeczność wystąpiła z postulatem budowy w Siglap cmentarza oraz pomnika ku czci ofiar masakry.
W marcu 1962 roku, niespełna miesiąc po odkryciu grobów w Siglap, Chińska Izba Handlowa zażądała od Japonii wypłacenia odszkodowań dla rodzin ofiar "Sook Ching". Niedługo później wysunięto również żądanie wystosowania oficjalnych przeprosin za masakrę. Tokio początkowo odmówiło, argumentując, że Singapurczykom nie należą się odszkodowania, gdyż w czasie wojny ich miasto było kolonią Wielkiej Brytanii, ta natomiast otrzymała od Japonii wojenne reparacje na mocy traktatu pokojowego z San Francisco z 1951 roku. Owo stanowisko wzburzyło chińską społeczność. 25 sierpnia 1963 roku, z inicjatywy Chińskiej Izby Handlowej, pod historycznym ratuszem w Singapurze odbył się największa manifestacja w historii miasta, w której wzięło udział ponad 120 tys. osób. Izba zorganizowała również krótkotrwały bojkot japońskich towarów.
Pod naciskiem chińskiej społeczności i opozycyjnej partii socjalistycznej autonomiczny rząd Singapuru, na którego czele stał Lee Kuan Yew, włączył się działania na rzecz upamiętnienia ofiar i uzyskania odszkodowań od Japonii. Premier obawiał się jednak, że położenie nacisku na martyrologię Chińczyków zaburzy kruchą etniczną równowagę i storpeduje jego wysiłki na rzecz budowy singapurskiej tożsamości narodowej. W konsekwencji przyjął stanowisko, że działania upamiętniające muszą mieć na celu oddanie hołdu wszystkim cywilnym ofiarom japońskiej okupacji – bez względu na ich pochodzenie etniczne. Japońskie odszkodowania nie powinny natomiast trafić wyłącznie do rodzin ofiar "Sook Ching", lecz przysłużyć się rozwojowi Singapuru.
25 października 1966 roku, a więc już po uzyskaniu niepodległości przez miasto-państwo, ministerstwa spraw zagranicznych Japonii i Singapuru ogłosiły zawarcie porozumienia w sprawie finansowej rekompensaty za zbrodnie z okresu wojny i okupacji. Japonia zgodziła się wypłacić Singapurowi 25 mln dolarów singapurskich w formie grantu i kolejne 25 mln w formie pożyczek. Tokio nie zgodziło się jednak na określanie tych płatności mianem „odszkodowań”; oficjalnie stanowiły one „gest pokuty”. Japonia odmówiła także wystosowania oficjalnych przeprosin i przyjęcia prawnej odpowiedzialności za zbrodnie popełnione podczas "Sook Ching".
Monument upamiętniający ofiary japońskiej okupacji, znany jako "Civilian War Memorial", wzniesiono ostatecznie nie w Siglap, lecz przy Beach Road w centralnej części Singapuru. Odsłonięto go 15 lutego 1967 roku podczas uroczystości z udziałem premiera Lee Kuan Yewa. Pomnik składa się z czterech filarów o wysokości 67,4 metra, symbolizujących cztery największe grupy etniczne zamieszkujące miasto-państwo. Pod pomnikiem znajduje się grobowiec kryjący szczątki ofiar "Sook Ching", odnalezione w latach 1962–1966. Co roku 15 lutego, w rocznicę kapitulacji Singapuru, przy "Civilian War Memorial" odbywają się uroczystości ku czci ofiar wojny.
Tablice upamiętniające miejsca masowych egzekucji ofiar "Sook Ching" znajdują się przy plażach na półwyspie Changi i przylądku Punngol, a także na wyspie Sentosa. Pamiątkowa tablica znajduje się ponadto przy Hong Lim Complex w singapurskim Chinatown, gdzie w czasie „czystki” funkcjonował jeden z punktów zbornych dla ludności chińskiej.
Masakra "Sook Ching" jest uznawana za jedną z największych tragedii w historii Singapuru.
Malezja.
W latach 1947–1948 pomniki poświęcone ofiarom "Sook Ching" odsłonięto w miastach Malakka i Johor Bahru oraz na wyspie Penang. W sierpniu 1984 roku odsłonięto pomnik upamiętniający ofiary masakry w Parit Tinggi.
Gdy w pierwszej połowie lat 60. w Singapurze zainicjowano działania w celu uzyskania od Japonii odszkodowań za "Sook Ching", uzyskały one poparcie rządu Malezji, na którego czele stał Tunku Abdul Rahman. 25 października 1966 roku, a więc tego samego dnia, w którym ogłoszono zawarcia porozumienia z Singapurem, Japonia zawarła analogiczne porozumienie z Malezją. Na mocy jego postanowień wykonała „gest pokuty”, wypłacając Malezji 25 mln dolarów malajskich w formie grantu.
Niemniej wojenne masakry Chińczyków na Półwyspie Malajskim są słabiej udokumentowane i upamiętnione, niż analogiczne masakry w Singapurze. Goffrey C. Gunn jest zdania, że kluczowe znaczenie miały w tym wypadku względy polityczne: uzyskanie przez Malajów hegemonii politycznej w niepodległej Malezji oraz długoletni konflikt ze zdominowaną przez Chińczyków komunistyczną partyzantką. Przypomina, że w pewnym momencie premier Mahathir bin Mohamad starał się wręcz odwieść japońskiego premiera Tomiichiego Murayamę od składania oficjalnych przeprosin za zbrodnie popełnione przez Japonię w czasie II wojny światowej.
Japonia.
Począwszy od drugiej połowy lat 60., w Japonii wydawano publikacje, które zawierały informacje o "Sook Ching". W latach 90. krótkie wzmianki na ten temat pojawiły się nawet w niektórych szkolnych podręcznikach.
Niemniej wojenne masakry Chińczyków w Singapurze i na Półwyspie Malajskim – w przeciwieństwie do masakry nankińskiej czy losów „kobiet do towarzystwa” – zasadniczo nie istnieją w japońskiej świadomości społecznej. Wiedza na ten temat w praktyce nie wykracza poza kręgi akademickie.

</doc>
<doc id="5129565" url="https://pl.wikipedia.org/wiki?curid=5129565" title="Civilian War Memorial">
Civilian War Memorial

Civilian War Memorial, właśc. Memorial to the Civilian Victims of the Japanese Occupation 1942–1945 – pomnik w Singapurze, zlokalizowany w War Memorial Park przy Beach Road w centralnej części miasta, odsłonięty w 1967 roku, upamiętniający Singapurczyków, którzy stracili życie w czasie japońskiej okupacji w latach 1942–1945.
Historia.
15 lutego 1942 roku japoński generał Tomoyuki Yamashita przyjął bezwarunkową kapitulację brytyjskiego garnizonu Singapuru. Trzy dni później Japończycy rozpoczęli zakrojoną na szeroką skalę „akcję oczyszczającą”, wymierzoną w chińską diasporę. Wszystkim chińskim mężczyznom w wieku od 18 do 50 lat rozkazano stawić się na punktach zbornych w celu rejestracji oraz weryfikacji tożsamości. Tych, których uznano za „antyjapońskie elementy”, wywożono w odludne miejsca i mordowano. Masakra trwała do 3 marca i przeszła do historii pod nazwą "sook ching" („czystka”). Według źródeł japońskich zamordowano wtedy od 2 tys. do 10 tys. singapurskich Chińczyków. Z kolei według źródeł chińskich liczba ofiar mogła sięgnąć nawet 50–60 tys.
W lutym 1962 roku w dzielnicy Siglap we wschodniej części Singapuru, w miejscu znanym jako „dolina łez”, przypadkowo odnaleziono masowe groby kryjące szczątki ofiar "sook ching". Odkrycie to głęboko poruszyło chińską społeczność. Z inicjatywy Chińskiej Izby Handlowej rozpoczęto poszukiwania i ekshumacje kolejnych masowych mogił. Jednocześnie Izba wystąpiła z inicjatywą budowy pomnika w „dolinie łez”, upamiętniającego ofiary "sook ching", a także okazałego cmentarza, na którym zamierzano pogrzebać odnalezione szczątki zamordowanych. Zażądano również oficjalnych przeprosin i wypłacenia odszkodowań przez rząd Japonii.
Autonomiczny rząd Singapuru, na którego czele stał Lee Kuan Yew, nie mógł zignorować żądań chińskiej społeczności – tym bardziej, że poparła je także będąca w opozycji prokomunistyczna partia Barisan Sosialis. Premier obawiał się jednak, że położenie nacisku na martyrologię Chińczyków zwiększy napięcia na tle etnicznym i storpeduje jego wysiłki na rzecz budowy singapurskiej tożsamości narodowej. W konsekwencji stanął na stanowisku, że działania upamiętniające muszą mieć na celu oddanie hołdu wszystkim cywilnym ofiarom japońskiej okupacji – bez względu na ich pochodzenie etniczne. Pod jego naciskiem Chińska Izba Handlowa zgodziła się zrezygnować z budowy pomnika i cmentarza w Siglap. Jako nową lokalizację wskazano Beach Road w ścisłym centrum miasta. Pod budowę pomnika i otaczającego go parku wydzielono tam fragment terenu o powierzchni 1,8 hektara, położony naprzeciwko ówczesnego kampusu szkoły średniej Raffles Institution. Pomnik miał w założeniu upamiętniać ofiary wszystkich narodowości, stąd pozbawiono go chińskich akcentów.
Konkurs na projekt pomnika i parku zwyciężyło biuro architektoniczne „Swan and Maclaren”. Autorem zwycięskiego projektu był singapurski architekt Leong Swee Lim. Koszt budowy wyniósł 750 tys. dolarów. Połowę tej kwoty pokrył rząd Singapuru, a drugą połowę – Chińska Izba Handlowa.
Ceremonia odsłonięcia pomnika odbyła się 15 lutego 1967 roku, blisko półtora roku po uzyskaniu niepodległości przez Singapur. Wziął w niej udział premier Lee Kuan Yew, a modlitwy odmówili duchowni reprezentujący największe religie wyznawane przez mieszkańców miasta-państwa (islam, buddyzm, chrześcijaństwo, hinduizm, judaizm, sikhizm, zaratusztrianizm). Wśród zgromadzonych na uroczystości mieszkańców dominowali jednakże Chińczycy.
W 2013 roku "Civilian War Memorial" uzyskał status singapurskiego pomnika narodowego ("National Monument").
Opis.
"Civilian War Memorial" składa się z czterech równolegle wznoszących się filarów o wysokości 67,4 metra. Symbolizują one cztery największe grupy etniczne zamieszkujące miasto-państwo: Chińczyków, Malajów, Hindusów i Euroazjatów. Są złączone u podstawy, co ma symbolizować narodową jedność. Ze względu na ich charakterystyczny kształt mieszkańcy miasta nazywają je kolokwialnie „pałeczkami” ().
Pod pomnikiem znajduje się krypta grobowa. 1 listopada 1966 roku, a więc jeszcze przed oficjalnym odsłonięciem pomnika, umieszczono w niej 600 urn ze szczątkami ofiar "sook ching", które ekshumowano z blisko stu mogił odkrytych w latach 1962–1966 (według innego źródła urn było 606). Na powierzchni, na podwyższeniu pod czterema filarami pomnika, znajduje się duża urna z brązu, przypominająca, że pod pomnikiem pochowano ofiary japońskich zbrodni.
U podstawy pomnika zamieszczono napis w językach angielskim, standardowym mandaryńskim, malajskim i tamilskim o treści:
Co roku 15 lutego, w rocznicę kapitulacji Singapuru, przy pomniku odbywają się uroczystości upamiętniające ofiary wojny.

</doc>
<doc id="5129566" url="https://pl.wikipedia.org/wiki?curid=5129566" title="Sook Ching">
Sook Ching



</doc>
<doc id="5129570" url="https://pl.wikipedia.org/wiki?curid=5129570" title="Garden City Velodroom">
Garden City Velodroom

Garden City Velodroom – nieistniejący już tor kolarski w Antwerpii, w Belgii, funkcjonujący w latach 1914–1925. Mógł pomieścić 15 000 widzów. W sierpniu 1920 roku odbyły się na nim mistrzostwa świata w kolarstwie torowym oraz konkurencje kolarstwa torowego w ramach Letnich Igrzysk Olimpijskich 1920.
Historia.
„Garden City Velodroom” w dzielnicy Wilrijk, w południowej części Antwerpii, został uroczyście otwarty 28 czerwca 1914 roku. Swą nazwę arena wzięła od przedsiębiorstwa, które w tej okolicy budowało domy mieszkalne. Obiekt miał 400-metrowy, żelbetowy tor kolarski, którego szerokość wynosiła 9,5 m, nachylenie na prostych 17,5°, a na łukach 50°. Trybuny obiektu mogły pomieścić 15 000 widzów. Wewnątrz toru znajdowało się boisko piłkarskie. Projekt areny wykonał architekt Hellner z Niemiec. W dniu otwarcia welodromu doszło do zamachu w Sarajewie, który wkrótce dał początek I wojnie światowej. Wybuch wojny spowodował, że w pierwszych latach swego istnienia obiekt nie był zbyt często wykorzystywany.
Po wojnie obiekt poddano remontowi. Pierwszą rozegraną imprezą był finisz wyścigu dookoła Belgii 12 sierpnia 1919 roku. W dniach 9–10 sierpnia 1920 roku na obiekcie rozegrano konkurencje kolarstwa torowego (sprint, tandemy, wyścig drużynowy na dochodzenie i wyścig na 50 km) w ramach Letnich Igrzysk Olimpijskich 1920. Z powodu wysokich cen biletów, a także udziału w wyścigach samych amatorów, zawody te nie cieszyły się dużą popularnością. Kilka dni przed zawodami olimpijskimi na torze odbyły się także 23. Mistrzostwa Świata w Kolarstwie Torowym. W ramach mistrzostw rozegrano trzy konkurencje: sprint indywidualny amatorów, sprint indywidualny zawodowców oraz wyścig ze startu zatrzymanego zawodowców. Zawodowcy nie mogli wówczas startować w igrzyskach olimpijskich, w związku z czym uczestnicy wyścigów z udziałem profesjonalistów nie brali udziału w rozgrywanych tuż po nich zawodach olimpijskich. Nie dotyczyło to jednak uczestników sprintu indywidualnego amatorów, a jego zwycięzca, Maurice Peeters, wygrał również wyścig sprinterski na zawodach olimpijskich. Kilka dni po zakończeniu zmagań na torze kolarskim, odbyły się również olimpijskie zawody szosowe (jazda indywidualna na czas, której wyniki zaliczono też do klasyfikacji drużynowej). Meta tych zawodów zlokalizowana była niedaleko welodromu, a po jej przekroczeniu kolarze wjeżdżali jeszcze na tor kolarski, gdzie ścigali się o dodatkowe nagrody.
Po 1920 roku obiekt powoli stracił na znaczeniu, głównie z powodu złego stanu betonowej nawierzchni i otwierania w mieście nowych torów kolarskich. Ostatni wyścig na torze miał miejsce 15 marca 1925 roku, niedługo później został on rozebrany. W jego miejscu wybudowano następnie budynki mieszkalne.

</doc>
<doc id="5129571" url="https://pl.wikipedia.org/wiki?curid=5129571" title="Arlindo de Carvalho">
Arlindo de Carvalho

Arlindo Gomes de Carvalho (ur. 10 lutego 1945 w Alvaiázere) – portugalski polityk i menedżer, deputowany, w latach 1990–1993 minister zdrowia.
Życiorys.
Z wykształcenia socjolog, absolwent Instituto Superior de Ciências do Trabalho e da Empresa. Pracował zawodowo na stanowiskach menedżerskich i dyrektorskich w różnych przedsiębiorstwach, m.in. w Radiodifusão Portuguesa i TAP Air Portugal. Założył też prywatną firmę działającą na rynku nieruchomości.
W 1974 zaangażował się w działalność polityczną w ramach Partii Socjaldemokratycznej. W 1986 zasiadł w radzie miejskiej w Cascais. Był sekretarzem stanu do spraw ochrony socjalnej w drugim rządzie Aníbala Cavaco Silvy. W 1990 w tym samym gabinecie objął stanowisko ministra zdrowia, które zajmował również w trzecim rządzie lidera PSD. Zakończył urzędowanie w 1993. W międzyczasie uzyskał mandat posła do Zgromadzenia Republiki VI kadencji.
W późniejszych latach objęty postępowaniem karnym w sprawie dotyczącej nieprawidłowości w banku Banco Português de Negócios; w 2018 został skazany na karę sześciu lat pozbawienia wolności za defraudację i oszustwa podatkowe.

</doc>
<doc id="5129572" url="https://pl.wikipedia.org/wiki?curid=5129572" title="Polsat Go">
Polsat Go

Polsat Go – polski serwis AVOD należący do Telewizji Polsat, uruchomiony 14 sierpnia 2021 roku. Umożliwia odtwarzanie treści znanych z kanałów telewizyjnych Grupy Polsat Plus bez opłat, w modelu reklamowym.
Dostępność.
Polsat Go dostępny jest poprzez specjalną stronę internetową oraz w aplikacji na urządzenia mobilne (Android, HMS i iOS) i telewizory Smart TV, Android TV i Apple TV.
Zasoby platformy.
Treści dostępne w Polsat Go wcześniej można było znaleźć w serwisie "ipla". Na przełomie sierpnia i września 2021 roku serwis ten został zastąpiony przez dwie oddzielne platformy:
Polsat Go umożliwia dostęp na żądanie do produkcji, które były wcześniej emitowane w stacjach telewizji linearnej, należących do spółki Telewizja Polsat S.A. Są to produkcje własne, jak i te, do których emisji nadawca nabył pełne prawa. Jeśli chodzi o filmy pełnometrażowe w bibliotece serwisu znajdują się głównie polskie filmy z lat 60., 70. i 80. XX wieku, których dystrybucją zajmuje się Studio Filmowe „Kadr”. Niewielką liczbę stanowią filmy zagraniczne. Z wydarzeń sportowych można za pośrednictwem platformy oglądać wyłącznie magazyny i skróty meczów, do których właściciel serwisu posiada prawa telewizyjne. Platforma oferuje ponadto dostęp do dwóch kanałów TV na żywo (Polsat i TV4).

</doc>
<doc id="5129574" url="https://pl.wikipedia.org/wiki?curid=5129574" title="Gulomjon Abdullayev">
Gulomjon Abdullayev

Gulomjon Ozodovich Abdullayev (ur. 11 listopada 1998) – uzbecki zapaśnik walczący w stylu wolnym. Olimpijczyk z Tokio 2020, gdzie zajął siódme miejsce w kategorii 57 kg.
Zajął siódme miejsce na mistrzostwach świata w 2022. Piąty na mistrzostwach Azji w 2022. Triumfator igrzysk solidarności islamskiej w 2021. Trzeci na MŚ juniorów w 2016. Mistrz Azji juniorów w 2016 i 2018 roku.

</doc>
<doc id="5129584" url="https://pl.wikipedia.org/wiki?curid=5129584" title="Ernazar Akmatalijew">
Ernazar Akmatalijew

Ernazar Kubatbekowicz Akmatalijew (kirg. Эрназар Кубатбекович Акматалиевди; ur. 2 lipca 1998) – kirgiski zapaśnik walczący w stylu wolnym. Olimpijczyk z Tokio 2020, gdzie zajął dwunaste miejsce w kategorii 65 kg.
Srebrny medalista mistrzostw świata w 2021 i brązowy w 2022. Trzeci w Pucharze Świata w 2022, a także dziewiąty w zawodach indywidualnych w 2020. Wicemistrz Azji w 2022. Triumfator igrzysk solidarności islamskiej w 2021. Wygrał MŚ U-23 w 2021. Wicemistrz Azji juniorów w 2018 roku.

</doc>
<doc id="5129585" url="https://pl.wikipedia.org/wiki?curid=5129585" title="Łotwa na Letnich Igrzyskach Olimpijskich 2020">
Łotwa na Letnich Igrzyskach Olimpijskich 2020

Łotwa na Letnich Igrzyskach Olimpijskich 2020 – reprezentowało 33 zawodników. Był to 12 start reprezentacji Łotwy na letnich igrzyskach olimpijskich.

</doc>
<doc id="5129586" url="https://pl.wikipedia.org/wiki?curid=5129586" title="Wazgen Tewanian">
Wazgen Tewanian

Wazgen Tewanian (orm. Վազգեն Թևանյան; ur. 27 października 1999) – ormiański zapaśnik walczący w stylu wolnym. Olimpijczyk z Tokio 2020, gdzie zajął czternaste miejsce w kategorii 65 kg.
Pierwszy w Pucharze Świata indywidualnie w 2020. Zajął dziewiąte miejsce na mistrzostwach świata w 2021. Jedenasty w mistrzostwach Europy w 2019. Wygrał indywidualny Puchar Świata w 2020. Mistrz Europy U-23 w 2019. Mistrz Europy juniorów w 2018 i trzeci na MŚ juniorów w 2018. Mistrz Europy kadetów w 2015 roku.

</doc>
<doc id="5129588" url="https://pl.wikipedia.org/wiki?curid=5129588" title="Jeorjos Pilidis">
Jeorjos Pilidis

Jeorjos Pilidis (gr. Γεώργιος Πηλίδης; ur. 21 stycznia 2000) – grecki zapaśnik walczący w stylu wolnym. Olimpijczyk z Tokio 2020, gdzie zajął piętnaste miejsce w kategorii 65 kg.
Dwudziesty w Pucharze Świata indywidualnie w 2020. Piąty w mistrzostwach Europy w 2020. Wicemistrz Europy U-23 w 2019 i trzeci w 2018. Wicemistrz świata kadetów w 2015, 2016 i trzeci w 2017. Mistrz Europy kadetów w 2016 i 2017 roku.

</doc>
<doc id="5129590" url="https://pl.wikipedia.org/wiki?curid=5129590" title="Żawraił Szapijew">
Żawraił Szapijew

Żawraił Nurmagomiedowicz Szapijew (ros. Жавраил Нурмагомедович Шапиев; ur. 20 kwietnia 1997) – rosyjski, a od 2017 roku uzbecki zapaśnik, dagestańskiego pochodzenia, walczący w stylu wolnym. Olimpijczyk z Tokio 2020, gdzie zajął piąte miejsce w kategorii 86 kg.
Dwunasty na mistrzostwach świata w 2019. Piąty na mistrzostwach Azji w 2018. Trzeci na mistrzostwach Azji juniorów w 2017. Mistrz Europy kadetów w 2014 roku.

</doc>
<doc id="5129591" url="https://pl.wikipedia.org/wiki?curid=5129591" title="Język bantik">
Język bantik

Język bantik, także toöembantik – język austronezyjski używany w prowincji Celebes Północny w Indonezji. Według danych z 2001 roku posługuje się nim 3 tys. osób.
Należy do grupy języków filipińskich. Geograficznie jest zaliczany do języków minahaskich, niemniej jest blisko spokrewniony z językiem sangir. F. S. Watuseke (1977) określił go jako dialekt sangir.
Poważnie zagrożony wymarciem, jest wypierany przez malajski miasta Manado. Przestał być przyswajany przez dzieci. W latach 90. XX wieku odnotowano, że jego znajomość zachowała się w czteru wsiach (włączonych do miasta Manado), wśród przedstawicieli starszego pokolenia.
Został udokumentowany w postaci kilku opracowań gramatycznych ("Morfologi kata kerja bahasa Bantik", 1980, "Struktur bahasa Bantik", 1981, "Sistem fokus dalam bahasa Bantik", 1993).

</doc>
<doc id="5129592" url="https://pl.wikipedia.org/wiki?curid=5129592" title="Język ratahan">
Język ratahan

Język ratahan, także: bentenan, pasan, toöembenténan, toratan – język austronezyjski używany w prowincji Celebes Północny w Indonezji. Według szacunków z 1993 roku posługuje się nim 500 osób.
Wyróżniono trzy dialekty: ratahan właściwy (rejon miasta Ratahan), bentenan (dialekt wybrzeża i wyspy o tej samej nazwie), pasan (o niesprecyzowanej odrębności, prawdopodobnie bardzo bliski ratahan). W literaturze wszystkie trzy nazwy bywają używane zamiennie jako określenia na ten sam język, przy czym nazwa "bentenan" występuje w starszych publikacjach.
Należy do grupy języków filipińskich. Geograficznie jest zaliczany do języków minahaskich, niemniej jest blisko spokrewniony z językiem sangir. F. S. Watuseke (1977) określił go jako dialekt sangir.
Poważnie zagrożony wymarciem, jest wypierany przez język malajski miasta Manado. Przestał być przyswajany przez dzieci. Jego użytkownicy to przede wszystkim przedstawiciele starszego pokolenia. Powstało opracowanie gramatyczne: "Toratán / Ratahan" (1999).

</doc>
<doc id="5129593" url="https://pl.wikipedia.org/wiki?curid=5129593" title="Mönchtörijn Lchagwagerel">
Mönchtörijn Lchagwagerel

Mönchtörijn Lchagwagerel (mongolski Мөнхтөрийн Лхагвагэрэл; ur. 4 stycznia 1998) – mongolski zapaśnik walczący w stylu wolnym. Olimpijczyk z Tokio 2020, gdzie zajął piąte miejsce w kategorii 125 kg.
Srebrny medalista mistrzostw świata w 2022 i brązowy w 2021. Jedenasty na mistrzostwach Azji w 2019. Piąty w Pucharze Świata w 2022 i szósty w 2019. Trzeci na MŚ U-23 w 2019. Drugi na mistrzostwach Azji U-23 w 2019. Wicemistrz Azji juniorów w 2017 roku.

</doc>
<doc id="5129594" url="https://pl.wikipedia.org/wiki?curid=5129594" title="Banowina chorwacka">
Banowina chorwacka



</doc>
<doc id="5129601" url="https://pl.wikipedia.org/wiki?curid=5129601" title="Dariusz Rozum">
Dariusz Rozum

Dariusz Rozum (ur. 8 sierpnia 1963 w Krotoszynie) – judoka, trener i sędzia sumo, Prezes Zarządu Polskiego Związku Sumo, Prezydent Europejskiej Federacji Sumo, Wiceprezydent Międzynarodowej Federacji Sumo, działacz sportowy i społeczny, polityk, wiceprzewodniczący Rady Powiatu Krotoszyńskiego, biznesman.
Działalność polityczna.
Skutecznie ubiegał się o mandat radnego Rady Miejskiej w Krotoszynie. Wybrany został do Rady IV (2002-2006 r.) i V (2006-2010 r.) kadencji. W IV kadencji tworzył klub radnych „Samorządowe Forum Gospodarcze” wraz z Zygmuntem Kozupą i Zdzisławem Białkiem, a w kadencji V również z Zygmuntem Kozupą oraz Sławomirem Augustyniakiem. W roku 2014 uzyskał mandat radnego Rady Powiatu Krotoszyńskiego (V kadencja). W tej kadencji przez 4 lata pełnił funkcję Przewodniczącego Komisji Rewizyjnej. W roku 2018 zdobył mandat radnego Rady Powiatu Krotoszyńskiego (VI kadencja) i został wybrany Wiceprzewodniczącym Rady.
W latach 2003–2020 Prezes Krotoszyńskiego Zrzeszenia Handlu i Usług.
Działalność sportowa.
Założyciel i Prezes Zarządu krotoszyńskiego klubu sportowego – Towarzystwa Atletycznego „Rozum” z siedzibą w Krotoszynie.
Od roku 2016 Prezes Zarządu Wielkopolskiego Okręgowego Związku Sumo.
Jeden z założycieli Polskiego Związku Sumo, utworzonego za zgodą ówczesnej Minister edukacji narodowej i sportu – Krystyny Łybackiej. Nieprzerwanie od 17 lat pełni funkcję Prezesa Zarządu Polskiego Związku Sumo.
Postanowieniem Prezydenta Rzeczypospolitej Polskiej z dnia 3 września 2014 r. został odznaczony Srebrnym Krzyżem Zasługi za zasługi w działalności na rzecz rozwoju i upowszechniania sportu.
W roku 2016 podczas Kongresu Europejskiej Federacji Sumo został wybrany na Prezydenta tejże organizacji. Ponownie wybrany na tę funkcję w roku 2021 podczas rozgrywanych w Polsce Mistrzostw Europy w Sumo – w kategorii wiekowej młodzik, kadet i junior – Siedlce 2021. Od roku 2016 pełni także funkcję Wiceprezydenta Międzynarodowej Federacji Sumo.
Współinicjator zawarcia pierwszej i jedynej dotychczas umowy partnerskiej pomiędzy polskimi i japońskimi miastami – pomiędzy Krotoszynem a .
Życie prywatne.
Od roku 1986 w związku małżeńskim z Zofią Rozum. Ma pięcioro dzieci: Darię, Marinę, Arona, Kewina i Aleksandrę.

</doc>
<doc id="5129602" url="https://pl.wikipedia.org/wiki?curid=5129602" title="Antoni Świątecki">
Antoni Świątecki

Antoni Świątecki (ur. 30 czerwca 1922 w Warszawie, zm. 30 stycznia 1992 tamże) – polski inżynier budownictwa, doktor habilitowany nauk technicznych, docent Politechniki Warszawskiej, żołnierz Armii Krajowej. 
Życiorys.
Ukończył Gimnazjum im. Tadeusza Reytana w Warszawie. W okresie okupacji niemieckiej był żołnierzem VI Obwodu (Praga) należącego do Warszawskiego Okręgu AK. W sierpniu 1944 roku został ciężko ranny podczas przekraczania linii frontu. W 1950 roku ukończył studia na Wydziale Inżynierii Politechniki Warszawskiej, uzyskując tytuł magistra inżyniera budownictwa lądowego. W 1955 roku rozpoczął pracę na Politechnice Warszawskiej. W 1964 roku obronił pracę doktorską, a w 1970 roku uzyskał habilitację. Specjalizował się w budowie lotnisk i analizie opadów atmosferycznych, zajmował stanowisko docenta w Instytucie Dróg i Mostów PW. Okresowo wykładał również na Politechnice Łódzkiej i Politechnice Krakowskiej.

</doc>
<doc id="5129610" url="https://pl.wikipedia.org/wiki?curid=5129610" title="Mistrzostwa Świata w Lekkoatletyce 1983 – sztafeta 4 × 100 m mężczyzn">
Mistrzostwa Świata w Lekkoatletyce 1983 – sztafeta 4 × 100 m mężczyzn

Sztafeta 4 × 100 metrów mężczyzn – jedna z konkurencji biegowych rozgrywanych podczas lekkoatletycznych mistrzostw świata na Stadionie Olimpijskim w Helsinkach. Sztafeta Stanów Zjednoczonych ustanowiła w finale rekord świata czasem 37,86 s.
Wyniki.
Eliminacje.
Rozegrano trzy biegi eliminacyjne. Z każdego biegu cztery najlepsze sztafety automatycznie awansowały do półfinałów (Q). Skład półfinalistów uzupełniły cztery najszybsze zespoły spośród pozostałych (q).
Półfinały.
Rozegrano dwa biegi półfinałowe. Z każdego biegu cztery najlepsze sztafety awansowały do finału (Q).

</doc>
<doc id="5129612" url="https://pl.wikipedia.org/wiki?curid=5129612" title="Yotsuya-kaidan">
Yotsuya-kaidan



</doc>
<doc id="5129615" url="https://pl.wikipedia.org/wiki?curid=5129615" title="José Luiz Barbosa">
José Luiz Barbosa



</doc>
<doc id="5129621" url="https://pl.wikipedia.org/wiki?curid=5129621" title="Chrzanowscy">
Chrzanowscy



</doc>
<doc id="5129622" url="https://pl.wikipedia.org/wiki?curid=5129622" title="José Luís Barbosa">
José Luís Barbosa



</doc>
<doc id="5129627" url="https://pl.wikipedia.org/wiki?curid=5129627" title="Thio Gim Hock">
Thio Gim Hock

Thio Gim Hock (ur. 11 marca 1938, zm. 3 kwietnia 2020) – singapurski piłkarz wodny, olimpijczyk.
W 1956 roku wystąpił wraz z drużyną na igrzyskach w Melbourne. Zagrał wyłącznie w jednym spotkaniu fazy grupowej przeciwko Niemcom. Singapurczycy przegrali wszystkie mecze i zajęli ostatnie 10. miejsce. Dwukrotny srebrny medalista igrzysk azjatyckich w latach 1958 i 1966. Zdobył również złoto Igrzysk Azji Południowo-Wschodniej 1967.
Był potentatem na singapurskim rynku nieruchomości – przez 12 lat dyrektor naczelny firmy deweloperskiej OUE (2007–2019). Zmarł w wieku niespełna 82 lat – jedną z przyczyn śmierci była niewydolność nerek. 
Jego żona Thio Su Mien oraz córka Thio Li Ann wykładały prawo na Narodowym Uniwersytecie Singapuru.

</doc>
<doc id="5129629" url="https://pl.wikipedia.org/wiki?curid=5129629" title="Czapka aluminiowa">
Czapka aluminiowa



</doc>
<doc id="5129631" url="https://pl.wikipedia.org/wiki?curid=5129631" title="David Lim (piłkarz wodny)">
David Lim (piłkarz wodny)

David Lim, właśc. Lim Ting Kiang (ur. 6 stycznia 1938) – singapurski piłkarz wodny, olimpijczyk.
W 1956 roku wystąpił wraz z drużyną na igrzyskach w Melbourne (grał na pozycji bramkarza). Zagrał w obydwóch spotkaniach fazy grupowej (przeciwko Włochom i Niemcom), a także w dwóch meczach rundy klasyfikacyjnej o miejsca 7–10 (przeciwko Brytyjczykom i Australijczykom). Singapurczycy przegrali wszystkie spotkania i zajęli ostatnie 10. miejsce.
Srebrny medalista Igrzysk Azjatyckich 1966 w Bangkoku. Zagrał również na turnieju w 1970 roku (bez medalu). Dwukrotny mistrz igrzysk Azji Południowo-Wschodniej (1965, 1967).

</doc>
<doc id="5129635" url="https://pl.wikipedia.org/wiki?curid=5129635" title="Lasek (powiat radomszcański)">
Lasek (powiat radomszcański)



</doc>
<doc id="5129636" url="https://pl.wikipedia.org/wiki?curid=5129636" title="Stadion Miejski w Grodzisku Mazowieckim">
Stadion Miejski w Grodzisku Mazowieckim

Stadion Miejski – stadion piłkarski w Grodzisku Mazowieckim, w Polsce. Obiekt może pomieścić 1000 widzów. Swoje spotkania rozgrywają na nim piłkarze klubu Pogoń Grodzisk Mazowiecki.

</doc>
<doc id="5129638" url="https://pl.wikipedia.org/wiki?curid=5129638" title="Wojciech Kandulski">
Wojciech Kandulski

Wojciech Kandulski (ur. 21 marca 1943 w Poznaniu, zm. 2 lipca 2006 tamże) – polski cukiernik i przedsiębiorca.
Życiorys.
W 1959 rozpoczął naukę zawodu cukiernika u Stanisława Faleńskiego w zakładzie przy ul. Świętosławskiej w Poznaniu, gdzie po dwóch latach sam wypiekał weselne torty. W 1962 rozpoczął samodzielną pracę w cukierni „Brzdąc” i zajął się produkcją lodów cassate. 
W 1978 został ajentem bistra „U Wojtka”, a rok później otworzył na Osiedlu Przyjaźni cukiernię „Koralik”. W 1983 uruchomił Zakład Cukierniczy, a w 1995 sklep firmowy „W. Kandulski” przy ul. Sarmackiej w Poznaniu oraz pierwszy polski Ośrodek Szkolenia Cukierników „Professional”. W latach 1999–2000 otworzył kolejne sklepy na poznańskim Górczynie oraz Piekarach. Sieć jego cukierni stała się firmą rodzinną, w której zatrudniał kolejne pokolenia.
Za wypiek o nazwie "Tort Kandulski" i całokształt pracy otrzymał w 1999 godło Teraz Polska, wyróżnienie Złotego Hipolita, Złoty Medal na Wystawie Cukierniczej IKF w Stuttgarcie oraz nagrody na targach w Bydgoszczy, Warszawie i Poznaniu. W 2000 otrzymał złoty medal na Mistrzostwach Świata Młodych Cukierników w Lizbonie. W późniejszych latach nagradzany także Medalem Komisji Edukacji Narodowej, Srebrną Odznaką Światowej Unii Cukierników UIPCG, medalem „Ad Perpetuam Rei Memoriam” oraz odznaką honorową „Za zasługi dla województwa wielkopolskiego”.
W czerwcu 2003 na Placu Wolności w Poznaniu w czasie obchodów 750-lecia lokacji miasta upiekł największy tort świata wpisany do Księgi rekordów Guinnessa. Działał w Stowarzyszeniu Cukierników, Karmelarzy i Lodziarzy RP oraz w Wielkopolskim Stowarzyszeniu Cukierników. Był honorowym członkiem Światowej Unii Cukierników. Angażował się także w liczne inicjatywy charytatywne. 
W 2003, „uznając wielkie zasługi dla rozwoju i promocji Miasta Poznania na niwie pracy organicznej”, Rada Miasta Poznania przyznała mu odznaczenie „Zasłużony dla Miasta Poznania”.
W ostatnich latach życia zmagał się z rakiem trzustki. Zmarł 2 lipca 2006, został pochowany na cmentarzu Miłostowo w Poznaniu. Pośmiertnie odznaczony Szablą Kilińskiego.

</doc>
<doc id="5129639" url="https://pl.wikipedia.org/wiki?curid=5129639" title="Milenia Tower">
Milenia Tower

Millenia Tower – 41-piętrowy biurowiec o wysokości 218 metrów, położony w Marina Center w Singapurze. 
Budynek został zaprojektowany przez Kevina Roche. Jest to 22. co do wysokości budynek w Singapurze. Prace nad budynkiem rozpoczęły się w 1992 roku, a skończyły w 1996.

</doc>
<doc id="5129644" url="https://pl.wikipedia.org/wiki?curid=5129644" title="Mistrzostwa Świata w Lekkoatletyce 1983 – sztafeta 4 × 400 m mężczyzn">
Mistrzostwa Świata w Lekkoatletyce 1983 – sztafeta 4 × 400 m mężczyzn

Sztafeta 4 × 400 metrów mężczyzn – jedna z konkurencji biegowych rozgrywanych podczas lekkoatletycznych mistrzostw świata na Stadionie Olimpijskim w Helsinkach.
Wyniki.
Eliminacje.
Rozegrano trzy biegi eliminacyjne. Z każdego biegu cztery najlepsze sztafety automatycznie awansowały do półfinałów (Q). Skład półfinalistów uzupełniły cztery najszybsze zespoły spośród pozostałych (q).
Półfinały.
Rozegrano dwa biegi półfinałowe. Z każdego biegu cztery najlepsze sztafety awansowały do finału (Q).

</doc>
<doc id="5129653" url="https://pl.wikipedia.org/wiki?curid=5129653" title="Dragomir Stojnew">
Dragomir Stojnew

Dragomir Wełkow Stojnew, (ur. 6 maja 1976 w Trypolisie) – bułgarski polityk i ekonomista, deputowany, w latach 2013–2014 minister gospodarki, energetyki i turystyki.
Życiorys.
Studiował na Université de Cergy-Pontoise i Université Paris-Nanterre, w 2002 uzyskał magisterium z ekonomii na Université Panthéon-Sorbonne. Kształcił się też w Bundesakademie für öffentliche Verwaltung i École nationale d’administration. Wstąpił do Bułgarskiej Partii Socjalistycznej. Został bliskim współpracownikiem i doradcą ekonomicznym Sergeja Staniszewa. Pracował też w wydziale zarządzania i strategii w kancelarii premiera oraz w administracji prezydenta Georgiego Pyrwanowa. W 2009 po raz pierwszy wybrany do Zgromadzenia Narodowego, uzyskiwał reelekcję w 2013, 2014, 2017, kwietniu 2021, lipcu 2021, listopadzie 2021 oraz 2022.
W maju 2013 objął stanowisko ministra gospodarki, energetyki i turystyki w gabinecie Płamena Oreszarskiego, które zajmował do sierpnia 2014. Pełnił funkcję wiceprzewodniczącego BSP. W lipcu 2014 ubiegał się o przywództwo w partii, przegrywając w drugiej turze z Michaiłem Mikowem.
Życie prywatne.
Żonaty, ma dwoje dzieci.

</doc>
<doc id="5129654" url="https://pl.wikipedia.org/wiki?curid=5129654" title="Deil">
Deil

Deil – wieś w prowincji Geldria, w Holandii. Według danych na rok 2018 wieś zamieszkiwało 1600 osób, a gęstość zaludnienia wyniosła 2951 os./km2.
Klimat.
Klimat jest umiarkowany. Średnia temperatura wynosi 8 °C. Najcieplejszym miesiącem jest lipiec (18 °C), a najzimniejszym miesiącem jest luty (0 °C).

</doc>
<doc id="5129656" url="https://pl.wikipedia.org/wiki?curid=5129656" title="Kitta ozdobna">
Kitta ozdobna

Kitta ozdobna ("Urocissa ornata") – gatunek średniego, jaskrawo upierzonego ptaka z rodziny krukowatych (Corvidae). Występuje endemicznie na Cejlonie (Sri Lanka), zasiedlając gęste lasy południowej części wyspy. Zagrożony wyginięciem ze względu na degradację naturalnych siedlisk.
Taksonomia.
Po raz pierwszy gatunek opisał w 1829 Johann Georg Wagler jako "Pica ornata". Holotyp pochodził z Cejlonu. Do nowo utworzonego rodzaju "Urocissa" przeniesiony w 1850 przez Jeana Cabanisa. Kitta ozdobna jest uznawana za gatunek monotypowy.
Filogeneza.
Wraz z 4 innymi gatunkami występującymi w Azji Południowo-Wschodniej tworzy rodzaj "Urocissa". Z badań genetycznych wynika, że jest on blisko spokrewniony z innym rodzajem azjatyckich krukowatych – "Cissa" – z którym ma nieodległego ostatniego wspólnego przodka. Dalsze pokrewieństwo łączy je ze srokami Nowego Świata.
Morfologia.
Długość ciała wynosi 40–47 cm, masa ciała 190–200 g. Mocny, czerwonej barwy dziób i nogi. Wokół oka tego samego koloru skórna obwódka. Pióra na głowie i szyi kasztanowe, tułów kontrastowo niebieski: na grzbiecie ciemniejszy, na spodzie jaśniejszej barwy. Lotki pierwszego i drugiego rzędu w większości barwy cynamonowej z granatowym brzegiem z jednej strony. Ogon długi, niebieski, podobnie jak u pokrewnych gatunków schodkowany, z białą końcówką. W upierzeniu nie występuje dymorfizm płciowy. Młodociane osobniki wyglądają podobnie, tylko kolory piór są bardziej matowe, a obwódka wokół oka brązowa.
Zasięg występowania.
Kitty ozdobne zamieszkują południowo-zachodnią część wyspy Cejlon. Odnotowywane były ogółem między 150 a 2135 m n.p.m., najczęściej przebywają na obszarach górzystych i wzgórzach, rzadziej na przyległych obszarach nizinnych. Ich naturalnym biotopem są pierwotne lasy deszczowe, choć są widywane czasem też na obrzeżach plantacji herbaty i innych terenach przekształconych przez człowieka. Szacowany obszar odpowiednich dla gatunku siedlisk obliczono w 2008 na 2025 km².
Ekologia i zachowanie.
Zasiedlają lasy liściaste. Są przeważnie mięsożerne, zjadają różnorodne bezkręgowce, małe jaszczurki i żaby nadrzewne. Mogą też spożywać niektóre jagody i owoce. Żerują na wszystkich piętrach lasu, od podszycia po górne piętra. Podczas żerowania bardzo zwinne, potrafią zawisać głową w dół na gałęziach czy pniach drzew. Zwykle są spotykane w małych grupach rodzinnych lub samotnie. Poza sezonem lęgowym tworzą większe grupy, także z innymi niedużymi ptakami. Mimo że kitty ozdobne unikają obszarów przekształconych przez człowieka, nie są płochliwe wobec niewielkich grup ludzi. Zaobserwowano wręcz, że czekają przy szlakach, licząc na dokarmianie ze strony człowieka.
Lęgi.
Okres lęgowy trwa od połowy stycznia do końca marca. Gniazdo para buduje wspólnie na wysokości 5 do 13 metrów nad ziemią, wysoko w koronie drzewa, ale wewnątrz baldachimu. Jest zbudowane z patyków i ma kształt miseczki, środek wyściełany drobniejszymi materiałami, np. porostami. Samica składa od 3 do 5 jaj, choć zazwyczaj 3. Są przeważnie białe z ciemniejszymi plamami. Wysiaduje wyłącznie samica. Brak informacji o długości inkubacji i pobytu piskląt w gnieździe. Karmieniem młodych zajmują się zarówno rodzice, jak i osobniki młodociane z poprzednich lęgów, tworząc grupę rodzinną, która jednocześnie strzeże swojego terytorium – gniazda są zawsze budowane pojedynczo.
Status i zagrożenia.
IUCN uznaje kittę ozdobną za gatunek narażony (VU, "Vulnerable") nieprzerwanie od 1994 (stan z 2016). Liczebność populacji została oszacowana w latach 2004–2006 na 9–19,5 tys. dorosłych osobników. Trend liczebności populacji uznaje się za spadkowy ze względu na utratę siedlisk i fragmentaryzację zasięgu. Głównym zagrożeniem jest rozwój rolnictwa, rozbudowa osiedli ludzkich i górnictwo kamieni szlachetnych, które odbywają się kosztem lasów deszczowych, głównego siedliska gatunku.

</doc>
<doc id="5129658" url="https://pl.wikipedia.org/wiki?curid=5129658" title="Mirny (obwód homelski)">
Mirny (obwód homelski)

Mirny (; ) – osiedle na Białorusi, w obwodzie homelskim, w rejonie homelskim, w sielsowiecie Dauhalessie.

</doc>
<doc id="5129659" url="https://pl.wikipedia.org/wiki?curid=5129659" title="Harald Böhlmann">
Harald Böhlmann

Harald Böhlmann (ur. 19 maja 1944 w Hann. Münden) – niemiecki prawnik i urzędnik.
Życiorys.
W latach 1963–1968 studiował prawo na Uniwersytecie w Getyndze. Od 1973 przez trzy lata działał w Klubie Radnych Socjaldemokratycznej Partii Niemiec w Radzie Miasta Hanower, potem pracował w Biurze Prawnym oraz Wydziale Prawa Budowlanego Urzędu Miasta Hanower. W latach 1977–1993 był kierownikiem Wydziału Kultury, a w latach 1993–2007 Wydziału Kultury i Szkolnictwa, po czym przeszedł na emeryturę.
Od 1986 dyrektor artystyczny zaangażowany w organizację i realizację festiwalu kabaretowego „Kleines Fest im Großer Garten”, którego był pomysłodawcą. Od tego czasu festiwal corocznie odbywa się przez kilka tygodni w ogrodach Herrenhausen-Stöcken. Wydarzenia na wzór festiwalu odbywają się również w Bad Pyrmont oraz w Leer.
Uhonorowany Krzyżem Zasługi I Klasy Orderu Zasługi Dolnej Saksonii.
Zaangażowany w wielopłaszczyznową współpracę Hanoweru z Poznaniem. Dzięki jego działaniom polscy artyści mieli możliwość wyjazdu do Niemiec, a wydarzenia kulturalne odbywające się w latach 80. XX wieku w Poznaniu były wspomagane finansowo przez Hanower. W 1999, „uznając zasługi Pana Haralda Bohlmanna dla Miasta Poznania i regionu Wielkopolskiego oraz za Jego osobiste zaangażowanie w umacnianie więzów przyjaźni między Poznaniem a Hanowerem”, Rada Miasta Poznania przyznała mu odznaczenie „Zasłużony dla Miasta Poznania”.

</doc>
<doc id="5129660" url="https://pl.wikipedia.org/wiki?curid=5129660" title="Liam Shaw">
Liam Shaw

Liam Darren Shaw (ur. 12 marca 2001) – angielski piłkarz występujący na pozycji pomocnika w szkockim klubie Celtic. Wychowanek Sheffield Wednesday, w trakcie swojej kariery grał także w Chesterfield.

</doc>
<doc id="5129661" url="https://pl.wikipedia.org/wiki?curid=5129661" title="Zinaida Serebriakova">
Zinaida Serebriakova



</doc>
<doc id="5129663" url="https://pl.wikipedia.org/wiki?curid=5129663" title="Pyrzowice Lotnisko">
Pyrzowice Lotnisko

Pyrzowice Lotnisko – przystanek osobowy na linii kolejowej nr 182 w Pyrzowicach, w województwie śląskim.
Docelowo przystanek ma służyć do obsługi transportu pasażerskiego na lotnisko Katowice-Pyrzowice i będzie zlokalizowany 300 metrów od terminala B. Prace nad wybudowaniem stacji rozpoczęto na początku 2021 roku i mają potrwać do 2023 roku. 27 stycznia 2023 wznowiono ruch pociągów towarowych na odcinku Tarnowskie Góry – Siewierz.

</doc>
<doc id="5129665" url="https://pl.wikipedia.org/wiki?curid=5129665" title="Zasada wzajemnej zgodności">
Zasada wzajemnej zgodności

Zasada wzajemnej zgodności – stanowi zachętę dla rolników, aby przestrzegali wysokich standardów Unii Europejskiej dotyczących zdrowia publicznego, zdrowia roślin oraz zdrowia i dobrostanu zwierząt. Zasada (wymogi) wzajemnej zgodności jest istotna dla zapewnienia zrównoważonego charakteru rolnictwa europejskiego, które stoi przed negatywnymi zjawiskami klimatycznymi.
Regulacje europejskie ustalające zasady wzajemnej zgodności.
Zgodnie z rozporządzeniem Rady UE z 2003 r. rolnik otrzymujący płatności bezpośrednie jest zobowiązany do przestrzegania wymogów podstawowych w zakresie zarządzania oraz zasad dobrej kultury rolnej zgodnej z ochroną środowiska.
Wymogi podstawowe w zakresie zarządzania, obowiązują w następujących obszarach:
Wymogi dotyczące zasad dobrej kultury rolnej zgodnej z ochroną środowiska określają państwa członkowskie biorąc pod uwagę, aby grunty rolne były wykorzystywane do celów produkcyjnych i były utrzymywane w dobrej kulturze rolnej. Przy ustalaniu zasad należy uwzględnić szczególne cechy odnośnych obszarów, włączając w to warunki glebowe i klimatyczne, istniejące systemy gospodarki rolnej, użytkowanie gruntów, zmianowanie upraw, metody uprawy roli oraz strukturę gospodarstw.
Nowe regulacje odnośnie do zasad wzajemnej zgodności z 2009 r..
W rozporządzeniu Rady (WE) z 2009 stwierdzono, że rolnicy którzy nie spełniają wymogów wzajemnej zgodności podlegają wykluczeniu z płatności. System powinien zostać nadal zachowany, ponieważ współzależność stanowi nieodłączną część wspólnotowego wsparcia. Państwa członkowskie zostały zobowiązane do dostosowanie zakresu zasady wzajemnej zgodności do sytuacji panującej w danym kraju.
Wymogi podstawowe w zakresie zarządzania zostały określone z załączniku nr II rozporządzenia. W załączniku wskazano na 18 dyrektyw Rady i rozporządzeń UE, które rolnik musi brać pod uwagę przy realizacji zarządzania.
 Dobra kultura rolna zgodnie z ochroną środowiska oznacza, aby wszystkie grunty które przedtem były trwałymi użytkami zielonymi, pozostały nadal takimi użytkami. Zasady dobrej kultury rolnej dotyczyły zapobieganie erozji gleb, ochrony gleb poprzez zastosowania odpowiednich środków, utrzymanie poziomu substancji organicznych gleby poprzez zastosowanie odpowiednich środków czy zapewnienie minimalnego poziomu utrzymania oraz przeciwdziałania niszczeniu siedlisk naturalnych.
Zasady wzajemnej zgodności według regulacji z 2013 r..
W rozporządzeniu Parlamentu Europejskiego i Rady UE z 2013 r. stwierdzono, że gdy beneficjent nie przestrzega przepisów dotyczących zasady wzajemnej zgodności nakłada się na niego karę administracyjną. Karę administracyjną stosuje się jedynie w przypadku, gdy niezgodność jest wynikiem działania lub zaniechania, które powstają gdy niezgodność związana jest z działalnością rolniczą beneficjenta lub gdy dotyczy ona obszaru gospodarstwa rolnego beneficjenta.
W rozporządzeniu ustanowiono przepisy dotyczące konieczności utrzymywania trwałych użytków zielonych, w tym przywracania trwałych użytków zielonych.

</doc>
<doc id="5129671" url="https://pl.wikipedia.org/wiki?curid=5129671" title="Nahornaja (obwód homelski)">
Nahornaja (obwód homelski)

Nahornaja (; ) – osiedle na Białorusi, w obwodzie homelskim, w rejonie homelskim, w sielsowiecie Dauhalessie, nad doliną Dniepru.

</doc>
<doc id="5129674" url="https://pl.wikipedia.org/wiki?curid=5129674" title="Niakrasawa (rejon homelski)">
Niakrasawa (rejon homelski)

Niakrasawa (; ) – osiedle na Białorusi, w obwodzie homelskim, w rejonie homelskim, w sielsowiecie Dauhalessie.

</doc>
<doc id="5129677" url="https://pl.wikipedia.org/wiki?curid=5129677" title="Park Narodowy „Samurskij”">
Park Narodowy „Samurskij”

Park Narodowy „Samurskij” (ros. Национальный парк «Самурский») – park narodowy w Republice Dagestanu w południowej Rosji. Znajduje się w rejonach achtynskim, derbenckim, dokuzparinskim i magaramkenckim, a jego obszar wynosi 482,73 km². Został utworzony dekretem rządu Federacji Rosyjskiej z dnia 25 grudnia 2019 roku. Zarząd parku znajduje się w miejscowości Machaczkała.
Opis.
Park składa się z dwóch części: obszaru nizinnego w delcie Samuru oraz obszaru wysokogórskiego we wschodniej części Wielkiego Kaukazu.
Delta Samuru.
Delta znajduje się w południowo-wschodniej części Dagestanu. Jest to duży masyw lasów liściastych, z dużą liczbą rzadkich i endemicznych gatunków roślin. Znajduje się tu kilka kultowych obiektów dziedzictwa historycznego i kulturowego Lezginów i innych ludów południowego Dagestanu, które są czczone przez lokalnych mieszkańców jako miejsca święte.
Flora i fauna.
W delcie zidentyfikowano około 500 gatunków roślin naczyniowych. Z gatunków drzewiastych rosną tutaj przede wszystkim: dąb szypułkowy, grab pospolity, topola biała, olsza czarna i wierzba biała. Ichtiofauna delty i przyległych akwenów Morza Kaspijskiego składa się z ponad 60 gatunków i podgatunków ryb. Występuje tu m.in. pstrąg potokowy, pstrąg kaspijski, certa, szemaja kaspijska, brzana turkiestańska, słonecznica pospolita, piekielnica i świnka pospolita.
W parku żyje 309 gatunków ptaków. Są to m.in. myszołów kaukaski, orlik krzykliwy, kobuz, syczek zwyczajny, głuptak zwyczajny. W nadmorskich lagunach i jeziorach gnieżdżą się m.in. perkozy, perkozki zwyczajne, łabędzie nieme, modrzyki zwyczajne i zimorodki.
Wschodnia część Wielkiego Kaukazu.
Ta część parku nosi nazwę „Szałbuzdag” i znajduje się na północnych zboczach głównego grzbietu kaukaskiego i jego odnóg. Południowa granica tej części pokrywa się z granicą państwową Rosji i Azerbejdżanu. Obejmuje najwyższe szczyty wschodniego Kaukazu – Bazardjuziu (4466 m), Jarudag (4116 m), Szałbuzdag (4142 m), Ragdan (4020 m) i Małkamud (3880 m). Największe lodowce Murkar i Tichicar znajdują się na zboczach Bazardjuziu.
Flora i fauna.
Na terenie tej części parku odnotowano ponad 750 gatunków roślin. Są tu głównie łąki subalpejskie. Lasów praktycznie nie ma. Większość terytorium powyżej 3000 metrów jest pokryta skałami.
Żyje tu ponad 135 gatunków ptaków. Są to m.in. pliszka górska, pleszka zwyczajna, sęp płowy, myszołów kaukaski, żołna zwyczajna, sokół wędrowny, pustułka zwyczajna, cietrzew kaukaski.
Fauna ssaków składa się z 30 gatunków. Charakterystycznymi mieszkańcami są koziorożec wschodniokaukaski, kuna domowa, nornik zwyczajny oraz rzęsorek kaukaski. Dość rozpowszechnione w górach są także niedźwiedzie brunatne, wilki szare, szakale złociste, lisy, zające, łasice pospolite, borsuki europejskie i dziki euroazjatyckie.

</doc>
<doc id="5129679" url="https://pl.wikipedia.org/wiki?curid=5129679" title="PreZero Grand Prix PLS 2020">
PreZero Grand Prix PLS 2020



</doc>
<doc id="5129680" url="https://pl.wikipedia.org/wiki?curid=5129680" title="Emilio Flores Márquez">
Emilio Flores Márquez

Emilio Flores Márquez (ur. 8 sierpnia 1908 w Carolinie, Portoryko, zm. 12 sierpnia 2021 w Rio Piedras) – portorykański superstulatek. Od śmierci Brytyjczyka Roberta Weightona 28 maja 2020 najstarszy żyjący mężczyzna na świecie.
Życiorys.
Urodził się 8 sierpnia 1908 w Carolinie. Był drugim dzieckiem Alberta Floresa i Margity Márquez. Uczęszczał do szkoły jedynie przez trzy lata, po czym musiał ją porzucić, by pomagać ojcu na farmie trzciny cukrowej. Jako drugi z jedenaściorga dzieci musiał wykonywać wiele prac domowych oraz opiekować się młodszym rodzeństwem. W 1935 roku ożenił się z Andreą Pérez De Flores (1918- 2010), z którą miał czworo dzieci. Byli parą przez 75 lat. Jego siostra Joaquina Flores Marquez (1916–2018) żyła 101 lat, a brat Miguel Flores Marquez (1920–2017) 96 lat.
W 2013 żyło jedynie dwoje jego dzieci. W wieku 104 lat jego jedynym problemem był słaby słuch.
14 maja 2021 w wieku 112 lat i 280 dni został oficjalnie uznany przez Księgę rekordów Guinnessa za najstarszego żyjącego mężczyznę świata o zweryfikowanej dacie urodzenia. 8 sierpnia 2021 osiągnął wiek 113 lat, będąc 20 najstarszym mężczyzną w historii. Zmarł 12 sierpnia 2021 w wieku 113 lat i 4 dni.

</doc>
<doc id="5129681" url="https://pl.wikipedia.org/wiki?curid=5129681" title="Pablo Dyego">
Pablo Dyego

Pablo Dyego da Silva Rosa (ur. 8 marca 1994 w Rio de Janeiro) – brazylijski piłkarz występujący na pozycji napastnika w brazylijskim klubie CRB. Wychowanek Fluminense, w trakcie swojej kariery grał także w takich zespołach, jak Djurgårdens IF, Legia Warszawa, Ottawa Fury, San Francisco Deltas oraz Atlético Goianiense.

</doc>
<doc id="5129686" url="https://pl.wikipedia.org/wiki?curid=5129686" title="Ewa Stachowska">
Ewa Stachowska

Ewa Stachowska (ur. 26 maja 1966 w Kole) – polska biochemiczka i nauczycielka akademicka. Profesor doktor habilitowany nauk medycznych.
Życiorys.
W 1984 ukończyła z wyróżnieniem klasę o profilu biologiczno-chemicznym w Liceum Ogólnokształcącym im. Kazimierza Wielkiego w Kole. W latach 1984−1989 studiowała na Wydziale Biologii Uniwersytetu im. Adama Mickiewicza w Poznaniu, a w latach 1986−1989 odbyła staże naukowe w Zakładzie Chemii Bioorganicznej Polskiej Akademii Nauk w Poznaniu. W 1989 obroniła pracę magisterską pt. "Transport elektronów w mitochondriach mięśni Ascaris Suum".
W październiku 1989 podjęła pracę na stanowisku młodszego asystenta w Zakładzie Biochemii Pomorskiej Akademii Medycznej w Szczecinie. W 1995 uzyskała stopień doktora na podstawie rozprawy "Wpływ jonów fluorkowych na aktywność dehydrogenazy bursztynianowej uzyskanej z kory nerki wieprzowej". W 1997 ukończyła też studia podyplomowe z zakresu technologii żywności i żywienia człowieka na Akademii Rolniczej w Szczecinie. W tym samym roku została mianowana na stanowisko adiunkta w Zakładzie Biochemii Polskiej Akademii Nauk. 
W latach 2002−2005 była kierownikiem projektu badawczego Ministerstwa Nauki i Szkolnictwa Wyższego "Wpływ izomerów trans kwasów tłuszczowych na syntezę pochodnych kwasu arachidonowego przez makrofagi". W latach 2003−2004 opracowała „polski” wariant diety śródziemnomorskiej, który z powodzeniem zastosowała u pacjentów po przeszczepie nerki. 
Od 2007 jest kierownikiem Katedry i Zakładu Żywienia Człowieka i Metaboliki. Od tego samego roku była też opiekunem Studenckiego Koła Naukowego przy Katedrze Biochemii i Chemii Medycznej, prowadziła też koła naukowe przy Zakładzie Biochemii i Żywienia Człowieka. W 2014 prezydent Bronisław Komorowski wręczył jej nominację profesorską. 
W 2000 roku współorganizowała "The XXIIIrd Conference of the International Society for Fluoride Research" w Szczecinie. W 2006 była członkiem komitetu organizacyjnego XII Sympozjum Fluorowego w Szczecinie. 
Od 2000 jest członkiem Polskiego Towarzystwa Biochemicznego i Towarzystwa Badań nad Miażdżycą, a od 2011 Polskiego Towarzystwa Dietetycznego. Jej dorobek naukowy obejmuje ponad 67 publikacji, zamieszczonych w recenzowanych czasopismach.
Odznaczenia i nagrody.
W 2008 odznaczona Medalem Komisji Edukacji Narodowej. Wielokrotnie otrzymała nagrody Rektora Pomorskiej Akademii Medycznej za osiągnięcia dydaktyczne. W 2009 otrzymała Nagrodę Ministra Zdrowia I stopnia. 
Życie prywatne.
Zamężna z Tadeuszem. Mają dwójkę dorosłych dzieci.

</doc>
<doc id="5129687" url="https://pl.wikipedia.org/wiki?curid=5129687" title="Turzyca pagórkowa">
Turzyca pagórkowa

Turzyca pagórkowa ("Carex montana" L.) – gatunek byliny z rodziny ciborowatych. Występuje na rozległych obszarach Europy i na pojedynczych stanowiskach na Syberii. W Polsce spotykany na całym obszarze, ale traci stanowiska w wyniku zaniku i przekształceń świetlistych lasów, zarośli i muraw, które zasiedla.
Rozmieszczenie geograficzne.
Zwarty zasięg obejmuje Europę od Francji po Ural, na północy po południową część Półwyspu Skandynawskiego, na południu po Alpy, Serbię i Bułgarię. Poza tym rozproszony na wyspowych stanowiskach w Hiszpanii, Wielkiej Brytanii, północnych Włoszech, na Krymie i Syberii. W Polsce znany jest z licznych stanowisk, głównie na wschodzie i południowym zachodzie, rzadszy na północnym zachodzie i południowym wschodzie. W górach sięga po regiel dolny. Wiele stanowisk podawanych w literaturze ma charakter historyczny – gatunek ustępuje w wyniku zaniku i przekształceń świetlistych lasów.
Biologia i ekologia.
Turzyca pagórkowa jest byliną kwitnącą od kwietnia do czerwca, owocującą od czerwca do lipca. Rośnie w miejscach nasłonecznionych i ciepłych – w widnych lasach i zaroślach, czasem w murawach kserotermicznych. Zanika w przypadku wprowadzania w tych miejscach upraw sosny lub rozwoju bardziej cienistych lasów grądowych. Gatunek uznawany jest za wskaźnikowy dla starych lasów.
Zastosowanie.
Bywa uprawiana jako ozdobna roślina okrywowa na terenach zieleni, w ogrodach skalnych, ale rzadko jest obecna w ofercie handlowej.

</doc>
<doc id="5129688" url="https://pl.wikipedia.org/wiki?curid=5129688" title="Carex montana">
Carex montana



</doc>
<doc id="5129689" url="https://pl.wikipedia.org/wiki?curid=5129689" title="Kościół w Skien">
Kościół w Skien

Kościół w Skien (nor. "Skien kirke"/"Skien kyrkje") – luterańska świątynia parafialna w norweskim mieście Skien, siedziba prepozyta regionalnego.
Historia.
Na miejscu obecnego kościoła wcześniej znajdowała się wzniesiona w 1783 niewielka, kamienna świątynia, zwana "Christianskirken" (pl. kościół Chrystiana). Obecny budynek konsekrowano 31 sierpnia 1894 roku. Budowę, którą prowadzono według projektu Hagbartha Martina Schyttego-Berga, wspomogła gmina miejska, która zapłaciła niego 415 000 koron. Stary, kamienny kościół spłonął w 1886 roku podczas pożaru miasta. W 1969 odbyła się renowacja wnętrza nowego kościoła, a w 1985 odrestaurowano wieże.
Architektura i wyposażenie.
Świątynia neogotycka, trójnawowa, z jednonawowym transeptem, w którym po obu stronach znajduje się empora. Znajduje się na osi Henrik Ibsens Gate i swoją fasadą zamyka od północy jej perspektywę. Budowla ma długość 47 metrów i wysokość 68 metrów. Wnętrze zdobi ołtarz z obrazami przedstawiającymi czterech ewangelistów oraz Jezusa Chrystusa. Na południowej emporze znajdują się 70-głosowe organy z 1954 roku, drugie co do wielkości w Norwegii. We wieżach kościoła zawieszone są cztery dzwony, po dwa w każdej wieży.

</doc>
<doc id="5129694" url="https://pl.wikipedia.org/wiki?curid=5129694" title="Katedra w Fredrikstad">
Katedra w Fredrikstad



</doc>
<doc id="5129698" url="https://pl.wikipedia.org/wiki?curid=5129698" title="Mikey Johnston">
Mikey Johnston

Michael Andrew Johnston (ur. 19 kwietnia 1999 w Glasgow) – szkocki piłkarz występujący na pozycji napastnika w szkockim klubie Celtic, którego jest wychowankiem. Młodzieżowy reprezentant Szkocji.

</doc>
<doc id="5129709" url="https://pl.wikipedia.org/wiki?curid=5129709" title="Welson Sim">
Welson Sim

Welson Sim Wee Sheng (ur. 29 marca 1997 w Kuching) – malezyjski pływak specjalizujący się w stylu dowolnym, wielokrotny medalista mistrzostw kraju. Olimpijczyk z Rio de Janeiro i Tokio.
Przebieg kariery.
Malezyjczyk debiutował na mistrzostwach Malaysia Open rozegranych w maju 2013. Brał tam udział w konkursie pływackim na dystansie 1500 metrów stylem dowolnym, wynik 15:47,69 zapewnił mu srebrny medal. W tym samym roku brał udział w mistrzostwach świata juniorów, najlepszy wynik osiągnął w konkurencji pływackiej na dystansie 1500 metrów stylem dowolnym, zajmując 18. pozycję.
W 2014 startował w mistrzostwach pływackich SEA Age Group, zdobył tam dwa złote medale, w konkurencjach 400 m i 1500 m stylem dowolnym. Welson startował w tym samym roku na igrzyskach Wspólnoty Narodów rozgrywanych w Glasgow, igrzyskach olimpijskich młodzieży rozgrywanych w Nankin oraz igrzyskach azjatyckich w Incheon – na żadnym z nich nie udało się zdobyć medalu.
W 2015 roku zaliczył debiut na mistrzostwach świata seniorów, był on bardzo nieudany w jego wykonaniu. Najwyższe, 38. miejsce w końcowej klasyfikacji, zajął w konkurencji pływackiej na dystansie 800 metrów stylem dowolnym. Wystartował na rozgrywanych w Apia igrzyskach Wspólnoty Narodów młodzieży, udało mu się wywalczyć trzy medale. Były to złoty medal w konkurencji 400 m stylem dowolnym oraz srebrne medale w konkurencjach 200 i 1500 metrów stylem dowolnym.
W 2016 debiutował na letnich igrzyskach olimpijskich, w Rio de Janeiro wystartował w trzech konkurencjach pływackich. Na dystansie 200 metrów st. dowolnym zajął 26. pozycję (wynik 1:47,67), na dystansie 400 metrów st. dowolnym zajął 34. pozycję (wynik 3:51,57), natomiast na dystansie 1500 metrów st. dowolnym zajął 39. pozycję (wynik 15:32,63).
W 2017 roku, na mistrzostwach Singapuru, wywalczył złote medale na dystansie 200, 400 metrów i 1500 metrów (stylem dowolnym). Malezyjczykowi udało się zdobyć też srebrny medal w konkurencji pływackiej na dystansie 800 metrów. Na mistrzostwach Malezji w pływaniu, Sim wywalczył cztery złote medale – w konkurencjach na dystansie 100, 200, 400 i 1500 metrów.
W 2021 wystartował w letnich igrzyskach olimpijskich w Tokio. Podobnie, jak na poprzednich igrzyskach, nie udało mu się zdobyć żadnego medalu. Na dystansie 200 metrów st. dowolnym zajął 32. pozycję (wynik 1:49,24), na dystansie 400 metrów st. dowolnym zaś zajął 33. pozycję (wynik 3:58,25).
Rekordy życiowe.
"stan na 8 sierpnia 2021"

</doc>
<doc id="5129713" url="https://pl.wikipedia.org/wiki?curid=5129713" title="Scott Bain">
Scott Bain

Scott Bain (ur. 22 listopada 1991 w Edynburgu) – szkocki piłkarz występujący na pozycji bramkarza w szkockim klubie Celtic oraz w reprezentacji Szkocji. Wychowanek Aberdeen, w trakcie swojej kariery grał także w takich zespołach, jak Elgin City, Alloa Athletic, Dundee oraz Hibernian.

</doc>
<doc id="5129717" url="https://pl.wikipedia.org/wiki?curid=5129717" title="Piotr Kaźmierczak (aktor)">
Piotr Kaźmierczak (aktor)

Piotr Kaźmierczak (ur. 19 stycznia 1971 w Pniewach) – polski aktor telewizyjny i teatralny.
Życiorys.
Współpracował z Teatrem Studyjnym `83 w Łodzi, Teatrem Nowym w Łodzi oraz Teatrem Rh+ we Wrocławiu. 
W 1999 roku współtworzył zespół niezależnego Teatru Yest w Łodzi. Od 2000 roku związany z Teatrem Polskim w Poznaniu. 

</doc>
<doc id="5129726" url="https://pl.wikipedia.org/wiki?curid=5129726" title="Autoportret (miniatura Juliusza Kossaka)">
Autoportret (miniatura Juliusza Kossaka)

Autoportret – miniatura autorstwa polskiego malarza, rysownika i ilustratora Juliusza Kossaka z 1850, znajdująca się w zbiorach Muzeum Narodowego w Warszawie. Niezwykłe jest to że autoportret Kossaka to fotografia, która następnie została pokryta gwaszem.
Opis.
W złoconej ośmiokątnej drewnianej ramie ozdobionej gałązkami liści laurowych znajduje się portret Juliusza Kossaka w młodym wieku, stojącego prawie na wprost, na tle ciemnozielonej kotary. Prawą rękę włożył do kieszeni, natomiast lewą, trzymającą papieros, oparł na czerwonej tece z rysunkami. Ubrany jest w czarny surdut i kamizelkę oraz szare spodnie.

</doc>
<doc id="5129727" url="https://pl.wikipedia.org/wiki?curid=5129727" title="Klasztor Helfta">
Klasztor Helfta

Klasztor Helfta (niem. "Kloster Helfta") – klasztor żeński cysterek w dzielnicy Helfta, miejscowości Eisleben w kraju związkowym Saksonia-Anhalt, w powiecie Mansfeld-Südharz. W XIII wieku był centrum mistycyzmu niemieckich kobiet pod przewodnictwem Gertrudy z Hackeborn.
Historia.
W 1229 roku hrabia Burchard von Mansfeld i jego żona założyli klasztor cystersów św. Marii niedaleko zamku w Mansfeld. Oficjalna inauguracja miała miejsce w 1258 roku, wtedy też pierwsze siedem sióstr przeniosło się z okolic Halberstadt do nowo wybudowanego klasztoru. Kolejne lata to okres rozkwitu klasztoru. Pod koniec XIII i XIV wieku klasztor został splądrowany. Klasztor został zsekularyzowany w 1542 roku. W 1868 roku klasztor ostatecznie przeszedł na własność parafii katolickiej, która z kolei próbowała go odrodzić z pomocą benedyktynek z Osnabrück, ale te starania zostały przekreślone w wyniku wprowadzenia Kulturkampf ograniczającego wpływy Kościoła. W 1945 roku NRD przekształciła klasztor we własność państwową. Zabudowania klasztoru zostały wykorzystane jako magazyny. W 1988 roku opinia publiczna zareagowała na plany rozbiórki zniszczonego kompleksu klasztornego, uruchamiając inicjatywy, które umożliwiły odbudowanie klasztoru. Dziś klasztor znów pełni swoją funkcję i jest domem dla zakonnic z zakonu cystersów.

</doc>
<doc id="5129728" url="https://pl.wikipedia.org/wiki?curid=5129728" title="Gulomjon Abdullaev">
Gulomjon Abdullaev



</doc>
<doc id="5129729" url="https://pl.wikipedia.org/wiki?curid=5129729" title="Ernazar Akmataliev">
Ernazar Akmataliev



</doc>
<doc id="5129733" url="https://pl.wikipedia.org/wiki?curid=5129733" title="Logan Owen">
Logan Owen

Logan Owen (ur. 25 marca 1995 w Bremerton) – amerykański kolarz szosowy, przełajowy i torowy.
Osiągnięcia.
Kolarstwo szosowe.
Opracowano na podstawie:
Kolarstwo przełajowe.
Opracowano na podstawie:
Kolarstwo torowe.
Opracowano na podstawie:

</doc>
<doc id="5129734" url="https://pl.wikipedia.org/wiki?curid=5129734" title="Michalki">
Michalki

Michalki (; ) – agromiasteczko na Białorusi, w obwodzie homelskim, w rejonie homelskim, w sielsowiecie Dauhalessie.
W XIX i w początkach XX w. wieś i majątek ziemski, będący własnością Chocianowskich. Położone były wówczas w Rosji, w guberni mohylewskiej, w powiecie homelskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5129738" url="https://pl.wikipedia.org/wiki?curid=5129738" title="Anthony Ralston">
Anthony Ralston

Anthony Ralston (ur. 16 listopada 1998 w Glasgow) – szkocki piłkarz występujący na pozycji obrońcy w szkockim klubie Celtic, którego jest wychowankiem. W trakcie swojej kariery grał także w takich zespołach, jak Queen’s Park, Dundee United oraz St. Johnstone. Młodzieżowy reprezentant Szkocji.

</doc>
<doc id="5129740" url="https://pl.wikipedia.org/wiki?curid=5129740" title="Clément Davy">
Clément Davy

Clément Davy (ur. 17 lipca 1998 w Fougères) – francuski kolarz szosowy i torowy.
Davy jest medalistą mistrzostw Francji w kolarstwie torowym.
Osiągnięcia.
Kolarstwo szosowe.
Opracowano na podstawie:

</doc>
<doc id="5129741" url="https://pl.wikipedia.org/wiki?curid=5129741" title="Javrail Shapiev">
Javrail Shapiev



</doc>
<doc id="5129743" url="https://pl.wikipedia.org/wiki?curid=5129743" title="Mönkhtöriin Lkhagvagerel">
Mönkhtöriin Lkhagvagerel



</doc>
<doc id="5129744" url="https://pl.wikipedia.org/wiki?curid=5129744" title="Georgios Pilidis">
Georgios Pilidis



</doc>
<doc id="5129745" url="https://pl.wikipedia.org/wiki?curid=5129745" title="Vazgen Tevanyan">
Vazgen Tevanyan



</doc>
<doc id="5129746" url="https://pl.wikipedia.org/wiki?curid=5129746" title="Pokr Wedi">
Pokr Wedi



</doc>
<doc id="5129747" url="https://pl.wikipedia.org/wiki?curid=5129747" title="Shohei Yabiku">
Shohei Yabiku



</doc>
<doc id="5129748" url="https://pl.wikipedia.org/wiki?curid=5129748" title="Amir Hossein Zare">
Amir Hossein Zare



</doc>
<doc id="5129749" url="https://pl.wikipedia.org/wiki?curid=5129749" title="Armen Melikyan">
Armen Melikyan



</doc>
<doc id="5129750" url="https://pl.wikipedia.org/wiki?curid=5129750" title="Lee O’Connor">
Lee O’Connor

Lee Patrick O’Connor (ur. 28 lipca 2000 w Waterford) – irlandzki piłkarz występujący na pozycji obrońcy w szkockim klubie Celtic oraz w reprezentacji Irlandii. Wychowanek Manchesteru United, w trakcie swojej kariery grał także w takich zespołach, jak Partick Thistle (wyp.) oraz Tranmere Rovers.

</doc>
<doc id="5129753" url="https://pl.wikipedia.org/wiki?curid=5129753" title="Gulbik">
Gulbik

Gulbik (niem. "Gulbick-See") – jezioro w Polsce, w województwie warmińsko-mazurskim, w powiecie szczycieńskim, w gminie Pasym.
Położenie i charakterystyka.
Jezioro leży na Pojezierzu Olsztyńskim (842.81), natomiast w regionalizacji przyrodniczo-leśnej – w mezoregionie Pojezierza Mrągowskiego. W sąsiedztwie znajduje się wieś Michałki. Otoczenie stanowią lasy należące do nadleśnictwa Olsztyn. Jest jeziorem bezodpływowym a na obszarze jego zlewni o łącznej powierzchni 781,56 ha leżą jeziora Posraczka i Pawlik, a także bagno Próżno.
Do 1953 roku jezioro nosiło niemiecką nazwę "Gulbick-See".
Morfometria.
Według danych uzyskanych poprzez planimetrię jeziora na mapach w skali 1:50 000 opracowanych w Państwowym Układzie Współrzędnych 1965, zgodnie z poziomem odniesienia Kronsztadt, powierzchnia zbiornika wodnego to 4,0 ha.
Wysokość lustra wody zbiornika według skanów map topograficznych dostępnych na Geoportalu wynosi 133,2 m n.p.m., natomiast według numerycznego modelu terenu lustro wody znajduje się na wysokości 132,3 m n.p.m.
Przyroda.
Jezioro leży na terenie utworzonego w 1998 Obszaru Chronionego Krajobrazu Pojezierza Olsztyńskiego o łącznej powierzchni 40 997,4 ha.

</doc>
<doc id="5129754" url="https://pl.wikipedia.org/wiki?curid=5129754" title="Bogdan Rydzewski">
Bogdan Rydzewski

Bogdan Rydzewski (ur. 8 listopada 1942 w Kole, zm. 25 maja 2022) – polski otorynolaryngolog i nauczyciel akademicki. Profesor doktor habilitowany nauk medycznych.
Życiorys.
W rodzinnym mieście ukończył szkołę podstawową i Liceum Ogólnokształcące im. Kazimierza Wielkiego. W obu szkołach był przewodniczącym samorządu uczniowskiego, a w liceum był drużynowym drużyny harcerskiej. W 1960 zdał maturę i w tym samym roku zaczął studia na Akademii Medycznej w Poznaniu.
W 1964 odbył dwumiesięczną praktykę w Klinice Położniczo-Ginekologicznej Uniwersytetu w Bazylei. W 1966 ukończył studia i rozpoczął prace na stanowisku asystenta w Katedrze i Klinice Otolaryngologii Akademii Medycznej w Poznaniu, kierowanej przez Aleksandra Zakrzewskiego. Równocześnie zaczął też staż podyplomowy, który na podstawie decyzji Ministra Zdrowia i Opieki Społecznej ograniczono mu do szkolenia z chorób wewnętrznych i pediatrii, które mógł odbywać w formie dyżurów lekarskich. W 1969 zdał z wynikiem celującym egzamin specjalizujący I stopnia. Specjalizację II stopnia uzyskał 3 lata później.
W 1972 ukończył w Centrum Medycznym Kształcenia Podyplomowego kurs „Audiologia i rehabilitacja słuchu u małych dzieci”. W 1974 uzyskał stopień doktora nauk medycznych. 
Wielokrotnie uczestniczył w krajowych i zagranicznych naukowych kongresach laryngologicznych. Kilkukrotnie przebywał także na stażach naukowych w klinikach otolaryngologii w Halle, Rostocku, Jenie i Magdeburgu. W 1978 uzyskał stypendium Fundacji Alexandra von Humboldta i od 1979 do połowy 1980 pracował w Klinice Otolaryngologii Uniwersytetu w Würzburgu, gdzie pod kierunkiem profesora Waltera Kleya szkolił się w zakresie operacji poprawiających słuch, operacji na nerwie VIII i audiologii. Ukończył tam też kurs chirurgii plastycznej twarzy. Po powrocie do kraju zorganizował w macierzystej klinice Poradnię Otochirurgiczną oraz Pracownię Kości Skroniowej.
W 1987 uzyskał stopień doktora habilitowanego nauk medycznych. W 1989 został profesorem nadzwyczajnym Akademii Medycznej w Klinice Otolaryngologii Katedry Chorób Uszu, Nosa, Gardła i Krtani w Poznaniu. Wykładał również w Centrum Medycznym Kształcenia Podyplomowego.
W 1992 ukończył w Niemczech kurs implantacji aparatów słuchowych zakotwiczanych w kości skroniowej. Efektem było zainicjowanie przez niego stosowania tej metody protezowania słuchu w Polsce i wszczepienie w 1992 pierwszego w kraju aparatu BAHA. W 1997 odbył staż w zakresie implantów ślimakowych w Klinice Otolaryngologicznej Washington University w St. Louis.
W latach 1991−1993 był prodziekanem ds. kształcenia podyplomowego Wydziału Lekarskiego II. W latach 1970−1990 był opiekunem grup laryngologicznych, a od 1975 kierownikiem studenckich obozów naukowych. W 1992 wygrał konkurs na stanowisko ordynatora Oddziału Otolaryngologicznego Szpitala im. Franciszka Raszei w Poznaniu, a stanowisko to objął 1 marca 1993. Oddziałem kierował do 31 grudnia 2012. W tym samym czasie był też aktywnym pracownikiem naukowo-dydaktycznym Katedry i Kliniki Chirurgii Stomatologicznej.
W 2001 prezydent Aleksander Kwaśniewski nadał mu tytuł profesora nauk medycznych. W 2009 został profesorem zwyczajnym w Katedrze Chirurgii Stomatologicznej Uniwersytetu Medycznego w Poznaniu.
Przez 17 lat był specjalistą ds. otolaryngologii województwa kaliskiego. Był członkiem Polskiego Towarzystwa Otolaryngologicznego i Towarzystwa Naukowego Organizacji i Kierownictwa, od 1995 – członkiem zespołu doradców Wielkopolskiej Izby Lekarskiej.
Zmarł 25 maja 2022 roku. Został pochowany na cmentarzu parafialnym św. Jana Vianneya w Poznaniu.
Odznaczenia i nagrody.
Wielokrotnie otrzymał nagrody rektorskie za osiągnięcia w pracy naukowej, dydaktycznej i społecznej. Odznaczony Brązowym i Złotym Krzyżem Zasługi, odznaką 1000-lecia Państwa Polskiego, odznakami „Zasłużony dla województwa poznańskiego”, „Zasłużony dla miasta Poznania”, „Zasłużony dla województwa koszalińskiego”, złotą odznaką Zrzeszenia Studentów Polskich i złotą odznaką Związku Młodzieży Wiejskiej.
Życie prywatne.
Od 1965 był żonaty z Anną Witulską, doktorem nauk medycznych. Wychowywali dwoje dzieci: Bartosza, radiologa specjalizującego się w medycynie nuklearnej, pracującego nad metodami diagnozowania choroby Alzheimera, oraz Małgorzatę, doktora nauk medycznych, specjalistę chirurgii stomatologicznej. 

</doc>
<doc id="5129756" url="https://pl.wikipedia.org/wiki?curid=5129756" title="Czarne masło z Jersey">
Czarne masło z Jersey

Czarne masło z Jersey (ang. "Jersey black butter", jèrriais "Du Nièr Beurre") – konfitura produkowana na wyspie Jersey z jabłek, cydru, cytryn, melasy, cynamonu, lukrecji i cukru. Wyrób ubiegał się o rejestrację w Unii Europejskiej jako regionalny.
Produkcja.
Produkt wytwarzany jest z jabłek rosnących na wyspie Jersey i produkowanego z nich cydru, a jego historia sięga XIV wieku. Jabłka pochodziły z lokalnych sadów, które zajmowały 1/3 powierzchni wyspy. Po zmieszaniu wszystkich składników i dodaniu cydru, konfiturę gotuje się do dwóch dni, mieszając drewnianą łyżką, zwaną „rabot”. Wytwarzanie czarnego masła było celebrowane jako jedno z towarzyskich wydarzeń na wyspie, począwszy od wspólnego obierania jabłek, któremu towarzyszą śpiewy i opowiadanie legend i innych historii. Jabłka tradycyjnie obierały kobiety, w tym samym czasie mężczyźni i dzieci zbierali chrust potrzebny do ogrzania kotła. Zestawianie kotła z konfiturą i jej rozlewanie do słoików również było celebrowane pieśniami i muzyką dla podtrzymania morale zatrudnionych przy produkcji pracowników.
Czarne masło wytwarzane jest wyłącznie z naturalnych składników i było wielokrotnie nagradzane, m.in. Great Taste Awards 2009. Czarnego masła używa się jako konfitury do pieczywa, zimnych mięs i wypieków.

</doc>
<doc id="5129759" url="https://pl.wikipedia.org/wiki?curid=5129759" title="Every Country’s Sun">
Every Country’s Sun

Every Country’s Sun – dziewiąty album studyjny szkockiego zespołu Mogwai. Został wydany 1 września 2017 roku jednocześnie w Wielka Brytanii, Europie i Stanach Zjednoczonych jako CD i LP i digital download.
Historia albumu.
Swój dziewiąty album studyjny Mogwai zrealizował po trzech latach od czasu poprzedniego albumu studyjnego, "Rave Tapes". W 2015 roku z zespołu odszedł gitarzysta John Cummings, a czterej pozostali muzycy (gitarzysta i wokalista Stuart Braithwaite, klawiszowiec Barry Burns, basista Dominic Aitchison i perkusista Martin Bulloch) nagrali dwa albumy ze ścieżkami dźwiękowymi do filmów, Atomic i Before the Flood. W albumie studyjnym "Every Country’s Sun" pozostało wiele z doświadczeń zespołu, zgromadzonych przez ponad dwie dekady jego działalności, zwłaszcza z surowej, agresywnej melodyki lat 90. XX wieku. Album został zrealizowany we współpracy z Dave’em Fridmannem, który był producentem wczesnych albumów zespołu, "Come On Die Young" i "Rock Action". Nagrania z albumu zostały po raz pierwszy zaprezentowane publicznie w czerwcu 2017 roku podczas wiosennego festiwalu Primavera Sound w Barcelonie.
Lista utworów.
Podwójny LP.
Side A:
Side B:
Side C:
Side D:
Digital download.
Wszystkie utwory napisał i wykonał Mogwai.
Odbiór.
Opinie krytyków.
Album zyskał na ogół przychylne recenzje.
Zdaniem Heather Phares z AllMusic odejście Cummingsa nie odcisnęło piętna na muzyce zespołu, który na swoim najnowszym albumie skupił się na „wyrażaniu skrajności swojego minimalizmu i maksymalizmu”. Przykładem tego są kolejne utwory: otwierający album „Coolverine” (rozpoczynający się „migotliwym brzmieniem instrumentów klawiszowych i łagodnym basem”, przechodzącym następnie w kulminację osiągniętą przy pomocy gitar, syntezatorów i instrumentów dętych), „Brain Sweeties” (będący dźwiękową rzeźbą zbudowaną z gitary, perkusji i delikatnego brzmienia syntezatorów), „Aka 47” (z nastrojowym syntezatorem i elektryczną gitarą hawajską), „Battered at a Scramble” („gitarowy trening, przypominający Rock Action”) i finałowy „Every Country's Sun” (z „głębokimi drone i eksplodującymi gitarami). „Every Country’s Sun ma wystarczająco dużo świetnych momentów, by zadowolić fanów” – podsumowuje recenzentka.
W ocenie Corrie Innes z magazynu The Skinny Mogwai „na swoim dziewiątym studyjnym albumie łączą elementy z całej swojej kariery w monumentalną całość. Album w dużej mierze odchodzi od krautrockowej, syntezatorowej estetyki Rave Tapes na rzecz większych, bardziej rockowych pejzaży dźwiękowych przypominających The Hawk is Howling czy Rock Action, a słyszalnych szczególnie w Coolverine i kulminacyjnym utworze tytułowym”.
„Niewiele zespołów tworzy świetną muzykę w swojej trzeciej dekadzie [bycia] razem, ale Mogwai kontynuuje szczególnie solidną formę, w jakiej jest od czasu Les Revenants z 2013 roku, na swoim dziewiątym studyjnym albumie, Every Country’s Sun – zauważa Dave Simpson z dziennika The Guardian i dodaje „album, jak zawsze, zbudowany jest z dobrze znanych Szkotom instrumentalnych figur. (…) Jednak ich charakterystyczne brzmienie nieustannie i nieznacznie ewoluuje, ponieważ niczym rzeźbiarze tworzą swój kanon, nieustannie udoskonalając najdrobniejsze szczegóły. Syntezatorowe rytmy mieszają się z charakterystycznymi gitarami. 
Element doświadczenia w muzyce albumu podkreśla również Adam Turner-Heffer z magazynu Drowned in Sound: „Od ponad 20 lat Mogwai jest tak niezawodnym i godnym zaufania zespołem, jakiego można sobie życzyć. Niewiele jest zespołów, którym udało się pozostać tak niezwykle spójnymi przez tak długi czas, a Mogwai są jednym z nich. Pomaga w tym fakt, że art-rockowy zespół z Glasgow ma całkiem znajome brzmienie, którego jest utrzymane na Every Country’s Sun, dziewiątym studyjnym albumie zespołu”. Według recenzenta większość materiału najnowszej płyty Mogwai „wydaje się być spojrzeniem zarówno wstecz, jak i w przyszłość”. Przykładem pierwszego są dwa pierwsze utwory: Coolverine i Party in the Dark, mające brzmienie zaprezentowane na albumie Young Team. Na swoim ósmym albumie, Rave Tapes, zespół wyszedł „poza zwykły flirt z syntezatorami i muzyką elektroniczną. Na Every Country’s Sun widać lekki krok wstecz, jeśli chodzi o ogólne brzmienie. Ostatecznie jednak, pomimo tych drobnych obaw, nie da się zaprzeczyć, że Mogwai to świetna pieśń, chociaż znajoma” – konkluduje autor.
„Eksplorując przestrzeń, którą dała im nieobecność Cummingsa i studyjne sztuczki Fridmanna, stworzyli album, który jest pełen detali i subtelności” – ocenia Sam Shepherd z musicOMH precyzując: „w mniejszym stopniu niż poprzednio, Every Country’s Sun opiera się na gitarowej kakofonii, a także na przezornym wykorzystaniu klawiszy i syntezatorów oraz zaskakującym wykorzystaniu basu Dominica Aitchisona jako tajnej broni zespołu. Dzięki wysunięciu basu na pierwszy plan, zarówno migotliwe tony Coolverine, jak i wolno płonący nastrój Brain Sweeties, zostają złapane za kark i popchnięte w kierunku swoich finałów”. Zdaniem autora album pokazuje, że „w tym zespole jest jeszcze mnóstwo życia, że [jego członkowie] zmieniają się i rozwijają, nawiązując jednocześnie do przeszłości. Ale co najważniejsze, wciąż tworzą ciekawe, witalne albumy”.
Brian Coney z The Line of Best Fit uważa, iż „Every Country’s Sun ukazuje szkocki kwartet, który nie tylko trafia w idealny punkt pomiędzy nawiązywaniem do minionej chwały i jednoczesnym patrzeniem w przyszłość, ale wręcz go przebija”.
Wysoko ocenia album (4 gwiazdki) Jake Kennedy z magazynu Record Collector: „Mogwai zmienili się w prawdziwy zespół. Pewnie, oni zawsze byli zespołem, ale na swoim dziewiątym albumie pozbyli się czegoś i teraz suną z gracją. Czuć, że ten czteroosobowy zespół wyewoluował w coś naprawdę intuicyjnego, zbliżając się niczym wolno płynący liniowiec oceaniczny (…).
„Grupa urosła do rangi uznanego, międzynarodowego zespołu, od 22 lat z niezawodną muzyczną formułą, która jest stabilna jak wolno palący się lont. Ta niezwykła spójność sprawia, że Every Country’s Sun przypomina album z największymi hitami, nawet jeśli składa się z zupełnie nowych utworów” – twierdzi Alex McLevy z The A.V. Club.
Według Johna S.W. MacDonalda z magazynu Pitchfork „przez ostatnią dekadę albumy Mogwai ze ścieżkami dźwiękowymi mogły przyćmić ich oficjalne wydawnictwa studyjne”. Jako przykład podaje muzykę zespołu do francuskiego filmu telewizyjnego "Powracający" oraz do filmu dokumentalnego BBC "Atomic, Living in Dread and Promise", w których zespołowi udało się „wydestylować brutalną siłę dźwięku z zaskakującą subtelnością i wdziękiem”. Autor twierdzi, iż Mogwai „uwolnieni od presji tworzenia wielkich, samodzielnych albumów, mogą się zrelaksować i pozwolić, by ponad 20 lat post-rocka naturalnie prowadziło ich rękę w studiu” jednak zauważa, że z wyjątkiem „doskonałego, odkrywczego” Hardcore Will Never Die, but You Will, ostatnim albumom [studyjnym] Mogwai zabrakło zręczności. Poruszając się w kręgu swego stylu z początków swojej działalności, krautrocka i analogowej elektroniki zespół „mijając się z celem niemal tak często, jak go trafiając - z trudem znajdował stałą ścieżkę rozwoju. Na Every Country’s Sun, swoim dziewiątym albumie, Mogwai odnajdują swój środek ciężkości”. W swoich najlepszych momentach album jest „odważny, ostry, bezpretensjonalny i porywająco klaustrofobiczny - dzieło głośności i przemocy w ciasnych przestrzeniach”.
Zdaniem Jordana Bluma z PopMatters „rozczarowujące jest, że pomimo kilku przyjemnych momentów, ich najnowsze dzieło, Every Country’s Sun, nie dorównuje swoim poprzednikom”. Autor uzasadnia to tym, że choć wiele z formuły Mogwai pozostało, to dziewiąte studyjne wydawnictwo jest znacznie mniej zróżnicowane (zarówno pod względem barw, jak i poziomów intensywności), melodyjne, poruszające i zapadające w pamięć niż większość jego poprzedników. Jak wiele albumów wydanych w tym [2017] roku, płyta została zainspirowana po części przez ostatnie globalne turbulencje.

</doc>
<doc id="5129763" url="https://pl.wikipedia.org/wiki?curid=5129763" title="Fabian Lienhard">
Fabian Lienhard

Fabian Lienhard (ur. 3 września 1993 w Steinmaur) – szwajcarski kolarz szosowy.
Kolarzem był również jego ojciec, Erwin Lienhard.
Osiągnięcia.
Opracowano na podstawie:

</doc>
<doc id="5129767" url="https://pl.wikipedia.org/wiki?curid=5129767" title="Trening obwodowy">
Trening obwodowy

Trening obwodowy – rodzaj aktywności fizycznej obejmującej trening wytrzymałości, trening oporowy oraz aerobik, podczas którego, poszczególne ćwiczenia, zwane „stacjami”, wykonywane są jedno po drugim, w cyklach zwanych „obwodami”.
Po ukończeniu całego cyklu, trenująca osoba przechodzi ponownie do ćwiczenia na pierwszej stacji rozpoczynając tym samym kolejny obwód. Jeden obwód zawiera zazwyczaj od kilku do kilkunastu rodzajów ćwiczeń, pomiędzy którymi występuje krótka, zwykle 15-30 sekundowa, przerwa na odpoczynek (niekiedy może jej w ogóle nie być, oprócz czasu na przejście między stacjami). Cały trening obejmuje kilka obwodów, a po ukończeniu jednego obwodu, przed przejściem do kolejnego stosuje się typowo trochę dłuższą przerwę, ok. 2-3 minut.
Program ten został opracowany w University of Leeds w 1953 roku przez R.E. Morgana and G.T. Andersona.

</doc>
<doc id="5129769" url="https://pl.wikipedia.org/wiki?curid=5129769" title="Cláudio Luiz Rodrigues Parise Leonel">
Cláudio Luiz Rodrigues Parise Leonel

Cláudio Luiz Rodrigues Parise Leonel (ur. 28 stycznia 1997 w Guarulhos) – brazylijski piłkarz, występujący na pozycji napastnika w rosyjskim klubie Zenit Petersburg. Wychowanek Santosu, w trakcie swojej kariery grał także w takich zespołach, jak Corinthians, Red Bull Bragantino, Santo André, Ponte Preta, Red Bull Brasil oraz Oeste. Młodzieżowy reprezentant Brazylii. Posiada również rosyjskie obywatelstwo. 

</doc>
<doc id="5129771" url="https://pl.wikipedia.org/wiki?curid=5129771" title="Turzyca Oedera">
Turzyca Oedera

Turzyca Oedera ("Carex oederi" Retz.) – gatunek byliny z rodziny ciborowatych. Występuje na rozległych obszarach Europy, w zachodniej Azji i w Ameryce Północnej. W Polsce spotykany jest dość często na całym obszarze.
Rozmieszczenie geograficzne.
Zwarty zasięg obejmuje niemal całą Europę bez wschodnich i południowych jej krańców, gdzie rośnie na rozproszonych stanowiskach. Gatunek obecny jest w północno-zachodniej Afryce, na Maderze, Azorach, w południowej Grenlandii, w północnej części Ameryki Północnej (najdalej na południe sięga w Górach Skalistych i wzdłuż wybrzeży Oceanu Spokojnego). Występuje także w północnej części Wysp Japońskich, na Sachalinie i Kamczatce oraz w górach Azji Środkowej i południowej Syberii. W Polsce gatunek znany jest z licznych stanowisk rozprzestrzenionych w całym kraju.
Biologia i ekologia.
Turzyca Oedera jest byliną kwitnącą w czerwcu, owocującą do sierpnia. Rośnie w miejscach mocno wilgotnych, na powierzchniach odsłoniętych – ze zniszczoną z różnych powodów pokrywą roślinną i na brzegach wód, zwłaszcza w miejscach, gdzie lustro wody opada; na siedliskach zarówno żyznych, jak i oligotroficznych, o różnym odczynie, czasem także na słonych łąkach.
Systematyka i zmienność.
Gatunek z sekcji "Ceratocystis" z rodzaju turzyca "Carex".
Poza odmianą typową ("Carex oederi" var. "oederi") wyróżnia się "Carex oederi" var. "bergrothii" .
Gatunek tworzy mieszańce z innymi gatunkami z sekcji, wyróżniające się cechami pośrednimi i obecnością wielu pustych pęcherzyków. Opisano mieszańce m.in. z żółtą "C. flava" ("C. × subviridula"), z turzycą Hosta "C. hostiana" ("C." ×"pauliana" ), z turzycą łuszczkowatą "C. lepidocarpa" ("C. × schatzii"), z turzycą drobną "C. demissa", z turzycą odległokłosą "Carex distans" ("C." ×"gogelana" ), z wyciągniętą "C. extensa" ("C." ×"krauseana" ).

</doc>
<doc id="5129772" url="https://pl.wikipedia.org/wiki?curid=5129772" title="Carex oederi">
Carex oederi



</doc>
<doc id="5129773" url="https://pl.wikipedia.org/wiki?curid=5129773" title="Carex viridula">
Carex viridula



</doc>
<doc id="5129776" url="https://pl.wikipedia.org/wiki?curid=5129776" title="Lionel Chee">
Lionel Chee

Lionel Chee (ur. 4 sierpnia 1931) – singapurski piłkarz wodny i pływak, olimpijczyk.
W 1956 roku wystąpił w piłce wodnej na igrzyskach w Melbourne. Zagrał w dwóch spotkaniach – w jednym podczas fazy grupowej (przeciwko Niemcom) i w jednym spotkaniu rundy klasyfikacyjnej o miejsca 7–10 (przeciwko Brytyjczykom). Singapurczycy przegrali wszystkie pojedynki i zajęli ostatnie 10. miejsce. Na igrzyskach w Melbourne Chee był chorążym reprezentacji Singapuru podczas ceremonii otwarcia igrzysk.
Pięciokrotny medalista igrzysk azjatyckich. Dwukrotnie został wicemistrzem w piłce wodnej (1951 i 1958), ponadto trzykrotnie stał na podium w zawodach pływackich. Zdobył złoto w sztafecie 4 × 100 m stylem dowolnym w 1951 roku, a także dwa srebra, w tym w sztafecie 3 × 100 m stylem zmiennym (1951) i sztafecie 4 × 200 m stylem dowolnym (1954). Startował także na igrzyskach w 1962 roku (nie wywalczył wówczas medali).

</doc>
<doc id="5129777" url="https://pl.wikipedia.org/wiki?curid=5129777" title="Dmitrij Czistiakow">
Dmitrij Czistiakow

Dmitrij Jurjewicz Czistiakow (ur. 13 stycznia 1994 w Pikalowie) – rosyjski piłkarz występujący na pozycji obrońcy w rosyjskim klubie Zenit Petersburg. Wychowanek Mietałłurga Pikalowo, w trakcie swojej kariery grał także w takich zespołach, jak FK Rostów, Mika Erywań, Szynnik Jarosław oraz FK Tambow. Reprezentant Rosji.

</doc>
<doc id="5129780" url="https://pl.wikipedia.org/wiki?curid=5129780" title="Danił Krugowoj">
Danił Krugowoj

Danił Władisławowicz Krugowoj (ur. 28 maja 1998 w Gatczynie) – rosyjski piłkarz występujący na pozycji obrońcy w rosyjskim klubie Zenit Petersburg, którego jest wychowankiem. W trakcie swojej kariery grał także w FK Ufa. Młodzieżowy reprezentant Rosji.

</doc>
<doc id="5129781" url="https://pl.wikipedia.org/wiki?curid=5129781" title="Damián Quintero">
Damián Quintero

Damián Hugo Quintero Capdevila (ur. 4 lipca 1984 w Buenos Aires) – hiszpański karateka, srebrny medalista Letnich Igrzysk Olimpijskich 2020.
Urodził się w Buenos Aires, skąd jego rodzina wyemigrowała do Hiszpanii.
Zdobył srebrny medal na World Games 2017 w kategorii kata. Przegrywając w Tokio z japońskim karateką Ryō Kiyuna, wywalczył srebrny medal olimpijski.

</doc>
<doc id="5129783" url="https://pl.wikipedia.org/wiki?curid=5129783" title="Eric Yeo">
Eric Yeo

Eric Yeo, właśc. Oon Tat Yeo (ur. 17 lipca 1936, zm. 15 marca 2015 w Singapurze) – singapurski piłkarz wodny i pływak, olimpijczyk.
W 1956 roku wystąpił w piłce wodnej na igrzyskach w Melbourne. Był to jego pierwszy ważniejszy turniej w karierze reprezentacyjnej. Zagrał we wszystkich pięciu spotkaniach, które reprezentacja Singapuru rozegrała na tym turnieju. Drużyna ta przegrała wszystkie pojedynki i zajęła ostatnie 10. miejsce.
Zdobył pięć złotych medali w piłce wodnej podczas igrzysk Azji Południowo-Wschodniej (1965, 1967, 1969, 1971, 1973). Podczas igrzysk w 1961 roku wywalczył również trzy medale w pływaniu. Srebrny medalista Igrzysk Azjatyckich 1958 w piłce wodnej. W latach 1958–1974 wystąpił we wszystkich edycjach igrzysk azjatyckich i igrzysk Azji Południowo-Wschodniej.
W 1995 roku został selekcjonerem reprezentacji Singapuru w piłce wodnej (zastąpił na stanowisku Tan Eng Bocka). W późniejszym czasie był wiceprzewodniczącym ds. piłki wodnej w Singapurskim Związku Pływackim.

</doc>
<doc id="5129784" url="https://pl.wikipedia.org/wiki?curid=5129784" title="Dzikałauka (przystanek kolejowy)">
Dzikałauka (przystanek kolejowy)

Dzikałauka (, ) – przystanek kolejowy w pobliżu miejscowości Chałmy, w rejonie homelskim, w obwodzie homelskim, na Białorusi. Położony jest na linii Homel - Czernihów.
Nazwa pochodzi od pobliskiej wsi Dzikałauki.

</doc>
<doc id="5129785" url="https://pl.wikipedia.org/wiki?curid=5129785" title="Aleksiej Sutormin">
Aleksiej Sutormin

Aleksiej Siergiejewicz Sutormin (ur. 10 stycznia 1994 w Moskwie) – rosyjski piłkarz występujący na pozycji napastnika w rosyjskim klubie Zenit Petersburg. Wychowanek FK Chimki, w trakcie swojej kariery grał także w takich zespołach, jak Strogino Moskwa, Wołgar Astrachań, FK Orenburg oraz Rubin Kazań. Młodzieżowy reprezentant Rosji.

</doc>
<doc id="5129786" url="https://pl.wikipedia.org/wiki?curid=5129786" title="Ylli Popa">
Ylli Popa

Ylli Popa (ur. 12 stycznia 1930 w Elbasanie, zm. 15 sierpnia 2017 w Tiranie) – albański kardiolog, przewodniczący Akademii Nauk Albanii w latach 1997-2008.
Życiorys.
Ukończył szkołę średnią w rodzinnym mieście, a następnie w 1948 wyjechał do Bukaresztu, gdzie odbył studia z zakresu farmacji. W 1954 powrócił do kraju i otrzymał kierownictwo katedry biochemii w Tiranie. W latach 1958-1961 odbył studia z zakresu kardiologii w Moskwie. Studia ukończył obroną pracy doktorskiej. Po powrocie do kraju, wspólnie z kolegą ze studiów Petritem Gace zakładał pierwszą szkołę kształcącą albańskich kardiologów, w tym czasie powstała też pierwsza w historii Albanii klinika kardiologiczna. W 1971 otrzymał stanowisko docenta i do 1983 kierował zespołem albańskich kardiologów.
W 1986 otrzymał tytuł profesora, a rok później został przyjęty w poczet członków Albańskiej Akademii Nauk. W 1997 został wybrany przewodniczącym Akademii, funkcję tę pełnił przez jedenaście lat. Był autorem szeregu prac naukowych z zakresu kardiologii.
W latach 1982-1990 sprawował mandat deputowanego do Zgromadzenia Ludowego. Przez władze Albanii uhonorowany tytułem Bohatera Pracy Socjalistycznej i Orderem Czerwonego Sztandaru kl.1. Zmarł w Tiranie w 2017.

</doc>
<doc id="5129788" url="https://pl.wikipedia.org/wiki?curid=5129788" title="Sejm piotrkowski 1504">
Sejm piotrkowski 1504

Sejm piotrkowski 1504 – Sejm walny Korony Królestwa Polskiego został zwołany w listopadzie 1503 roku do Piotrkowa.
Poselstwo do Mazowsza wysłano 20–28 listopada, a uniwersał na zjazd kolski wydano ok. 20 grudnia 1503 roku. 
Sejmiki przedsejmowe w województwach odbyły się w połowie grudnia 1503 roku. 
Obrady sejmu trwały od 21 stycznia do 13 marca 1504 roku.

</doc>
<doc id="5129792" url="https://pl.wikipedia.org/wiki?curid=5129792" title="Kraucouka (przystanek kolejowy)">
Kraucouka (przystanek kolejowy)

Kraucouka (, ) – przystanek kolejowy w rejonie homelskim, w obwodzie homelskim, na Białorusi. Położony jest na linii Homel - Czernihów. Jest to ostatni białoruski punkt zatrzymywania się pociągów przed znajdującą się w pobliżu granicą z Ukrainą.
Najbliższą miejscowością są oddalone o 4,1 km na wschód Markawiczy. Nazwa pochodzi od leżącej 6 km na zachód od przystanku wsi Kraucouka.

</doc>
<doc id="5129793" url="https://pl.wikipedia.org/wiki?curid=5129793" title="Aleksandr Wasiutin">
Aleksandr Wasiutin

Aleksandr Jurjewicz Wasiutin (ur. 4 marca 1995 w Petersburgu) – rosyjski piłkarz występujący na pozycji bramkarza w szwedzkim klubie Djurgårdens IF. Wychowanek Zenitu Petersburg, w trakcie swojej kariery grał także w takich zespołach, jak FC Lahti oraz Sarpsborg 08. Młodzieżowy reprezentant Rosji.

</doc>
<doc id="5129794" url="https://pl.wikipedia.org/wiki?curid=5129794" title="Mistrzostwa świata juniorów w short tracku">
Mistrzostwa świata juniorów w short tracku

Mistrzostwa świata juniorów w short tracku − cykl zawodów sportowych przeznaczonych dla juniorów, którzy uprawiają dyscyplinę short tracku. Mistrzostwa te są rozgrywane od 1994 roku.
Mistrzostwa świata juniorów były do tej pory trzykrotnie zorganizowane w Polsce. W 2001 i 2013 mistrzostwa rozgrywano w Warszawie, a w 2018 roku mistrzostwa zostały rozegrane w Tomaszowie Mazowieckim.
W 2021 roku zmagania zostały odwołane z powodu pandemii COVID-19.

</doc>
<doc id="5129795" url="https://pl.wikipedia.org/wiki?curid=5129795" title="Gan Eng Teck">
Gan Eng Teck

Gan Eng Teck (ur. 15 sierpnia 1933, zm. 7 kwietnia 2013) – singapurski piłkarz wodny, olimpijczyk.
W 1956 roku wystąpił w piłce wodnej na igrzyskach w Melbourne. Zagrał we wszystkich pięciu spotkaniach, które reprezentacja Singapuru rozegrała na tym turnieju. Drużyna ta przegrała wszystkie pojedynki i zajęła ostatnie 10. miejsce.
Zdobył siedem medali podczas igrzysk Azji Południowo-Wschodniej. Trzykrotny medalista igrzysk azjatyckich (złoto w 1954 roku, a także srebro w latach 1958 i 1966).
Wraz z nim w kadrze reprezentacji Singapuru występował jego brat Gan Eng Joo.

</doc>
<doc id="5129798" url="https://pl.wikipedia.org/wiki?curid=5129798" title="Marcus Wendel Valle da Silva">
Marcus Wendel Valle da Silva

Marcus Wendel Valle da Silva (ur. 28 sierpnia 1997 w Duque de Caxias) – brazylijski piłkarz występujący na pozycji pomocnika w rosyjskim klubie Zenit Petersburg. Wychowanek Fluminense, w trakcie swojej kariery grał także w Sportingu CP. Młodzieżowy reprezentant Brazylii.

</doc>
<doc id="5129800" url="https://pl.wikipedia.org/wiki?curid=5129800" title="Shahobiddin Zoirov">
Shahobiddin Zoirov



</doc>
<doc id="5129801" url="https://pl.wikipedia.org/wiki?curid=5129801" title="Anna Hillbricht-Ilkowska">
Anna Hillbricht-Ilkowska

Anna Hillbricht-Ilkowska (ur. 13 grudnia 1933 w Warszawie, zm. 28 lipca 2021 tamże) – polska biolożka, profesor doktor habilitowana.
Życiorys.
Córka Stanisława i Marii. W 1955 ukończyła studia na Uniwersytecie Warszawskim. Członkini Związku Młodzieży Polskiej. Obroniła pracę doktorską (1964), następnie uzyskała stopień doktora habilitowanego (1981). W tym samym roku nadano jej tytuł profesora w zakresie nauk przyrodniczych. Pracowała w Centrum Badań Ekologicznych PAN.
Była członkinią Komitetu Ekologii na II Wydziale – Nauk Biologicznych Polskiej Akademii Nauk, oraz Komitetu „Człowiek i Środowisko” Prezydium PAN. W latach 1995–2001 wiceprezydentka Societas Internationalis Limnologiae, a w latach 1995–2002 wiceprzewodnicząca Państwowej Rady Ochrony Przyrody. Od 2000 członkini honorowa Polskiego Towarzystwa Hydrobiologicznego.
Wśród wypromowanych przez nią doktorów znalazła się Iwona Jasser (1999).
Odznaczona: Srebrnym Krzyżem Zasługi (1978), Krzyżem Kawalerskim Orderu Odrodzenia Polski (1991), Złotą Odznaką za Zasługi dla Ochrony Środowiska i Gospodarki Wodnej (1995).
Zmarła 28 lipca 2021. Pochowana na Cmentarzu Powązkowskim w Warszawie.
Jej imieniem nazwano gatunek sinicy "Hillbrichtia" "pamiria".

</doc>
<doc id="5129802" url="https://pl.wikipedia.org/wiki?curid=5129802" title="Figlarz szczotkosterny">
Figlarz szczotkosterny

Figlarz szczotkosterny ("Alectrurus tricolor") – gatunek małego ptaka z rodziny tyrankowatych (Tyrannidae), zamieszkujący Amerykę Południową. Jest narażony na wyginięcie.
Systematyka.
Gatunek ten jako pierwszy opisał Louis Jean Pierre Vieillot w 1816 roku, nadając mu nazwę "Gallita tricolor". Obecnie umieszczany jest w rodzaju "Alectrurus". Nie wyróżnia się podgatunków.
Morfologia.
Ptak o rozmiarze ciała 12 cm (samce z ogonem dochodzą do 18 cm). Samce są w przeważającej części czarne z białym brzuchem, gardłem i policzkami i białą łatą na skrzydłach. Ogon charakterystyczny dla tego gatunku z szerokimi sterówkami, tworzącymi jakby wachlarz. Samica jest podobna do samca, z niewielkimi częściami upierzenia przechodzącymi z białego w jasny brąz, z krótkim ogonem bez żadnych cech charakterystycznych. Dziób mają szpiczasty charakterystyczny dla owadożerców, jasnobrązowy z niewielkim zakrzywieniem górnej szczęki na końcu.
Zasięg występowania.
Obecnie figlarz szczotkosterny występuje jedynie na kilkudziesięciu stanowiskach. Na terenie Boliwii występuje już tylko na kilku rozproszonych stanowiskach w departamentach La Paz i Santa Cruz, a także w północnej i zachodniej części departamentu Beni. W Brazylii w stanach Mato Grosso do Sul, Mato Grosso, Goiás, Minas Gerais, Espírito Santo oraz w Dystrykcie Federalnym. We wschodnim Paragwaju w departamentach Cordillera, Concepción, Itapúa, Misiones i San Pedro. Występował też w północnej Argentynie w prowincjach Corrientes i Misiones, ale nie obserwowano go w tym kraju od 1979 roku, a późniejsze poszukiwania nie przyniosły spodziewanego rezultatu.
Ekologia.
Figlarz szczotkosterny występuje na otwartych, wilgotnych lub sezonowo wilgotnych obszarach sawanny z przewagą wysokich traw na wysokościach do 1460 m n.p.m. (przeważnie poniżej 1100 m n.p.m.).
Sezon lęgowy ma miejsce od sierpnia do listopada, termin może się różnić w zależności od nadejścia pory deszczowej. W Brazylii stwierdzono gniazdowanie na ziemi na bardzo wilgotnej łące. Schludne gniazdo w kształcie kubka wykonane z traw. Generalnie jest to gatunek owadożerny, choć obserwowano samicę karmiącą pisklęta drobnymi owocami.
Status i ochrona.
W Czerwonej księdze gatunków zagrożonych IUCN figlarz szczotkosterny od 2000 roku jest klasyfikowany jako gatunek narażony (VU, "Vulnerable"); wcześniej, od 1988 roku uznawany był za gatunek bliski zagrożenia (NT, "Near Threatened"). Liczebność populacji szacowana jest na 6000–15 000 dorosłych osobników. Trend liczebności populacji uznawany jest za spadkowy ze względu na utratę siedlisk.
Organizacja BirdLife International wymienia 24 ostoi ptaków IBA, w których ten gatunek występuje lub potencjalnie występuje, 10 w Brazylii (m.in. Park Narodowy Emas, Park Narodowy Brasília, Park Narodowy Chapada dos Veadeiros), 9 w Paragwaju (np. Park Narodowy San Rafael) i 5 w Boliwii (Reserva Nacional de Vida Silvestre Amazónica Manuripi-Heath, Reserva de Inmovilización Iténez).

</doc>
<doc id="5129804" url="https://pl.wikipedia.org/wiki?curid=5129804" title="Hornostajiwka (stacja kolejowa)">
Hornostajiwka (stacja kolejowa)

Hornostajiwka (, ) – stacja kolejowa w miejscowości Dobrianka, w rejonie czernihowskim, w obwodzie czernihowskim, na Ukrainie. Położona jest na linii Homel - Czernihów. Jest to ostatnia ukraińska stacja kolejowa przed granicą z Białorusią.
Nazwa pochodzi od pobliskiej wsi Hornostajiwki.

</doc>
<doc id="5129806" url="https://pl.wikipedia.org/wiki?curid=5129806" title="Wiebe Wolters">
Wiebe Wolters

Wiebe Johan Wolters (ur. 25 grudnia 1932 w Holenderskich Indiach Wschodnich, zm. 15 stycznia 2001 lub 2011 w Mijas) – singapurski piłkarz wodny i pływak, olimpijczyk. Brat piłkarza wodnego Skipa.
W 1956 roku wystąpił w piłce wodnej na igrzyskach w Melbourne. Zagrał we wszystkich pięciu spotkaniach, które reprezentacja Singapuru rozegrała na tym turnieju. Drużyna ta przegrała wszystkie pojedynki i zajęła ostatnie 10. miejsce.
Pięciokrotny medalista igrzysk azjatyckich. Zdobył złoto w piłce wodnej (1954) i sztafecie 4 × 100 m stylem dowolnym (1951). W dorobku ma także trzy srebra wywalczone w piłce wodnej (1951), wyścigu na 100 m stylem dowolnym (1951) i sztafecie 4 × 200 m stylem dowolnym (1954; płynął wyłącznie w eliminacjach). Wygrał także zawody w piłce wodnej podczas Igrzysk Azji Południowo-Wschodniej 1967.
Po 1967 roku wyemigrował do Holandii.

</doc>
<doc id="5129809" url="https://pl.wikipedia.org/wiki?curid=5129809" title="Ryō Kiyuna">
Ryō Kiyuna

 – japoński karateka, złoty medalista Letnich Igrzysk Olimpijskich 2020.
Ryō Kiyuna urodził się w Okinawie 12 lipca 1990 roku. Ukończył studia na Okinawa International University ("Okinawa Kokusai Daigaku").
Na World Games 2017 zdobył złoty medal w kategorii Kata. Pokonując w finale w Tokio hiszpańskiego karatekę Damiána Quintero, wywalczył złoty medal olimpijski w konkurencji kata.

</doc>
<doc id="5129811" url="https://pl.wikipedia.org/wiki?curid=5129811" title="Konrad Wrzos">
Konrad Wrzos

Konrad Bronisław Wrzos, właśc. Konrad Rosenberg (ur. 28 kwietnia 1905, zm. 24 września 1974 w Rio de Janeiro) – polski dziennikarz i reportażysta okresu dwudziestolecia międzywojennego. 
Życiorys.
Urodził się 28 kwietnia 1905 roku w rodzinie Gustawa i Stanisławy Rosenbergów. Jego ojciec był właścicielem cukierni w Warszawie, pełnił także funkcję sędziego handlowego. Konrad Rosenberg uczęszczał do gimnazjum Zgromadzenia Kupców, jednak edukację zakończył szybko, prawdopodobnie nie uzyskał matury.
W 1923 roku rozpoczął pracę w redakcji socjalistycznego pisma „Robotnik”, u redaktora naczelnego Feliksa Perla. W tym okresie zaczął posługiwać się pseudonimem Konrad Wrzos. Następnie, po części ze względu na konkurencję w osobie bardziej doświadczonego Bernarda Szapiry, Wrzos przeniósł się do redakcji liberalnego „Kuriera Polskiego”, w której pracował niecałe trzy lata. Wkrótce po rozpoczęciu współpracy zaczął prowadzić dla pisma kronikę polityczną. Jego mentorami zostali redaktor naczelny Ignacy Rosner oraz Witold Giełżyński. Gdy w 1926 roku „Kurier Polski” – pismo o piłsudczykowskich inklinacjach – miał przejść w ręce nowych właścicieli z obozu gen. Władysława Sikorskiego, Wrzos wraz z piętnastoma dziennikarzami przeniósł się do nowo powstałego „Nowego Kuriera Polskiego”. Na jego łamach ukazał się m.in. propagandowy wywiad Wrzosa przeprowadzony z Józefem Piłsudskim na dwa tygodnie przed przewrotem majowym. Podczas zamachu Wrzos wspierał Wojciecha Stpiczyńskiego, który zajmował się kontaktem z prasą w imieniu obozu Piłsudskiego.
„Nowy Kurier Polski” przestał ukazywać się już pod koniec 1926 roku, a Wrzos związał się do 1929 roku z redakcją jego następcy, magazynem „Epoka” Zjednoczenia Pracy Wsi i Miast. Pokrótce współpracował z „Gazetą Polską”, pisał także dla tygodnika „Epoka” i „Nowej Epoki”. W latach 1929–1939 pracował dla „Ilustrowanego Kuriera Codziennego”, gdzie z początku zajmował się polityką krajową. Był jedynym dziennikarzem, któremu udało się dotrzeć do więźniów brzeskich. Z czasem został kierownikiem warszawskiego oddziału gazety, a także zaczął podróżować w kraju i za granicą, tworząc wywiady, sprawozdania z konferencji i reportaże. Jego artykuły ukazywały się zwykle na pierwszej stronie dziennika, a sam Wrzos został jednym z trzech najlepiej opłacanych dziennikarzy w kraju, zarabiając 4,5 tys. złotych – więcej, niż redaktor naczelny Ludwik Rubel.
W pierwszej połowie 1933 roku, w czasach wielkiego kryzysu, intensywnie podróżował po Polsce, prowadząc wywiady i obserwując warunki życia ludzi z różnych warstw społecznych. Swoje obserwacje i próby zrozumienia źródeł kryzysu opisał w książce "Oko w oko z kryzysem", wydanej tego samego roku przez Ferdynanda Hoesicka. Publikacja doczekała się pozytywnych recenzji, a samemu autorowi przyniosła popularność. Została również jedyną książką z dorobku Wrzosa, której fragmenty publikowano także po wojnie. Niecały rok później ukazała się kolejna książka Wrzosa o tytule "Kiedy znowu wojna", która opisywała jego podróż do krajów sąsiadujących z Niemcami. Reporter przeprowadził rozmowy tak ze zwykłymi mieszkańcami, jak i głowami państw (m.in. z Tomášem Masarykiem i Engelbertem Dollfußem), pytając ich o możliwość wybuchu wojny. Politycy wypowiadali się z przekonaniem o pokoju, jednak w niższych warstwach społeczeństwa odczuwano niepokój. Publikacja ukazała się w całości po czesku i francusku, a we fragmentach także w Nowym Jorku, Barcelonie, Kopenhadze, Rydze i Sofii.
W połowie lat 30. Wrzosowi proponowano stanowisko korespondenta „Gazety Polskiej” i Polskiej Agencji Telegraficznej w Stanach Zjednoczonych, jednak Wrzos pozostał w „Ilustrowanym Kurierze Codziennym”. W kolejnych reportażach opisał sytuację polityczną na Bałkanach ("Wulkany Europy", 1935) i w Grecji ("Rewolucja w Grecji", 1935). Przypadkiem znalazł się w Atenach przed wybuchem zamachu stanu, dzięki czemu opisał przebieg i stłumienie rewolucji. Jego teksty dotyczące sytuacji w Grecji ukazywały się na łamach francuskiego dziennika „L'Intransigeant”, z którym Wrzos później nawiązał stałą współpracę w roli korespondenta w Europie Wschodniej. W następnych latach ukazały się jego reportaże z podróży do Brazylii i Argentyny, podczas których poznał warunki życia lokalnej Polonii, a także reportaże z Francji. Z kolei podczas podróży do Stanów Zjednoczonych, którą odbył na przełomie 1938 i 1939 roku, przygotował materiał do książki "Listy z Ameryki Roosvelta". W Stanach okazjonalnie publikował na łamach lokalnej prasy, prowadził także gościnne odczyty na Uniwersytecie Columbia.
Latem 1939 roku spędził kilka miesięcy w Paryżu, skąd wysyłał do warszawskiej redakcji alarmujące artykuły na temat nieuchronności wojny, a także przeprowadził wywiad z gen. Maurice Gamelinem, po którym opublikował tekst „Paryż przewiduje «la grande alerte» numer dwa z końcem sierpnia”. Pomimo kontraktu, który zobowiązywał go do dłuższego pobytu w Paryżu, powrócił do Polski na początku sierpnia. Pod koniec sierpnia, za zaproszenie dyrektora francuskiego Radio Cité powrócił na parę dni do Francji, by wygłosić reportaż na temat nastrojów w Polsce, jednak 30 sierpnia podjął decyzję o powrocie do kraju. Wybuch wojny zastał go w Mediolanie. W kraju Józef Beck namawiał go do ponownego wyjazdu, by Wrzos opisywał w prasie zagranicznej doświadczenia Polski. Dziennikarz opuścił kraj w połowie września, wyjeżdżając przez Rumunię do Francji. Na miejscu publikował opisy wojny na łamach „L'Intransigeant”, w którym ukazały się m.in. zdjęcia zbombardowanego Krzemieńca zdobyte przez Wrzosa od ambasadora amerykańskiego. Dzięki agencji prasowej „Corporation", wojenne artykuły Wrzosa ukazały się także w innej prasie międzynarodowej.
Po pobycie w Lizbonie, gdzie współpracował z polską i brytyjską służbą wywiadowczą, w 1942 roku wyjechał na stałe do Brazylii, gdzie w Rio de Janeiro objął kierownictwo lokalnej podplacówki Samodzielnej Ekspozytury Wywiadowczej „Estezet” Oddziału II Sztabu Naczelnego Wodza, oficjalnie zatrudnionego w charakterze kierownika Alianckiej Agencji Prasowej. Na miejscu uzyskał obywatelstwo brytyjskie. Po wojnie porzucił dziennikarstwo i utrzymywał się z pracy dla międzynarodowych koncernów, m.in. firmy Mercedes i "Bank of London and South America" . Pochowany na cmentarzu Gamboa w Rio de Janeiro.
Reportaż Wrzosa opisujący wielki kryzys ukazał się w "Antologii polskiego reportażu XX wieku" (2014) pod redakcją Mariusza Szczygła.

</doc>
<doc id="5129812" url="https://pl.wikipedia.org/wiki?curid=5129812" title="Mała Strojiwka">
Mała Strojiwka

Mała Strojiwka (, ) – przystanek kolejowy w pobliżu miejscowości Strojiwka, w rejonie czernihowskim, w obwodzie czernihowskim, na Ukrainie. Położony jest na linii Homel - Czernihów.

</doc>
<doc id="5129817" url="https://pl.wikipedia.org/wiki?curid=5129817" title="Ryo Kiyuna">
Ryo Kiyuna



</doc>
<doc id="5129818" url="https://pl.wikipedia.org/wiki?curid=5129818" title="Struga (dopływ Pilicy)">
Struga (dopływ Pilicy)



</doc>
<doc id="5129821" url="https://pl.wikipedia.org/wiki?curid=5129821" title="Arhopalus ferus">
Arhopalus ferus



</doc>
<doc id="5129825" url="https://pl.wikipedia.org/wiki?curid=5129825" title="Medal Za wybitną służbę w ochronie granic państwowych">
Medal Za wybitną służbę w ochronie granic państwowych



</doc>
<doc id="5129830" url="https://pl.wikipedia.org/wiki?curid=5129830" title="Rzemlik osikowiec">
Rzemlik osikowiec



</doc>
<doc id="5129835" url="https://pl.wikipedia.org/wiki?curid=5129835" title="Richard Tom">
Richard Tom

Richard Wah Sung Tom (ur. 8 listopada 1920 w Guangzhou, zm. 20 lutego 2007 w ʻĀina Haina) – amerykański sztangista pochodzenia chińskiego, brązowy medalista olimpijski i wicemistrz świata.
Swój pierwszy medal na arenie międzynarodowej wywalczył podczas mistrzostw świata w Filadelfii, gdzie zdobył srebrny medal w wadze koguciej. W zawodach tych wyprzedził go tylko rodak - Joseph DePietro. Na rozgrywanych rok później igrzyskach olimpijskich w Londynie w tej samej kategorii wagowej był trzeci, za DePietro Julianem Creusem z Wielkiej Brytanii.
Był weteranem II wojny światowej .

</doc>
<doc id="5129836" url="https://pl.wikipedia.org/wiki?curid=5129836" title="Mistrzostwa Europy w Strzelaniu z 10 m 2018">
Mistrzostwa Europy w Strzelaniu z 10 m 2018

Mistrzostwa Europy w Strzelaniu z 10 metrów 2018 – 47. edycja mistrzostw Europy w strzelaniu z 10 metrów, których zawody zostały rozegrane w Győr, w dniach 16-26 lutego 2018 roku.
Klasyfikację medalową wygrała Rosja przed Ukrainą i Szwecją. Polska zajęła 16. pozycję w tej samej klasyfikacji.

</doc>
<doc id="5129837" url="https://pl.wikipedia.org/wiki?curid=5129837" title="Jim Walton">
Jim Walton

Jim Walton, właściwie James Carr Walton (ur. 7 czerwca 1948 w Newport) – amerykański biznesmen, spadkobierca fortuny Walmart, największego na świecie sprzedawcy detalicznego. Według Bloomberg Billionaires Index w sierpniu 2021 był 16. najbogatszą osobą na świecie, z majątkiem 64,4 mld. USD. Jest najmłodszym synem Sama Waltona.

</doc>
<doc id="5129843" url="https://pl.wikipedia.org/wiki?curid=5129843" title="Delden">
Delden

Delden – miasto w prowincji Overijssel, w Holandii. Według danych na rok 2018 miasto zamieszkiwało 7185 osób, a gęstość zaludnienia wyniosła 2425 os./km2.
Klimat.
Klimat jest umiarkowany. Średnia temperatura wynosi 8 °C. Najcieplejszym miesiącem jest lipiec (18 °C), a najzimniejszym miesiącem jest luty (0 °C).

</doc>
<doc id="5129844" url="https://pl.wikipedia.org/wiki?curid=5129844" title="Matías Viña">
Matías Viña

Matías Nicolás Viña Susperreguy (ur. 9 listopada 1997 w Empalme Olmos) – urugwajski piłkarz występujący na pozycji lewego obrońcy we włoskim klubie AS Roma oraz w reprezentacji Urugwaju. Posiada również obywatelstwo włoskie. Wychowanek Nacionalu, w trakcie swojej kariery grał także w Palmeiras.

</doc>
<doc id="5129845" url="https://pl.wikipedia.org/wiki?curid=5129845" title="Dżafar Salmasi">
Dżafar Salmasi

Dżafar Mohammad Salmasi (pers. جعفر محمد•سلماسی; ur. 22 września 1918 w Al-Kazimijja, zm. 31 stycznia 2000 w Teheranie) – irański sztangista, brązowy medalista olimpijski.
Swój pierwszy medal na arenie międzynarodowej wywalczył podczas igrzysk olimpijskich w Londynie, gdzie zdobył brązowy medal w wadze piórkowej. W zawodach tych wyprzedzili go tylko Egipcjanin Mahmud Fajjad i Rodney Wilkes z Trynidadu i Tobago. Na rozgrywanych trzy lata później igrzyskach azjatyckich w Nowym Delhi w tej samej kategorii wagowej zwyciężył.

</doc>
<doc id="5129847" url="https://pl.wikipedia.org/wiki?curid=5129847" title="Turzyca drobna">
Turzyca drobna

Turzyca drobna ("Carex demissa" Hornem.) – gatunek byliny z rodziny ciborowatych. Występuje w północno-zachodniej i północnej Europie oraz w północno-wschodniej Ameryce Północnej. W Polsce gatunek spotykany jest rzadko, głównie w północnej części kraju oraz na wyżynach i w górach.
Rozmieszczenie geograficzne.
Zwarty zasięg obejmuje północno-zachodnią Europę – Islandię, Wyspy Brytyjskie, Półwysep Skandynawski, a na kontynencie północną Hiszpanię, Francję, poprzez kraje alpejskie, Czechy, Polskę po kraje bałtyckie. W Ameryce Północnej rośnie w północno-wschodniej jej części. W Polsce gatunek znany jest ze stanowisk rozproszonych w północnej części kraju, w Borach Dolnośląskich, na Polesiu oraz na obszarach wyżynnych i górskich.
Biologia i ekologia.
Turzyca drobna jest byliną kwitnącą w czerwcu, owocującą do sierpnia. Rośnie w miejscach wilgotnych na różnych siedliskach: na łąkach, torfowiskach, w lasach, poza tym na brzegach wód – nad rowami, stawami i ciekami.

</doc>
<doc id="5129848" url="https://pl.wikipedia.org/wiki?curid=5129848" title="Carex demissa">
Carex demissa



</doc>
<doc id="5129851" url="https://pl.wikipedia.org/wiki?curid=5129851" title="Gennadij Cudinovic">
Gennadij Cudinovic

Gennadij Cudinovic (ur. 21 lutego 1994) – niemiecki zapaśnik walczący w stylu wolnym. Olimpijczyk z Tokio 2020, gdzie zajął ósme miejsce w wadze 125 kg.
Zajął dziewiętnaste miejsce na mistrzostwach świata w 2022. Piąty na mistrzostwach Europy w 2020. Trzynasty na igrzyskach europejskich w 2019. Trzeci na ME U-23 w 2017 i na ME juniorów w 2014 roku.
Mistrz Niemiec w 2022 i drugi w 2014, 2015, 2017 i 2019 roku.

</doc>
<doc id="5129852" url="https://pl.wikipedia.org/wiki?curid=5129852" title="Cebuella">
Cebuella



</doc>
<doc id="5129856" url="https://pl.wikipedia.org/wiki?curid=5129856" title="Boldsajchany Chongordzul">
Boldsajchany Chongordzul

Boldsajchany Chongordzul (; ur. 27 maja 2001) – mongolska zapaśniczka walcząca w stylu wolnym. Olimpijka z Tokio 2020, gdzie zajęła piąte miejsce w kategorii 57 kg.
Brązowa medalistka mistrzostw Azji w 2022. Mistrzyni Azji U-23 w 2019. Trzecia na MŚ kadetów w 2017 roku.

</doc>
<doc id="5129857" url="https://pl.wikipedia.org/wiki?curid=5129857" title="Lola Beeth">
Lola Beeth

Lola Beeth (ur. 23 listopada 1860 lub 1862 w Krakowie, zm. 18 marca 1940 w Berlinie) – austriacka śpiewaczka operowa, sopran.
Życiorys.
Urodziła się 23 listopada 1860 lub 1862 roku w Krakowie. Pierwsze lekcje śpiewu pobierała we Lwowie, po czym uczęszczała na zajęcia u Marie Louise Dustmann w Wiedniu. Następnie rozwijała się w Paryżu (u Pauline Viardot), Mediolanie i Wiedniu.
Pierwsze kroki na scenie stawiała w 1882 roku w Berlinie. Występowała jako sopran. W latach 1888–1895 należała do zespołu Opery Wiedeńskiej, w którym zadebiutowała w roli Elsy. Od 1895 roku gościła na międzynarodowych scenach: śpiewała w Metropolitan Opera w Nowym Jorku, w Londynie, Petersburgu, Moskwie, Monte Carlo i Warszawie. Recenzje jej występów były na tyle pochlebne, że prasa doniosła, iż na ich podstawie Siegfried Wagner przyjechał do Paryża wysłuchać Beeth w roli Wenus w operze "Tannhäuser". W latach 1898–1901 Beeth powróciła do zespołu Opery Wiedeńskiej, po czym wyjechała do Berlina, gdzie występowała gościnnie, a następnie nauczała śpiewu.
Zmarła 18 marca 1940 roku w Berlinie.

</doc>
<doc id="5129859" url="https://pl.wikipedia.org/wiki?curid=5129859" title="Brzytwa Hanlona">
Brzytwa Hanlona

Brzytwa Hanlona – aforyzm, który można sformułować jako: „Nie należy domniemywać złej woli, jeśli coś daje się zadowalająco wyjaśnić głupotą” (z angielskiego: "Never attribute to malice that which is adequately explained by stupidity"). Ta znana również w kilku innych wariantach (np. zamiast „głupota” występuje „niekompetencja” lub „nieudolność”) zasada filozoficzna sugeruje unikanie mniej prawdopodobnych wyjaśnień ludzkiego zachowania. Nazwa prawdopodobnie pochodzi od Roberta J. Hanlona, który zamieścił to zdanie w książce z żartami. Podobne powiedzenia były znane już od przynajmniej XVIII wieku.
Pochodzenie.
Inspirowana brzytwą Ockhama nazwa „brzytwa Hanlona” zaczęła funkcjonować w roku 1990 w słowniku gwary programistów "Jargon File", jednakże sam aforyzm był w powszechnym użyciu już lata wcześniej.

</doc>
<doc id="5129860" url="https://pl.wikipedia.org/wiki?curid=5129860" title="Bernard Costen">
Bernard Costen



</doc>
<doc id="5129863" url="https://pl.wikipedia.org/wiki?curid=5129863" title="Dzwonnica w Clondalkin">
Dzwonnica w Clondalkin

Dzwonnica w Clondalkin – dzwonnica znajdująca się w miejscowości Clondalkin, w hrabstwie Dublin, w Irlandii. Jest jedną z czterech dzwonnic położonych w hrabstwie Dublin.
Historia.
Dzwonnica została wybudowana w VII wieku. Wieża jest w nienaruszonym stanie.
Architektura.
Dzwonnica ma 27,5 metra wysokości, 4,04 metra średnicy oraz 12,7 metra obwodu. Drzwi do niej znajdują się na wysokości 3,9 metra i są skierowane w kierunku wschodnim. Wieża jest wyposażona w 6 kwadratowych okien.

</doc>
<doc id="5129864" url="https://pl.wikipedia.org/wiki?curid=5129864" title="Long Jia">
Long Jia

Long Jia (; ur. 29 sierpnia 1998) – chińska zapaśniczka walcząca w stylu wolnym. Olimpijka z Tokio 2020, gdzie zajęła dziewiąte miejsce w kategorii 62 kg. Wicemistrzyni świata w 2022. Druga w Pucharze Świata w 2022 roku.

</doc>
<doc id="5129870" url="https://pl.wikipedia.org/wiki?curid=5129870" title="Seo Eun-mi">
Seo Eun-mi



</doc>
<doc id="5129871" url="https://pl.wikipedia.org/wiki?curid=5129871" title="Sonam Malik">
Sonam Malik

Sonam Malik (ur. 15 kwietnia 2002) – indyjska zapaśniczka walcząca w stylu wolnym. Olimpijka z Tokio 2020, gdzie zajęła jedenaste miejsce w kategorii 62 kg. 
Zajęła jedenaste miejsce na mistrzostwach świata w 2022. Piąta na mistrzostwach Azji w 2020. Dziewiąta w indywidualnym Pucharze Świata w 2020. Druga na MŚ juniorów w 2022. Mistrzyni świata kadetów w 2017 i 2019 roku.

</doc>
<doc id="5129880" url="https://pl.wikipedia.org/wiki?curid=5129880" title="Osøyro">
Osøyro

Osøyro – miejscowość w Norwegii, w okręgu Vestland, siedziba gminy Bjørnafjorden, nad Oselvą.
Populacja.
Źródło:

</doc>
<doc id="5129882" url="https://pl.wikipedia.org/wiki?curid=5129882" title="Funkcja Gaussa">
Funkcja Gaussa



</doc>
<doc id="5129885" url="https://pl.wikipedia.org/wiki?curid=5129885" title="Adijat Idris">
Adijat Idris

Adijat Avorshai Idris (ur. 6 grudnia 2001) – nigeryjska zapaśniczka walcząca w stylu wolnym. Olimpijka z Tokio 2020, gdzie zajęła piętnaste miejsce w kategorii 50 kg.
Trzecia na igrzyskach Afryki młodzieży (African Youth Games) w 2018 roku.

</doc>
<doc id="5129888" url="https://pl.wikipedia.org/wiki?curid=5129888" title="Impreza">
Impreza

Impreza – wydarzenie kulturalne o różnorodnej treści i formie, przeznaczone dla publiczności.

</doc>
<doc id="5129891" url="https://pl.wikipedia.org/wiki?curid=5129891" title="Ustrój polityczny Brunei">
Ustrój polityczny Brunei

Brunei jest monarchią islamską. Głową państwa, jak i szefem rządu jest sułtan.
Funkcję parlamentu pełni 15-osobowa Rada Ustawodawcza. Pełnia władzy wykonawczej i ustawodawczej należy do sułtana. Organami doradczymi sułtana są 4 rady: Rada ds. Sukcesji, Rada ds. Religii, Rada Ministrów i Tajna Rada.
Od 1962 roku część postanowień konstytucji pozostaje w zawieszeniu, sułtan rządzi za pomocą dekretów i jest utrzymywany stan wyjątkowy. Od 1967 roku Sułtanem Brunei jest Hassanal Bolkiah.
Władza sądownicza.
Władzę sądowniczą sprawuje Sąd Najwyższy, składający się z Sądu Apelacyjnego i Sądu Najwyższego.

</doc>
<doc id="5129925" url="https://pl.wikipedia.org/wiki?curid=5129925" title="Paulina Guzowska">
Paulina Guzowska

Paulina Guzowska (ur. 17 czerwca 2000) – polska lekkoatletka specjalizująca się w biegach sprinterskich, olimpijka z Tokio 2020 (rezerwowa w sztafecie 4 x 100 metrów, w zawodach nie wystąpiła), zawodniczka klubu AZS-AWF Katowice.

</doc>
<doc id="5129926" url="https://pl.wikipedia.org/wiki?curid=5129926" title="Angeł Najdenow">
Angeł Najdenow

Angeł Petrow Najdenow (; ur. 28 września 1958 w Kyrdżali) – bułgarski polityk, inżynier i samorządowiec, długoletni deputowany, w latach 2013–2014 minister obrony.
Życiorys.
Z wykształcenia inżynier nawigator, w 1981 ukończył Akademię Marynarki Wojennej im. Nikoły Wapcarowa w Warnie. W 2011 uzyskał magisterium z bezpieczeństwa narodowego w Akademii Wojskowej im. Georgiego Rakowskiego w Sofii. Do 1990 pracował jako specjalista oraz dyrektor w przedsiębiorstwach żeglugowych. Wstąpił do Bułgarskiej Partii Socjalistycznej. W latach 1990–1994 był burmistrzem gminy Dimitrowgrad, później zaś gubernatorem obwodu Chaskowo (1995–1997). W 1995, 1997, 2001, 2005, 2009 i 2013 wybierany na posła do Zgromadzenia Narodowego 37., 38., 39., 40., 41. i 42. kadencji. Był m.in. przewodniczącym klubu parlamentarnego Koalicji na rzecz Bułgarii (2008–2009) i rzecznikiem prasowym BSP. Od maja 2013 do sierpnia 2014 pozostawał ministrem obrony w gabinecie Płamena Oreszarskiego.
W 2014 został honorowym obywatelem Dimitrowgradu.
Życie prywatne.
Przez ponad 30 lat był żonaty z lekarką Niną Najdenową, z którą ma córkę; małżeństwo zakończyło się rozwodem. Od 2011 związany z polityk Mają Manołową, z którą w 2016 zawarł związek małżeński.

</doc>
<doc id="5129927" url="https://pl.wikipedia.org/wiki?curid=5129927" title="Amelia Bródka">
Amelia Bródka

Amelia Bródka lub Amelia Brodka (ur. 18 sierpnia 1989 w Nowej Sarzynie) – polsko-amerykańska skateboardzistka, trenerka, działaczka społeczna i prezes Exposure Skate Organization. Medalistka mistrzostw świata, Europy, Australii, Polski. Specjalizuje się w konkurencji park. Reprezentantka Polski na igrzyskach olimpijskich w Tokio. Aktywnie wspiera dziewczęta i kobiety jeżdżące na deskorolce.
Życiorys.
Amelia Bródka urodziła się i dorastała w Nowej Sarzynie. W 1996 wyemigrowała wraz z rodziną do Stanów Zjednoczonych, gdzie od kilku lat przebywał jej ojciec. W wieku 12 lat zainteresowała się skateboardingiem po obejrzeniu rywalizacji kobiet na X-Games w Filadelfii w 2002.
Najważniejszymi sukcesami zawodniczki było 3. miejsce na World Vert Championships (2017), 1. miejsce na European Park Championships (2017, 2018), 2. miejsce na Australian Bowl Championships (2017) i 1. miejsce na Deskorolkowych Mistrzostwach Polski (2020). Na igrzyskach olimpijskich w Tokio zajęła 17. miejsce w eliminacjach w kategorii park i nie awansowała do finału.
Kiedy zaczęła startować w profesjonalnych zawodach skateboardingowych, zauważyła wyraźny brak wsparcia dla kobiet i dziewcząt w tej dyscyplinie i likwidowanie zawodów sportowych im dedykowanych. Nakręcony przez nią film dokumentalny "Underexposed: A Women’s Skateboarding Documentary" (2011), miał na celu rzucenie światła na miejsce i rolę kobiet w jeździe na deskorolce. Dokument wyświetlono na kilku amerykańskich festiwalach filmowych. W dalszym promowaniu kobiecego skateboardingu zorganizowała, wraz z Leslie Cohen, zawody o nazwie Exposure. Następnie założyły organizację non profit Exposure Skate Organization – wspierającą zawodniczki i organizującą różnego rodzaju szkółki. Od początku organizacja zaczęła wspierać ofiary przemocy domowej.
Uzyskała bachelor’s degree na Uniwersytecie Południowej Kalifornii na kierunku komunikacja. Mieszka w Vista ze swoim mężem, Alekiem Beckiem.

</doc>
<doc id="5129928" url="https://pl.wikipedia.org/wiki?curid=5129928" title="James Halliday">
James Halliday

James Halliday (ur. 19 stycznia 1918 w Farnworth, zm. 6 czerwca 2007) – brytyjski sztangista, brązowy medalista olimpijski.
Swój pierwszy medal na arenie międzynarodowej wywalczył podczas igrzysk olimpijskich w Londynie, gdzie zdobył brązowy medal w wadze lekkiej. W zawodach tych wyprzedzili go tylko dwaj Egipcjanie: Ibrahim Szams i Atijja Hammuda. Na rozgrywanych cztery lata później igrzyskach olimpijskich w Helsinkach w tej samej kategorii wagowej nie ukończył rywalizacji, paląc wszystkie próby w podrzucie. Ponadto wywalczył złote medale: w kategorii lekkiej na igrzyskach Imperium Brytyjskiego w Auckland w 1950 roku oraz w wadze średniej podczas igrzysk Imperium Brytyjskiego i Wspólnoty Brytyjskiej w Vancouver cztery lata później. 
Halliday służył w British Army podczas II wojny światowej. Brał między innymi udział w operacji Dynamo, następnie został przeniesiony na front dalekowschodni. Trafił do niewoli japońskiej, podczas której zmuszony był do pracy przy Kolei Birmańskiej. Gdy w 1946 roku został zwolniony z niewoli, waży 38 kg.

</doc>
<doc id="5129930" url="https://pl.wikipedia.org/wiki?curid=5129930" title="Ivan Toney">
Ivan Toney

Ivan Benjamin Elijah Toney (ur. 16 marca 1996 w Northampton) – angielski piłkarz jamajskiego pochodzenia występujący na pozycji napastnika w angielskim klubie Brentford oraz w reprezentacji Anglii. Wychowanek Northampton Town, w trakcie swojej kariery grał także w takich zespołach, jak Newcastle United, Barnsley, Shrewsbury Town, Scunthorpe United, Wigan Athletic oraz Peterborough United.

</doc>
<doc id="5129944" url="https://pl.wikipedia.org/wiki?curid=5129944" title="Wydarzenia gorzowskie">
Wydarzenia gorzowskie

Wydarzenia gorzowskie (nazywane też Gorzowskim Sierpniem) – manifestacja mieszkańców Gorzowa Wielkopolskiego z 31 sierpnia 1982 roku, wymierzona przeciwko stanowi wojennemu. Zorganizowana została przez „Solidarność” w drugą rocznicę podpisania porozumień w Gdańsku. Jest to największe tego typu wystąpienie w historii powojennej miasta oraz regionu lubuskiego. Szacuje się, że protestujących było co najmniej 5 do 10 tysięcy.
Punktem kulminacyjnym demonstracji była bitwa wokół „białego krzyża”, będącego symbolem oporu przeciwko władzy ludowej. W jej wyniku 5 uczestników, 24 funkcjonariuszy MO oraz 4 strażaków odniosło rany, a uszkodzonych zostało 14 pojazdów milicyjnych i 2 wozy strażackie. Dodatkowo 30 uczestników postawiono przed sądem, z czego 26 zostało skazanych na kary pozbawienia wolności od 3 do 4 lat. Poza tym ukaranych za wykroczenie zostało 135 osób.
Geneza.
Na terenie Gorzowa Wielkopolskiego już od początku stanu wojennego dochodziło do akcji wymierzonych przeciwko władzy. Oprócz strajków w zakładach pracy (np. w Zakładach Mechanicznych „Ursus”) prowadzono takie działania jak kolportowanie ulotek antypartyjnych oraz malowanie antyrządowych napisów w miejscach publicznych. Oprócz tego organizowano wsparcie materialne dla internowanych działaczy opozycji, w co zaangażowane były lokalne parafie, w tym parafia Katedry wniebowzięcia NMP, gdzie w intencji internowanych organizowane były msze i demonstracje.
Szczególną rolę w tamtych miesiącach odgrywał biały krzyż (nazywany też „Krzyżem Solidarności”), znajdujący się przed katedrą. Wykonany on został przez gorzowskich pracowników zakładów i 1 maja 1981 roku stanowił element polowego ołtarza, a później umiejscowiony przed katedrą służył przy mszach polowych, a także jako miejsce wyrażania wsparcia dla opozycjonistów. W trakcie stanu wojennego wielu ludzi składało pod nim kwiaty, zapalało świece oraz zostawiało karteczki z takimi napisami jak „Solidarność żyje”. Fakt, iż służył on za miejsce-symbol ludzi zgromadzonych wokół NSZZ „Solidarność” był dla władzy ludowej nie do zaakceptowania.
Do demonstracji w drugą rocznicę podpisania Porozumienia Gdańskiego wezwały krajowe władze Solidarności. Z początku władze miasta nie oczekiwały, że dojdzie do nieprzeciętnie dużych zamieszek, jednakże zmieniły one zdanie, gdy spostrzegły jak w drugiej połowie sierpnia działania opozycyjne stawały się coraz mocniejsze. Skłoniło je to do rozpoczęcia akcji zniechęcających - komuniści zaczęli rozprowadzać własne ulotki, puszczali komunikaty w radiowęzłach zakładowych, zwiększyli ilość patroli milicyjnych i wojskowych, zastraszali działaczy, a nawet usiłowali zdezinformować społeczeństwo poprzez rozprowadzanie ulotek rzekomo podpisanych przez Lecha Wałęsę, który miał nawoływać do zachowania spokoju.
Przebieg.
31 sierpnia od rana władze partyjne wyczekiwały zamieszek i strajków w zakładach pracy, jednakże nic takiego nie miało miejsca. Dopiero od godziny 13:30 zaobserwowano gromadzenie się ludzi po gorzowską katedrą, zarówno działaczy jak i okolicznych gapiów. Zebrani zaczęli śpiewać patriotyczne pieśni. W tym samym czasie zwiększała się liczba sił porządkowych i towarzyszących im „więźniarek”. Mimo braku agresji ze strony tłumu patrole sprawdzały zebranym dokumenty tożsamości, nagrywały ich (zajmowała się tym SB) oraz przyprowadzały do zaparkowanych pojazdów służbowych. Później poszczególni demonstranci zaczęli skandować antypartyjne hasła jak „Wolność”, „Polska nasza!”, „Solidarność”, „Leszek, Leszek” czy „Uwolnić Lecha!”. Milicjanci poczęli wzywać tłum do rozejścia się i przerwania „nielegalnego zbiegowiska”, jednakże ludzi przybywało.
Przed godziną 17 pod katedrę zaczęły przychodzić osoby, które pragnęły się wyspowiadać z okazji rozpoczynającego się roku szkolnego oraz ludzie, którzy chcieli wziąć udział w mszy świętej o 18, zorganizowanej z okazji rocznicy porozumień. To sprawiło, że demonstracja znowu urosła liczebnie, chociaż wcześniej zaczynała słabnąć. W związku z tym Wojewódzki Komitet Obrony uznał, że konieczne będzie użycie przemocy. Ustawiono trzy samochody ciężarowe ZOMO w pobliżu wejścia głównego katedry i puszczono z głośników komunikat nakazujący rodzicom z dziećmi opuszczenie manifestacji. W reakcji na rozkaz wszyscy zebrani uklęknęli i zaczęli śpiewać „Rotę”, ignorując tym samym rozstawione milicyjne pojazdy. Żadna ze stron nie chciała ustąpić ze swojej pozycji.
Widząc nieustępliwość manifestantów milicja rozpoczęła proces pacyfikacyjny. Otoczony został kościół i zablokowane zostały drogi łączące miasto z katedrą. Następnie, o 17:35, ruszyły samochody, a z nich wyskoczyli zomowcy uzbrojeni w pałki, tarcze, karabiny oraz pociski z gazem łzawiącym. Armatki wodne zostały ustawione pod sam kościół, jak najbliżej protestujących, którzy nadal klęczeli. Naraz zaczęto zebrany tłum polewać strumieniem wody i pałować. Słychać było wystrzały, a nad placem rozniósł się dym. Ludzie rozpierzchli się spod białego krzyża, a na bruku pozostał tylko krzyż ułożony z kwiatów i otoczony świecami. Zaatakowane wodą i gazem zostały również dzieci, które wybiegły z katedry. Część wycofanych manifestantów próbowała się schronić wewnątrz kościoła. Pobiegli za nimi zomowcy chcący wyciągnąć ich na zewnątrz, co poskutkowało uszkodzeniami w postaci dziur w witrażach prezbiterium, pozostawionych przez pociski z gazem. Dwie inne grupy uczestników pobiegły w stronę byłego kina „Słońce” i w stronę „Rolnika”, skąd zaczęły kontratakować milicjantów za pomocą znaleźnych przedmiotów jak kamienie z kostki brukowej, połamane płyty chodnikowe, elementy ławek oraz śmietników. Szacuje się, że rzucających mogło być z 1,5 tysiąca osób (przy założeniu, że łącznie manifestantów było 5 tys.). 
Później demonstranci rozbili się na kolejne kilka grup i rozeszli się po całym Gorzowie, gdzie kontynuowali walkę jeszcze do późnych godzin wieczornych, na co wskazywały odgłosy detonacji granatów i petard po 22. Siły rządowe usiłowały zmniejszyć skalę wydarzeń poprzez wprowadzenie godziny milicyjnej od 20 do 5 dla osób poniżej 18 roku życia oraz od 22 do 5 dla wszystkich. Dodatkowo wprowadzono zakaz sprzedaży alkoholu, wyłączono telefoniczną łączność międzymiastową oraz odwołano wszystkie wydarzenia rozrywkowe. Zastanawiano się nawet nad wyprowadzeniem wojska na ulicę, lecz ostatecznie zrezygnowano z tego pomysłu. Wprowadzone ograniczenia zostały zniesione dopiero 20 września.
Skutki.
Bezpośrednie.
Łącznie rannych zostało 5 demonstrantów, 24 milicjantów oraz 4 strażaków, a uszkodzonych zostało 14 pojazdów milicyjnych i 2 wozy strażackie służące pacyfikacji. 26 zatrzymanych osób zostało skazanych na kary pozbawienia wolności od 3 do 4 lat, w tym 3 osoby, które nie brały udziału w manifestacjach. Od 31 sierpnia do 6 września ukaranych za wykroczenia zostało ok. 135 osób.
Długotrwałe.
Relatywnie bardzo duży udział mieszkańców średniej wielkości miasta w demonstracjach stanowił fenomen na skalę krajową, który na stałe zapisał się w pamięci gorzowian. Poziom zaangażowania ludzi skompromitował władze, które potem usilnie starały się umniejszyć całe zajście za pomocą opisywania ich jako chuligańskie wybryki młodzieży. Starano się też odwrócić uwagę społeczeństwa manifestacją z okazji rocznicy rozpoczęcia II wojny światowej. Według historyka Jarosława Palickiego rozmiar wydarzeń mógł w dużej mierze przyczynić się do późniejszej ponadprzeciętnej aktywności opozycji w mieście. Podobnego zdania jest profesor Dariusz Rymar, który uważa, że Gorzowski Sierpień i strajk w Ursusie stanowiły mit założycielski dla środowiska opozycyjnego w Gorzowie.
Upamiętnienie.
Rocznice wydarzeń obchodzone są przez mieszkańców Gorzowa Wielkopolskiego, w ramach obchodów m.in. odprawiane są msze święte, przeprowadzany jest ceremoniał wojskowy z salwą honorową i uroczysty przelot samolotów wojskowych nad centrum, wydano też okolicznościowy znaczek i kartkę pocztową, przeprowadzano wykłady, produkcję filmów dokumentalnych („Opór” Wojciecha Turczyńskiego), występy teatralne, rekonstrukcje historyczne, koncerty, gry miejskie, zawody biegowe, nadano też jednemu z miejskich skwerów nazwę „Skwer 31 Sierpnia 1982 r.” Oprócz tego uczestnicy manifestacji za swoje dokonania odznaczeni zostali Krzyżem Wolności i Solidarności oraz Medalami 100-lecia Odzyskania Niepodległości.
W 40. rocznicę na uroczystościach był obecny prezydent Andrzej Duda, który m.in. odznaczył kilkadziesiąt protestujących. Tego samego dnia odsłonięto również instalację artystyczną upamiętniającą wydarzenia.

</doc>
<doc id="5129946" url="https://pl.wikipedia.org/wiki?curid=5129946" title="Umachanow">
Umachanow

Osoby noszące nazwisko Umachanow:

</doc>
<doc id="5129953" url="https://pl.wikipedia.org/wiki?curid=5129953" title="Koszykówka na Letnich Igrzyskach Olimpijskich 2020 – turniej kobiet">
Koszykówka na Letnich Igrzyskach Olimpijskich 2020 – turniej kobiet

Turniej kobiet w koszykówce na Letnich Igrzyskach Olimpijskich 2020 odbył się w dniach 26 lipca – 8 sierpnia 2021. Mistrzyniami olimpijskimi zostały reprezentantki Stanów Zjednoczonych. Wszystkie spotkania rozgrywane były w hali Super Arena w miejscowości Saitama.
System rozgrywek.
Olimpijski turniej koszykówki składał się z dwóch faz – fazy grupowej oraz fazy finałowej. W fazie grupowej dwanaście uczestniczek zostało podzielonych na trzy grupy (A–C) po cztery zespoły. W każdej grupie reprezentacje rozegrały ze sobą po jednym spotkaniu. Do fazy finałowej awans uzyskały po dwa najlepsze zespoły z każdej z grup oraz dwa najlepsze zespoły które zajęły w swoich grupach 3. miejsce. Pozostałe drużyny odpadły z dalszej rywalizacji.
Po zakończeniu fazy grupowej odbyło się losowanie par ćwierćfinałowych. Podczas losowania rozstawione były zwyciężczynie grup oraz najlepsza drużyna z 2. miejsca, drużyny grające w tej samej grupie nie mogły trafić na siebie w ćwierćfinale. Faza finałowa rozgrywana była w systemie pucharowym. Rozegrano: ćwierćfinały, półfinały, mecz o brązowy medal oraz mecz o złoty medal.
Losowanie fazy grupowej.
Losowanie fazy grupowej miało miejsce 2 lutego 2021 roku w siedzibie FIBA w szwajcarskiej miejscowości Mies. Przed losowaniem drużyny podzielono na cztery koszyki, na podstawie rankingu FIBA. Dla zwyciężczyń turniejów kwalifikacyjnych, które nie były znane w dniu losowania, przyjęto ranking drużyny najwyżej sklasyfikowanej biorącej udział w danym turnieju. Drużyny biorące udział rozlosowano do trzech grup po cztery zespoły. W jednej grupie nie mogły znaleźć się dwie reprezentacje z tego samego kontynentu, z wyłączeniem Europy, z której w jednej grupie mogły znaleźć się maksymalnie dwie drużyny.
Podział na koszyki.
W wyniku losowania wyłoniono następujące grupy:
Faza grupowa.
Grupa A.
Wyniki.
"Godziny meczów podane zostały według czasów lokalnych."
Grupa B.
Wyniki.
"Godziny meczów podane zostały według czasów lokalnych."
Grupa C.
Wyniki.
"Godziny meczów podane zostały według czasów lokalnych."
Losowanie fazy finałowej.
Losowanie fazy finałowej miało miejsce 2 sierpnia 2021 roku po rozegraniu ostatniego meczu grupowego. Podczas losowania rozstawieni byli zwycięzcy grup oraz najlepsza drużyna z drugiego miejsca – reprezentacja Belgii.
W wyniku losowania wyłoniono następujące pary:
Faza finałowa.
Wyniki.
Finał.
"Godziny meczów podane zostały według czasów lokalnych."

</doc>
<doc id="5129955" url="https://pl.wikipedia.org/wiki?curid=5129955" title="Cassida vittata">
Cassida vittata



</doc>
<doc id="5129959" url="https://pl.wikipedia.org/wiki?curid=5129959" title="Lucía Yépez">
Lucía Yépez

Lucía Yamileth Yépez Guzman (ur. 18 lutego 2001) – ekwadorska zapaśniczka walcząca w stylu wolnym. Olimpijka z Tokio 2020, gdzie zajęła ósme miejsce w kategorii 50 kg.
Zajęła piąte miejsce na mistrzostwach świata w 2022. Brązowa medalistka mistrzostw panamerykańskich w 2022. Triumfatorka igrzysk Ameryki Południowej w 2022, a także igrzysk boliwaryjskich w 2022. Mistrzyni świata U-23 w 2021. Wygrała igrzyska panamerykańskie młodzieży w 2021. Mistrzyni panamerykańska juniorów w 2019 i 2021. Trzecia na MŚ kadetów w 2016 roku.

</doc>
<doc id="5129960" url="https://pl.wikipedia.org/wiki?curid=5129960" title="Kamienica Pod Błękitnym Kołem we Wrocławiu">
Kamienica Pod Błękitnym Kołem we Wrocławiu

Kamienica Pod Błękitnym Kołem – kamienica stojąca przy ulicy Ruskiej 18 we Wrocławiu.
Historia kamienicy.
Renesansowa kamienica została wzniesiona w drugiej połowie XVI wieku na bazie wcześniejszego domu gotyckiego. W drugim ćw. XVIII wieku fasada budynku została przebudowana i nadano jej formę barokową oraz dodano trzecią kondygnację zakończoną mansardowym dachem i dwukondygnacyjnym szczytem i strychem. Ściana frontowa i boczna była murowana; ściana tylna oraz ściany wewnętrzne były wykonane w konstrukcji szachulcowej. W 1879 w części parterowej zamontowano witryny sklepowe. W latach 1856–1878 kamienica pełniła funkcję bożnicy Marcusa Raphaela
W 1994 roku kamienica została odremontowana.
Architektura.
Kamienica Pod Błękitnym Kołem jest kamienicą szczytową, pięciokondygnacyjną, dwuipółtraktową (wg Wojciecha Brzezowskiego wnętrze miało układ trzytraktowy), czteroosiową. W osi zewnętrznej, zachodniej, umieszczono renesansowy portal prowadzący do sieni przelotowej. Okna ujęte są uszakowymi obramieniami a między nimi umieszczono malowane płycizny. Okna w tylnej elewacji zostały umieszczone w profilowanych renesansowych opaskach. 

</doc>
<doc id="5129961" url="https://pl.wikipedia.org/wiki?curid=5129961" title="Muhammad Isa Ahmad">
Muhammad Isa Ahmad

Muhammad Isa Ahmad (ur. 23 lutego 1998 w Singapurze) – brunejski pływak specjalizujący się w stylu klasycznym, wielokrotny uczestnik mistrzostw świata. Olimpijczyk z Tokio.
Przebieg kariery.
Brunejczyk rozpoczął karierę pływacką w 2012 roku, startując w zawodach Pucharu Świata w pływaniu, które zostały rozegrane w Singapurze. W tym samym roku wystartował także w rozgrywanych w Stambule mistrzostwach świata w pływaniu na krótkim basenie. Nie osiągnął tam żadnych sukcesów, w konkurencji pływackiej na dystansie 50 metrów stylem klasycznym był dopiero na 73. pozycji, a w konkurencji na dystansie 100 metrów tym samym stylem został zdyskwalifikowany.
W 2013 roku wziął udział w zawodach SEA Age Group, na nich wywalczył dwa złote medale, w konkurencjach sztafety 4x100 m stylem dowolnym oraz sztafety 4x100 m stylem zmiennym. Tego samego roku zaliczył debiut na mistrzostwach świata w pływaniu na długim basenie, ale nie zdołał osiągnąć większych sukcesów. W konkurencji 50 m st. klasycznym zajął 66. pozycję, a w konkurencji 100 m tym samym stylem zajął 68. pozycję.
W 2021 roku reprezentował Brunei na letnich igrzyskach olimpijskich w Tokio. W ramach igrzysk, wziął udział w konkursie pływackim na 100 metrów stylem klasycznym. Uzyskał on wynik 1:08,65, co dało mu ostatnią, 47. pozycję.
Rekordy życiowe.
"stan na 8 sierpnia 2021"

</doc>
<doc id="5129965" url="https://pl.wikipedia.org/wiki?curid=5129965" title="Pomnik Bohdana Smolenia w Poznaniu">
Pomnik Bohdana Smolenia w Poznaniu

Pomnik Bohdana Smolenia w Poznaniu – pomnik artysty kabaretowego i aktora Bohdana Smolenia wykonany w formie tzw. ławeczki pomnikowej, usytuowany na skwerze przy zbiegu ulic Rybaki i Strzałowej w Centrum Poznania.
Historia.
Pomysł upamiętnienia Bohdana Smolenia w formie tzw. ławeczki pomnikowej (chociaż w tym przypadku pomnik przedstawia artystę siedzącego na jednym z dwóch krzeseł ustawionych przy stoliku), zaproponował wieloletni współpracownik i przyjaciel Bohdana Smolenia Krzysztof Deszczyński, który był także organizatorem zbiórki funduszy potrzebnych do budowy pomnika. Publiczna zbiórka pieniędzy przebiegała pod hasłem: „Smoleń Wiecznie Żywy”. 8 stycznia 2019 roku Rada Miasta Poznania podjęła uchwałę nr V/46/VIII/2019 w sprawie wyrażenia zgody na postawienie pomnika Bohdana Smolenia. Przeprowadzono etap konsultacji społecznych, gdzie mieszkańcy Poznania mogli wyrazić (wysyłając maile) swoją opinię o jego formie i lokalizacji oraz podzielić się uwagami i propozycjami związanymi z projektowanym pomnikiem.
Projekt pomnika wyłoniono w trakcie konkursu pt. „Pomnik Bohdana Smolenia – «a tam cicho być»”, zorganizowanego przez „Stowarzyszenie Zostań Gwiazdą Kabaretu” i Uniwersytet Artystyczny w Poznaniu. Pomnik został odlany w brązie w odlewni Studio Garstka w Szymanowie niedaleko Śremu. Autorem projektu pomnika jest Piotr Socha, zwycięzca konkursu zorganizowanego dla studentów Uniwersytetu Artystycznego w Poznaniu.
Odsłonięcie pomnika planowano początkowo na czerwiec 2020 roku, potem przesunięto je na grudzień 2020 roku, ale ostatecznie nie pozwoliła na to ówczesna sytuacja epidemiczna. Pomnik odsłonięto dopiero 11 czerwca 2021 roku w godzinach wieczornych poprzez podpalanie płachty owijającej szczelnie pomnik, po czym (zgodnie z zamysłem organizatorów) twarz i postać Bohdana wyłoniła się z płomieni. Inspiracją do podpalenia pomnika podczas jego odsłaniania był fragment tekstu kabaretowego Bohdana Smolenia, „Szeptanki”. Odsłonięcie pomnika poprzedziło spotkanie „Poznań Comedy Show” z udziałem kabaretów: Kabaret Czesuaf, Kabaret Czołówka Piekła, Klub Szyderców BIS i Grupa MoCarta. Zaprezentowali się także artyści kabaretowi: Krzysztof Daukszewicz, Jagoda Borowiak, Łukasz Ból, Anna Wółczyńska, Lech Faron, Jakub Kaczmarek i Marcin Samolczyk. W trakcie uroczystości wystąpił także Teatr Ognia Bohema i przeprowadzono pokaz sztucznych ogni.

</doc>
<doc id="5129968" url="https://pl.wikipedia.org/wiki?curid=5129968" title="Laura Hérin">
Laura Hérin

Laura Hérin Ávila (ur. 8 kwietnia 2001) – kubańska zapaśniczka walcząca w stylu wolnym. Olimpijka z Tokio 2020, gdzie zajęła piętnaste miejsce w kategorii 53 kg.
Siódma na mistrzostwach świata w 2022. Wygrała igrzyska panamerykańskie młodzieży w 2021. Mistrzyni panamerykańska juniorów w 2019 i 2021 roku.

</doc>
<doc id="5129972" url="https://pl.wikipedia.org/wiki?curid=5129972" title="Žiga Pavlin">
Žiga Pavlin

Žiga Pavlin (ur. 30 kwietnia 1985 w Kranju) – słoweński hokeista grający na pozycji obrońcy.
Kariera klubowa.
Žiga Pavlin rozpoczął swą karierę w 2000 roku w klubie HK Kranjska Gora, w którym wystąpił 1 raz. W sezonie 2001/2002 grał w HK Bled, gdzie wystąpił 10 razy. W latach 2002–2006 przeniósł się do HK Triglav, wystąpił w 93 meczach i strzelił 11 goli. Następnie przeniósł się na 2 lata do klubu HK Olimpija Lublana, gdzie wystąpił 118 razy i strzelił 18 goli. W 2010 roku występując we włoskim klubie Ritten Renon zdobył puchar Włoch, w klubie zagrał 39 meczy, w trakcie których strzelił 3 bramki. W sezonie 2010/2011 powrócił do HK Olimpija Lublana dla, którego wystąpił 53 razy i strzelił 9 goli. W latach 2011–2012 grając dla klubu IF Troja-Ljungby, w 89 meczach strzelił 13 bramek. W końcówce sezonu zagrał 10 razy dla Rögle BK. W sezonie 2012/2013 z powrotem wystąpił w barwach IF Troja-Ljungby, gdzie wystąpił 47 razy i strzelił 4 gole. W latach 2014–2019 grał dla szwedzkiego klubu AIK Ishockey, w którym w 18 meczach strzelił 1 bramkę. W sezonie 2019/2020 zaczął grać w klubie HC Košice, gdzie w wystąpił 70 razy i strzelił 7 goli.

</doc>
<doc id="5129977" url="https://pl.wikipedia.org/wiki?curid=5129977" title="John Hardy">
John Hardy



</doc>
<doc id="5129981" url="https://pl.wikipedia.org/wiki?curid=5129981" title="Sprawdzian szóstoklasisty">
Sprawdzian szóstoklasisty

Sprawdzianem szóstoklasisty nazywany był egzamin zewnętrzny, do którego do roku szkolnego 2015/2016 włącznie przystępowali obowiązkowo wszyscy absolwenci polskich sześcioletnich szkół podstawowych. Po raz pierwszy przeprowadzono go w 2002, co związane było z reformą systemu oświaty wprowadzaną w ramach programu czterech reform przez rząd Jerzego Buzka. Nieprzystąpienie do sprawdzianu wiązało się z koniecznością powtórzenia klasy szóstej.
Sprawdzian miał na celu ocenienie umiejętności czytania, pisania, rozumowania, korzystania z informacji i wykorzystywanie wiedzy w praktyce. Miał on formę ponadprzedmiotowego, pojedynczego testu z zestawem pytań zamkniętych jednokrotnego wyboru oraz otwartych. Oceniany był w skali od 0 do 40 punktów.
Od roku szkolnego 2014/2015 sprawdzian składał się z dwóch części. Pierwsza sprawdzała opanowanie wiadomości i umiejętności z języka polskiego i matematyki, a druga – z języka obcego.
Sprawdzian ten nie miał prawnego statusu egzaminu, a powszechny proces dokonywania na jego podstawie rekrutacji do szkół gimnazjalnych był nielegalny. Sprawdzianu nie można było nie zdać – nie był wyznaczony limit punktów potrzebnych do uzyskania zaliczenia. Wynikało to z faktu, że w założeniu sprawdzian miał być przede wszystkim źródłem wiedzy na temat aktualnego stanu edukacji początkowej w Polsce, a nie narzędziem selekcji uczniów do gimnazjów. Sprawdzian został zlikwidowany od roku szkolnego 2016/2017. Jego likwidacja była jednym z działań przygotowujących do reformy systemu oświaty.
Błędy w treści sprawdzianu.
W 2007 r. w treści sprawdzianu znalazł się błąd. Według autorów testu „pierwszym ministerstwem oświaty w Polsce i w Europie była Komisja Edukacji Narodowej powołana w 1773 r. przez Sejm Czteroletni”. Autorzy powołali się na Wikipedię jako na źródło tej informacji, choć w rzeczywistości w Wikipedii taki błąd nigdy nie zaistniał. Mirosław Orzechowski przeprosił uczniów za błąd w teście. Według postępowania wyjaśniającego przeprowadzonego przez Centralną Komisję Egzaminacyjną za błąd okazał się być odpowiedzialny jeden z autorów testu, wobec którego wyciągnięto konsekwencje służbowe.

</doc>
<doc id="5129987" url="https://pl.wikipedia.org/wiki?curid=5129987" title="Henryk Fiałkowski">
Henryk Fiałkowski

Henryk Leon Fiałkowski (ur. 11 marca 1866 w Warszawie, zm. 20 stycznia 1929 w Kole) – polski lekarz i działacz społeczny. Budowniczy pierwszego współczesnego szpitala w Kole.
Życiorys.
Po ukończeniu studiów medycznych na Cesarskim Uniwersytecie Warszawskim, w 1892 rozpoczął pracę jako asystent na oddziale chirurgicznym Szpitala Ewangelickiego w Warszawie. Cztery lata później, bo śmierci swojej pierwszej żony wyjechał do Koła i osiadł tam na stałe. W 1910 został lekarzem miejskim i rozpoczął starania o wybudowanie w Kole szpitala powiatowego. Często podróżował w tym celu do władz guberni w Kaliszu oraz zorganizował komitet skupiających mieszkańców wspierających budowę szpitala w skład którego wchodzili m.in.: komisarz Rybnikow, inżynier Kulejowski, sekretarz Bentkowski, skarbnik Władysław Klimaszewski, ks. Wojciech Gniazdowski, Jerzy Sokolnicki (właściciel dóbr Powiercie) i Karol Kunde (zarządca donacji hr. Kreutza w Kościelcu). Komitet wspierali także inni właściciele ziemscy z powiatu kolskiego. Na czele komitetu stanął naczelnik powiatu Postawski.
Na poczet budowy szpitala, magistrat miejski przekazał mu plac w lasku za cmentarzem ewangelickim w Kole, przy szosie do Kościelca i przeznaczył na ten cel pewne fundusze z legatu, sprzedaży nieruchomości i majątku po kościele św. Ducha. Na rozpoczęcie budowy szpitala komitet dysponował kwotą ponad 40 tysięcy rubli, a do budowy na podstawie planów inż. Kulejowskiego przystąpiono już wiosną 1912 roku. Jesienią budynek szpitala stanął pod dachem i przystąpiono do robót stolarskich, a na wiosnę następnego roku wykonano wewnętrzne prace wykończeniowe. Brakowało jedynie mebli oraz sprzętu medycznego.
Prace zahamował wybuch I wojny światowej, po zajęciu miasta Niemcy urządzili w budynku szpital wojskowy. W tym czasie Henryk Fiałkowski został zmobilizowany do armii carskiej i przebywał poza Kołem. Jeszcze przed 11 listopada 1918 powrócił do Koła, a po odzyskaniu niepodległości objął we władzach powiatowych Wydział Lecznictwa i Zdrowotności. Podczas wojny polsko-bolszewickiej był członkiem Komitetu Obywatelskiego Obrony Kraju. W 1921 został lekarzem powiatowym i naczelnym lekarzem kolskiego szpitala. Jako dyrektor kolskiego szpitala sprowadził do miasta wielu specjalistów, m.in. internistę dr. Niedzielskiego oraz ginekologa dr. Leonarda Zuchowicza.
Oprócz pracy w szpitalu dużo czasu poświęcał działalności społecznej. Był założycielem i pierwszym prezesem Towarzystwa Wioślarskiego, które podczas jego kadencji wybudowało nad Wartą swoją przystań. Działał w Związku Lekarzy Obwodu Kolsko-Konińskiego i był prezesem Komitetu Redakcyjnego tygodnika „Życie Kolskie”. Działał także jako radny miejski oraz udzielał się w ochotniczej straży pożarnej.
Mieszkał w willi przy ulicy Kaliskiej (obecna ul. Mickiewicza). Zmarł 20 stycznia 1929 i pochowany został na cmentarzu rzymskokatolickim w Kole
W 1901 ożenił się z Eugenią Freudenreichówną (zm. 1903), siostrą Czesława Freudenreicha. Po jej śmierci ożenił się z Anną z Walewskich, z tego małżeństwa miał czworo dzeci.

</doc>
<doc id="5129988" url="https://pl.wikipedia.org/wiki?curid=5129988" title="Tan Eng Bock">
Tan Eng Bock

Tan Eng Bock (ur. 29 kwietnia 1936, zm. 30 listopada 2020) – singapurski piłkarz wodny, olimpijczyk.
Życiorys.
W 1956 roku wystąpił w piłce wodnej na igrzyskach w Melbourne. Zagrał we wszystkich pięciu spotkaniach, które reprezentacja Singapuru rozegrała na tym turnieju. Drużyna ta przegrała wszystkie pojedynki i zajęła ostatnie 10. miejsce. Wraz z nim w kadrze reprezentacji Singapuru występował jego brat Tan Eng Liang (był również w składzie Singapuru na igrzyskach w Melbourne, lecz nie zagrał żadnego spotkania). 
Trzykrotny medalista igrzysk azjatyckich (złoto w 1954 roku, a także srebro w latach 1958 i 1966). Będąc kapitanem drużyny zdobył trzy złote medale podczas igrzysk Azji Południowo-Wschodniej (1965, 1967, 1969). 
Przez około 20 lat trener reprezentacji narodowej w piłce wodnej mężczyzn (zastąpiony w 1995 roku przez Erica Yeo). Był szefem lub zastępcą szefa misji olimpijskiej reprezentacji Singapuru podczas igrzysk olimpijskich w latach 1988, 1992 i 2000. Z zawodu był policjantem, przed odejściem ze służby (1991) był zastępcą komisarza policji. Za swą długoletnią służbę odznaczony państwowymi odznaczeniami (m.in. Bintang Bakti Masyarakat i Pingat Pentadbiran Awam).
Zmarł w 2020 roku na udar mózgu. Z żoną Jenny miał trzech synów: Matthew, Marka i Mitchella.

</doc>
<doc id="5129989" url="https://pl.wikipedia.org/wiki?curid=5129989" title="Isuf Sulovari">
Isuf Sulovari

Isuf Sulovari (ur. 15 lipca 1934 w Elbasanie, zm. 26 stycznia 2006 w Tiranie) – albański malarz.
Życiorys.
Po ukończeniu szkoły w rodzinnym mieście przeniósł się wraz z rodziną do Tirany, gdzie podjął naukę w liceum artystycznym Jordan Misja, pod kierunkiem Sadika Kaceliego. W latach 1959-1961 studiował malarstwo w Instytucie Sztuk Pięknych im. Nicolae Grigorescu w Bukareszcie (klasa Corneliu Baby). Po zerwaniu współpracy Albanii z blokiem państw socjalistycznych w 1961, Sulovari wrócił do Tirany i kontynuował studia w Instytucie Sztuk Pięknych w Tiranie, pod kierunkiem Vilsona Kilicy. Po ukończeniu studiów w 1964 pracował jako nauczyciel rysunku w szkołach podstawowych. W 1980 przeniósł się do liceum artystycznego Onufri w Elbasanie, w którym pracował do 1989. W 1966 został członkiem Ligi Pisarzy i Artystów Albanii. 
Był znanym w Albanii malarzem socrealistycznym, specjalizując się w tematyce historycznej, malował także portrety robotników i pejzaże. Pierwszy raz jego prace zaprezentowano publicznie w 1956 w ramach Wystawy Narodowej w Tiranie. Prace Sulovariego wystawiano także poza granicami kraju: w Rumunii, Austrii i w Chinach.
W latach 90. kontynuował działalność artystyczną, był wtedy uznawany za naśladowcę Ferdynanda Legera i współczesnych malarzy argentyńskich. Pozostawił po sobie obrazy olejne, akwarele, grafiki i rysunki. Największą kolekcję obrazów Sulovariego gromadzi Narodowa Galeria Sztuki w Tiranie, w tym autoportret artysty.

</doc>
<doc id="5129991" url="https://pl.wikipedia.org/wiki?curid=5129991" title="Kamienica przy Rynku 15 w Tarnowskich Górach">
Kamienica przy Rynku 15 w Tarnowskich Górach

Kamienica przy Rynku 15 w Tarnowskich Górach – wpisana do rejestru zabytków nieruchomych województwa śląskiego kamienica wybudowana w XVI wieku, kilkukrotnie przebudowywana, znajdująca się pod numerem 15 przy Rynku w Tarnowskich Górach.
Historia.
Dom wybudowany został w II połowie XVI wieku (wymieniane są daty 1550–1582 oraz 1550–1562) i pierwotnie był jednopiętrowy, pięcioosiowy z niewielkim szczytem nad trzema środkowymi osiami, pokryty wielospadowym dachem, podobny do kamienic, które powstawały w tym okresie przy zachodniej pierzei rynku nowo założonego miasta. Budynek miał również arkady, spod których możliwe było wyjście przed tzw. Dom Szymkowica (w którym w latach 1608–1908 mieścił się ratusz). Podcienia zamurowane zostały w XVIII wieku (prawdopodobnie po wielkim pożarze miasta, który miał miejsce w 1701 roku), a w ich miejscu założono sklepy.
Wartość katastralna budynku w okresie 1746–1840 wynosiła 560–570 talarów, co wskazuje, że nie ulegał on wówczas istotnym przekształceniom.
W 1874 roku do budynku od strony podwórza dobudowana została niewielka parterowa pralnia z drzwiami i dwoma okienkami, kryta dwuspadowym dachem. W 1887 roku kamienica została przebudowana według projektu Karla Stefke. Nadbudowane zostało wówczas drugie piętro oraz mansardowe poddasze ze stromym dachem, w którego obu bokach ulokowano po jednym oknie z tympanonami, fasada ozdobiona zaś została historyzującymi detalami. W 1908 roku na zlecenie nowego właściciela budynku, kupca Fedora Schweigera, poddasze przebudowano na mieszkania, a do mansardowego dachu dodano jeszcze dwa okna z trójkątnymi frontonami.
W 1912 roku na parterze kamienicy funkcjonował bar piwny Brunona Tomalli oraz sklep z wyrobami szewskimi prowadzony przez Schweigera. W 1913 roku przekształcono sień, a prawdopodobnie w 1914 roku okna na pierwszym piętrze uległy poszerzeniu.
Od 1922 roku kamienica była własnością Franciszka Pietruchy z Kluczborka. Na jego zlecenie w 1925 roku Aleksander Kroll wykonał powiększenie okien wystawowych na parterze, w lokalu po piwiarni, gdzie urządzono sklep monopolowy, sam właściciel budynku prowadził natomiast skład skór i obuwia. W 1927 roku budynek stał się siedzibą założonego z inicjatywy Pawła Kempki polskiego banku ludowego. W 1937 roku w wyniku wymiany pojedynczych okien na podwójne ponownej modyfikacji uległ wygląd elewacji kamienicy.
W czasach Polski Ludowej kamienica nadal była własnością Pietruchy, ale lokale handlowe zostały wynajęte przez spółdzielnię spożywców. W 1953 roku Narodowy Bank Polski mieszczący się w sąsiedniej kamienicy pod numerem 14 podjął próbę poszerzenia banku kosztem znajdującego się na parterze kamienicy pod numerem 15 sklepu; chciano wybić drzwi i okna łączące obie kamienice w celu przekształcenia pomieszczeń sklepu na mieszkanie dla bankowego portiera. Plany te nie zostały jednak zrealizowane.
Współcześnie tylko jedno ze znajdujących się w kamienicy mieszkań jest zamieszkałe przez jednego ze spadkobierców Pietruchy. Na parterze nadal funkcjonują sklepy (biuro podróży i sklep z klockami), ale zaniedbywany budynek powoli popada w ruinę.
Architektura.
Kamienica jest dwupiętrowa, z wysokim mansardowym dachem, wybudowana na planie prostokąta, z przelotową sienią pośrodku. Na lewo od niej na parterze w trakcie środkowym zachowało się sklepienie krzyżowo-kolebkowe, a w pomieszczeniach po jej bokach – arkady dawnego podcienia. W elewacji zachowane maszkarony w zwornikach okien zewnętrznych oraz XIX-wieczna stolarka okienna.

</doc>
<doc id="5129995" url="https://pl.wikipedia.org/wiki?curid=5129995" title="John Hardy (1835–1913)">
John Hardy (1835–1913)

John Hardy (ur. 19 września 1835 w Szkocji, zm. 9 grudnia 1913 w Nowym Jorku) – amerykański polityk, członek Partii Demokratycznej.
Działalność polityczna.
W 1861 zasiadał w New York State Assembly. W okresie od 5 grudnia 1881 do 3 marca 1885 przez dwie kadencje był przedstawicielem 9. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5130002" url="https://pl.wikipedia.org/wiki?curid=5130002" title="Skip Wolters">
Skip Wolters

Alexander Nicolaas „Skip” Wolters (ur. 23 listopada 1929 w Holenderskich Indiach Wschodnich, zm. 12 grudnia 2003) – singapurski piłkarz wodny, olimpijczyk. Brat piłkarza wodnego Wiebe.
W 1956 roku wystąpił w piłce wodnej na igrzyskach w Melbourne. Zagrał w jednym ze spotkań fazy grupowej (przeciwko Włochom), a także w dwóch meczach rundy klasyfikacyjnej o miejsca 7–10 (przeciwko Rumunom i Australijczykom). Singapurczycy przegrali wszystkie spotkania i zajęli ostatnie 10. miejsce.
Po igrzyskach w Melbourne nie grał już w reprezentacji narodowej – występował wyłącznie w rozgrywkach klubowych. W późniejszych latach przeniósł się do Europy w celach biznesowych, gdzie zmarł w 2003 roku.

</doc>
<doc id="5130014" url="https://pl.wikipedia.org/wiki?curid=5130014" title="Plac Teatralny w Lublinie">
Plac Teatralny w Lublinie

 Plac Teatralny w Lublinie — plac w centrum Lublina, położony w dzielnicy Śródmieście, przy Al. Racławickich. Jest częścią kompleksu Centrum Spotkania Kultur.
Historia.
Plac został otwarty wraz z CSK w 2015 roku. Wcześniej od lat 70. XX trwała tam budowa teatru, która została przerwana przez kryzys lat 80. 22 listopada 2015 r. uroczyście odsłonięto tablicę z nazwą placu.
Opis.
Plac wyłożony jest płytami betonowymi. Wzdłuż Al. Racławickich znajdują się ławki w formie betonowych bloków. Całość utrzymana jest w stylu brutalistycznym podobnie jak całe CSK. Plac służy często jako miejsce wydarzeń kulturalnych. Zajmuje on powierzchnię ok. 2,5 tys. m².

</doc>
<doc id="5130015" url="https://pl.wikipedia.org/wiki?curid=5130015" title="Oh Chwee Hock">
Oh Chwee Hock

Oh Chwee Hock, znany także jako Christopher Oh (ur. ?, zm. 1996 w Australii) – singapurski piłkarz wodny, olimpijczyk.
W 1956 roku wystąpił w piłce wodnej na igrzyskach w Melbourne. Zagrał w jednym ze spotkań fazy grupowej (przeciwko Włochom), a także w dwóch meczach rundy klasyfikacyjnej o miejsca 7–10 (przeciwko Rumunom i Australijczykom). Singapurczycy przegrali wszystkie spotkania i zajęli ostatnie 10. miejsce. Złoty medalista Igrzysk Azjatyckich 1954 w Manili.
Z zawodu był policjantem. Po igrzyskach w Melbourne, które były jego ostatnim międzynarodowym turniejem, opuścił szeregi singapurskiej policji i został kaznodzieją świeckim w Australii, gdzie zmarł w 1996 roku.

</doc>
<doc id="5130026" url="https://pl.wikipedia.org/wiki?curid=5130026" title="Théodore Lefèvre">
Théodore Lefèvre



</doc>
<doc id="5130034" url="https://pl.wikipedia.org/wiki?curid=5130034" title="Dermestidae">
Dermestidae



</doc>
<doc id="5130035" url="https://pl.wikipedia.org/wiki?curid=5130035" title="Lim Teck Pan">
Lim Teck Pan

Lim Teck Pan (ur. 1938, zm. w latach 70. XX wieku w Kuala Lumpur) – singapurski piłkarz wodny, olimpijczyk.
W 1956 roku wystąpił w piłce wodnej na igrzyskach w Melbourne. Był rezerwowym bramkarzem. Zagrał wyłącznie w jednym ze spotkań rundy klasyfikacyjnej o miejsca 7–10 (przeciwko Rumunom). Singapurczycy przegrali wszystkie spotkania i zajęli ostatnie 10. miejsce.
Złoty medalista Igrzysk Azji Południowo-Wschodniej 1965. Z zawodu był mechanikiem. Mieszkał w Kuala Lumpur, gdzie zmarł w latach 70. XX wieku.

</doc>
<doc id="5130037" url="https://pl.wikipedia.org/wiki?curid=5130037" title="Velodroom Zurenborg">
Velodroom Zurenborg

Velodroom Zurenborg – nieistniejący już tor kolarski w Antwerpii (na osiedlu Zurenborg), w Belgii. Obiekt istniał w latach 1894–1910. Długość toru kolarskiego wynosiła 400 m. W latach 1894 i 1905 odbyły się na nim mistrzostwa świata w kolarstwie torowym.
Historia.
W 1894 roku w Antwerpii organizowana była wystawa światowa, w ramach której zaplanowano również kongres i zawody kolarskie. Było to impulsem do powstania w mieście nowego welodromu. 18 stycznia 1894 roku powstała spółka akcyjna Société Anonyme Vélodrome d'Anvers, której udało się doprowadzić do wybudowania toru kolarskiego. Obiekt został uroczyście otwarty w maju 1894 roku. Powstał on na osiedlu Zurenborg, na terenie wydzierżawionym od lokalnej spółki budującej w okolicy domy mieszkalne. Arenę wyposażono w 400-metrowy tor kolarski i dwie zadaszone trybuny, poza którymi istniało również kilka tysięcy niezadaszonych miejsc stojących.
W sierpniu 1894 roku na torze odbyła się druga edycja mistrzostw świata w kolarstwie torowym dla amatorów, zorganizowana w ramach trwającej w mieście wystawy światowej. Budowa toru okazała się być udanym pomysłem, był on często wykorzystywany, nie tylko do zawodów kolarskich, ale również przy okazji innych wydarzeń sportowych. Szczególnie zadowolona z nowej areny była spółka budowlana, dla której obiekt stanowił znakomitą reklamę okolicy. W kolejnych latach funkcjonowania toru główną imprezą kolarską, jaka odbywała się na welodromie, były zawody Grand Prix d’Anvers, organizowane przy okazji miejskiego festynu. W zamian za udzielenie publiczności darmowego wstępu, organizatorzy zawodów otrzymywali od miasta dotacje na ich przeprowadzenie. W latach 1897–1903 na boisku wewnątrz toru swoje spotkania rozgrywali piłkarze Antwerp Football Club. Zimą organizowano tu lodowisko. W lipcu 1905 roku na torze po raz drugi odbyły się mistrzostwa świata w kolarstwie torowym.
1 października 1905 roku wygasł kontrakt na dzierżawę terenu. Był on odtąd przedłużany na krótsze okresy, ale jasnym stało się, że w niedalekiej przyszłości spółka budowlana zechce na tym terenie wybudować kolejne budynki mieszkalne. Już w 1905 roku zmieniono położenie bramy wejściowej, przybliżając ją do welodromu, tak by zrobić miejsce pod budowę nowych mieszkań. Ostatecznie obiekt został zamknięty i rozebrany w 1910 roku. W jego miejscu następnie powstały domy mieszkalne, a jedna z ulic która przechodzi przez teren dawnego toru nosi nazwę „Velodroomstraat”. W 1911 roku otwarto nowy tor kolarski przy Apollostraat (około kilometr na zachód), który również nazywano „Zurenborg”, choć znajdował się on już na innym osiedlu. Obiekt ten zakończył funkcjonowanie w trakcie I wojny światowej.

</doc>
<doc id="5130062" url="https://pl.wikipedia.org/wiki?curid=5130062" title="Trolejbusy w Berlinie">
Trolejbusy w Berlinie

Trolejbusy w Berlinie – dwa systemy trolejbusowe działające w przeszłości na terenie dzisiejszego Berlina.
System z lat 1951–1973.
System funkcjonował w latach 1951–1973 i obejmował okręgi administracyjne Mitte, Friedrichshain, Prenzlauer Berg i Lichtenberg. Operatorem systemu było Berliner Verkehrs-Betriebe, a dokładniej jego wschodni oddział BVG-Ost.
Historia.
1 sierpnia 1951 r., z okazji 3. Światowego Festiwalu Młodzieży i Studentów, przedsiębiorstwo BVG-Ost otworzyło, po trzech miesiącach budowy, pierwszą linię trolejbusową na terenie wschodniego Berlina. Linia O40 o trasie Ostbahnhof – Robert-Koch-Platz zastąpiła uruchomioną po II wojnie światowej linię autobusową A40. Trasa linii O40 w dużej mierze pokrywała się ze zlikwidowaną linią tramwajową nr 1.
Drugą linię, O30, zbudowano między styczniem 1953 r. a kwietniem 1954 r. Zastąpiła ona zamknięte linie tramwajowe nr 14 (Bersarinplatz – Loeperplatz) i nr 65 (Spittelmarkt – Loeperplatz). Pierwszy odcinek jej trasy (Loeperplatz – Bahnhof Lichtenberg) oznaczono początkowo jako O14 i uruchomiono 15 stycznia 1953 r. 27 marca tego samego roku linia otrzymała oznaczenie O30 i została przedłużona do Ostbahnhof. 2 września 1953 r. dokonano kolejnego przedłużenia, tym razem do skrzyżowania Grunerstraße i Klosterstraße. 29 kwietnia 1954 r. linię przedłużono przez Alexanderplatz, Greifswalder Straße, Dimitroffstraße (dziś: Danziger Straße), Leninallee (dziś: Landsberger Allee) i Forckenbeckplatz do Loeperplatz.
1 listopada 1956 r. zelektryfikowano linie autobusowe A41 (Leninallee/Dimitroffstraße – Bürknersfelde) i A37 (Bf Lichtenberg – Marzahn, Kirche), przy czym tę ostatnią wydłużono do Bürknersfelde. Do celów przejazdów technicznych powstała jednokierunkowa trasa na Siegfriedstraße między Herzbergstraße i Landsberger Chaussee (dziś: Landsberger Allee). System trolejbusowy osiągnął tym samym swoją największą długość: 45,5 km. Obie linie połączono 1 sierpnia 1960 r. w linię O37.
Linia O37 miała w swoim przebiegu cztery przejazdy kolejowe. Poczynając od Leninallee krzyżowała się najpierw z Industriebahn Tegel–Friedrichsfelde i Berliner Außenring oraz z Wriezener Bahn. Czwarte skrzyżowanie z torami kolejowymi znajdowało się na Oberfeldstraße w Biesdorfie i prowadziło ponad Ostbahnem. Nocą trolejbusy linii O37 kursowały odcinkiem technicznym na Siegfriedstraße jako jednokierunkowa linia okrężna.
Do lat 60. XX wieku BVG planowało budowę nowych linii trolejbusowych do wschodniej części okręgu Lichtenberg oraz do okręgu Köpenick. Zakładano zastąpienie trolejbusami linii tramwajowych nr 83 (Bf Mahlsdorf – Wendenschloß) i nr 84 (Wasserwerk Friedrichshagen – Altglienicke) oraz autobusowych A27 (Bf Kaulsdorf – Müggelheim), A36 (Bf Grünau – Diepensee), A38 (Bf Grünau–Waltersdorf) i A44 (Bf Mahlsdorf – Hönow). Rozważano włączenie do planu konwersji linii autobusowych A8 (U-Bf Friedrichsfelde – Waldesruh) i A43 (U-Bf Friedrichsfelde – Bürknersfelde). Podczas gdy plany związane z rozbudową sieci w Köpenick zarzucono z powodu złego stanu ulic i konieczności wymiany taboru, plany konwersji niektórych linii autobusowych pozostawały w mocy do połowy lat 60. XX w.
Zakrojone na szeroką skalę przebudowy śródmieścia wschodniego Berlina sprawiły, że w 1964 r. linia O30 została skrócona. 25 kwietnia 1964 r. trasa linii między Küstriner Platz (dziś: Franz-Mehring-Platz) a Klosterstraße została przerwana z powodu budowy nowych osiedli mieszkaniowych i zmiany przebiegu ulic. W związku z tym linię O3O skierowano do Ostbahnhof. 27 września 1966 r. zlikwidowano trakcję trolejbusową między Klosterstraße i Königstor z powodu przebudowy Alexanderplatzu.
Przyczyną likwidacji trolejbusów we wschodnim Berlinie była decyzja dotycząca wprowadzenia do eksploatacji w mieście autobusów produkcji węgierskiej fabryki Ikarus. 1 lipca 1972 r. wycofano trolejbusy z odcinka od Leninallee/Dimitroffstraße do Bürknersfelde. 1 grudnia 1972 r. zamknięto linię O40, a na początku 1973 r. linię O30. Ostatnią linię, O37, zlikwidowano 31 stycznia 1973 r.
Tabor.
Pierwszych pięć trolejbusów było typu LOWA W601; pozostawały one w eksploatacji do 1965 r. Do 1956 r. dostarczano trolejbusy typów W602 i W602a. Przyczepy typu W700 także pochodziły z zakładów LOWA. W 1959 r. dostarczono z Eberswalde po jednym trolejbusie typów W602 i W602a oraz dwie przyczepy W700.
Osobliwością berlińskiego systemu trolejbusowego był trolejbusowy pojazd członowy typu ES6. Składał się on z ciągnika z kabiną kierowcy oraz dołączanej do niego dwupokładowej naczepy. Eksploatowany był do połowy lat 60. XX wieku na linii O40.
Trolejbusy typu W601 wycofano z eksploatacji w 1965 r. i zastąpiono 6 trolejbusami typu Škoda 9Tr. W 1966 r. Berlin otrzymał jeszcze 11 trolejbusów tego typu.
Po likwidacji systemu trolejbusy LOWA odstawiono i przerobiono na magazyny. Trolejbusy Škoda przekazano do Eberswalde i Poczdamu.
Do celów muzealnych zachowano trolejbus nr 1520 i przyczepę nr 120. Trolejbus nr 1520 eksploatowano do 1972 r., a następnie do 1989 r. użytkowano w Birkholzaue jako kurnik. Przyczepa nr 120 po odstawieniu służyła do 1988 r. jako magazyn jednej z pralni w Malchow.
System z lat 1933–1965.
System funkcjonował w latach 1933–1965 i składał się z dwóch niezależnych od siebie części, z których jedna działała na terenie okręgu Spandau, a druga na terenie okręgu Steglitz. Maksymalnie kursowały trzy linie. Operatorem systemu było Berliner Verkehrs-Gesellschaft, od 1938 r. działające pod nazwą Berliner Verkehrs-Betriebe (BVG). Po 1949 r. zarządzanie systemem przejął zachodni oddział przedsiębiorstwa, BVG-West.
Historia.
System okręgu Spandau.
Przedsiębiorstwo Allgemeine Berliner Omnibus AG (ABOAG) uruchomiło w 1927 r. podmiejską linię autobusową z Hafenplatz w Spandau przez "Potsdamer Straße" (od 1939: Carl-Schurz-Straße), Klodterstraße, "Hamburger Straße" (od 1937: Brunsbütteler Damm), "Bahnhofstraße" (od 1931: Nennhauser Damm), "Delbrückstraße" (od 1931: Torweg) do "Marktplatz" (od 1931: Am Heideberg i Heidebergplan) w Staaken. W styczniu 1928 r. linia otrzymała numer 31 i została włączona w system taryfowy ABOAG. Od maja 1929 r. linia rozpoczynała się na rynku w Spandau, a 2 września 1929 r. do jej oznaczenia – analogicznie do pozostałych linii autobusowych – dodano literę A w celu odróżnienia jej od linii tramwajowych. W 1930 r. linię wydłużono do stacji metra Ruhleben, a w 1931 r. do głównego dworca w Spandau.
W 1933 r. BVG postanowiło wprowadzić w Berlinie trolejbusy. W celu zdobycia pierwszych doświadczeń z tym środkiem transportu przedsiębiorstwo zdecydowało o elektryfikacji linii autobusowej A31, gdyż ta przebiegała nie tylko po terenach miejskich, ale i podmiejskich i wymagała bardziej skomplikowanych urządzeń trakcyjnych. Jako miejsce garażowania trolejbusów wybrano zajezdnię tramwajową Spandau. Rozwieszono sieć trakcyjną dla obu kierunków ruchu. Zasilanie sieci na terenie Spandau zapewniała tramwajowa podstacja prostownikowa Spandau, a dla potrzeb zasilania sieci na odcinku podmiejskim do Staaken BVG zbudowało nową podstację w Neu-Staaken. Napięcie sieci było równe 550 V DC. Osobliwością sieci trolejbusowej na terenie Spandau była trasa techniczna z Klosterstraße do zajezdni Spandau. Trolejbusy i tramwaje współdzieliły na tym odcinku sieć zasilającą. Tramwajowy przewód trakcyjny służył jako biegun dodatni, a dodatkowy przewód jako biegun ujemny. Takie rozwiązanie konstrukcyjne nie pozwalało jednak na mijanie się trolejbusów.
W wigilię 1933 r. uroczyście otwarto ruch na linii 3 trolejbusami. Nie dokonano zmian w oznaczeniu linii, mimo że nie była to już linia autobusowa. Trasa linii aż do 12 kwietnia 1945 r. pozostała niezmieniona. Na początku wojny dochodziło jednak wielokrotnie do tymczasowego zastępowania trolejbusów autobusami. W czasie wojny zniszczeniu uległa zajezdnia Spandau wraz z 4 trolejbusami, a sieć trakcyjna została zdekompletowana. Po zakończeniu wojny przez pewien czas linię obsługiwali prywatni przewoźnicy na zlecenie BVG.
W 1949 r. BVG rozpoczęło rozwieszanie nowej sieci trakcyjnej. Zrezygnowano z odbudowy trasy na Carl-Schurz-Straße i rynku, prowadząc nowe przewody przez Stabholzgarten. 1 sierpnia 1949 r. na linię po raz pierwszy po wojnie wyjechały trolejbusy. Na potrzeby garażowania trolejbusów BVG wynajęło od fabryki Orenstein &amp; Koppel jedną z jej hal.
Zachodnią część Staaken włączono po 1951 r. do okręgu Mitte. Już 1 czerwca 1952 r. zachodnia część Staaken przeszła pod administrację miasta Falkensee. W ten sposób znalazła się ona w radzieckiej strefie okupacyjnej, a granica między częścią wschodnią i zachodnią przebiegała wzdłuż ulicy Nennhauser Damm. W połowie grudnia 1952 r. przebieg granicy zmieniono w taki sposób, że przejazd wspomnianą ulicą w obu kierunkach nie był dłużej możliwy. 15 grudnia 1952 r. BVG-West skróciło linię do hali postojowej przy Brunsbütteler Damm, a na pozostałym odcinku wprowadzono autobusową komunikację zastępczą o nieco zmienionej trasie. Trzy dni później trolejbusy przestały kursować i zostały w pełni zastąpione autobusami. Hala postojowa wróciła do Orenstein &amp; Koppel, trolejbusy przekazano dla systemu w okręgu Steglitz.
System okręgu Steglitz.
Drugą linię trolejbusową BVG uruchomiło 4 lipca 1935 r. Powstała ona w wyniku elektryfikacji i wydłużenia linii A32 z dworca Marienfelde przez dotychczasowy przystanek końcowy przy dworcu Steglitz do stacji metra Breitenbachplatz. Trolejbusy obsługujące tę linię stacjonowały w zajezdni tramwajowej Steglitz przy Hindenburgdamm.
23 kwietnia 1942 r. zelektryfikowano linię A97 z dworca Steglitz do Mariendorf, Kaiserstraße.
W lipcu 1944 r. wskutek uszkodzenia mostu Siemensa linia A32 zmieniła trasę. Zbudowano jednokierunkową trasę objazdową przez Stindestraße i most Hannemanna. 23 stycznia 1945 r. BVG zawiesiło linię A97, a A32 11 kwietnia 1945 r.
Wznowienie ruchu na linii A97 nastąpiło 10 maja 1948 r. Od 20 lipca 1948 r. do 5 czerwca 1949 r. w związku z blokadą Berlina wprowadzono limity korzystania z energii elektrycznej: w tym czasie linię obsługiwały autobusy zastępcze. Linia A32 została ponownie uruchomiona 4 lipca 1949 r. na pierwotnej trasie. Linię A97 przemianowano 2 stycznia 1951 r. na A33.
Po odbudowie mostu Siemensa przywrócono wcześniejszą trasę linii A32 przez Stindestraße i Hannemannbrücke. Od 7 sierpnia 1956 r. do 16 sierpnia 1960 r. trolejbusy jeszcze raz korzystały z trasy objazdowej.
Budowa autostrady A103 na terenie Steglitz doprowadziła na początku lat 60. XX w. do rezygnacji z utrzymywania trolejbusów. 1 sierpnia 1961 r. zmieniono trasę wiodącą do zajezdni Steglitz przy Hindenburgdamm. Trolejbusy z pętli przy dworcu Steglitz przestały kursować przez Kuhligkshofstraße, a zaczęły przez Schloßstraße. 16 października 1961 r. BVG zlikwidowało linię A33. Kilka tygodni przed likwidacją linię obsługiwano dodatkowo autobusami.
Linia A32 została zlikwidowana 22 marca 1965 r. jako ostatnia.
Tabor.
Silnikowy.
Dla obydwu części systemu BVG zamówiło pojazdy różnych producentów. Do około 1938 r. numeracja odpowiadała miejscu eksploatacji, potem natomiast zależna była od producenta podwozia. Wszystkie trolejbusy miały stalowe nadwozia i przypominały konstrukcyjnie autobusy kursujące wówczas po Berlinie.
Najstarsze trolejbusy linii nr A31 w Spandau dostarczyło AEG; otrzymały one numery od 1001 do 1003. Podwozia pochodziły z fabryki Büssing, nadwozia z zakładów Christoph &amp; Unmack. Trolejbus nr 1003 został zniszczony w czasie II wojny światowej, a trolejbusy nr 1001 i 1002 otrzymały w 1952 r. nowe podwozia Henschel i nowe numery 1304 i 1305.
Dla systemu w Steglitz zakupiono trzy trolejbusy (1101–1103) z podwoziami MAN; wszystkie zostały zniszczone w czasie II wojny światowej. Później zakupiono jeszcze dwa trolejbusy nr 1104 i 1105. Trolejbus nr 1104 przypominał trzy wcześniejsze, trolejbus nr 1105 pochodził z fabryki Daimler-Benz. W 1936 r. do taboru dołączył jeszcze trolejbus nr 1106.
Trolejbus nr 1105 przenumerowano w 1938 r. na 1201. W tym samym czasie dostarczono podobne trolejbusy o numerach 1202 i 1203. Podczas gdy 1201 i 1202 były do siebie zbliżone pod względem technicznym, wyposażenie elektryczne 1203 było produkcji AEG.
Dla potrzeb elektryfikacji linii A97 w 1941 r. dostarczono 8 trolejbusów Daimler-Benz, które były rozwinięciem konstrukcyjnym egzemplarzy z 1938 r. Eksploatowano je do 1963 r. 1204 oprócz hamulca pneumatycznego posiadał także hamulec elektryczny.
W 1943 r. Henschel dostarczył trzy trolejbusy (1301–1303), w 1944 r. dostarczono natomiast trzy trolejbusy (1401–1403) włoskiej fabryki Alfa Romeo. Trolejbus nr 1403 prawdopodobnie nigdy nie wszedł do ruchu liniowego i służył przede wszystkim jako dawca części.
Kolejnych 15 trolejbusów produkcji Daimler-Benz (SSW-DB 45/47) zamówiono w czasie wojny, ale dotarły one do miasta dopiero w 1945 r. Wyposażenie elektryczne pierwszych 6 egzemplarzy pochodziło z zakładów AEG, a pozostałych z SSW. Ponieważ SSW nie mógł dostarczyć wystarczającej liczby silników, we wszystkich trolejbusach poza 1218 i 1224 zamontowano silniki AEG. Ostatnie trolejbusy tego typu pozostały w eksploatacji do 1965 r. Trolejbus nr 1224 zachowano jako pojazd historyczny.
Najmłodsza seria trolejbusów pojawiła się w Berlinie w 1956 r. Trolejbusy miały nadwozia samonośne. Osie wyprodukował Henschel, wyposażenie elektryczne AEG, nadwozia natomiast Gaubschat. Tylna oś trolejbusu nr 484 pochodziła z fabryki Büssing. Wszystkie egzemplarze kursowały do 1965 r. Trolejbus nr 488 zachowano jako pojazd historyczny.
Doczepny.
BVG zamówiło w 1941 r. w zakładach Gaubschat 5 przyczep, w Berlinie nazywanych doczepami, na potrzeby obsługi linii w Steglitz. Trolejbusy o numerach od 1200 wzwyż i od 1300 wzwyż otrzymały sprzęgi. W 1943 r. dostarczono jeszcze 10 przyczep. Przyczepy miały drzwi na końcu nadwozia, a wewnątrz 34 miejsca siedzące i 10 stojących. Wszystkie przyczepy uległy zniszczeniu w czasie wojny.
W latach 1947–1949 Gaubschat dostarczył 8 nowych przyczep z wejściem pośrodku. Dwie przyczepy przekazano w 1949 r. prawdopodobnie wschodniemu oddziałowi BVG, BVG-Ost, gdzie kursowały w składach z autobusami. BVG-West odstawiło pozostałe przyczepy w 1951 r. na rozkaz policji, a następnie je sprzedało.

</doc>
<doc id="5130067" url="https://pl.wikipedia.org/wiki?curid=5130067" title="Dajakolot sundajski">
Dajakolot sundajski

Dajakolot sundajski ("Dyacopterus spadiceus") – gatunek ssaka z podrodziny Cynopterinae w obrębie rodziny rudawkowatych (Pteropodidae).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1890 roku brytyjski zoolog Oldfield Thomas nadając mu nazwę "Cynopterus spadiceus". Holotyp pochodził z Baram, w Sarawak, w północno-zachodnim Borneo, w Malezji. 
Autorzy "Illustrated Checklist of the Mammals of the World" uznają ten gatunek za monotypowy. 
Zasięg występowania.
Dajakolot sundajski występuje w półwyspowej części Malezji i Tajlandii, na Sumatrze oraz zachodnim, północnym i wschodnim Borneo.
Morfologia.
Długość ciała (bez ogona) 106–130 mm, długość ogona 16–26 mm, długość ucha 18–21 mm, długość tylnej stopy 15 mm, długość przedramienia 74–81,5 mm; masa ciała 70–100 g. Dajakolot sundajski to najmniejszy gatunek z rodzaju dajakolot, a wśród nietoperzy owocożernych zalicza się do mniejszych lub średnich. Grzbietowa strona ciała pokryta krótkim, ciemnym futrem o barwie brązowoszarej; strona brzuszna zwykle jaśniejsza. Błona skrzydeł opiera się o drugie palce tylnych kończyn. Krótki ogon, duże oczy. Brak dymorfizmu płciowego, samce mają powiększone gruczoły mleczne, które mogą produkować niewielkie ilości mleka.
Ekologia.
Dajakolot sundajski występuje w tropikalnych lasach deszczowych, w szczególności w starodrzewiach, gdzie występuje obfitość owoców, funkcjonując w rejonie koron drzew. Jako miejsca spoczynku wybiera wapienne jaskinie, pobliże rzek i drzew owocowych, zaobserwowano je także w dziuplach drzew.
Skąpe informacje na temat rozrodu; być może gatunek monogamiczny. Dojrzałość płciową osiągają po osiągnięciu masy ok. 70 g. Matki rodzą jedno do dwóch młodych; ciężarne samice obserwowano między czerwcem i wrześniem. Niewiele wiadomo o długości ciąży i laktacji, laktację zaobserwowano u osobników obu płci między czerwcem i sierpniem. Pomimo stwierdzenia laktacji u samców nie ma pewności, czy samce biorą udział w opiece nad potomstwem i czy wydzielina gruczołów mlecznych jest przez nie używana do karmienia młodych. Laktacja samców może być związana ze spożywaniem pokarmu bogatego w fitoestrogeny lub stanowić unikalną cechę naturalnego cyklu rozrodu.
Brak informacji na temat długości życia bądź naturalnych wrogów. Duże znaczenie w diecie odgrywają owoce roślin z rodzaju "Ficus". Mają duże zęby dostosowane do pokarmu złożonego z dużych, twardych owoców. Używają zębów do zgniatania owoców, celem wyciśnięcia z nich soku. Jako gatunek owocożerny odgrywają rolę w roznoszeniu nasion.
Prowadzą nocny tryb życia, mimo to podobnie jak inne gatunki z tego rodzaju, dajakoloty sundajskie nie używają echolokacji, polegając na wzroku. Mają także dobrze rozwinięty węch. Gatunek niemigrujący, jednak populacje na różnych terenach mogą fluktuować ze względu na zmiany w dostępności pokarmu. Gatunek społeczny, jednakże o niezbadanej strukturze społecznej.
Zagrożenia.
Gatunek bliski zagrożenia, głównie z powodu wylesiania.

</doc>
<doc id="5130082" url="https://pl.wikipedia.org/wiki?curid=5130082" title="Charles Hallahan">
Charles Hallahan

Charles John Hallahan (ur. 29 lipca 1943, zm. 25 listopada 1997) – amerykański aktor filmowy, telewizyjny i teatralny. Wystąpił w takich filmach jak "Coś" i "Góra Dantego", wcielał się w postać kapitana Charlesa Devane’a w serialu "Detektyw Hunter". Użyczył również swojego głosu w serialu animowanym "Gargulce".
Życie prywatne.
W latach 1970–1974 jego żoną była Elizabeth Widmann, z którą nie miał dzieci. Od 1983 roku do swojej śmierci był mężem Barbary Gryboski, z którą miał dwoje dzieci.
Zmarł w 1997 roku w wieku 54 lat na zawał serca, w trakcie jazdy samochodem na terenie Los Angeles.

</doc>
<doc id="5130090" url="https://pl.wikipedia.org/wiki?curid=5130090" title="HMS Nelson (1876)">
HMS Nelson (1876)

HMS Nelson – brytyjski krążownik pancerny, który do służby w Royal Navy wszedł w 1881 roku. Jeden z ostatnich dużych brytyjskich okrętów, których wszystkie działa były umieszczone pod pokładem. Od 1902 roku wykorzystywany jako okręt szkolny, złomowany w 1910 roku. Okręt nazwano imieniem XVIII wiecznego admirała Horatio Nelsona.
Projekt i budowa.
W celu wyeliminowania wad pierwszego krążownika pancernego Royal Navy HMS „Shannon”, opracowano powiększoną i zmodernizowaną wersję tego okrętu, która otrzymała imię HMS „Nelson”. Nowy okręt poza większymi wymiarami, miał silniejsze uzbrojenie, większą moc siłowni i wyporność zwiększoną o 2000 ton. Zachowano układ opancerzenia burt znany z wcześniejszego okrętu. W przedniej części okrętu zainstalowano taran służący do taranowanie wrogich jednostek. Siłownia okrętu składała się z dziesięciu kotłów wytwarzających parę dla tłokowej maszyny parowej w skład której wchodziły dwa cylindry wysokiego ciśnienia i dwa większe niskiego ciśnienia. Maszyna parowa napędzała dwie czterołopatowe śruby napędowe.
Uzbrojenie składało się z 12 dział; 4 kaliber 254 mm, 8 kaliber 229 mm. Stanowiska dział większego kalibru, po dwa w przedniej i tylnej części okrętu, znajdowały się w ukośnym wycięciu burty, przez co zwiększony został możliwy kąt ostrzału w płaszczyźnie poziomej. Na pokładzie okrętu znajdowało się łącznie 14 małych jednostek pływających różnego typu i przeznaczenia. Największe z nich to dwa wykonane ze stali kutry torpedowe o długości 19,8 m, uzbrojone w dwie torpedy każdy, obsługiwane przez dziesięcioosobową załogę. Prędkość kutrów była większa od krążownika i wynosiła 16 węzłów. Jako uzbrojenie dodatkowe na okręcie znajdowało się poza karabinami m.in. 200 szabel i 30 toporków przeznaczonych do abordażu.
Budowa okrętu rozpoczęła się 2 listopada 1874 roku w stoczni Randolph John Elder &amp; Co w Glasgow. Wodowanie miało miejsce 4 listopada 1876 roku. Podczas prób morskich w lutym 1878 roku, gdzie testowano prędkość maksymalną okrętu, urwaniu uległa jedna z łopat śruby napędowej.
Służba.
HMS „Nelson” wszedł do służby 26 lipca 1881 roku. Okręt został przydzielony do sił brytyjskich stacjonujących w rejonie Australii. 8 stycznia 1882 roku okręt przybył do portu w Sydney. Okręt przestał być jednostką flagową Eskadry Imperialnej (Imperial Squadron) w 1889 roku. W 1902 roku został jednostką szkolną. W 1910 roku został sprzedany na złom.

</doc>
<doc id="5130093" url="https://pl.wikipedia.org/wiki?curid=5130093" title="Anelija Klisarowa">
Anelija Klisarowa

Anelija Dimitrowa Klisarowa (; ur. 13 grudnia 1961 w Warnie) – bułgarska lekarka, wykładowczyni akademicka i polityk, profesor, deputowana, w latach 2004–2012 rektor Uniwersytetu Medycznego w Warnie, w latach 2013–2014 minister edukacji i nauki.
Życiorys.
W 1986 została absolwentką Uniwersytetu Medycznego w Warnie, w 2001 uzyskała magisterium z zarządzania w służbie zdrowia. Specjalizowała się w radiologii i medycynie nuklearnej, odbywała naukę w jednostkach w Niemczech i Szwajcarii. W 1994 doktoryzowała się, w 2003 habilitowała się, w 2005 uzyskała profesurę. Została nauczycielem akademickim na macierzystej uczelni, w latach 1999–2004 była jej prorektorem ds. badań naukowych, a następnie do 2012 rektorem. Autorka ponad 150 publikacji naukowych, członek międzynarodowych towarzystw naukowych i przewodnicząca bułgarskiego towarzystwa medycyny nuklearnej. Jako lekarka związana z kliniką medycyny nuklearnej i terapii metabolicznej szpitala uniwersyteckiego W Warnie, której została kierownikiem.
Wstąpiła do Bułgarskiej Partii Socjalistycznej, w 2007 i 2011 uzyskiwała mandat radnej miejskiej w Warnie. W 2013 i 2017 wybierana do Zgromadzenia Narodowego 42. i 44. kadencji. Od maja 2013 do sierpnia 2014 pozostawała ministrem edukacji i nauki w gabinecie Płamena Oreszarskiego. W 2019 powróciła do rady miejskiej w Warnie.
Mężatka, ma syna.
Odznaczenia.
Odznaczona m.in. Orderem Świętych Cyryla i Metodego I klasy (2011).

</doc>
<doc id="5130096" url="https://pl.wikipedia.org/wiki?curid=5130096" title="Jan Kwiatkowski (polityk)">
Jan Kwiatkowski (polityk)

Jan Kwiatkowski (ur. 5 sierpnia 1881 w Ocieszynie, zm. 12 maja 1943 w Stutthof (KL)) – polski dziennikarz, przedsiębiorca, społecznik, poseł endecji.
Życiorys.
Uczęszczał do gimnazjum w Poznaniu. Początkowo chciał zostać księdzem, ale z powodów zdrowotnych nie zrealizował tego zamierzenia. Pracował jako redaktor odpowiedzialny w tygodniku „Praca”. Za krytykę cesarza niemieckiego został uwięziony. Po uwolnieniu wyjechał do Westfalii, gdzie był aktywny na polu gospodarczym i społecznym (wspierał polskich studentów w Niemczech oraz pismo „Narodowiec”; pełnił funkcję wiceprezesa „Sokoła” w Niemczech oraz zasiadał we władzach Związku Polaków.
W niepodległej Polsce zamieszkał w Wejherowie. Założył tutaj „Sokoła”, zostając jego prezesem. Zasiadał w radzie miejskiej. Należał do „Towarzystwa Kupców Samodzielnych”, stał na czele „Centrali Rolniczej”. Zajmował się handlem zamorskim. Zasiadał w Sejmie II kadencji. Należał do ZLN i SN. Był członkiem władz wojewódzkich tego drugiego ugrupowania. Stał na czele struktur endeckich w powiecie wjeherowskim. W 1930 został osadzony na kilka miesięcy w twierdzy brzeskiej, a następnie pół roku przebywał w pomorskich aresztach. Był więziony, ponieważ nie chciał namawiać kupców z Pomorza, by głosowali na BBWR. Po kilkuletnim procesie uwolniono go z wszelkich zarzutów, ale Kwiatkowski po opuszczeniu więzienia wycofał się z polityki.
Do czynnej działalności politycznej powrócił w 1939 (organizacja „Biały Orzeł” – od 1942 w ZWZ). W wyniku dekonspiracji (jesień 1942) został ujęty przez gdańskie gestapo, gdzie mimo tortur nie dał się złamać. Zmarł, osadzony w KL Stuthof (nr obozowy 19377).

</doc>
<doc id="5130108" url="https://pl.wikipedia.org/wiki?curid=5130108" title="James Brooks (polityk)">
James Brooks (polityk)

James Brooks (ur. 10 listopada 1810 w Portland, zm. 30 kwietnia 1873 w Waszyngtonie) – amerykański polityk, członek Partii Wigów, a później Partii Demokratycznej.
Działalność polityczna.
W okresie od 4 marca 1849 do 3 marca 1853 przez dwie kadencje był przedstawicielem 6. okręgu, od 4 marca 1863 do 7 kwietnia 1866 przez dwie kadencje (William E. Dodge zakwestionował wyniki wyborów z 1864 i wygrał) i ponownie od 4 marca 1867 do 3 marca 1873 przez trzy kadencje przedstawicielem 8. okręgu, a od 3 marca 1873 do śmierci 30 kwietnia 1873 ponownie przedstawicielem 6. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5130109" url="https://pl.wikipedia.org/wiki?curid=5130109" title="Dollah Hamid">
Dollah Hamid

H. A. Abdullah „Dollah” Hamid (ur. 15 lutego 1931) – singapurski hokeista na trawie, olimpijczyk.
Uczestnik Letnich Igrzysk Olimpijskich 1956. Początkowo miał być zmiennikiem Edwarda Pillaia, jednak przed igrzyskami Pillai zerwał oba więzadła kolanowe, wskutek czego Hamid został podstawowym bramkarzem drużyny. Reprezentował Singapur we wszystkich sześciu spotkaniach fazy grupowej i rundy klasyfikacyjnej o miejsca 5–8, w których strzelono mu 30 bramek. Jego reprezentacja zajęła finalnie 8. miejsce w stawce 12 zespołów.

</doc>
<doc id="5130115" url="https://pl.wikipedia.org/wiki?curid=5130115" title="Richard Schoon">
Richard Schoon

Richard Roland Schoon (ur. 23 czerwca 1928) – singapurski hokeista na trawie, olimpijczyk.
Uczestnik Letnich Igrzysk Olimpijskich 1956. Reprezentował Singapur wyłącznie w spotkaniu rundy klasyfikacyjnej o miejsca 5–8, w którym rywalem Singapuru była kadra Nowej Zelandii (mecz zakończył się porażką Singapuru 0–13). Jego reprezentacja zajęła finalnie 8. miejsce w stawce 12 zespołów. Mecz przeciwko Nowozelandczykom był debiutem Schoona w reprezentacji narodowej.

</doc>
<doc id="5130121" url="https://pl.wikipedia.org/wiki?curid=5130121" title="Karl-Heinz Narjes">
Karl-Heinz Narjes

Karl-Heinz Narjes (ur. 30 stycznia 1924 w Monachium, zm. 26 stycznia 2015 w Bonn) – niemiecki polityk, prawnik, urzędnik i samorządowiec, działacz Unii Chrześcijańsko-Demokratycznej (CDU), deputowany do Bundestagu, od 1981 do 1989 członek Komisji Europejskiej.
Życiorys.
W 1941 zdał egzamin maturalny. W okresie II wojny światowej służył w Kriegsmarine, w 1944 dostał się do niewoli. Po powrocie do Niemiec studiował prawo na Uniwersytecie Hamburskim. W 1949 i 1953 zdał państwowe egzaminy prawnicze I oraz II stopnia, doktoryzował się w 1952. Pracował w administracji finansowej Bremy, następnie jako urzędnik ministerstwa spraw zagranicznych, a od 1958 w strukturze Komisji Europejskiej. W latach 1963–1968 był dyrektorem biura przewodniczącego KE Waltera Hallsteina, następnie do 1969 kierował departamentem prasy i informacji komisji.
W 1967 wstąpił do Unii Chrześcijańsko-Demokratycznej. W latach 1969–1973 pełnił funkcję ministra gospodarki i transportu w rządzie Szlezwika-Holsztynu, w latach 1971–1973 zasiadał w landtagu tego kraju związkowego. Od 1972 do 1981 sprawował mandat posła do Bundestagu.
W latach 1981–1989 był członkiem Komisji Europejskiej, którą w tym okresie kierowali kolejno Gaston Thorn i Jacques Delors. W pierwszej z nich (1981–1985) odpowiadał m.in. za rynek wewnętrzny, unię celną, reformę podatkową, środowisko i ochronę konsumentów. W drugiej (1985–1989) pełnił funkcję wiceprzewodniczącego, zajmował się sprawami przemysłu, społeczeństwa informacyjnego, nauki i badań naukowych.
W 1989 odznaczony Krzyżem Wielkim II Klasy Orderu Zasługi Republiki Federalnej Niemiec.

</doc>
<doc id="5130124" url="https://pl.wikipedia.org/wiki?curid=5130124" title="Henochiańska wizja Syna Człowieczego">
Henochiańska wizja Syna Człowieczego

Henochiańska wizja Syna Człowieczego – objawienie, jakiego miał doznać Henoch według apokryficznej Księgi Henocha, opisujące Syna Człowieczego.
Kontekst objawienia.
Wizja Syna Człowieczego z Księgi Henocha jest częścią trzech przypowieści jakie Henoch miał otrzymać od Boga, a następnie przekazać mieszkańcom ziemi jako przestrogę. We wstępie do przypowieści jest podkreślone, iż żadnemu człowiekowi nie została przekazana taka mądrość jaką miał doznać Henoch. Później następują objawienia obserwowane przez niego. Według Księgi Henoch miał usłyszeć między innymi głosy czterech archaniołów – Michała, Rafała, Gabriela i Fanuela, a także zobaczyć na własne oczy Niebo i jak ono dokładnie wygląda. W przypowieściach zostają również zaprezentowane losy grzeszników oraz tak zwanych "Sprawiedliwych". Jedną z głównych postaci oprócz samego Boga określanego jako Pan Duchów jest właśnie Syn Człowieczy.
Odniesienia.
Opis Syna Człowieczego z Księgi Henocha jest bardzo zbliżony do zaprezentowanego w nowotestamentowej Apokalipsie świętego Jana Apostoła z końca pierwszego wieku naszej ery. Zwłaszcza określenie włosów, które były "białe jak wełna" zostało niemal dosłownie użyte w rozdziale pierwszym Apokalipsy, która mogła czerpać ze starotestamentowych opisów. Na Księgę Henocha mogła oddziaływać Księga Daniela, gdzie również zostało zapowiedziane przyjście w chwale Syna Człowieczego. Różnica polega na tym, że o ile u Daniela on króluje, o tyle u Henocha pełni funkcję bardziej sądowniczą.

</doc>
<doc id="5130125" url="https://pl.wikipedia.org/wiki?curid=5130125" title="Lekkoatletyczne rekordy olimpijskie">
Lekkoatletyczne rekordy olimpijskie



</doc>
<doc id="5130143" url="https://pl.wikipedia.org/wiki?curid=5130143" title="Myles Nazem Amine">
Myles Nazem Amine



</doc>
<doc id="5130166" url="https://pl.wikipedia.org/wiki?curid=5130166" title="Cwetlin Jowczew">
Cwetlin Jowczew

Cwetlin Jowczew, (ur. 7 maja 1964 w Plewenie) – bułgarski funkcjonariusz służb specjalnych, urzędnik państwowy i nauczyciel akademicki, w latach 2009–2011 prezes Agencji Bezpieczeństwa Narodowego (DANS), w latach 2013–2014 wicepremier oraz minister spraw wewnętrznych.
Życiorys.
W 1987 ukończył Akademię Marynarki Wojennej im. Nikoły Wapcarowa w Warnie ze specjalnością inżynierską, w 1999 uzyskał magisterium z ekonomii na Uniwersytecie Sofijskim. W 2010 obronił doktorat z zakresu informacji naukowej, został wykładowcą stołecznego uniwersytetu UniBIT w Sofii (specjalizującego się w bibliotekoznawstwie i technologiach informacyjnych). Od 1987 do 1992 pracował we flocie handlowej i jako zastępca dyrektora przedsiębiorstwa. W 1993 przeszedł do pracy w kontrwywiadzie (NSS), gdzie obejmował stanowiska dyrektora działu, dyrektora departamentu i zastępcy dyrektora służby. W 2008, po przekształceniu NSS w Agencję Bezpieczeństwa Narodowego (DANS), zajmował stanowisko dyrektora generalnego, a od sierpnia 2009 do lutego 2011 prezesa agencji. Następnie był doradcą premiera Bojka Borisowa, zajął się też prowadzeniem działalności gospodarczej. Od 2012 do 2013 kierował gabinetem prezydenta Rosena Plewneliewa. W maju 2013 objął urząd ministra spraw wewnętrznych w gabinecie Płamena Oreszarskiego (jako osoba bezpartyjna). W czerwcu tegoż roku został dodatkowo wicepremierem w tym rządzie. Obie funkcje pełnił do sierpnia 2014.
Żonaty z Mileną, ma jednego syna.

</doc>
<doc id="5130170" url="https://pl.wikipedia.org/wiki?curid=5130170" title="Latarnia morska Utö">
Latarnia morska Utö

Latarnia morska Utö (fiń. "Utön majakka") – latarnia morska na wyspie Utö o wysokości 23,8 m. Została zbudowana w 1814 roku i jest najstarszą latarnią morską w Finlandii.
Historia latarni.
Już w średniowieczu wyspa była znana jako dobry punkt orientacyjny. W XVI wieku rozpalano tam ogniska sygnałowe, mające na celu prowadzenie marynarzy. Pierwszą latarnię wybudowano już w 1753 roku, jednakże została ona zniszczona w czasie wojny rosyjsko-szwedzkiej. W 1814 roku w tym samym miejscu postawiono nową, istniejącą do dziś. W 1841 roku w środku zbudowano kapliczkę, a w 1935 roku w latarni zastosowano elektryczne źródło światła. Oświetlenie latarni sięga 33 km w głąb morza.

</doc>
<doc id="5130218" url="https://pl.wikipedia.org/wiki?curid=5130218" title="Świątecki">
Świątecki



</doc>
<doc id="5130221" url="https://pl.wikipedia.org/wiki?curid=5130221" title="Międzynarodowa Nagroda dla Kobiet Niezwykłej Odwagi">
Międzynarodowa Nagroda dla Kobiet Niezwykłej Odwagi

Międzynarodowa Nagroda dla Kobiet Niezwykłej Odwagi (ang. International Women of Courage Award) – ustanowiona w 2007 roku, coroczna nagroda przyznawana przez Departament Stanu USA, honorująca kobiety z całego świata, które wykazały wyjątkową odwagę w obronie praw człowieka, równości kobiet i postępu społecznego, często narażając się na wielkie osobiste ryzyko. 
Nagrodę ustanowiła w 2007 roku Condoleeza Rice, ówczesna sekretarz stanu w administracji George'a W. Busha. Od tamtego czasu przyznawana jest corocznie w Dniu Kobiet. Do roku 2021 przyznano ponad 150 nagród; laureatki pochodzą z ponad 75 różnych krajów na świecie. Kandydatki do nagrody są wskazywane przez ambasady amerykańskie. 

</doc>
<doc id="5130223" url="https://pl.wikipedia.org/wiki?curid=5130223" title="Mateusz Rzeźniczak">
Mateusz Rzeźniczak

Imię i nazwisko Mateusz Rzeźniczak nosili lub noszą m.in.:

</doc>
<doc id="5130225" url="https://pl.wikipedia.org/wiki?curid=5130225" title="Urazek">
Urazek

Urazek ("Glischrochilus") – rodzaj chrząszczy z rodziny łyszczynkowatych i podrodziny Cryptarchinae. Obejmuje 46 opisanych gatunków. Ma zasięg kosmopolityczny.
Morfologia.
Chrząszcze te mają płaskie lub lekko wypukłe, nagie, błyszczące ciało o podługowato-owalnym zarysie. Ubarwienie mają głównie czarne z plamkami na pokrywach o kolorze od bladożółtego przez pomarańczowy do rdzawoczerwonego.
Głowa jest duża i szeroka, o słabo zaznaczonym nadustku, poprzecznej wardze górnej i dość długich, zbieżnych bruzdach czułkowych. Czułki są mniej więcej tak długie jak głowa, zbudowane z 11 członów, z których 3 ostatnie formują szeroko-owalną i przeciętnie zwartą buławkę. Żuwaczki mają wierzchołki tępo rozdwojone. Szczęki mają zaostrzone wierzchołki żuwek wewnętrznych oraz głaszczki szczękowe o członie drugim niewiele dłuższym od trzeciego, a czwartym tak długim jak pierwszy. Warga dolna ma szeroki i wykrojony na szczycie języczek, długie przyjęzyczki o kształcie rogów, smukłe głaszczki wargowe o członie drugim mniej więcej tak długim jak trzeci oraz silnie poprzeczną bródkę o głęboko wykrojonym przedzie.
Tułów ma przedplecze tak szerokie jak pokrywy lub od nich szersze, u podstawy niewykrojone. Rozmiary tarczki są niewielkie. Pokrywy są całobrzegie, o wąskich podgięciach. Rzędy na pokrywach są zaznaczone bardzo delikatnie, ale rządek przyszwowy w tylnej ich części jest dobrze widoczny. Punktowanie pokryw jest nieregularne, miejscami układające się w zaburzone szeregi. Przedpiersie ma rozszerzony na wierzchołku wyrostek międzybiodrowy, często o kształcie pomocnym w oznaczaniu gatunków. Panewki bioder przedniej pary są otwarte z tyłu. Odnóża mają wyraźnie rozszerzone trzy początkowe człony stóp.
Odwłok może mieć pygidium całkiem zakryte pokrywami lub o odsłoniętym wierzchołku. Pierwszy z widocznych sternitów (wentrytów) jest niemal tak długi jak trzy kolejne razem wzięte.
Ekologia i występowanie.
Zarówno larwy, jak i owady dorosłe są saprofitofagiczne. W warunkach naturalnych najczęściej żerują na fermentującym soku wyciekającym z uszkodzonych drzew, w tym chodników kornikowatych, oraz w gnijących owocnikach grzybów, w tym hub. Niektóre gatunki, w tym urazek leśny i urazek kukurydziany, przystosowały się do środowisk synantropijnych, gdzie żerują w pryzmach kompostowych. Urazek kukurydziany ponadto zaadaptował się do żerowania na kolbach kukurydzy oraz świeżych owocach i warzywach, co w połączeniu z przenoszeniem przez niego fitopatogennych grzybów i bakterii powoduje, że wymieniany jest w części regionów jako istotny ekonomicznie szkodnik.
Rodzaj "Glischrochilus" ma zasięg kosmopolityczny. Najliczniej reprezentowany jest w krainie palearktycznej, gdzie występuje około 20 gatunków. W Europie Środkowej stwierdzono 6 z nich, a w Polsce 5 z nich (zobacz: łyszczynkowate Polski). Powyżej 10 gatunków wchodzi także w skład fauny krain orientalnej i nearktycznej. W krainie neotropikalnej stwierdzono trzy, a w krainach etiopskiej i australijskiej po dwa gatunki.
Taksonomia.
Rodzaj ten wprowadzony został w 1873 roku przez Edmunda Reittera. W 1932 roku W.J. Brown przeprowadził rewizję gatunków północnoamerykańskich. W 1943 roku Carl T. Parsons dokonał formalnego wyznaczenia "Silpha quadripustulatus" gatunkiem typowym rodzaju. W 1981 roku Karl V. Miller i Roger N. Williams opublikowali zestawienie bibliograficzne poświęcone temu rodzajowi.
Do rodzaju tego zalicza się 46 opisanych gatunków i dwa podrodzaje:

</doc>
<doc id="5130226" url="https://pl.wikipedia.org/wiki?curid=5130226" title="Glischrochilus">
Glischrochilus



</doc>
<doc id="5130231" url="https://pl.wikipedia.org/wiki?curid=5130231" title="Karolina Elbanowska">
Karolina Elbanowska

Karolina Elbanowska (ur. 6 lipca 1980 w Warszawie) – polska działaczka społeczna, publicystka, autorka książek, germanistka, inicjatorka akcji „Ratuj Maluchy”.
Życiorys.
Edukację szkolną rozpoczęła w Hamburgu, gdzie pracował jej ojciec. Następnie uczyła się w Warszawie. Absolwentka Instytutu Germanistyki Uniwersytetu Warszawskiego. Pracowała jako nauczycielka niemieckiego. W 2008 wraz z mężem Tomaszem Elbanowskim była inicjatorką akcji „Ratuj Maluchy”, która zebrała ponad 60 tysięcy podpisów przeciwko obniżeniu wieku obowiązku szkolnego. W maju 2009 założyli Stowarzyszenie Rzecznik Praw Rodziców, a w 2010 Fundacje Rzecznik Praw Rodziców, której została prezesem. Fundacja zajmuje się prawami rodziców (m.in. prowadzi infolinię „Telefon wsparcia dla rodziców zagrożonych pochopnym odebraniem dzieci”), prawami dzieci oraz edukacją. 
W 2011 wyszli z inicjatywą obywatelską projektu nowelizacji ustawy znoszącej obowiązek szkolny dla sześciolatków, pod którym podpisy złożyło 347 tysięcy osób – zdaniem dziennikarzy Rzeczpospolitej inicjatywa ta była głównym powodem odroczenia wejścia w życie obowiązku szkolnego dla sześciolatków, mimo iż sam projekt został odrzucony przez Sejm Rzeczypospolitej Polskiej. Dwa lata później, również wraz z mężem, zainicjowali inicjatywę referendalną, która miała objąć m.in. kwestię likwidacji obowiązku szkolnego sześciolatków. Pod projektem tym podpisał się blisko milion obywateli, jednak również został on odrzucony przez Sejm RP. W 2014 po raz kolejny rozpoczęli razem z mężem inicjatywę obywatelską dotyczącą likwidacji obowiązku szkolnego sześciolatków. Mimo zebrania pod tym projektem niemal 300 tysięcy podpisów, został on odrzucony przez Sejm RP. Jednak w 2015 pierwszą decyzją nowego rządu PiS, było odwołanie reformy obniżenia wieku szkolnego, zgodnie z założeniem inicjatywy „Ratuj maluchy”, która po ośmiu latach zakończyła się w ten sposób sukcesem. Od 2018 wraz z mężem zajmuje się prowadzeniem wydawnictwa Tabula Rasa, które wydaje książki dla dzieci autorstwa Tomasza Elbanowskiego.
W 2020 podczas pandemii COVID-19 sprzeciwiła się edukacji zdalnej jako szkodliwej dla dzieci, a potem również masowym szczepieniom dzieci przeciw COVID-19.
Mieszka w Warszawie. Matka dziesięciorga dzieci. Jest wnuczką Wandy Garlińskiej – uczestniczki powstania warszawskiego.

</doc>
<doc id="5130234" url="https://pl.wikipedia.org/wiki?curid=5130234" title="Sarah Hoolt">
Sarah Hoolt

Sarah Hoolt (ur. 30 kwietnia 1988 w Nordhorn) – niemiecka szachistka.
Tytuł mistrzyni FIDE otrzymała w 2006, mistrzyni międzynarodowej – w 2008, natomiast arcymistrzyni – w 2012, podczas 83. Kongresu Międzynarodowej Federacji Szachowej FIDE w Stambule.
W 2011 zdobyła w Bonn złoty medal indywidualnych szachowych mistrzostw Niemiec, zwyciężając z wynikiem 7,5 pkt z 9 partii. W 2012 zajęła III miejsce w akademickich szachowych mistrzostwach świata w Guimarães, zdobywając brązowy medal.
Wielokrotnie reprezentowała Niemcy na arenie międzynarodowej, m.in. trzykrotnie na szachowych olimpiadach (w latach 2008, 2010, 2014), dwukrotnie na drużynowych mistrzostwach Europy w szachach (w latach 2011, 2017), raz na drużynowych mistrzostwach Europy juniorek do lat 18 w szachach (2006) oraz pięciokrotnie w drużynowym szachowym Pucharze Mitropa (w latach 2006, 2007, 2008, 2010, 2015), dwukrotnie zdobywając wraz z drużyną srebrny medal (2006, 2008). Czterokrotnie uczestniczyła w indywidualnych mistrzostwach Europy w szachach (w latach 2010, 2016, 2017, 2018) oraz trzykrotnie w indywidualnych mistrzostwach świata juniorek do lat 20 w szachach (2005, 2007, 2008).
Najwyższy ranking w karierze osiągnęła 1 sierpnia 2017 r., z wynikiem 2449 punktów zajmowała wówczas 27. miejsce na światowej liście Międzynarodowej Federacji Szachowej, jednocześnie zajmując 2. miejsce (za Elisabeth Pähtz) wśród niemieckich szachistek.
We wrześniu 2019 wyszła za mąż za węgierskiego arcymistrza, Gábora Pappa.

</doc>
<doc id="5130239" url="https://pl.wikipedia.org/wiki?curid=5130239" title="World Tour w siatkówce plażowej 1994">
World Tour w siatkówce plażowej 1994

World Tour w siatkówce plażowej 1994 składał się z 12 turniejów, po sześć dla mężczyzn i kobiet. W Petersburgu w Rosji odbył się turniej Goodwill Games, który wchodził w skład głównych rozgrywek World Tour. Turnieje finałowe odbyły się w brazylijskim Rio de Janeiro.

</doc>
<doc id="5130240" url="https://pl.wikipedia.org/wiki?curid=5130240" title="Mateusz Rzeźniczak (lekkoatleta)">
Mateusz Rzeźniczak (lekkoatleta)

Mateusz Rzeźniczak (ur. 23 lipca 1998 w Łodzi) – polski lekkoatleta, sprinter.
Specjalizuje się w biegu na 400 metrów. Największe sukcesy odniósł w sztafecie 4 × 400 metrów, w której został brązowym medalistą mistrzostw Europy juniorów w 2017.
Mistrzostwa Polski.
Rzeźniczak był mistrzem Polski w sztafecie 4 × 400 metrów w 2020 oraz wicemistrzem w biegu na 400 metrów w 2020 i 2021.

</doc>
<doc id="5130243" url="https://pl.wikipedia.org/wiki?curid=5130243" title="Sithowie (rasa)">
Sithowie (rasa)



</doc>
<doc id="5130244" url="https://pl.wikipedia.org/wiki?curid=5130244" title="Josh Dasilva">
Josh Dasilva

Pelenda Joshua Tunga Dasilva (ur. 23 października 1998 w Londynie) – angielski piłkarz angolskiego pochodzenia występujący na pozycji pomocnika w angielskim klubie Brentford. Wychowanek Arsenalu. Młodzieżowy reprezentant Anglii.

</doc>
<doc id="5130248" url="https://pl.wikipedia.org/wiki?curid=5130248" title="Jan Kwiatkowski">
Jan Kwiatkowski



</doc>
<doc id="5130253" url="https://pl.wikipedia.org/wiki?curid=5130253" title="Jan Kwiatkowski (poseł)">
Jan Kwiatkowski (poseł)



</doc>
<doc id="5130257" url="https://pl.wikipedia.org/wiki?curid=5130257" title="Lee O'Connor">
Lee O'Connor



</doc>
<doc id="5130258" url="https://pl.wikipedia.org/wiki?curid=5130258" title="Kinema">
Kinema

Kinema – krótkometrażowy film dokumentalny Stanisława Różewicza z 1999, kręcony w Radomsku.

</doc>
<doc id="5130260" url="https://pl.wikipedia.org/wiki?curid=5130260" title="Samuel Cox">
Samuel Cox



</doc>
<doc id="5130261" url="https://pl.wikipedia.org/wiki?curid=5130261" title="Amos Cummings">
Amos Cummings



</doc>
<doc id="5130264" url="https://pl.wikipedia.org/wiki?curid=5130264" title="Farra">
Farra



</doc>
<doc id="5130265" url="https://pl.wikipedia.org/wiki?curid=5130265" title="Lidio Andrés Feliz">
Lidio Andrés Feliz

Lidio Andres Feliz (ur. 26 czerwca 1997 w Bayaguanie) – dominikański lekkoatleta specjalizujący się w biegu na 400 metrów.

</doc>
<doc id="5130266" url="https://pl.wikipedia.org/wiki?curid=5130266" title="Charles H. Turner">
Charles H. Turner



</doc>
<doc id="5130268" url="https://pl.wikipedia.org/wiki?curid=5130268" title="Capranica (ujednoznacznienie)">
Capranica (ujednoznacznienie)



</doc>
<doc id="5130269" url="https://pl.wikipedia.org/wiki?curid=5130269" title="Rejon moskiewski Mińska">
Rejon moskiewski Mińska



</doc>
<doc id="5130271" url="https://pl.wikipedia.org/wiki?curid=5130271" title="Caprarica">
Caprarica



</doc>
<doc id="5130272" url="https://pl.wikipedia.org/wiki?curid=5130272" title="Interfejs skoncentrowany na zadaniu">
Interfejs skoncentrowany na zadaniu

Interfejs skoncentrowany na zadaniu jest rodzajem interfejsu użytkownika, który rozszerza metaforę graficznego interfejsu użytkownika, aby uczynić zadania, a nie pliki i foldery, podstawową jednostką interakcji. Zamiast pokazywać całe hierarchie informacji, takie jak drzewo dokumentów, interfejs skoncentrowany na zadaniu pokazuje podzbiór, który jest istotny dla danego zadania. Rozwiązuje to problem przeciążenia informacyjnego, gdy mamy do czynienia z dużymi hierarchiami, takimi jak te w systemach oprogramowania lub dużych zbiorach dokumentów.
Składa się on z mechanizmu, który pozwala użytkownikowi określić zadanie, nad którym pracuje i przełączać się pomiędzy aktywnymi zadaniami, modelu kontekstu zadania, takiego jak ranking stopnia zainteresowania (DOI), mechanizmu skupiającego, który filtruje lub pokazuje istotne dokumenty. Interfejs skoncentrowany na zadaniu został potwierdzony statystycznie istotnym wzrostem produktywności pracowników umysłowych. Został on szeroko przyjęty przez programistów i jest kluczową częścią zintegrowanego środowiska programistycznego Eclipse. Technologia ta jest również określana jako model „kontekstu zadania” i paradygmat „programowania skoncentrowanego na zadaniu”.
Historia.
Interfejs skoncentrowany na zadaniu został wymyślony przez Mika Kerstena podczas jego doktoratu na University of British Columbia w 2004 r. Kersten wcześniej pracował w zespole programowania aspektowego w Xerox PARC i połączył ideę aspektów przekrojowych i zarządzania zadaniami.
Do wczesnych prekursorów interfejsu skoncentrowanego na zadaniu należą metafora interfejsu attention-reactive oraz narzędzie do edycji dokumentów "„Edit &amp; Read Wear""”".
Pierwszy opis koncepcji interfejsu skoncentrowanego na zadaniu pojawił się w publikacji z konferencji AOSD w 2005 roku. Pierwsza implementacja interfejsu skoncentrowanego na zadaniu rozpoczęła się jako projekt open source o nazwie Eclipse Mylyn, stworzony w marcu 2005 roku.
W 2006 roku grupa badawcza i Uniwersytet Wiktorii zademonstrowały użyteczność interfejsu skoncentrowanego na zadaniu i modelu stopnia zainteresowania do wizualizacji ontologii.
W 2007 roku implementacja Mylyn została dołączona do większości dystrybucji Eclipse IDE.
W 2008 roku pojawiły się alternatywne implementacje interfejsu skoncentrowanego na zadaniach, w tym NetBeans Cubeon oraz narzędzie Tasktop Pro dla kierowników projektów.
Do 2009 roku większość narzędzi do zwinnego tworzenia oprogramowania i zarządzania cyklem życia aplikacji zapewniała integrację z Mylyn.
W 2011 roku pojawił się NBTaskFocus, który zapewniał podobne do Mylyn funkcje skupiania się na zadaniach w NetBeans IDE.
Technologia.
Podstawowym celem interfejsu skoncentrowanego na zadaniu jest ograniczenie informacji wyświetlanych w aplikacji do tych, które są istotne dla bieżącego zadania użytkownika. W oparciu o interakcje użytkownika, każdemu jednoznacznie identyfikowalnemu elementowi informacji dostępnej dla użytkownika przypisywany jest ranking stopnia zainteresowania (DOI).
Im częściej i ostatnio użytkownik wchodził w interakcje z danym elementem informacji, tym wyższy jest DOI dla tego elementu dla danego zadania.
Rankingi DOI dla elementów informacji mogą być wykorzystane w interfejsie skoncentrowanym na zadaniu na cztery sposoby.
Elementy poniżej pewnego progu DOI mogą być filtrowane w celu zmniejszenia liczby prezentowanych elementów. Elementy mogą być uszeregowane według ich DOI; na przykład, elementy o największym zainteresowaniu mogą być wyświetlane na początku listy. Elementy mogą być ozdobione kolorami, aby wskazać zakresy DOI.
Wreszcie, wyświetlanie elementów informacji strukturalnych może być automatycznie zarządzane w oparciu o DOI; na przykład tekst odpowiadający elementom o niskim DOI może być automatycznie pomijany.
Wartość DOI dla każdego elementu informacji, z którym użytkownik wchodzi w interakcję w ramach zadania, może być wyprowadzana z przechowywanej historii zdarzeń interakcji zarejestrowanych podczas pracy użytkownika z aplikacją. Podejście to wymaga, aby użytkownik wskazał początek zadania. Zbiór wszystkich zdarzeń interakcji, które mają miejsce podczas pojedynczego zadania nazywany jest „kontekstem zadania”.
Wykazano, że interfejsy skoncentrowane na zadaniach skutecznie redukują przeciążenie informacyjne i poprawiają produktywność.
Projekt Eclipse Mylyn i NBTaskFocus dla NetBeans IDE jest implementacją interfejsu skoncentrowanego na zadaniach. Mylyn filtruje, sortuje, podświetla, zawija i zarządza rozszerzaniem drzewa dla wielu widoków w Eclipse IDE na podstawie aktualnie aktywnego zadania. NBTaskFocus filtruje panele projektu i zarządza automatycznym kontekstem zadań dla NetBeans IDE.
Projektowanie aplikacji mobilnych w oparciu o interfejs skoncentrowany na zadaniu.
Urządzenia mobilne są bardziej skomplikowanym rozwiązaniem aniżeli komputery, głównie pod kątem projektowania aplikacji.
Urządzenia mobilne nie są miniaturowymi komputerami, ale osobną kategorią, która wymusza inne podejście do kwestii User Experience, projektowania, badań, technologii. Smartfony traktujemy jako urządzenia, z którymi mamy o wiele silniejszą więź emocjonalną niż z komputerami.
Wykonujemy na nich zadania prostsze, trwające mniej czasu i wymagające mniejszego zaangażowania od strony użytkownika. Interakcje podejmujemy zazwyczaj w sposób bardziej impulsywny.
Projektowanie aplikacji mobilnej zorientowane na zadania duży nacisk kładzie na maksymalną użyteczność, wygodę oraz dostosowanie interfejsu do szybkiego i bezproblemowego wykonania zadań.
Dominującą zasadą podczas projektowania aplikacji mobilnych jest minimalizm. Redukcji powinny ulec funkcjonalności. Warto dostosowywać funkcjonalności do możliwości urządzeń. Minimalizacja oznacza także minimalizację oczekiwań względem użytkownika minimalizację działań upraszczanie gestów.

</doc>
<doc id="5130273" url="https://pl.wikipedia.org/wiki?curid=5130273" title="Rejon październikowy Mińska">
Rejon październikowy Mińska



</doc>
<doc id="5130275" url="https://pl.wikipedia.org/wiki?curid=5130275" title="Frank Onyeka">
Frank Onyeka

Ogochukwu Frank Onyeka (ur. 1 stycznia 1998 w Maiduguri) – nigeryjski piłkarz występujący na pozycji pomocnika w angielskim klubie Brentford oraz w reprezentacji Nigerii. Wychowanek FC Ebedei, w trakcie swojej kariery grał także w FC Midtjylland.

</doc>
<doc id="5130276" url="https://pl.wikipedia.org/wiki?curid=5130276" title="Ebrahim Ra'isi">
Ebrahim Ra'isi



</doc>
<doc id="5130277" url="https://pl.wikipedia.org/wiki?curid=5130277" title="Ibrahim Raisi">
Ibrahim Raisi



</doc>
<doc id="5130278" url="https://pl.wikipedia.org/wiki?curid=5130278" title="Mizrach">
Mizrach



</doc>
<doc id="5130279" url="https://pl.wikipedia.org/wiki?curid=5130279" title="Mizrah">
Mizrah



</doc>
<doc id="5130280" url="https://pl.wikipedia.org/wiki?curid=5130280" title="Pomnik Martyrologii - Rozstrzelanych 10 września 1939 roku (Kraków)">
Pomnik Martyrologii - Rozstrzelanych 10 września 1939 roku (Kraków)



</doc>
<doc id="5130281" url="https://pl.wikipedia.org/wiki?curid=5130281" title="Pomnik Martyrologii - Rozstrzelanych w Grębałowie (Kraków)">
Pomnik Martyrologii - Rozstrzelanych w Grębałowie (Kraków)



</doc>
<doc id="5130283" url="https://pl.wikipedia.org/wiki?curid=5130283" title="Szkoły wojskowe Rosji (1798-1919)">
Szkoły wojskowe Rosji (1798-1919)



</doc>
<doc id="5130288" url="https://pl.wikipedia.org/wiki?curid=5130288" title="Merdeka 118">
Merdeka 118

Merdeka 118, także PNB 118 – wieżowiec budowany w Kuala Lumpur, stolicy Malezji. Budynek ma mieć 678,9 metry wysokości oraz 118 pięter. Prace nad budynkiem zaczęły się w 2014 roku. W 2022 roku ma on zostać oddany do użytku.
Budynek ma mieć mieszane zastosowania.
Rozwój Merdeki 118 jest finansowany przez Permodalan Nasional Berhad. Po ukończeniu konstrukcja stanie się najwyższym budynkiem w Malezji, wyprzedzając Petronas Towers.

</doc>
<doc id="5130293" url="https://pl.wikipedia.org/wiki?curid=5130293" title="System doradztwa rolniczego">
System doradztwa rolniczego

System Doradztwa Rolniczego () – jednolity w ramach Wspólnoty Europejskiej sposób udzielania porad w zakresie zarządzania gruntami oraz zarządzania gospodarstwem. System ma pomagać rolnikom lepiej zrozumieć i spełniać wymogi zawarte w unijnych przepisach dotyczących środowiska oraz dobrej kultury rolnej.
Kształtowanie Systemów Doradztwa Rolniczego.
W rozporządzeniu Rady WE z 2003 r. przyjęto, że do 2007 r. państwa członkowskie ustanowią system doradztwa dla rolników w zakresie zarządzania gruntami i gospodarstwem, który określono jako „Systemem Doradztwa Rolniczego”. Działalność doradcza obejmuje wymogi podstawowe w zakresie zarządzania oraz zasady dobrej kultury rolnej zgodnej z ochroną środowiska. Wskazano, że rolnicy mogą uczestniczyć w systemie doradztwa rolniczego na zasadzie dobrowolności.
Ze względu na charakter świadczenia usług uznano, aby informacje uzyskane w trakcie wykonywania działalności doradczej powinny być traktowane jako poufne. System doradztwa powinien przyczyniać się do tego, aby rolnicy stawali się bardziej świadomi odnośnie do przepływów materiałowych i procesów przebiegających w gospodarstwie.
Poprzez system doradztwa rolniczego państwa członkowskie powinny skutecznie informować rolników o ich obowiązkach wynikających z zasady wzajemnej zgodności.
W rozporządzeniu wskazano, że należy ustanowić sprawne systemy kontroli przestrzegania zasad wzajemnej zgodności.
Regulacje dotyczące Systemu Doradztwa Rolniczego z 2005 r..
W rozporządzeniu Rady WE z 2005 r. ustanowiono zasady korzystania przez rolników z usług doradczych w ramach PROW, które mają na celu dostosowania, ulepszenia i ułatwienia zarządzania gospodarstwem rolnym.
Usługi doradcze obejmują:
System Doradztwa Rolniczego w świetle regulacji 2013 r..
W rozporządzeniu Parlamentu Europejskiego i Rady UE z 2013 r. stwierdzono, że system doradztwa rolniczego prowadzą wyznaczone instytucje publiczne lub wybrane podmioty prywatne.
System doradztwa rolniczego obejmuje przynajmniej:
System doradztwa rolniczego może również obejmować w szczególności:
Państwa członkowskie zapewniają, aby doradcy pracujący w systemie doradztwa rolniczego byli odpowiednio wykwalifikowani i odbywali regularne szkolenia.

</doc>
<doc id="5130296" url="https://pl.wikipedia.org/wiki?curid=5130296" title="Andrzej Kuncewicz">
Andrzej Kuncewicz

Andrzej Kuncewicz (ur. 13 lipca 1943 w Dołhinowie) – polski naukowiec, nauczyciel akademicki i działacz sportowy. Profesor doktor habilitowany inżynier nauk rolniczych.
Życiorys.
Pochodził z rodziny nauczycieli. W 1945 rodzina Kuncewiczów przeprowadziła się do Koła. W Kole ukończył szkołę podstawową i Liceum Ogólnokształcące im. Kazimierza Wielkiego. W okresie nauki w szkole podstawowej i średniej był członkiem tamtejszych drużyn harcerskich, a w liceum działał w kółku teatralnym i orkiestrze. Był także reprezentantem liceum w gimnastyce sportowej i piłce ręcznej. W 1961 zdał maturę i rozpoczął studia na Wydziale Mleczarskim Wyższej Szkoły Rolniczej w Olsztynie.
W 1966 ukończył studia i podjął pracę jako asystent w Katedrze Technologii Mleczarskiej Wyższej Szkoły Rolniczej w Olsztynie. Od 1971 pracował w Zespole Chemii i Analizy Mleka Instytutu Fizyki i Chemii Żywności. W 1972 uzyskał tytuł doktora nauk technicznych. W 1995 uzyskał stopień doktora habilitowanego nauk rolniczych w zakresie technologii żywności i żywienia. Od 1999 pracował jako profesor nadzwyczajny w Katedrze Towaroznawstwa i Badań Żywności Uniwersytetu Warmińsko-Mazurskiego.
W 2006 uzyskał tytuł profesora nauk rolniczych. Od 2009 pracuje jako profesor zwyczajny w Katedrze Towaroznawstwa i Badań Żywności, Wydział Nauki o Żywności. Pełnił także m.in. funkcję zastępcy dyrektora Instytutu Towaroznawstwa i Oceny Jakości, kierownika Katedry Analiz Instrumentalnych i członka Senatu Akademickiego.
Jest członkiem założycielem Polskiego Towarzystwa Technologów Żywności, pełnił też funkcję olsztyńskiego oddziału tej organizacji. Działał w Zarządzie Okręgowego Związku Piłki Siatkowej w Olsztynie.
Jego dorobek naukowy obejmuje ponad 170 pozycji, w tym m.in. 5 skryptów i podręczników akademickich. Koncentruje się wokół zagadnień jakości, trwałości i bezpieczeństwa produktów i surowców spożywczych.
Odznaczenia.
Odznaczony Złotym Krzyżem Zasługi i odznaką honorową „Zasłużony dla Warmii i Mazur”. Otrzymał także m.in. złoty laur Uniwersytetu Warmińsko-Mazurskiego, srebrną odznakę Polskiego Związku Piłki Siatkowej, Medalion św. Jakuba przyznawany przez Radę Miasta Olsztyna oraz wieloma nagrodami rektorskimi.
Życie prywatne.
Żonaty z Heleną Panfil-Kuncewicz, profesorem zwyczajnym w Katedrze Mleczarstwa i Zarządzania Jakością Uniwersytetu Warmińsko-Mazurskiego. Wychowali córkę Annę Helenę.

</doc>
<doc id="5130299" url="https://pl.wikipedia.org/wiki?curid=5130299" title="Terranie">
Terranie



</doc>
<doc id="5130303" url="https://pl.wikipedia.org/wiki?curid=5130303" title="Szkoły wojskowe w Rosji">
Szkoły wojskowe w Rosji



</doc>
<doc id="5130304" url="https://pl.wikipedia.org/wiki?curid=5130304" title="Szkoły wojskowe Rosji (1798–1919)">
Szkoły wojskowe Rosji (1798–1919)



</doc>
<doc id="5130305" url="https://pl.wikipedia.org/wiki?curid=5130305" title="Szkoły wojskowe Rosji">
Szkoły wojskowe Rosji



</doc>
<doc id="5130306" url="https://pl.wikipedia.org/wiki?curid=5130306" title="Polskie urzędy państwowe i instytucje po katastrofie Tu-154 w Smoleńsku (następstwa kadrowe)">
Polskie urzędy państwowe i instytucje po katastrofie Tu-154 w Smoleńsku (następstwa kadrowe)



</doc>
<doc id="5130308" url="https://pl.wikipedia.org/wiki?curid=5130308" title="Kapelica">
Kapelica



</doc>
<doc id="5130309" url="https://pl.wikipedia.org/wiki?curid=5130309" title="Karloman II (król zachodniofrankijski)">
Karloman II (król zachodniofrankijski)



</doc>
<doc id="5130316" url="https://pl.wikipedia.org/wiki?curid=5130316" title="Karloman I">
Karloman I



</doc>
<doc id="5130317" url="https://pl.wikipedia.org/wiki?curid=5130317" title="Karloman (król wschodniofrankijski)">
Karloman (król wschodniofrankijski)



</doc>
<doc id="5130318" url="https://pl.wikipedia.org/wiki?curid=5130318" title="World Tour w siatkówce plażowej 1995">
World Tour w siatkówce plażowej 1995

World Tour w siatkówce plażowej 1995 składał się z 27 turniejów na sześciu kontynentach, a pula nagród osiągnęła 3,5 miliona dolarów. Pierwszy turniej odbył się w kwietniu 1995 roku, natomiast turniej finałowy rozegrano na przełomie lutego i marca w 1996 roku. Były to ostatnie rozgrywki, w których sezon rozgrywany był na przełomie dwóch lat w XX wieku.

</doc>
<doc id="5130320" url="https://pl.wikipedia.org/wiki?curid=5130320" title="Marileidy Paulino">
Marileidy Paulino

Marileidy Paulino (ur. 25 października 1996 w Nizao) – dominikańska lekkoatletka specjalizująca się w biegu na 400 metrów.

</doc>
<doc id="5130321" url="https://pl.wikipedia.org/wiki?curid=5130321" title="Aleksander Józef Skrzyński">
Aleksander Józef Skrzyński



</doc>
<doc id="5130323" url="https://pl.wikipedia.org/wiki?curid=5130323" title="Canadian Open 2021 (mężczyźni)">
Canadian Open 2021 (mężczyźni)

Canadian Open 2021, właśc. National Bank Open Presented by Rogers 2021 – tenisowy turniej ATP kategorii ATP Tour Masters 1000 w sezonie 2021 z cyklu Canadian Open rozgrywany w dniach 9–15 sierpnia 2021 roku w Toronto na kortach twardych o puli nagród wynoszącej 3 487 915 dolarów amerykańskich.

</doc>
<doc id="5130327" url="https://pl.wikipedia.org/wiki?curid=5130327" title="Khushi">
Khushi



</doc>
<doc id="5130329" url="https://pl.wikipedia.org/wiki?curid=5130329" title="Kiedy będziesz moja (telenowela)">
Kiedy będziesz moja (telenowela)



</doc>
<doc id="5130331" url="https://pl.wikipedia.org/wiki?curid=5130331" title="Kiedy będziesz moja">
Kiedy będziesz moja



</doc>
<doc id="5130333" url="https://pl.wikipedia.org/wiki?curid=5130333" title="Kim Mi-jung">
Kim Mi-jung



</doc>
<doc id="5130334" url="https://pl.wikipedia.org/wiki?curid=5130334" title="Kobieta z Zakintos (Solomos)">
Kobieta z Zakintos (Solomos)



</doc>
<doc id="5130336" url="https://pl.wikipedia.org/wiki?curid=5130336" title="Protosi">
Protosi



</doc>
<doc id="5130337" url="https://pl.wikipedia.org/wiki?curid=5130337" title="Zakintos (ujednoznacznienie)">
Zakintos (ujednoznacznienie)



</doc>
<doc id="5130340" url="https://pl.wikipedia.org/wiki?curid=5130340" title="Kochankowie sztormowego morza (film)">
Kochankowie sztormowego morza (film)



</doc>
<doc id="5130343" url="https://pl.wikipedia.org/wiki?curid=5130343" title="Korpus Jazdy">
Korpus Jazdy



</doc>
<doc id="5130346" url="https://pl.wikipedia.org/wiki?curid=5130346" title="Kremlin Cup 2018">
Kremlin Cup 2018



</doc>
<doc id="5130347" url="https://pl.wikipedia.org/wiki?curid=5130347" title="Kremlin Cup 2019">
Kremlin Cup 2019



</doc>
<doc id="5130349" url="https://pl.wikipedia.org/wiki?curid=5130349" title="Krš">
Krš



</doc>
<doc id="5130351" url="https://pl.wikipedia.org/wiki?curid=5130351" title="KRUK (album)">
KRUK (album)



</doc>
<doc id="5130356" url="https://pl.wikipedia.org/wiki?curid=5130356" title="Krull">
Krull



</doc>
<doc id="5130358" url="https://pl.wikipedia.org/wiki?curid=5130358" title="Kruševo Brdo I">
Kruševo Brdo I



</doc>
<doc id="5130359" url="https://pl.wikipedia.org/wiki?curid=5130359" title="Kruševo Brdo II">
Kruševo Brdo II



</doc>
<doc id="5130360" url="https://pl.wikipedia.org/wiki?curid=5130360" title="Kruševo Brdo">
Kruševo Brdo



</doc>
<doc id="5130362" url="https://pl.wikipedia.org/wiki?curid=5130362" title="Książe (miejscowość)">
Książe (miejscowość)



</doc>
<doc id="5130363" url="https://pl.wikipedia.org/wiki?curid=5130363" title="Frydrychów (województwo opolskie)">
Frydrychów (województwo opolskie)



</doc>
<doc id="5130365" url="https://pl.wikipedia.org/wiki?curid=5130365" title="Kent-Are Antonsen">
Kent-Are Antonsen

Kent-Are Antonsen (ur. 12 lutego 1995 w Storsteinnes) – norweski piłkarz występujący na pozycji środkowego pomocnika w norweskim klubie Tromsø IL.
Kariera klubowa.
Tromsø IL.
W 2011 roku dołączył do akademii Tromsø IL. W 2013 roku został przesunięty do pierwszej drużyny. Zadebiutował 29 czerwca 2013 w meczu Eliteserien przeciwko Strømsgodset IF (3:1). 19 września 2013 zadebiutował w fazie grupowej Ligi Europy UEFA w meczu przeciwko Tottenham Hotspur (3:0). W sezonie 2013 jego zespół zajął przedostatnie miejsce w tabeli i spadł do OBOS-ligaen. W sezonie 2014 jego drużyna zajęła drugie miejsce w tabeli i powróciła do najwyższej ligi. Pierwszą bramkę zdobył 5 czerwca 2015 w meczu Eliteserien przeciwko Molde FK (2:0). W sezonie 2019 jego zespół zajął przedostatnie miejsce w tabeli i spadł do OBOS-ligaen. Po jednym sezonie spędzonym na drugim poziomie rozgrywkowym, jego drużyna zdobyła mistrzostwo ligi i awansowała do Eliteserien.

</doc>
<doc id="5130367" url="https://pl.wikipedia.org/wiki?curid=5130367" title="Kubuś i Przyjaciele (polska ścieżka dźwiękowa)">
Kubuś i Przyjaciele (polska ścieżka dźwiękowa)



</doc>
<doc id="5130369" url="https://pl.wikipedia.org/wiki?curid=5130369" title="Kubuś i Przyjaciele">
Kubuś i Przyjaciele



</doc>
<doc id="5130372" url="https://pl.wikipedia.org/wiki?curid=5130372" title="Kurze Miasto (gmina Pajęczno)">
Kurze Miasto (gmina Pajęczno)



</doc>
<doc id="5130373" url="https://pl.wikipedia.org/wiki?curid=5130373" title="Grabiec (kolonia w województwie łódzkim)">
Grabiec (kolonia w województwie łódzkim)



</doc>
<doc id="5130376" url="https://pl.wikipedia.org/wiki?curid=5130376" title="Kwitnące różowe drzewo brzoskwiniowe">
Kwitnące różowe drzewo brzoskwiniowe



</doc>
<doc id="5130377" url="https://pl.wikipedia.org/wiki?curid=5130377" title="Egg (album)">
Egg (album)

Egg – pierwszy album studyjny brytyjskiego zespołu rocka progresywnego i sceny Canterbury Egg z 1970 roku.
Lista utworów.
Wydanie oryginalne (Deram SDN 14, 1970).
Wszystkie utwory zostały skomponowane przez Clive'a Brooksa, Monta Campbella i Dave'a Stewarta, z wyjątkiem:
Strona A
Strona B
Reedycja (Eclectic Discs ECLCD 1014, 2004).
Album został ponownie wydany na CD w lutym 2004 roku przez Eclectic Discs. Został zremasterowany z oryginalnych taśm. Reedycja zawiera trzy bonusowe utwory, w tym obie strony pierwszego i jedynego singla zespołu z 1969 roku ("Seven Is a Jolly Good Time"/"You Are All Princes") oraz "Movement 3" z "Symphony No. 2", który został pominięty na oryginalnym wydaniu z powodu problemów z prawami autorskimi, ponieważ jego melodia jest podobna do części baletu Igora Strawinskiego "Święto wiosny". Istnieją też podobieństwa do finałowej części "Neptuna" z suity orkiestrowej "Planety" Gustava Holsta.

</doc>
<doc id="5130378" url="https://pl.wikipedia.org/wiki?curid=5130378" title="Agnieszka Gorgoń">
Agnieszka Gorgoń



</doc>
<doc id="5130379" url="https://pl.wikipedia.org/wiki?curid=5130379" title="Agnieszka Komor">
Agnieszka Komor



</doc>
<doc id="5130380" url="https://pl.wikipedia.org/wiki?curid=5130380" title="Reveal (album The Boyz)">
Reveal (album The Boyz)

Reveal – pierwszy album studyjny południowokoreańskiej grupy The Boyz, wydany 10 lutego 2020 roku przez wytwórnię Cre.ker Entertainment. Płytę promował singel o tym samym tytule. Sprzedał się w nakładzie egzemplarzy w Korei Południowej (stan na kwietnia 2021).

</doc>
<doc id="5130381" url="https://pl.wikipedia.org/wiki?curid=5130381" title="Reveal">
Reveal



</doc>
<doc id="5130384" url="https://pl.wikipedia.org/wiki?curid=5130384" title="Lech Olejnik (fagocista)">
Lech Olejnik (fagocista)



</doc>
<doc id="5130385" url="https://pl.wikipedia.org/wiki?curid=5130385" title="Sergi Canós">
Sergi Canós

Sergi Canós Tenés (ur. 2 lutego 1997 w Nules) – hiszpański piłkarz występujący na pozycji napastnika w angielskim klubie Brentford. Wychowanek FC Barcelony, w trakcie swojej kariery grał także w takich zespołach, jak Liverpool oraz Norwich City. Młodzieżowy reprezentant Hiszpanii.

</doc>
<doc id="5130386" url="https://pl.wikipedia.org/wiki?curid=5130386" title="Lech Olejnik">
Lech Olejnik



</doc>
<doc id="5130387" url="https://pl.wikipedia.org/wiki?curid=5130387" title="Lelești">
Lelești



</doc>
<doc id="5130388" url="https://pl.wikipedia.org/wiki?curid=5130388" title="Lelum-Polelum">
Lelum-Polelum



</doc>
<doc id="5130389" url="https://pl.wikipedia.org/wiki?curid=5130389" title="L'Enrico (epos)">
L'Enrico (epos)



</doc>
<doc id="5130390" url="https://pl.wikipedia.org/wiki?curid=5130390" title="L'Enrico">
L'Enrico



</doc>
<doc id="5130391" url="https://pl.wikipedia.org/wiki?curid=5130391" title="Leoncjusz I">
Leoncjusz I



</doc>
<doc id="5130392" url="https://pl.wikipedia.org/wiki?curid=5130392" title="Leoncjusz II">
Leoncjusz II



</doc>
<doc id="5130393" url="https://pl.wikipedia.org/wiki?curid=5130393" title="Julian Jeanvier">
Julian Jeanvier

Julian Marc Jeanvier (ur. 31 marca 1992 w Clichy) – gwinejski piłkarz francuskiego pochodzenia występujący na pozycji obrońcy w angielskim klubie Brentford oraz w reprezentacji Gwinei. Wychowanek INF Clairefontaine, w trakcie swojej kariery grał także w takich zespołach, jak AS Nancy, Lille OSC, Royal Excel Mouscron, Red Star, Reims oraz Kasımpaşa.

</doc>
<doc id="5130394" url="https://pl.wikipedia.org/wiki?curid=5130394" title="Peruth Chemutai">
Peruth Chemutai

Peruth Chemutai (ur. 10 lipca 1999 w Kapchorwie) – ugandyjska lekkoatletka, specjalizująca się w biegu na 3000 metrów z przeszkodami. Mistrzyni olimpijska z Tokio (2021).
Rekord życiowy: 9:01,45 (4 sierpnia 2021, Tokio) – rekord Ugandy oraz 8. wynik w historii światowej lekkoatletyki.

</doc>
<doc id="5130396" url="https://pl.wikipedia.org/wiki?curid=5130396" title="Lewis Gibson">
Lewis Gibson



</doc>
<doc id="5130397" url="https://pl.wikipedia.org/wiki?curid=5130397" title="Canadian Open 2021 (kobiety)">
Canadian Open 2021 (kobiety)

Canadian Open 2021, właśc. Omnium Banque Nationale présenté par Rogers 2021 – tenisowy turniej WTA kategorii WTA 1000 w sezonie 2021 z cyklu Canadian Open rozgrywany w dniach 9–15 sierpnia 2021 roku w Montrealu na kortach twardych o puli nagród wynoszącej 1 835 490 dolarów amerykańskich.

</doc>
<doc id="5130399" url="https://pl.wikipedia.org/wiki?curid=5130399" title="Ljutići">
Ljutići



</doc>
<doc id="5130400" url="https://pl.wikipedia.org/wiki?curid=5130400" title="Shandon Baptiste">
Shandon Baptiste

Shandon Harkeem Baptiste (ur. 8 kwietnia 1998 w Reading) – grenadyjski piłkarz angielskiego pochodzenia występujący na pozycji pomocnika w angielskim klubie Brentford oraz w reprezentacji Grenady. Wychowanek Reading, w trakcie swojej kariery grał także w takich zespołach, jak Oxford United oraz Hampton &amp; Richmond Borough.

</doc>
<doc id="5130401" url="https://pl.wikipedia.org/wiki?curid=5130401" title="Canadian Open 2021">
Canadian Open 2021



</doc>
<doc id="5130405" url="https://pl.wikipedia.org/wiki?curid=5130405" title="Jean Ignace Isidore Gérard">
Jean Ignace Isidore Gérard



</doc>
<doc id="5130407" url="https://pl.wikipedia.org/wiki?curid=5130407" title="L'ordre règne à Varsovie (karykatura)">
L'ordre règne à Varsovie (karykatura)



</doc>
<doc id="5130408" url="https://pl.wikipedia.org/wiki?curid=5130408" title="L'ordre règne à Varsovie">
L'ordre règne à Varsovie



</doc>
<doc id="5130409" url="https://pl.wikipedia.org/wiki?curid=5130409" title="Tariqe Fosu">
Tariqe Fosu

Tariqe Kumahl Malachi Akwesi Fosu-Henry (ur. 5 listopada 1995 w Londynie) – ghański piłkarz angielskiego pochodzenia występujący na pozycji napastnika w angielskim klubie Brentford oraz w reprezentacji Ghany. Wychowanek Reading, w trakcie swojej kariery grał także w takich zespołach, jak Fleetwood Town, Accrington Stanley, Colchester United, Charlton Athletic oraz Oxford United. Młodzieżowy reprezentant Anglii.

</doc>
<doc id="5130410" url="https://pl.wikipedia.org/wiki?curid=5130410" title="Louis Dauvergne (syn)">
Louis Dauvergne (syn)



</doc>
<doc id="5130411" url="https://pl.wikipedia.org/wiki?curid=5130411" title="Louis Dauvergne">
Louis Dauvergne



</doc>
<doc id="5130413" url="https://pl.wikipedia.org/wiki?curid=5130413" title="Žiga Pance">
Žiga Pance

Žiga Pance (ur. 1 stycznia 1985 w Lublanie) – słoweński hokeista grający na pozycji lewego napastnika, w klubie HDD Olimpija Lublana.
Kariera klubowa.
Žiga Pance rozpoczął swą karierę w 2004 roku w klubie HDD Olimpija Lublana, w którym wystąpił w ciągu dwóch lat wystąpił 57 razy i strzelił 17 goli. W latach 2006–2007 grał w kanadyjskim klubie Oshawa Generals, gdzie wystąpił 33 razy i strzelił 2 bramki. Następnie w 2007 roku przeniósł się z powrotem HDD Olimpija Lublana, w którym grał następnych 5 lat, wystąpił w 257 meczach i strzelił 69 goli, w 2010 roku został kapitanem drużyny. Następnie przeniósł się na 2 lata do włoskiego HC Bolzano, gdzie wraz z drużyną w 2014 roku zdobył złoty medal EBEL, w ciągu dwóch lat wystąpił w sumie 95 razy i strzelił 36 bramek. Na sezon 2015/2016 pojawił się w austriackim klubie EC VSV, zagrał w nim 49 meczy, w trakcie których strzelił 16 goli. Na sezon 2016/2017 przeniósł się do EC KAC, dla którego wystąpił 54 razy i strzelił 9 goli. W 2017 roku grając dla klubu Dornbirner EC, w 50 meczach strzelił 12 bramek. W 2018 roku przeniósł się do DVTK Jegesmedvék, dla którego wystąpił 56 razy i strzelił 19 goli. W sezonie 2019/2020 pojawił się w HC Slovan Bratysława, gdzie zagrał 30 meczy i strzelił 10 bramek. W 2020 roku powrócił do HDD Olimpija Lublana, gdzie w sezonie 2020 zagrał 36 razy i strzelił 22 bramki.
Kariera reprezentacyjna.
Žiga Pance po raz pierwszy wystąpił w barwach Słowenii w 2005 roku jako szesnastolatek. W ciągu całej swojej kariery reprezentacyjnej wystąpił w sumie 131 razy i strzelił 20 bramek. W 2014 roku wziął udział w Igrzyskach Olimpijskich w Soczi, gdzie Słowenia zajęła 7. miejsce, a w 2018 roku wziął udział w Igrzyskach Olimpijskich w Pjongczang, gdzie Słowenia zajęła 9. miejsce.
Uczestniczył w turniejach 
mistrzostw Europy juniorów do lat 18 edycji 19
 mistrzostw świata juniorów do lat 18 edycji 20
mistrzostw świata juniorów do lat 20 edycji 20
Uczestniczył w turniejach mistrzostw świata edycji 2009, 2010 (Dywizja I), 2011 (Elita), 2012 (Dywizja I), 2013 (Elita), 2014 (Dywizja I), 2015 (Elita), 2016 (Dywizja I), 2017 (Elita), 2018, 2019, 2022 (Dywizja I) oraz zimowych igrzysk olimpijskich 2014, 2018.

</doc>
<doc id="5130415" url="https://pl.wikipedia.org/wiki?curid=5130415" title="Jan Rodzeń">
Jan Rodzeń

Jan Rodzeń (ur. 15 lipca 1890 w Kamieniu, zm. ?) – szeregowy Legionów Polskich.
Życiorys.
Urodził się 15 lipca 1890 w Kamieniu, w ówczesnym powiecie niskim Królestwa Galicji i Lodomerii. Prawdopodobnie był spokrewniony z Józefem (1899–1939), majorem piechoty Wojska Polskiego.
Od 16 września 1914 służył w 3 Pułku Piechoty Legionów Polskich. Był przydzielony do oddziału sztabowego III baonu. Uczestniczył w kampanii karpackiej, bukowińskiej i wołyńskiej (do 10 stycznia 1916). 7 kwietnia 1917 został wymieniony we wniosku do odznaczenia austriackim Krzyżem Wojskowym Karola.

</doc>
<doc id="5130416" url="https://pl.wikipedia.org/wiki?curid=5130416" title="Lekkoatletyka na Letnich Igrzyskach Olimpijskich 2020 – bieg na 10 000 m kobiet">
Lekkoatletyka na Letnich Igrzyskach Olimpijskich 2020 – bieg na 10 000 m kobiet

Bieg na 10 000 m kobiet – jedna z konkurencji biegowych rozegranych podczas igrzysk olimpijskich w Tokio.
Terminarz.
Źródło: "olympics.com" .
Rekordy.
Tabela prezentuje rekord świata, rekord igrzysk olimpijskich, rekordy kontynentów oraz najlepszy wynik na listach światowych przed rozpoczęciem zawodów.
Rezultaty.
Finał.
Źródło: "olympics.com".

</doc>
<doc id="5130418" url="https://pl.wikipedia.org/wiki?curid=5130418" title="Ethan Pinnock">
Ethan Pinnock

Ethan Rupert Pinnock (ur. 29 maja 1993 w Londynie) – jamajski piłkarz angielskiego pochodzenia występujący na pozycji obrońcy w angielskim klubie Brentford oraz w reprezentacji Jamajki. Wychowanek Millwall, w trakcie swojej kariery grał także w takich zespołach, jak Dulwich Hamlet, Forest Green Rovers oraz Barnsley.

</doc>
<doc id="5130423" url="https://pl.wikipedia.org/wiki?curid=5130423" title="Rico Henry">
Rico Henry

Rico Antonio Henry (ur. 8 lipca 1997 w Birmingham) – angielski piłkarz występujący na pozycji obrońcy w angielskim klubie Brentford. Wychowanek Walsall. Młodzieżowy reprezentant Anglii.

</doc>
<doc id="5130424" url="https://pl.wikipedia.org/wiki?curid=5130424" title="The Polite Force">
The Polite Force

The Polite Force – drugi album studyjny brytyjskiego zespołu rocka progresywnego i sceny Canterbury Egg z 1971 roku.
Lista utworów.
Wydanie oryginalne (Deram SML 1074, 1971).
Wszystkie utwory zostały skomponowane przez Monta Campbella z wyjątkiem:
Strona A
Strona B

</doc>
<doc id="5130427" url="https://pl.wikipedia.org/wiki?curid=5130427" title="Franciszek Kalinowski">
Franciszek Kalinowski

Franciszek Kalinowski (ur. 11 listopada 1892 w Szwarcenowie, zm. 10/11 listopada 1939 w Osieku) – żołnierz, ksiądz katolicki, harcmistrz.
Życiorys.
Uczęszczał do gimnazjum w Braniewie. W 1913 rozpoczął służbę w armii niemieckiej i brał udział w I wojnie światowej. Ochotniczo wstąpił do Wojska Polskiego i w 1920 uczestniczył w inkorporacji Pomorza. Po demobilizacji od 1921 do 1925 studiował w seminarium duchownym w Pelplinie. 28 czerwca 1925 otrzymał święcenia kapłańskie. Pracował jako wikary w Nowym Mieście Lubawskim, następnie jako kuratus w Krajowym Zakładzie Psychiatrycznym w Kocborowie (1927–1935).
Należał do krytyków sanacji. Był sympatykiem endecji – prowadził wykłady działaczom OWP. Utworzył w 1928 drużynę harcerską w Kocborowie, organizował obozy, wycieczki, wydawał gazetki harcerskie. Był pasjonatem fotografii i sportu.
Od 1935 był proboszczem w Osieku. W nocy z 10 na 11 listopada 1939 został aresztowany na swej plebanii w Osieku i natychmiast rozstrzelany przez Niemców w jej pobliżu.
Upamiętnienie.
W Starogardzie Gdańskim jest ulica poświęcona ks. Franciszkowi Kalinowskiemu.

</doc>
<doc id="5130429" url="https://pl.wikipedia.org/wiki?curid=5130429" title="Lekkoatletyka na Letnich Igrzyskach Olimpijskich 2020 – chód na 50 km mężczyzn">
Lekkoatletyka na Letnich Igrzyskach Olimpijskich 2020 – chód na 50 km mężczyzn

Chód na 50 kilometrów mężczyzn – jedna z konkurencji rozegranych podczas igrzysk olimpijskich w Tokio.
Terminarz.
Źródło: "olympics.com" .
Rekordy.
Tabela prezentuje rekord świata, rekord igrzysk olimpijskich, rekordy kontynentów oraz najlepszy wynik na listach światowych przed rozpoczęciem zawodów.
Rezultaty.
Finał.
Źródło: "olympics.com".

</doc>
<doc id="5130431" url="https://pl.wikipedia.org/wiki?curid=5130431" title="Jan Biegański (piłkarz)">
Jan Biegański (piłkarz)

Jan Biegański (ur. 4 grudnia 2002 w Gliwicach) – polski piłkarz występujący na pozycji środkowego pomocnika w polskim klubie GKS Tychy oraz w reprezentacji Polski U-21.
Kariera klubowa.
GKS Tychy.
W 2015 roku dołączył do akademii GKS Tychy. W 2018 roku został przesunięty do pierwszej drużyny. Zadebiutował 14 maja 2018 w meczu I ligi przeciwko Rakowowi Częstochowa (0:3). 24 listopada 2018 został najmłodszym kapitanem w historii GKS-u Tychy, mając 15 lat i 355 dni, gdy w 87. minucie meczu I ligi z GKS-em Katowice zmienił ówczesnego kapitana Łukasza Grzeszczyka. Pierwszą bramkę zdobył 27 czerwca 2020 w meczu ligowym przeciwko Olimpii Grudziądz (2:4).
Lechia Gdańsk.
1 stycznia 2021 podpisał kontrakt z klubem Lechia Gdańsk. Zadebiutował 30 stycznia 2021 w meczu Ekstraklasy przeciwko Jagiellonii Białystok (0:2).
Kariera reprezentacyjna.
Polska U-21.
W marcu 2021 roku otrzymał powołanie do reprezentacji Polski U-21. Zadebiutował 26 marca 2021 w meczu towarzyskim przeciwko reprezentacji Arabii Saudyjskiej U-20 (7:0).

</doc>
<doc id="5130432" url="https://pl.wikipedia.org/wiki?curid=5130432" title="Wasilewa">
Wasilewa

Wasilewa (; ) – wieś na Białorusi, w obwodzie homelskim, w rejonie homelskim, w sielsowiecie Dauhalessie.

</doc>
<doc id="5130433" url="https://pl.wikipedia.org/wiki?curid=5130433" title="Jan Žambůrek">
Jan Žambůrek

Jan Žambůrek (ur. 13 lutego 2001) – czeski piłkarz występujący na pozycji pomocnika w duńskim klubie Viborg FF. Wychowanek Bohemiansu 1905, w trakcie swojej kariery grał także w Brentford i Shrewsbury Town. Młodzieżowy reprezentant Czech.

</doc>
<doc id="5130434" url="https://pl.wikipedia.org/wiki?curid=5130434" title="Selemon Barega">
Selemon Barega

Selemon Barega Shirtaga (ur. 20 stycznia 2000 w Gurage) – etiopski lekkoatleta specjalizujący się w biegach długich, mistrz olimpijski, wicemistrz świata oraz halowy mistrz świata.
Mistrz świata juniorów w biegu na 5000 metrów z 2016 roku oraz mistrz świata juniorów młodszych w biegu na 3000 metrów z 2017 roku. Złoty medalista świata w biegach przełajowych w klasyfikacji drużynowej juniorów (2017) a także brązowy w klasyfikacji drużynowej seniorów (2019). Podczas Mistrzostw Świata w Lekkoatletyce 2019 zdobył srebrny medal w biegu na 5000 metrów. Na Letnich Igrzyskach Olimpijskich 2020 rozgrywanych w Tokio zwyciężył w biegu na 10 000 m mężczyzn, zdobywając złoty medal olimpijski.

</doc>
<doc id="5130436" url="https://pl.wikipedia.org/wiki?curid=5130436" title="Mateusz Zuchora">
Mateusz Zuchora

Mateusz Zuchora (ur. 10 sierpnia 1992) – polski kajakarz, medalista mistrzostw świata i Europy, zawodnik klubu AZS Politechnika Opolska.

</doc>
<doc id="5130441" url="https://pl.wikipedia.org/wiki?curid=5130441" title="Czerwonka (dopływ Dunajca w Łopusznej)">
Czerwonka (dopływ Dunajca w Łopusznej)

Czerwonka – potok w województwie małopolskim, w Łopusznej, prawobrzeżny dopływ Dunajca.
W dolnym biegu płynie koło dworu Tetmajerów, a uchodzi do Dunajca w okolicy kościoła Świętej Trójcy i św. Antoniego Opata, naprzeciwko ujścia Łopusznanki, w miejscu o współrzędnych 49°28’27”N 20°07’51”E.
Jeden z trzech dopływów górnego Dunajca o tej nazwie.

</doc>
<doc id="5130443" url="https://pl.wikipedia.org/wiki?curid=5130443" title="The Civil Surface">
The Civil Surface

The Civil Surface – trzeci i ostatni album studyjny brytyjskiego zespołu rocka progresywnego i sceny Canterbury Egg z 1974 roku.
Zespół rozpadł się w 1972 roku. W 1974 roku za sugestią organisty Dave'a Stewarta, trio połączyło się ponownie, by nagrać album "The Civil Surface". Wśród muzyków gościnnie występujących na płycie są Steve Hillage (gitara), muzycy Henry Cow Lindsay Cooper (obój, fagot) i Tim Hodgkinson (klarnet) oraz wokalistki Amanda Parsons, Ann Rosenthal i Barbara Gaskin.
Lista utworów.
Wydanie oryginalne (Caroline Records C1510, 1974).
Wszystkie utwory zostały skomponowane przez Monta Campbella z wyjątkiem:
Strona A
Strona B

</doc>
<doc id="5130444" url="https://pl.wikipedia.org/wiki?curid=5130444" title="Lucemierz (jezioro)">
Lucemierz (jezioro)



</doc>
<doc id="5130445" url="https://pl.wikipedia.org/wiki?curid=5130445" title="Luis Martínez (piłkarz)">
Luis Martínez (piłkarz)



</doc>
<doc id="5130448" url="https://pl.wikipedia.org/wiki?curid=5130448" title="Andrzej Szwan">
Andrzej Szwan

Andrzej Szwan (ur. 16 sierpnia 1938 w Warszawie) – polski artysta estradowy i fotomodel, występujący jako drag queen Lulla la Polaca.
Życiorys.
Urodził się w Warszawie, w rodzinie pochodzenia żydowskiego. Po wybuchu II wojny światowej trafił do getta warszawskiego, z którego wyniesiono go przez mur. Pierwotnie został przygarnięty przez rodzinę Zająców, a ostatecznie znalazł się pod opieką siostry swojego ojca, Janiny. Jej mąż, Apolinary, był członkiem Armii Krajowej i działaczem podziemia antyfaszystowskiego. Młody Szwan zaczął traktować przybranych rodziców jak biologicznych.
Po zakończeniu wojny wychowywał się na Pradze. W 1956 zdał maturę, po czym starał się o przyjęcie na studia w Państwowej Wyższej Szkole Teatralnej im. Aleksandra Zelwerowicza. Z powodu choroby matki był jednak zmuszony zrezygnować z dalszej edukacji i podjął pracę w Stołecznym Przedsiębiorstwie Transportowym Handlu Wewnętrznego. W późniejszym czasie rozpoczął studia prawnicze na Uniwersytecie Warszawskim. Jako urzędnik państwowy przebywał na kontraktach m.in. w Libii i Iraku.
W 2010, za sprawą Kim Lee, zadebiutował na scenie jako drag queen. Występuje w klubach i festiwalach związanych ze społecznością queer. Zdjęcia Szwana pojawiły się m.in. w magazynie Vogue, wziął też udział w kampanii Levi's Pride 2021. W 2021 wystąpił w teledysku Miuosh'a do piosenki „Klucze”.
Jest gejem i działaczem na rzecz praw osób nieheteronormatywnych.

</doc>
<doc id="5130449" url="https://pl.wikipedia.org/wiki?curid=5130449" title="Luis Martínez">
Luis Martínez



</doc>
<doc id="5130451" url="https://pl.wikipedia.org/wiki?curid=5130451" title="Luis Martinez">
Luis Martinez



</doc>
<doc id="5130454" url="https://pl.wikipedia.org/wiki?curid=5130454" title="Juan Luis Martínez (bokser)">
Juan Luis Martínez (bokser)



</doc>
<doc id="5130455" url="https://pl.wikipedia.org/wiki?curid=5130455" title="Luis Martínez (bokser)">
Luis Martínez (bokser)



</doc>
<doc id="5130456" url="https://pl.wikipedia.org/wiki?curid=5130456" title="Luis Martínez (pływak)">
Luis Martínez (pływak)



</doc>
<doc id="5130457" url="https://pl.wikipedia.org/wiki?curid=5130457" title="Aleksander Kuźmin">
Aleksander Kuźmin

Aleksander Maria Kuźmin (ur. 30 sierpnia 1939 w Poznaniu) – polski numizmatyk, heraldyk, sfragistyk, matematyk, informatyk.
Życiorys.
Syn Aleksandra, po maturze w 1961 wstąpił na Wyższą Szkołę Pedagogiczną w Gdańsku, uzyskując tam stopień mgr. matematyki, po czym podjął pracę w Zakładzie Elektronicznej Techniki Obliczeniowej ZETO. W latach 1972–1973 pracował jako technolog informatyk w IMGW w Gdyni. W latach 1974–1980 główny technolog, a następnie zastępca dyrektora ds. projektowo-programowych w ośrodku obliczeniowym budownictwa ETOB w Gdańsku. W okresie 1980–1982 kierownik ośrodka obliczeniowego Polmozbyt Gdańsk, w latach 1983–1995 znów w ZETO jako kierownik działu nośników, po przejęciu ZETO przez Prokom – kierownik działu szkoleń. W okresie 1995–2000 w PZU, jako naczelnik Wydziału Informatyki na okręg gdański, od 2000 do 2004 pracował w ośrodku szkoleniowym Combidata.
Numizmatyk.
Od 1978 członek Polskiego Towarzystwa Numizmatycznego, od 1991 członek i następnie do 2019 prezes Zarządu Oddziału, w latach 1995–2001 członek Zarządu Głównego, od 2001 do 2003 prezes PTN, ekspert ZG PTN.
Heraldyk i sfragistyk.
Długoletni członek Polskiego Towarzystwa Genealogiczno-Heraldycznego.
Członek Komisji do spraw zmiany dotychczasowego wizerunku herbu Rumi, powołanej przez Radę Miejską w Rumi w 1994.
Członek jury konkursowego powołanego w celu utworzenia herbu dzielnicy Chylonia w Gdyni przez Radę Dzielnicy Chylonia w 1999.
Publikacje.
Założyciel i redaktor Gdańskich Zeszytów Numizmatycznych w latach 1988–2013. Prywatny adres Aleksandra Kuźmina był jednocześnie adresem redakcji i wydawnictwa. Autor broszur i książek z zakresu numizmatyki, m.in.: "Fałszerstwa Monet Wolnego Miasta Gdańska" (1993), "Organizacja mennic i techniki mennicze w Polsce w XVI i XVII wieku" (2003), "Katalog żetonów sopockiego kasyna gry" (2006), "Gdynia w numizmatyce" (2008).
W latach 2001–2003 członek redakcji Biuletynu Numizmatycznego. Współredaktor (wraz z m.in. Małgorzatą Sokołowską) II Tomu Encyklopedii Gdyni.
Autor wielu artykułów i notatek numizmatycznych opublikowanych m.in. w: "Biuletynie Numizmatycznym", "Przeglądzie Numizmatycznym", "Groszu", "Magazynie numizmatycznym". Redaktor czasopisma Medalierstwo i Falerystyka. Autor referatów na międzynarodowych sesjach numizmatycznych, wystawca na wystawach o tematyce numizmatycznej.

</doc>
<doc id="5130459" url="https://pl.wikipedia.org/wiki?curid=5130459" title="Wilhelm Wolff">
Wilhelm Wolff

Johann Friedrich Wilhelm Wolff (ur. 21 czerwca 1809 w Tarnawie, zm. 9 maja 1864 w Manchesterze) – niemiecki nauczyciel, publicysta i działacz polityczny. 
Życiorys.
Wolff urodził się w biednej rodzinie, był synem śląskiego rolnika. Studiował na Uniwersytecie Friedricha-Wilhelma we Wrocławiu (obecnie Uniwersytet Wrocławski). W 1834 został uwięziony jako członek studenckiego stowarzyszenia (został skazany pod zarzutem naruszenia ustawy o druku i obrazie majestatu królewskiego), jednak w 1838 roku został ułaskawiony ze względu na pogarszający się stan zdrowia. Po wypuszczeniu z więzienia pracował jako guwernant. Publikował dalej krytyczne noty prasowe przez co musiał uciekać w 1846 roku do Londynu, a później do Brukseli (inaczej mógł zostać zaaresztowany). W Brukseli poznał Karola Marksa i Fryderyka Engelsa. Został reporterem w gazecie "Deutsche-Brüsseler-Zeitung" i był jednym z założycieli Związku Komunistów. W 1848 został deportowany do Francji, skąd powrócił na Śląsk. Objął tam stanowisko redaktora gazety "Neue Rheinische Zeitung." Od 21 maja do 18 czerwca 1849 był członkiem Frankfurckiego Zgromadzenia Narodowego. W 1851 wyemigrował do Londynu, następnie przeniósł się do Manchesteru. Tam kontynuował współprace z Marksem i Engelsem.
Przypisy.
 

</doc>
<doc id="5130460" url="https://pl.wikipedia.org/wiki?curid=5130460" title="Zofia Popiel">
Zofia Popiel

Zofia Popiel (ur. 26 lipca 1845 w Kurozwękach, zm. 31 maja 1927 w Krakowie) – polska ziemianka, mieszkała w Ruszczy, działaczka społeczna. Założycielka i w latach 1901-1926 prezydentka Sodalicji Pań Wiejskich Ziemi Krakowskiej.
Życiorys.
Córka Pawła Popiela i Emilii z Sołtyków. Urodziła się w Kurozwękach. Mieszkała i opiekowała się rodzicami w Ruszczy, gdy w 1873 roku Paweł Popiel przekazał majątek synom. Nie wyszła za mąż. W latach 1901–1926 była prezydentką Sodalicji Pań Wiejskich Ziemi Krakowskiej. Zorganizowała czytelnię liczącą 1600 woluminów w 1932 roku. W latach 1916–1921 w jej domu w dworze w Ruszczy działała szkoła gospodarcza dla dziewcząt zorganizowana przez Sodalicję. W pierwszym roku działalności Zofia Popiel przekazała na jej potrzeby w pieniądzach i naturze 20767 koron. Była członkinią istniejącego w latach 1889–1897 Towarzystwa afrykańskiego, którego celem było zbieranie funduszy, aby zapobiec niewolnictwu. Gdy w 1866 roku została kuratorką fundacji Anastazji z Rudnickich Sołtykowej, której celem była opieka nad starymi kobietami zaprosiła siostry felicjanki, aby objęły w tym samym roku opieką 18 staruszek mieszkających w zakładzie. W kolejnych latach zakład został rozbudowany i działa do dnia dzisiejszego jako Zakład opiekuńczo-leczniczy. Od 1893 roku Zofia mieszkała w Zakładzie Staruszek i Kalek zamiast w Pałacu Popielów przy ulicy św. Jana. Podczas I wojny światowej opiekowała się uchodźcami w Choczni.  

</doc>
<doc id="5130462" url="https://pl.wikipedia.org/wiki?curid=5130462" title="Nowy cmentarz w Ząbkach">
Nowy cmentarz w Ząbkach

Nowy cmentarz w Ząbkach lub nowy cmentarz w Drewnicy właściwie cmentarz parafialny parafii Miłosierdzia Bożego i sąsiadująca z nim, i nierozdzielona żadnym ogrodzeniem część komunalna na terenie osiedla Drewnica w mieście Ząbki w powiecie wołomińskim, w województwie mazowieckim. Kompleks powstał na przełomie 1989 i 1990 i znajduje się u zbiegu ulicy Szpitalnej w Ząbkach i obwodnicy Marek.
Zarządcą cmentarza jest parafia Miłosierdzia Bożego w Ząbkach. Cmentarz nazywany jest nowym dla odróżnienia od pierwszego cmentarza w Ząbkach nazywanego również starym (właściwie cmentarz parafialny parafii Świętej Trójcy w Ząbkach) oraz nieistniejącego już dawnego cmentarza przyszpitalnego w Drewnicy. 

</doc>
<doc id="5130463" url="https://pl.wikipedia.org/wiki?curid=5130463" title="Anna Nieznaj">
Anna Nieznaj

Anna Nieznaj, pseud Cranberry (ur. 1979 w Lublinie) – polska autorka fantastyki, recenzentka magazynu Esensja. Z zawodu programistka, z wykształcenia matematyczka. Członkini grupy literackiej Harda Horda. Mężatka, matka dwójki dzieci. Mieszka w Lublinie.
Twórczość.
Debiutowała w konkursie organizowanym przez Filipinkę w 1996 roku. Publikuje opowiadania w prasie, internecie oraz antologiach. Zajmowała się wyborem i redakcją tekstów do działu literackiego Esensji; aktualnie (2021) pisuje recenzje do działu publicystycznego. Na łamach tego magazynu opublikowała także szereg opowiadań i powieść - fan fiction do franczyzy Gwiezdne wojny.
Jej pierwsza powieść w oficjalnym obiegu - "Błąd warunkowania" - ukazała się w 2014 r.
W 2018 roku uczestniczyła w projekcie "Jutronauci" Gazety Wyborczej.
Bibliografia.
Opowiadania.
Pod nazwiskiem Anna Borówko
Pod nazwiskiem Anna Nieznaj

</doc>
<doc id="5130464" url="https://pl.wikipedia.org/wiki?curid=5130464" title="Cmentarz komunalny w Ząbkach">
Cmentarz komunalny w Ząbkach



</doc>
<doc id="5130465" url="https://pl.wikipedia.org/wiki?curid=5130465" title="Cmentarz parafialny parafii Miłosierdzia Bożego w Ząbkach">
Cmentarz parafialny parafii Miłosierdzia Bożego w Ząbkach



</doc>
<doc id="5130472" url="https://pl.wikipedia.org/wiki?curid=5130472" title="Lwia Paszcza (Puszcza Bukowa)">
Lwia Paszcza (Puszcza Bukowa)



</doc>
<doc id="5130473" url="https://pl.wikipedia.org/wiki?curid=5130473" title="Lekkoatletyka na Letnich Igrzyskach Olimpijskich 2020 – chód na 20 km mężczyzn">
Lekkoatletyka na Letnich Igrzyskach Olimpijskich 2020 – chód na 20 km mężczyzn

Chód na 20 kilometrów mężczyzn – jedna z konkurencji rozegranych podczas igrzysk olimpijskich w Tokio.
Terminarz.
Źródło: "olympics.com" .
Rekordy.
Tabela prezentuje rekord świata, rekord igrzysk olimpijskich, rekordy kontynentów oraz najlepszy wynik na listach światowych przed rozpoczęciem zawodów.
Rezultaty.
Finał.
Źródło: "olympics.com".

</doc>
<doc id="5130474" url="https://pl.wikipedia.org/wiki?curid=5130474" title="Leszczyniec (województwo dolnośląskie)">
Leszczyniec (województwo dolnośląskie)



</doc>
<doc id="5130477" url="https://pl.wikipedia.org/wiki?curid=5130477" title="Sodalicja Pań Wiejskich Ziemi Krakowskiej">
Sodalicja Pań Wiejskich Ziemi Krakowskiej

Sodalicja Pań Wiejskich Ziemi Krakowskiej – katolickie stowarzyszenie kobiet. Powstało w 1901 roku z inicjatywy Zofii Popiel i działało do 1939 roku.
Historia.
Inicjatorką założenia Sodalicji była Zofia Popiel, córka Pawła Popiela mieszkająca w Ruszczy. Pierwsze spotkanie odbyło się 3 maja 1901 roku u Marii Koźmian. Ustawy regulujące działalność Sodalicji przygotowała Zofia Popiel, a weszły w życie po aprobacie biskupa Jana Duklana Puzyny. Prezydentką została Zofia Popiel, a moderatorem jezuita o. Stefan Bratkowski. Pierwsze zebranie stowarzyszenia wraz z nabożeństwem miało miejsce 12 października 1901 roku. Sodalicja powstała pod wezwaniem Najświętszej Marii Panny Dobrej Rady. W 1902 roku po rekolekcjach dla nauczycielek zorganizowanych w klasztorze SS. Urszulanek w Krakowie pod przewodnictwem o. Bratkowskiego powstała Sodalicja Nauczycielek Wiejskich ziem i krakowskiej.
Stowarzyszenie rozrastało się i przed 1917 rokiem liczyło 125 członkiń. W 1917 odeszło część członkiń tworząc Sodalicję diecezji kieleckiej pod wezwaniem Królowej Korony Polskiej. W 1932 roku stowarzyszenie liczyło 63 członkinie. W 1914 roku zmarł Stefan Bratkowski, a jego miejsce zajął o. Józef Tuszowski. Funkcję pełnił do 1929 roku, gdy z powodu choroby przekazał obowiązki o. Janowi Rostworowskiemu. Zofia Popiel w 1926 roku zrezygnowała z bycia prezydentką, a kilka miesięcy później zmarła. Nową prezydentka została Zofia Włodkowa, żona Jana Włodka, córka Jana Albina Goetza. W 1936 roku o. Rostworowski został przeniesiony do Warszawy. Nowym moderatorem został o. Marian Morawski.
W 1923 roku Sodalicja pań Wiejskich przystąpiła do nowo utworzonego Związku Zjednoczonych Sodalicji Pań Wiejskich. W ramach sodalicji członkinie spotykały się na zebraniach i nabożeństwach, raz w roku na zamkniętych rekolekcjach organizowanych w klasztorach (ss. Urszulanek w Krakowie, klasztorze w Zbylitowskiej Górze) czy w domach prywatnych (w Ruszczy i Okocimiu). Zofia Popiel organizowała w pierwsze piątki miesiąca wspólne czytanie Ustaw Sodalicyjnych i Ewangelii. Rozwojowi członkiń miała służyć czytelnia, której zbiory w 1932 roku liczyły 1600 woluminów.
Do wybuchu I wojny światowej w ramach Sodalicji działały 3 sekcje: eucharystyczna, oświatowa i gospodarczo–społeczna. Po 1914 roku działała tylko sekcja eucharystyczna organizująca adoracje w pierwsze czwartki i komunię w pierwsze piątki. Troszczyła się również o wyposażenia kościołów w „bieliznę kościelną”. W 1929 roku powstała sekcja misyjna.
Kursy gospodarcze organizowane przez Sodalicję stały się podstawą do powstania w 1916 roku szkoły gospodarczej. Działała ona w Ruszczy przez 5 lat. Zofia Popiel poprosiła o wsparcie Towarzystwo Gospodarczego Wykształcenia Kobiet, które przysłało 4 absolwentki prowadzonego przez nie Seminarium w Snopkowie. Pierwszy kurs trwający od października 1916 do listopada 1917 roku ukończyło 16 uczennic. Zainteresowanie nauka było tak duże, że na kolejny przyjęto już 25 uczennic. Sodalicja pomagała materialnie w prowadzeniu szkoły.

</doc>
<doc id="5130478" url="https://pl.wikipedia.org/wiki?curid=5130478" title="Katie Zaferes">
Katie Zaferes

Katie Zaferes (ur. 9 czerwca 1989 w Hampstead) – amerykańska triathlonistka, dwukrotna medalistka olimpijska, trzykrotna medalistka mistrzostw świata.
Dwukrotnie uczestniczyła w igrzyskach olimpijskich. W 2016 roku na igrzyskach w Rio de Janeiro zajęła 18. miejsce w rywalizacji olimpijskiej. Podczas igrzysk w Tokio zdobyła brązowy medal olimpijski w zawodach indywidualnych oraz srebrny w sztafecie mieszanej (wraz z nią amerykańską sztafetę stanowili: Kevin McDowell, Taylor Knibb i Morgan Pearson).
W latach 2017–2020 zdobyła trzy medale mistrzostw świata w triathlonie (dwa srebrne i jeden brązowy) w rywalizacji sztafet mieszanych.

</doc>
<doc id="5130479" url="https://pl.wikipedia.org/wiki?curid=5130479" title="Karnalin">
Karnalin

Karnalin (; ) – wieś na Białorusi, w obwodzie homelskim, w rejonie homelskim, w sielsowiecie Dauhalessie.

</doc>
<doc id="5130484" url="https://pl.wikipedia.org/wiki?curid=5130484" title="Kopernikanizm">
Kopernikanizm



</doc>
<doc id="5130485" url="https://pl.wikipedia.org/wiki?curid=5130485" title="Od Polany (strumień)">
Od Polany (strumień)



</doc>
<doc id="5130488" url="https://pl.wikipedia.org/wiki?curid=5130488" title="Single numer jeden w roku 2019 (Rosja)">
Single numer jeden w roku 2019 (Rosja)

Notowania City &amp; Country Radio Hits publikowane i kompletowane są przez portal internetowy Tophit w oparciu o cotygodniowe wyniki odtworzeń w stacjach radiowych w Rosji. Poniżej znajduje się tabela prezentująca najpopularniejsze single w danych tygodniach w roku 2019.
W 2019 jedenaście singli różnych artystów osiągnęło szczyt rosyjskiego notowania Tophit, licząc także utwór „Love &amp; Lover” w wykonaniu Leonida Rudenko, i , który już pod koniec 2018 znalazł się na pierwszym miejscu listy.

</doc>
<doc id="5130493" url="https://pl.wikipedia.org/wiki?curid=5130493" title="Stanisław Zajdel">
Stanisław Zajdel



</doc>
<doc id="5130499" url="https://pl.wikipedia.org/wiki?curid=5130499" title="Mads Roerslev">
Mads Roerslev

Mads Roerslev Rasmussen (ur. 24 czerwca 1999 w Kopenhadze) – duński piłkarz występujący na pozycji obrońcy w angielskim klubie Brentford oraz w reprezentacji Danii do lat 21. Wychowanek FC København, w trakcie swojej kariery grał także w takich zespołach, jak Halmstads BK oraz Vendsyssel FF.

</doc>
<doc id="5130501" url="https://pl.wikipedia.org/wiki?curid=5130501" title="Mads Bech Sørensen">
Mads Bech Sørensen

Mads Bech Sørensen (ur. 7 stycznia 1999 w Horsens) – duński piłkarz występujący na pozycji obrońcy w angielskim klubie Brentford oraz w reprezentacji Danii do lat 21. Wychowanek AC Horsens, w trakcie swojej kariery grał także w AFC Wimbledon.

</doc>
<doc id="5130503" url="https://pl.wikipedia.org/wiki?curid=5130503" title="Topografie">
Topografie



</doc>
<doc id="5130506" url="https://pl.wikipedia.org/wiki?curid=5130506" title="Morhad Amdouni">
Morhad Amdouni

Morhad Amdouni (ur. 21 stycznia 1988 w Porto-Vecchio) – francuski lekkoatleta specjalizujący się w biegach długich, mistrz Europy w biegu na 10 000 metrów.
Urodzony na Korsyce biegacz pochodzi z rodziny Tunezyjczyków. Podczas Mistrzostw Europy w Lekkoatletyce 2018 w Berlinie Amdouni zdobył złoty medal w biegu na 10 000 m oraz brązowy medal w biegu na 5000 m.
Reprezentował Francję na Letnich Igrzyskach Olimpijskich 2020 w Tokio, gdzie wystartował w biegu na 10 000 metrów mężczyzn (10 miejsce z czasem 27:53,58) oraz w maratonie mężczyzn (17 miejsce z czasem 2:14:33).
Kontrowersje.
Podczas biegu maratońskiego odbywającego się w Sapporo na Letnich Igrzyskach Olimpijskich 2020, biegnąc obok punktu z wodą dla biegaczy, strącił ręką długi szereg butelek, uniemożliwiając innym zawodnikom jej pobranie. W publicznym oświadczeniu po LIO 2020, objaśniał, że butelki były zbyt śliskie i dlatego spadły.
Jest podejrzewany o używanie dopingu wydolnościowego.

</doc>
<doc id="5130507" url="https://pl.wikipedia.org/wiki?curid=5130507" title="Kotel (jezioro)">
Kotel (jezioro)

Kotel – jezioro w północnej Polsce, w mezoregionie Borów Tucholskich, położone około 750 m na wschód od jeziora Gołuń. Objęte ochroną w ramach Wdzydzkiego Park Krajobrazowego. Na części jego zachodniego i południowego brzegu utworzono w 2006 roku użytek ekologiczny Kotel, którego celem jest zachowanie łąk i torfowisk. ​
Pod względem administracyjnym wchodzi w skład sołectwa Wdzydze, w gminie Kościerzyna, w województwie pomorskim. 
W pobliżu wschodniego brzegu jeziora biegnie linia kolejowa nr 201. Położona jest przy niej miejscowość Olpuch.
Wzdłuż południowego brzegu przebiega niebieski szlak turystyczny Wdzydze-Gołuń-Olpuch.

</doc>
<doc id="5130510" url="https://pl.wikipedia.org/wiki?curid=5130510" title="Piłka wodna na Letnich Igrzyskach Olimpijskich 2020 – turniej mężczyzn">
Piłka wodna na Letnich Igrzyskach Olimpijskich 2020 – turniej mężczyzn

Turniej olimpijski w piłce wodnej mężczyzn podczas XXXII Letnich Igrzysk Olimpijskich w Tokio odbył się w dniach od 25 lipca 2021 do 8 sierpnia 2021. Do rywalizacji przystąpiło 12 drużyn. Areną zawodów było Tatsumi Water Polo Centre. Mistrzami olimpijskimi zostali Serbowie.
System rozgrywek.
Do rywalizacji przystąpiło 12 drużyn, które zostały podzielone na dwie grupy. W każdej z nich zmagania toczyły się systemem kołowym (tj. każdy z każdym, po jednym meczu). Cztery najlepsze drużyny z każdej grupy awansowały ćwierćfinałów. Drużyny, które zwyciężył w ćwierćfinałach, zmierzyły się w półfinałach i finale w walce o medale olimpijskie, natomiast przegrane rozegrały mecze o miejsca 5-8.
Rozgrywki.
Rozgrywki grupowe.
Grupa A.
"godziny zostały podane w czasie japońskim (UTC+9)"
Grupa B.
"godziny zostały podane w czasie japońskim (UTC+9)"
Faza pucharowa.
Ćwierćfinały.
"godziny zostały podane w czasie japońskim (UTC+9)"
Miejsca 5.-8..
Półfinały
Mecz o 7. miejsce
Mecz o 5. miejsce

</doc>
<doc id="5130512" url="https://pl.wikipedia.org/wiki?curid=5130512" title="Szeszuwa">
Szeszuwa

Szeszuwa () – rzeka na Litwie, na terenie rejonów rosieńskiego, jurborskiego i tauroskiego, lewy dopływ Jury. Długość rzeki wynosi 124,5 km, powierzchnia dorzecza wynosi 1897,8 km².
Przebieg i charakterystyka.
Rzeka rozpoczyna swój bieg w pobliżu , 12 kilometrów na północny zachód od Rosieni, dalej płynie na południowy zachód przez rejony rosieński, jurborski i tauroski, gdzie wpływa do Jury, 36 kilometrów od jej ujścia do Niemna.
Szerokość rzeki wynosi 1-5 metrów w górnym biegu, około 20 metrów w dolnym biegu i maksymalnie do 50 metrów na odcinku 2 km od ujścia. Głębokość rzeki wynosi od 0,5 m do 1,7 m. Średnie nachylenie rzeki to 1,05 m/km. Prędkość rzeki wynosi od 0,1 m do 0,3 m, a przeciętny przepływ wynosi 16,4 m³/s. Maksymalny przepływ wody w rzece wyniósł 643 m³/s. Amplituda wahań poziomu wody w ciągu roku wynosi średnio 6,2 metra. 10% dorzecza Szeszuwy zajmują lasy, a 4% mokradła.
W systemie gospodarki wodnej podzielona jest na trzy jednolite części wód o kodach LT160107301, LT160107302 i LT160107303.
Dopływy.
Główne dopływy:
Ochrona.
W 1992 powstał rezerwat krajobrazowy w , w którym między a krajobraz doliny rzeki jest chroniony.
W rzece w 2009 odnaleziono gatunek słodkowodnego krasnorostu "Thorea hispida". W 2011 w powstał rezerwat botaniczno-zoologiczny w miejscu gdzie odnaleziono ten gatunek. Rezerwat ten jest jednocześnie specjalnym obszarem ochrony siedlisk „Meškų pievos” (LTTAU0009), w którym podstawowymi przedmiotami ochrony są czerwończyk nieparek i modraszek telejus oraz różne siedliska przyrodnicze, z których największą powierzchnię zajmują łąki.

</doc>
<doc id="5130513" url="https://pl.wikipedia.org/wiki?curid=5130513" title="Heidi Gan">
Heidi Gan

Heidi Gan (ur. 8 października 1988 w Adelaide) – malezyjska pływaczka długodystansowa. Olimpijka z Londynu i Rio de Janeiro.
Przebieg kariery.
W zawodach rangi międzynarodowej debiutowała w 2007 roku, startując na igrzyskach Azji Południowo-Wschodniej, podczas których brała udział w konkursie sztafety 4x200 metrów stylem klasycznym.
W 2012 roku Gan zaczęła startować w zawodach pływackich na otwartym akwenie. Wystartowała na rozgrywanych w Londynie letnich igrzyskach olimpijskich. W rywalizacji na otwartym akwenie (10 km) Malezyjka uzyskała czas 2:00:45,00 – dało jej to 15. pozycję w klasyfikacji końcowej. W 2013 roku brała udział w mistrzostwach świata, które rozegrano w Barcelonie, w swojej konkurencji zajęła 28. pozycję. Dwa lata później ponownie wystartowała w mistrzostwach świata. W konkurencji na dystansie 5 kilometrów zajęła 21. pozycję z czasem 1:00:52,10. Natomiast na dystansie 10 kilometrów uzyskała czas 2:00:34,40 i uplasowała się na 33. pozycji.
W 2016 roku reprezentowała Malezję na rozgrywanych w Rio de Janeiro letnich igrzyskach olimpijskich. Wzięła udział w zawodach na dystansie 10 kilometrów i z czasem 1:59:07,90 uplasowała się na 21. pozycji.
Rekordy życiowe.
"stan na 10 sierpnia 2021"
Źródło: 

</doc>
<doc id="5130514" url="https://pl.wikipedia.org/wiki?curid=5130514" title="Phee Jinq En">
Phee Jinq En

Phee Jinq En (ur. 29 listopada 1997 w Subang Jaya) – malezyjska pływaczka specjalizująca się w stylu klasycznym, multimedalistka igrzysk Azji Południowo-Wschodniej. Olimpijka z Rio de Janeiro i Tokio.
Przebieg kariery.
Debiut pływaczki miał miejsce na mistrzostwach Malezji rozegranych w 2015 roku. Zawodniczka zdobyła na nich dwa złote medale – w konkurencjach 50 i 100 m stylem klasycznym. W tym samym roku, na rozegranych w Singapurze igrzyskach Azji Południowo-Wschodniej, wywalczyła złoty medal w konkurencji pływackiej na dystansie 100 metrów stylem klasycznym, jak również brąz w konkurencji na dystansie 50 metrów tą samą techniką. Wystartowała w mistrzostwach świata, które odbyły się w Kazaniu, jednak nie zdobyła tam żadnego medalu – była 41. na dystansie 50 metrów i 46. na 100 metrów.
W 2016 została reprezentantką Malezji na letnich igrzyskach olimpijskich, które rozegrano w Rio de Janeiro. W ramach olimpijskich zmagań wystartowała w konkursie na dystansie 100 metrów stylem klasycznym. Uzyskała w tej konkurencji wynik 1:10,22 – dało to ostatecznie 33. pozycję w klasyfikacji końcowej. Rok później powtórnie wzięła udział w igrzyskach Azji Południowo-Wschodniej, na nich wywalczyła złoty medal w konkurencji 100 m stylem klasycznym oraz srebrny medal w konkurencji 50 m stylem klasycznym.
W 2018 roku debiutowała na igrzyskach azjatyckich. Podczas tych igrzysk, które rozegrano w Dżakarcie, zajęła 5. pozycję w konkursie na dystansie 50 metrów i 8. pozycję w konkursie pływackim na dystansie 100 metrów stylem klasycznym. W 2019 wywalczyła trzy medale na igrzyskach Azji Południowo-Wschodniej – złote medale w konkurencjach 50 i 100 metrów stylem klasycznym, a także brązowy medal na dystansie 200 metrów tym samym stylem.
W 2021 roku, po raz drugi w karierze, wystartowała w letnich igrzyskach olimpijskich. W konkurencji 100 m stylem klasycznym zajęła 29. pozycję, uzyskując wynik 1:08,40 i ustanawiając nowy rekord Malezji. Wystąpiła również na 200 m stylem klasycznym i z wynikiem 2:32,57 zajęła ostatnią, 31. pozycję.
Rekordy życiowe.
"stan na 9 sierpnia 2021"
Źródło: 

</doc>
<doc id="5130521" url="https://pl.wikipedia.org/wiki?curid=5130521" title="Boldsaikhany Khongorzul">
Boldsaikhany Khongorzul



</doc>
<doc id="5130525" url="https://pl.wikipedia.org/wiki?curid=5130525" title="David Jackson">
David Jackson



</doc>
<doc id="5130527" url="https://pl.wikipedia.org/wiki?curid=5130527" title="Rebun">
Rebun



</doc>
<doc id="5130531" url="https://pl.wikipedia.org/wiki?curid=5130531" title="Zoey Stark">
Zoey Stark

Theresa Serrano (ur. 27 stycznia 1994) – amerykańska, profesjonalna wrestlerka. Obecnie związana jest kontraktem z federacją WWE, gdzie jest przypisana do brandu NXT i występuje tam pod pseudonimem ringowym Zoey Stark.
Kariera wrestlerki.
Praca na niezależnym torze (2013–2020).
Swój debiutancki pojedynek stoczyła 8 czerwca 2013, w ramach promocji Vendetta Pro Wrestling, przegrywając z Hudson Envy. 16 listopada 2013 przyjęła pseudonim Lacey Ryan i wygrała starcie z Larry'm Butabim. W połowie października Ryan zdobyła UCW-Zero Ultra-X Championship, które trzymała do 25 stycznia 2014. 22 marca wraz z Tommy'm Purrem ponieśli porażkę, w walce przeciwko Jaysonowi Bravo i Sierrze Rose. To była jej ostateczna walka przed czteroletnią przerwą od uprawiania wrestlingu. 
Powróciła 16 sierpnia 2018, mierząc się z Thunder Rosą. Mecz ten jednak zakończył się brakiem rezultatu. 23 maja 2019 pod pseudonimem Serrano zwyciężyła Alex Gracię. 29 września tego samego roku wygrała FSW Women's Championship z rąk Tayi Valkyrie. Serrano utraciła tytuł mistrzowski na rzecz Mazzerati, pod koniec listopada 2020.
WWE (2021–obecnie).
Sojusz z Io Shirai i NXT Women’s Tag Team Champion (2021–obecnie).
20 stycznia 2021 poinformowano, że Serrano i kilka innych zapaśniczek podpisało kontrakt z WWE. 29 stycznia zadebiutowała podczas odcinka "205 Live", pod nowym pseudonimem Zoey Stark, startując w żeńskim turnieju "Dusty Rhodes Tag Team Classic", gdzie połączyła siły z Mariną Shafir, odpadając w pierwszej rundzie po przegranej z Ember Moon i Shotzi Blackheart. Podczas swojego pierwszego występu na "NXT" 17 lutego Stark odniosła zwycięstwo nad Valentiną Feroz.
29 czerwca na "NXT" zawarła sojusz z Io Shirai, pokonując Dakotę Kai i Raquel González oraz Ember Moon i Shotzi Blackheart, dzięki czemu zyskały miano pretendenckie do NXT Women’s Tag Team Championship, wówczas utrzymywanego przez reprezentantki grupy The Way, czyli Candice LeRae i Indi Hartwell. Podczas gali NXT The Great American Bash Shirai i Stark odebrały tytuły The Way, kończąc ich panowanie po 63 dniach. 

</doc>
<doc id="5130533" url="https://pl.wikipedia.org/wiki?curid=5130533" title="Juan José Laborda">
Juan José Laborda

Juan José Laborda Martín (ur. 4 października 1947 w Bilbao) – hiszpański polityk, historyk i nauczyciel akademicki, senator, w latach 1989–1996 przewodniczący Senatu.
Życiorys.
Ukończył historię nowożytną na Universidad de Valladolid oraz dziennikarstwo na Uniwersytecie Nawarry. Doktoryzował się na uniwersytecie kształcenia na odległość UNED. Został nauczycielem akademickim na Universidad de Burgos, na którym doszedł do stanowiska profesora. W 2015 został także kierownikiem katedry monarchii parlamentarnej na Universidad Rey Juan Carlos. Od 2013 członek korespondent Królewskiej Akademii Historii. Autor licznych artykułów dotyczących patriotyzmu konstytucyjnego, hiszpańskiej myśli politycznej i demokracji, a także regularny publicysta lokalnego dziennika „Diario de Burgos”.
Zaangażował się w działalność polityczną w ramach Hiszpańskiej Socjalistycznej Partii Robotniczej (PSOE). W 1977 w okresie przemian politycznych wszedł w skład działającego w ramach nowo wybranej konstytuanty Senatu. W wyższej izbie Kortezów Generalnych zasiadał nieprzerwanie do 2008. W latach 1979–1987 i 1996–2004 kierował frakcją senacką socjalistów. Od 1985 do 1990 pełnił funkcję sekretarza generalnego PSOE w Kastylii i Leónie. W latach 1989–1996 zajmował stanowisko przewodniczącego Senatu. W 2008 został powołany w skład hiszpańskiej Rady Stanu, rządowego organu doradczego.

</doc>
<doc id="5130535" url="https://pl.wikipedia.org/wiki?curid=5130535" title="Rishiri">
Rishiri



</doc>
<doc id="5130536" url="https://pl.wikipedia.org/wiki?curid=5130536" title="Wiktor Garcorz">
Wiktor Garcorz

Wiktor Garcorz (ur. 7 kwietnia 1929 w Katowicach, zm. 7 maja 2020 tamże) – polski piłkarz ręczny, inżynier górnik. Mistrz i reprezentant Polski
Życiorys.
Był absolwentem Liceum Ogólnokształcącego nr 3 w Katowicach (1949) i Wydziału Mechanicznego Politechniki Śląskiej.
W latach 1948–1957 był zawodnikiem AZS Katowice w piłce ręcznej 11-osobowej, z katowickim zespołem zdobył w 1955 mistrzostwo Polski, w 1957 wicemistrzostwo Polski, w latach 1952, 1953 i 1954 brązowy medal mistrzostw Polski. W latach 1955–1958 wystąpił w 20 spotkaniach reprezentacji Polski w tej odmianie sportu, zdobywając 22 bramki. W 1955 zdobył z drużyną brązowy medal Międzynarodowych Igrzysk Młodzieży i Studentów.
Po studiach pracował początkowo na macierzystej uczelni, następnie przez resztę kariery zawodowej w Biurze Studiów, Projektów i Realizacji Energoprojekt w Katowicach, gdzie był m.in. głównym projektantem i przewodniczącym rady nadzorczej. Był projektantem kilku polskich elektrowni węglowych.
W 1999 został uhonorowany Medalem im. prof. Stanisława Ochęduszki przyznawanym przez Stowarzyszenie Wychowanków Wydziału Mechaniczno-Energetycznego Politechniki Śląskiej.

</doc>
<doc id="5130537" url="https://pl.wikipedia.org/wiki?curid=5130537" title="Sean Klaiber">
Sean Klaiber

Sean Desmond Klaiber (ur. 31 lipca 1994 w Nieuwegein) – surinamski piłkarz holenderskiego pochodzenia występujący na pozycji obrońcy w holenderskim klubie Ajax oraz w reprezentacji Surinamu. Wychowanek FC Utrecht, w trakcie swojej kariery grał także w FC Dordrecht. Młodzieżowy reprezentant Holandii.

</doc>
<doc id="5130538" url="https://pl.wikipedia.org/wiki?curid=5130538" title="Žiga Jerman">
Žiga Jerman

Žiga Jerman (ur. 26 czerwca 1998) – słoweński kolarz szosowy. W 2017 roku zajął 492. miejsce w UCI Europe Tour, a w 2018 zajął 397. miejsce.
Kariera klubowa.
Žiga Jerman rozpoczął swą klubową karierę w 2017 roku w Ljubljana Gusto Santic. Po dwóch latach zaczął jeździć we francuskim klubie Groupama-FDJ, gdzie pozostał do 2020 roku. W 2021 roku przeniósł się do włoskiego Androni Giocattoli-Sidermec.

</doc>
<doc id="5130540" url="https://pl.wikipedia.org/wiki?curid=5130540" title="Żeby nie było śladów (film)">
Żeby nie było śladów (film)

Żeby nie było śladów – polsko-francusko-czeski dramat filmowy z 2021 roku w reżyserii Jana Pawła Matuszyńskiego, zrealizowany na podstawie reportażu Cezarego Łazarewicza "Żeby nie było śladów. Sprawa Grzegorza Przemyka".
Zdjęcia kręcono w Warszawie, Konstancinie-Jeziornie, Ostrołęce, Jadwisinie i Sosnowcu.

</doc>
<doc id="5130541" url="https://pl.wikipedia.org/wiki?curid=5130541" title="Zabójstwo rodziny Koniecznych w Pieruszycach">
Zabójstwo rodziny Koniecznych w Pieruszycach

Zabójstwo rodziny Koniecznych w Pieruszycach – masowe morderstwo dokonane w nocy z 1 na 2 grudnia 1929 r. w Pieruszycach, którego ofiarą padło 7 członków rodziny Koniecznych. Sprawcą był jeden z członków tej rodziny - Czesław Konieczny - który przy użyciu siekiery wymordował znajdujące się w domu rodzeństwo oraz matkę. Przeżyli jedynie ci członkowie rodzeństwa sprawcy - dwie siostry i jeden brat - którzy w momencie zbrodni nie znajdowali się w domu Koniecznych. Sprawa zyskała spory rozgłos, opisywały ją największe media w Polsce, a także media zagraniczne.
Tło zbrodni.
Prasa w pierwszych dniach po zabójstwie z reguły twierdziła, że przyczyną zbrodni był brak zgody rodziny Czesława na jego małżeństwo z Cecylią Surmianką, córką miejscowego nauczyciela pracującą jako służąca. Zeznania sprawcy oraz pozostałych przy życiu członków rodziny złożone w trakcie rozprawy sądowej pokazały jednak, że tło było bardziej złożone a od śmierci ojca Czesława, rodzina Koniecznych była podzielona głębokim konfliktem. Po śmierci głowy rodziny jego żona, Marianna Konieczna popadła w konflikt ze swoim najstarszym synem Czesławem. Czesław, który był przygotowywany przez ojca do przejęcia gospodarstwa jako najstarszy syn, zajął się utrzymaniem gospodarstwa po śmierci ojca, wykonywał posłusznie wszelkie polecenia matki i liczył, iż gospodarstwo stanie się pewnego dnia jego własnością. Jego matka Marianna próbowała jednak w tajemnicy przed Czesławem przekazać gospodarstwo jego bratu - Michałowi. Nieustannie krytykowała Czesława, nazywała "głupcem", zarzucała mu niedbalstwo i nieodpowiednie prowadzenie gospodarstwa (zgodnie z zeznaniami sąsiadów Koniecznych, zarzuty te nie były prawdą). Twierdziła również w rozmowach z dalszą rodziną, że Czesław ją okrada (nigdy nie udało się potwierdzić tych oskarżeń). Rodzeństwo Czesława opowiedziało się w konflikcie po stronie matki. Czesław był przez długi okres nieustannie szykanowany i wyśmiewany przez matkę oraz rodzeństwo, nazywany m.in. "nieudacznikiem". W rezultacie Czesław odsunął się od rodziny, zaczął unikać spędzania z nią czasu, co jeszcze bardziej oddaliło go od pozostałych członków rodziny. Konflikt zaostrzył się, gdy Czesław zapowiedział, iż planuje się ożenić. Marianna Konieczna zakazała mu ślubu, rodzeństwo zareagowało kolejnymi docinkami i drwinami. W jednej z kłótni Marianna Konieczna miała zagrozić Czesławowi wydziedziczeniem, jeśli Czesław poślubi Cecylię Surmiankę wbrew jej woli .
Zbrodnia.
Późnym wieczorem w dniu 1 grudnia 1929 r. Czesław wrócił do domu z sąsiedniej miejscowości, gdzie starał się o przyznanie jego matce pożyczki. Gdy wrócił do domu, większość domowników już spała. Zgodnie z zeznaniami Czesława Koniecznego złożonymi w trakcie przewodu sądowego, bezpośrednią przyczyną zbrodni był kolejny afront ze strony rodziny, który popchnął go do zbrodni. Zdaniem Koniecznego, zbrodni dokonał on w afekcie. Po powrocie miał zapytać czy pozostawiono dla niego kolację, w odpowiedzi usłyszał, że rodzina postanowiła zjeść wszystko i celowo nie zostawić dla niego jedzenia, ponieważ jako "tak zły gospodarz" "nie zasługuje" aby coś mu zostawić. Szczególnie urażony tą obelgą Konieczny miał porwać z drewutni siekierę i wymordować nią swoją rodzinę. Przed dokonaniem zabójstw zgodnie ze swoimi zeznaniami miał powiedzieć: "wszyscy mieliście dla mnie twarde serca, to i ja będę mieć dla was twarde serce". Jako pierwszą zabił stojącą przy drzwiach domu siostrę Marię. Pierwszy cios trafił w ramię i odciął ofierze rękę. Następny cios Czesław wymierzył już precyzyjnie w głowę siostry i zabił ją na miejscu. Zaalarmowany krzykiem siostry Jan Konieczny, brat Czesława i Marii, przybiegł na miejsce i został zamordowany jako drugi. Następnie Czesław wszedł do drugiego pomieszczenia, gdzie ciosami siekiery w głowy i gardła zabił matkę oraz dwójkę młodszego rodzeństwa (Stefan oraz 7-letnia Leokadia). Zgodnie z protokołami, w sali doszło do walki ponieważ krew znajdowała się na ścianach, suficie zaś meble zostały "rozrzucone w nieładzie". Następnie Czesław Konieczny przeszedł do stodoły gdzie spało dwóch jego pozostałych braci, których również zaatakował siekierą. Jeden z nich - Stanisław - przeżył atak, jednak zmarł kilka dni później w szpitalu. 
Ze względu na umiejscowienie ran na ciałach ofiar (ciosy w głowy i szyje) nie ma wątpliwości iż każdą ze swych ofiar Czesław zaatakował z bezpośrednim zamiarem zabójstwa.
Po zabójstwie Czesław zaalarmował sąsiadów oraz policję, twierdząc iż jego rodzina padła ofiarą napadu i została wymordowana przez nieznanych sprawców. Po opatrzeniu i zapewnieniu transportu do szpitala jedynej żywej osoby spośród ofiar ataku - Stanisława Koniecznego - policja podjęła czynności dochodzeniowe. W ich trakcie pies tropiący wskazał na Czesława. Dodatkowo dom nie nosił śladów splądrowania, które byłyby obecne w przypadku napadu rabunkowego. Konieczny został aresztowany, wkrótce przyznał się do zbrodni oraz wskazał, gdzie ukrył zakrwawiony płaszcz oraz siekierę będącą narzędziem zbrodni.
Proces.
Czesław Konieczny przyznał się do popełnienia zbrodni i szeroko opisał okoliczności jej popełnienia. W trakcie rozprawy sam zażądał dla siebie kary śmierci.
Konieczny został zbadany niezależnie przez dwóch biegłych psychiatrów. Wydali oni podobne opinie, zgodnie z którymi Czesław w momencie popełnienia zbrodni był wprawdzie pod wpływem silnych emocji spowodowanych długotrwałą przemocą psychiczną ze strony reszty rodziny, jednak nie był niepoczytalny. Zapytany czy żałuje, Konieczny stwierdził iż żałuje samego czynu, żal mu najmłodszej siostry Leokadii, jednak pozostałych członków rodziny "nie żal mu ani trochę". Prokuratura twierdziła, że Konieczny popełnił zbrodnię z premedytacją. Obrońca twierdził, iż zbrodni dokonał w afekcie, na skutek długotrwałej przemocy ze strony pozostałych członków rodziny.
Sąd po rozpatrzeniu dowodów, w tym zeznań kilkunastu świadków, przychylił się do wersji przedstawionej przez oskarżenie i uznał, że Czesław Konieczny popełnił z premedytacją zabójstwo 7 osób, skazując go na siedmiokrotną karę śmierci.
Po procesie.
Czesław Konieczny nie skorzystał z prawa do apelacji i nie zwrócił się do Prezydenta RP z prośbą o ułaskawienie. Został stracony w areszcie śledczym w Ostrowie Wielkopolskim 30 lipca 1930 r.
Koniecznego pochowano w Ostrowie Wielkopolskim na cmentarnej ścieżce cmentarza przy ul. Limanowskiego. Lokalna społeczność wyznawała przesąd, zgodnie z którym dusza mordercy nigdy nie zazna spokoju jeśli jego grób będzie bezustannie deptany. Miejsce jego pochówku jest obecnie oznaczone jedynie kostką brukową w innym kolorze.
Ofiary zabójstwa zostały pochowane w Czerminie koło Pleszewa. Grób rodziny Koniecznych znajduje się na miejscowym cmentarzu do dziś.
W lokalnej społeczności do czasów obecnych zachowały się słowa "Ballady o wyrodnych dzieciach", napisanej przez nieznanego poetę pod wpływem zbrodni.

</doc>
<doc id="5130544" url="https://pl.wikipedia.org/wiki?curid=5130544" title="Antony (piłkarz)">
Antony (piłkarz)

Antony, właśc. Antony Matheus dos Santos (ur. 24 lutego 2000 w São Paulo) – brazylijski piłkarz, występujący na pozycji napastnika w angielskim klubie Manchester United oraz w reprezentacji Brazylii. Uczestnik Mistrzostw Świata 2022.
Kariera klubowa.
São Paulo.
Antony zaczął grać w piłkę nożną w Grêmio Osasco, a w 2010 roku wyjechał do São Paulo. W 2018 roku drużyna U-17 klubu wygrała J League Challenge Cup w Japonii, a Antony został uznany za najlepszego gracza turnieju. W 2019 roku był częścią drużyny U-20, która wygrała Copa São Paulo de Futebol Júnior. Antony strzelił gola w finale przeciwko Vasco da Gama i został wybrany najlepszym graczem turnieju po zdobyciu czterech goli i sześciu asyst w dziewięciu meczach.
26 września 2018 roku wraz z Helinho i Igorem Gomesem awansował do pierwszej drużyny klubu i podpisał kontrakt do września 2023 roku. Antony zadebiutował w Campeonato Brasileiro Série A 15 listopada 2018 roku w zremisowanym 1:1 meczu z Grêmio, gdzie został zmieniony w 70. minucie meczu z Helinho.
Ajax.
23 lutego 2020 roku Antony podpisał kontrakt z Ajaxem, gdzie podpisał pięcioletni kontrakt od lipca. Antony zadebiutował w Eredivisie 13 września 2020 roku w wygranym 1:0 meczu ze Spartą Rotterdam, gdzie strzelił jedynego gola w meczu.
Manchester United.
30 sierpnia 2022 roku Manchester United ogłosił, że doszedł do porozumienia z Ajaxem w sprawie transferu Antony'ego. 1 września 2022 roku podpisał pięcioletni kontrakt z opcją przedłużenia o kolejny rok z Manchesterem United. W nowym klubie zadebiutował 4 września 2022 roku w wygranym 3:1 meczu przeciwko Arsenalowi, zostając zmienionym w 58 minucie spotkania przez Cristiano Ronaldo i zdobywając swoją pierwszą bramkę.
Kariera reprezentacyjna.
Podczas Igrzysk Olimpijskich w Tokio sięgnął, wraz z reprezentacją Brazylii, po złoty medal. 
W seniorskiej drużynie reprezentacji Brazylii zadebiutował w wygranym 1:3 meczu przeciwko reprezentacji Wenezueli, zmieniając w 77. minucie spotkania Gabriela Jesusa i zdobywając swoją pierwszą bramkę w barwach narodowych.

</doc>
<doc id="5130546" url="https://pl.wikipedia.org/wiki?curid=5130546" title="Modrolotka mała">
Modrolotka mała

Modrolotka mała ("Cyanoramphus malherbi") – gatunek ptaka z rodziny papug wschodnich (Psittaculidae). Występował głównie na nowozelandzkiej Wyspie Południowej, gdzie w większości wymarł; w ramach programu ochrony introdukowany na 4 pomniejsze nowozelandzkie wyspy. Krytycznie zagrożony wyginięciem. Zazwyczaj jest traktowany jako gatunek monotypowy, jednak niektórzy włączają do niego modrolotkę złotawą ("C. (m.) hochstetteri") z Wysp Antypodów.
Taksonomia.
Po raz pierwszy gatunek opisał Charles de Souancé, ornitolog i ochmistrz służący we francuskiej marynarce wojennej, w 1857. Autor nadał nowemu gatunkowi nazwę "Cyanoramphus malherbi". Epitetem gatunkowym upamiętnił Alfreda Malherbego, dzięki którego uprzejmości mógł przejrzeć zbiory i sporządzić notatki. Miejsca pozyskania holotypu (miejsca typowego) nie określono, a sam holotyp nie został wskazany. De Souancé wspomniał o dwóch okazach: jeden znajdował się w zbiorach Muzeum La Cour d'Or w Metzu, a drugi – w Muzeum Historii Naturalnej w Paryżu. Według współczesnych kryteriów są to dwa syntypy. Do Paryża miał według de Souancégo trafić ptak dużo młodszy. Późniejsze badanie tych dwóch syntypów lub ich udostępnionych zdjęć wskazuje, że okaz z Metzu również nie miał w pełni dorosłego upierzenia.
Obecnie (2021) Międzynarodowy Komitet Ornitologiczny (IOC) umieszcza modrolotkę małą w rodzaju "Cyanoramphus" pod tą samą nazwą, zachowując jej status jako gatunku. Podobnie poczynili autorzy HBW, "Clements Checklist of Birds of the World" (2019) i listy ptaków świata opracowywanej we współpracy BirdLife International z autorami HBW (5. wersja online: grudzień 2020) oraz listy wydawanej przez Ornithological Society of New Zealand. Nie zawsze uznawana jest za gatunek monotypowy; niektórzy – w tym autorzy "Kompletnej listy ptaków świata" (2021) – jako podgatunek modrolotki małej wymieniają modrolotkę złotawą ("C. (m.) hochstetteri"). Między innymi IOC uznaje ją za osobny gatunek. Gdzie indziej uchodzi za podgatunek modrolotki czerwonoczelnej ("C. novaezelandiae"), na przykład w "Handbook of Australian, New Zealand and Antarctic Birds", lub włączana jest do "C. novaezelandiae erythrotis", jak w "Vanished and Vanishing Parrots" (2018). Inni znów sugerują podniesienie jej do rangi gatunku na podstawie wyników badań filogenetycznych.
Odrębność gatunkowa "C. malherbi" była długo przedmiotem sporów. Przyczyniło się do tego opisanie tego gatunku na podstawie dwóch okazów niewiadomego pochodzenia. Modrolotki zaczęto uznawać za odmianę barwną modrolotki żółtoczapkowej ("C. auriceps"). Jeszcze w drugiej połowie XIX wieku pojawiały się sugestie, że te reprezentują jednak osobny gatunek, podparte różnicami w wielkości dzioba, morfologii i kolorystyce upierzenia oraz rozmieszczeniu. Szczególnie kwestia rozmiarów dzioba zajmowała ornitologów jeszcze do początku XXI wieku.
Pozycje modrolotki małej na drzewach filogenetycznych obejmujących część rodzaju "Cyanoramphus" poszczególni autorzy przedstawili inaczej. U Boon "et al." (2001) prezentuje się następująco:
Według wyników Jetz "et al." (2012) najbliższa jej jest modrolotka zielona ("C. unicolor"), z którą tworzy parę gatunków siostrzanych:
Z kolei według wyników Rawlence "et al." (2015) taksonem siostrzanym wobec "C. malherbi" jest modrolotka złotawa ("C. (m.) hochstetteri"), a razem stanowią grupę siostrzaną wobec modrolotki czerwonoczelnej ("C. novaezelandiae"), razem z którą są grupą siostrzaną względem modrolotki żółtoczapkowej ("C. auriceps").
Morfologia.
Długość ciała wynosi około 20 cm; masa ciała samców – 40–52 g, samic – 30–41 g. U samców dziób jest znacząco dłuższy i szerszy. Upierzenie w większości zielone, jedynie nieco jaśniejsze na spodzie ciała. Na czole znajduje się pomarańczowy pasek, jaśniejący ku krawędziom. Ciemię jasnożółte. Po bokach kupra obecne pomarańczowe plamy. Wraz z pomarańczowym paskiem na czole są jedynymi cechami pozwalającymi na pewną identyfikację gatunku i odróżnienie od modrolotek żółtoczapkowych. Dostrzeżenie ich wymaga jednak dogodnych warunków do obserwacji. Zewnętrzne krawędzie lotek I rzędu niebieskofioletowe. Dziób jasny, niebieskoszary, szarzejący i ciemniejący ku końcowi. Tęczówki pomarańczowoczerwone. Nogi brązowe.
Wymiary szczegółowe przedstawia poniższa tabela. W nawiasie znajduje się średnia. Przy niewielkiej liczbie wymiarów zostały one wypisane.
Zasięg występowania.
Obszar występowania modrolotek małych znacznie się zmniejszył w czasach współczesnych. Prawdopodobnie w okresie po dotarciu Europejczyków na wyspy nigdzie nie były szczególnie liczne. W latach 20. XXI wieku od co najmniej trzech dekad ich zasięg występowania obejmował jedynie trzy doliny rzeczne na Wyspie Południowej porośnięte lasami z przewagą bukanów ("Nothofagus"). Dwie znajdują się w Arthur’s Pass National Park – Hawdon i Poulter, trzecia – w Lake Sumner Forest Park i przepływa przez nią Hurunui River South Branch, dopływ Hurunui. Wymienione tereny leżą w południowym regionie Nelson i północno-zachodnim Canterbury.
Dawniej modrolotki małe w północnej części Wyspy Południowej zamieszkiwały obszar od północnego regionu Nelson (okolice miast Takaka i Nelson) przy Zatoce Tasmana i Golden Bay do północno-zachodniego i zachodniego Canterbury oraz na południe po Arthur's Pass. Rzadko pojawiały się na wschodnim wybrzeżu. W południowej części wyspy występowały od Wyspy Stewart do Fiordland. Odnotowywane były i na Wyspie Północnej, gdzie charakter ich pojawów jest jednak niejasny. Dwa okazy z wyspy Taranga (Hen and Chicken Islands) trafiły do Muzeum Historii Naturalnej w Wiedniu, wiadomo też o niepotwierdzonych obserwacjach na Taranga. Jeden miał być pozyskany na Little Barrier Island, lecz niepewne są zarówno jego dalsze losy, jak i wiarygodność tego przekazu w ogóle. W zbiorach Muzeum Narodowego Nowej Zelandii Te Papa Tongarewa znajduje się okaz z Wyspy Północnej bez dokładniejszej lokalizacji.
W 2005 rozpoczęto przemieszczanie części populacji na wyspy. Do 2016 wypuszczono po kilkadziesiąt osobników (szczegóły omówiono w sekcji „Status i zagrożenia”) na Maud Island i Blumine Island w Marlborough Sounds, na Wyspie Chalky w Fiordland National Park oraz Mayor Island w Zatoce Obfitości. Dwie pierwsze wyspy znajdują się na południowym krańcu Wyspy Południowej, kolejna – na południowo-zachodnim krańcu Wyspy Południowej, ostatnia – w północnej części Wyspy Północnej.
Modrolotki złotawe występują na Wyspach Antypodów. Poza nimi jednymi przedstawicielami "Cyanoramphus" na tych wyspach są modrolotki zielone ("C. unicolor").
Ekologia i zachowanie.
Współcześnie utrzymująca się na wolności populacja występuje w lasach bukanowych, szczególnie z przewagą "N. fusca". Często są to obszary przylegające do lasów zdominowanych przez bukany Solandera ("N. solandri"). Modrolotki małe odnotowywane są głównie poniżej 900 m n.p.m. Dawniej również były silnie związane z lasami bukanowymi, stąd nie ma stwierdzeń z regionu West Coast, gdzie takowe nie rosną. Historyczne doniesienia pochodzą jeszcze z gęstych subalpejskich zarośli aż po okolice poziomu morza; modrolotki małe nie zamieszkiwały jednak typowo górskich terenów. W okolicy jeziora Sumner obserwowano je wyłącznie w przedziale wysokości 600–900 m n.p.m. i być może chętniej wybierają tam do gniazdowania miejsca na obrzeżach lasów zdominowanych przez bukany Solandera. Ponieważ wykorzystują dziuple jako miejsca na gniazdo, to preferują obszary z dojrzałymi drzewami, które skupione są dole zboczy lub na dnie dolin. Podejmowanie prób gniazdowania jest powiązane z produkcją orzechów przez bukany, zwłaszcza "N. fusca", i w okresach zwiększonej ich dostępności lęgi odbywają się co sezon, a liczebność modrolotek małych może wzrastać. Zasobność tych środowisk, przynajmniej w dolinie Hurunui River South Branch, w drugiej dekadzie XXI wieku nadal pozwalała na utrzymanie stosunkowo licznej populacji modrolotek małych. Wymaga to jednak odpowiednio intensywnych działań ochronnych mających na celu wytępienie obcych dla Nowej Zelandii drapieżnych ssaków.
Co najmniej do końca lat 90. XX wieku zwyczaje modrolotek małych związane z żerowaniem oraz odpoczynkiem pozostały w większości nieznane i nie opublikowano badań im poświęconych. Zwykle żerują w koronach drzew, chociaż schodzą też w niską roślinność albo na podłoże. Chętnie odwiedzają gęste zarośla w roślinności wtórnej, szczególnie młode osobniki. Wykorzystują roślinność na wszystkich piętrach lasu, a do tego strumienie, z których piją i w których się kąpią. Przebywają w parach lub niewielkich grupach, z których największe składają się z kilkunastu osobników. Częściej jednak dołączają do modrolotek żółtoczapkowych. W dolinie Hurunui River South Branch często pojawiają się w ich towarzystwie, ale i z innymi ptakami, jak maorysek rdzawogłowy ("Finschia novaeseelandiae"), wachlarzówka posępna ("Rhipidura fuliginosa"), szlarnik rdzawoboczny ("Zosterops lateralis") i maorysek żółtogłowy ("Mohoua ochrocephala"). Jeśli w danej grupie znajdą się modrolotki żółtoczapkowe, to przewodzą jej. Modrolotki małe preferują te, w których przewodzą maoryski żółtogłowe, i mając wybór opuszczają inne grupy na rzecz tych prowadzonych przez maoryski. Porównanie występowania modrolotek obydwu gatunków w dolinie Hurunui River South Branch wskazuje, że chociaż obydwie tam występują, to tereny największego i najmniejszego zagęszczenia każdej z nich nie nachodzą się.
Pożywieniem modrolotek małych są nasiona, owoce, kwiaty i pąki kwiatowe, liście wraz z pąkami liściowymi oraz bezkręgowce. Do końca lat 90. XX wieku nie przeprowadzono szczegółowych badań dotyczących składu pokarmu lub zachowania podczas żerowania. Bezkręgowce nie były identyfikowane poza czerwcami (Coccoidea). Z materii roślinnej zidentyfikowano nasiona kokietników "Phyllocladus alpinus", kwiaty, pąki liściowe i nasiona bukanów "Nothofagus fusca", kwiaty i pąki liściowe bukanów Menziesa ("N. menziesii") oraz pąki liściowe, kwiaty i nasiona bukanu Solandera ("N . solandri" var. "solandri"). Pierwsze szczegóły dotyczące składu i różnorodności pobieranego przez dzikie ptaki pokarmu opublikowano w 2009. Co prawda były to dzikie osobniki, jednak z introdukowanej w ramach programu ochrony populacji modrolotek małych z Maud Island. Odnotowano liście i kwiaty pochodzące od roślin 14 gatunków. Spośród wszystkich kęsów pokarmu 96% stanowiła materia roślinna, a 4% – zwierzęca. Głównym składnikiem diety tamtejszych modrolotek małych były owoce i liście "Melicytus ramiflorus" (maor.: "māhoe"). W przeciwieństwie do licznych poprzednich doniesień o ich znaczeniu bezkręgowce stanowiły jedynie niewielką część zidentyfikowanych kęsów.
Lęgi.
Do końca lat 90. XX wieku o rozrodzie modrolotek małych na wolności nie było wiadomo niemal nic i przypuszczano, że ekologia rozrodu modrolotek małych i żółtoczapkowych jest podobna. Dwa czynne gniazda odnaleziono w październiku (jedno zajmowała mieszana para). Według współczesnej wiedzy modrolotki małe mogą gniazdować o dowolnej porze roku, jednak główny okres lęgowy trwa od grudnia do kwietnia, natomiast największe nasilenie inkubacji przypada na styczeń. Wiadomo, że modrolotki małe gniazdują zazwyczaj w dziuplach, szczególnie w bukanach. Znajdowano dziuple położone na wysokości od 2,5 do 26 m nad podłożem. Wykorzystują zarówno żywe, jak i obumarłe drzewa; znajduje się w nich odpowiednio około 80% i 20% gniazd. Jedno zniesienie zawierało 3 jaja. Znane wymiary 2 jaj z Mount Peel (Canterbury): 21,2 na 18 mm, 21,8 na 18 mm. W 2009 ukazały się wyniki badań nad biologią rozrodu wyklutych w niewoli i wprowadzonych na Maud Island 62 modrolotek małych. Wcześniejsze informacje o lęgach pochodziły z nielicznych obserwacji ptaków pozostałych jeszcze w ginącej populacji na Wyspie Południowej. Modrolotki przystępowały do rozrodu w wieku 7,2 ± 4,7 miesiąca. Były to zarówno wyklute jeszcze w niewoli osobniki, jak i te z pierwszego dziko żyjącego pokolenia, które pojawiło się już na Maud Island. Wykorzystywały dziuple w olbrzymkowatych "Sphaeropteris medullaris", raz też w "Dysoxylum spectabile" z rodziny meliowatych i w dziurze w ziemi, a prócz tego w opuszczonych gniazdach łowczyków czczonych ("Todiramphus sanctus"). W zniesieniach znajdowało się po 5 jaj. W jednym gnieździe, w którym wysiadywanie trwało około 22 dni, trójka młodych stała się w pełni opierzona po 43 dniach życia. Ogółem wysiadywanie trwa 21–26 dni, a młode pozostają w gnieździe od 35 do 45 dni po wykluciu.
Status i zagrożenia.
IUCN uznaje modrolotkę małą za gatunek krytycznie zagrożony (CR, "Critically Endangered") nieprzerwanie od 2005 roku (stan w 2021). Wcześniej w 2004 i 2000 otrzymała status gatunku zagrożonego wyginięciem (EN, "Endangered"), natomiast jeszcze wcześniej nie była uznawana przez IUCN za osobny gatunek i nie poddano jej ocenie (NR, "Not Recognised"). BirdLife International uznaje trend liczebności populacji za spadkowy. Możliwe, że liczebność w drugiej dekadzie XXI wieku ustabilizowała się.
Stan i liczebność populacji.
Ustalanie liczebności modrolotek małych jest szczególnie problematyczne ze względu na ich rzadkość oraz skryty tryb życia; są również stosunkowo ciche. Problemy powoduje też podobieństwo do modrolotek żółtoczapkowych z nimi współwystępujących. Współcześnie najliczniej modrolotki małe występują w okolicy Hurunui River South Branch. Skrajnie nieliczne są natomiast w dolinach Hawdon, Andrews i Poulter. W pierwszej dekadzie XXI wieku znacząco zwiększyła się populacja szczurów i gronostajów na Wyspie Południowej, co doprowadziło do drastycznego spadku liczebności modrolotek małych. Po inwazji szczurów w 2001 nastąpiła redukcja populacji na poziomie około 85%. Przed 2000 liczebność populacji szacunkowo wynosiła między 500 a 700 osobników, do 2004 zmalała do 100–200. Na początku 2013 przybliżona liczebność wynosiła od 290 do 690 osobników, z czego główne wyspy zamieszkiwało ich między 130 a 270, natomiast pomniejsze – 160–420. Następnie dalej malała i w 2016 na głównych wyspach mogło pozostać około 100 modrolotek małych, a na przybrzeżnych wyspach – blisko 250. Według stanu wiedzy na 2016 proporcja samców do samic jest nierówna, prawdopodobnie ze względu na częstsze wśród wysiadujących samic padanie łupem drapieżników. Poza sezonem lęgowym ich udział to 56–66%, a w sezonie lęgowym: 68–74%.
Na wyspy wypuszczono kolejno: Maud Island – 68 osobników, Blumine Island – 61 osobników, Chalky – 46 osobników, Mayor Island – 95 osobników.
Zagrożenia.
Największe zagrożenie dla modrolotek małych stanowią wprowadzone na Nową Zelandię drapieżniki, przede wszystkim szczury śniade ("Rattus rattus") i gronostaje ("Mustela erminea"). Szczególnie negatywny wpływ na populację modrolotek wywierają pomiędzy latami, w których występowała szczególna obfitość orzechów bukanów. Jaja i pisklęta są narażone na zjedzenie przez oposy, a podloty są łatwym łupem dla kotów. Innym zagrożeniem jest niszczenie środowiska, zwłaszcza przez oposy i jeleniowate. Niepokój powoduje też wykrycie przypadków PBFD w dolinie rzeki Eglinton w Fiordland, daleko na południe w porównaniu do dotychczas znanego zasięgu wirusa. Być może modrolotki małe muszą konkurować o niektóre zasoby z wprowadzonymi na wyspy ptakami, na przykład ze szpakami zwyczajnymi ("Sturnus vulgaris") o dziuple.
Ochrona.
Trzema najważniejszymi działaniami ochronnymi są:
Ponadto istotne są badania mające poszerzyć wiedzę o ekologii i rozrodzie modrolotek małych na wolności. Podejmowano też próby dokarmiania dziko żyjących ptaków; skuteczność takich działań jak dotąd była nieznana. Prowadzono testy na nosicielstwo wirusa PBFD. Sytuację modrolotek małych polepsza ich łatwość w dostosowaniu się do warunków na wyspach krótko po introdukcji, wykorzystywanie różnorodnych miejsc do gniazdowania przy braku bukanów oraz przystępowanie do rozrodu w młodym wieku.

</doc>
<doc id="5130547" url="https://pl.wikipedia.org/wiki?curid=5130547" title="Rázdelie">
Rázdelie

Rázdelie (685 m n.p.m.) – przełęcz w Nitrickich vrchach, jednostce Gór Strażowskich w zachodniej Słowacji.
Położenie.
Leży w głównym grzbiecie Nitrickich vrchów, oddzielając masyw najwyższego szczytu Nitrickich vrchów, Suchego vrchu (1028 m n.p.m.), a dokładnie – spiętrzenie zwane Válovy (758 m n.p.m.) na północy od rozległego masywu Rokoša (1010 m n.p.m.), a dokładnie – spiętrzenia Košútovej skaly (840 m n.p.m.) na południu. Od wschodu pod przełęcz podchodzi Rudnianska dolina, którą niżej spływa potok Rudnianka, prawobrzeżny dopływ Nitricy, zaś od zachodu – Suchá dolina, uchodząca niżej do doliny potoku Omastiná (dopływ Radišy).
Charakterystyka.
Przełęcz ma formę szerokiego siodła w dość wąskim w tym miejscu grzbiecie Nitrickich vrchów. Zarówno w kierunku wschodnim jak i zachodnim opadające spod niej stoki są strome. Została uformowana w szerokim pasie paleogeńskich piaskowców, zlepieńców i brekcji, przecinającym w tym rejonie w poprzek pasmo Nitrickich vrchów. Nie ma znaczenia komunikacyjnego – prowadzą na nią z obu stron jedynie wąskie, wądolaste drogi gruntowe, wykorzystywane doraźnie przez służby leśne. Cała przełęcz jest porośnięta lasem, aktualnie (2018 r.) dość mocno przerzedzonym wyrębami.
Turystyka.
Przełęcz jest dość często odwiedzana przez turystów. Grzbietem przez przełęcz wiodą czerwone znaki szlaku turystycznego biegnącego całą długością głównego grzbietu Nitrickich vrchów. Z kolei przez przełęcz biegnie żółto znakowany szlak z Nitrianskego Rudna w dolinie Nitricy, na wschodzie, do wsi Omastiná na zachodzie.

</doc>
<doc id="5130548" url="https://pl.wikipedia.org/wiki?curid=5130548" title="Mahmud Namdżu">
Mahmud Namdżu

Mahmud Namdżu (pers. محمود•نامجو; ur. 22 września 1918 w Raszcie, zm. 21 stycznia 1989 w Teheranie) – irański sztangista, dwukrotny medalista olimpijski i sześciokrotny medalista mistrzostw świata startujący w wadze koguciej.
Kariera.
Swój pierwszy medal na arenie międzynarodowej wywalczył podczas mistrzostw świata w Scheveningen w 1949 roku, gdzie zwyciężył w wadze koguciej. Wynik ten powtórzył podczas mistrzostw świata w Paryżu (1950) i mistrzostw świata w Mediolanie (1951). Ponadto był drugi na mistrzostwach świata w Wiedniu (1954) oraz trzeci na mistrzostwach świata w Monachium (1955) i mistrzostwach świata w Teheranie (1957).
W 1948 roku wystartował na igrzyskach olimpijskich w Londynie, zajmując piąte miejsce. Na rozgrywanych cztery lata później igrzyskach w Helsinkach wywalczył srebrny medal, rozdzielając na podium Iwana Udodowa i swego rodaka - Alego Mirzaia. W swoim trzecim starcie w zawodach tego cyklu, podczas igrzysk olimpijskich w Melbourne w 1956 roku, zdobył brązowy medal. W zawodach tych wyprzedzili go tylko Chuck Vinci z USA i Władimir Stogow z ZSRR.
Ponadto zwyciężył na igrzyskach azjatyckich w Nowym Delhi w 1951 roku, a podczas rozgrywanych siedem lat później igrzysk azjatyckich w Tokio był drugi. Ustanowił 11 rekordów świata: trzy w rwaniu, pięć w podrzucie i trzy w trójboju.
Na igrzyskach w 1952 i 1956 roku był chorążym reprezentacji Iranu.

</doc>
<doc id="5130551" url="https://pl.wikipedia.org/wiki?curid=5130551" title="Yusuf Demir">
Yusuf Demir

Yusuf Demir (ur. 2 czerwca 2003 w Wiedniu) – austriacki piłkarz występujący na pozycji pomocnika w tureckim klubie Galatasaray SK.
Lata młodzieńcze.
Yusuf Demir urodził się 2 czerwca 2003 w Wiedniu. Jego rodzice są Turkami i pochodzą z Trabzonu.
Kariera klubowa.
Rapid Wiedeń.
26 maja 2019 roku Yusuf Demir podpisał swój pierwszy profesjonalny kontrakt z Rapidem Wiedeń. 14 grudnia 2019 roku zadebiutował w wygranym 3-0 meczu austriackiej Bundesligi przeciwko Admirze Wacker. Demir zdobył swoją pierwszą bramkę, mając 17 lat, 3 miesiące i 13 dni, w meczu Rapidu Wiedeń przeciwko KAA Gent, rozgrywanym w ramach trzeciej rundy eliminacji Ligi Mistrzów. Spotkanie zakończyło się porażką Rapidu Wiedeń 1–2.
FC Barcelona.
9 lipca 2021 roku, FC Barcelona ogłosiła wypożyczenie Yusufa Demira z Rapidu Wiedeń na okres jednego sezonu za 500 tysięcy euro. Hiszpański klub zagwarantował sobie możliwość wykupienia zawodnika w przyszłości za 10 milionów euro. Demir zadebiutował w zespole 21 lipca 2021 roku w wygranym 4–0 towarzyskim meczu przeciwko Gimnàstic Tarragona. 13 stycznia 2022 Barcelona ogłosiła skrócenie wypożyczenia Yusufa, który wrócił do Rapidu Wiedeń.
Kariera reprezentacyjna.
Demir jest młodzieżowym reprezentantem Austrii. Swój debiut w seniorskiej kadrze zaliczył 28 marca 2021 roku w meczu przeciwko Wyspom Owczym w ramach eliminacji do Mistrzostw Świata 2022. Spotkanie zakończyło się wynikiem 3–1 dla Austrii.

</doc>
<doc id="5130552" url="https://pl.wikipedia.org/wiki?curid=5130552" title="Kulknappen">
Kulknappen

Kulknappen – guzik, który według legendy został użyty jako pocisk do zastrzelenia króla Szwecji Karola XII podczas oblężenia norweskiej twierdzy Fredriksten w 1718, w czasie III wojny północnej (1700–1721).
Według legendy szwedzki żołnierz o nazwisku Nordenstierna zobaczył, jak Karol XII został zastrzelony, po czym ruszył naprzód, aby podnieść kulę, która przeszła przez głowę króla. Odkrył, że kula była przerobionym guzikiem z jednego z wielu mundurów Karola XII. Można to wytłumaczyć faktem, że wielu w czasach Karola XII wierzyło, że król jest chroniony przez siły boskie i dlatego może zostać zabity tylko jednym z jego własnych przedmiotów, takich jak przerobiony guzik munduru i użyty jako kula. Nordenstierna zabrał pocisk do domu na swoją farmę Deragård w prowincji Västergötland, ale po pewnym czasie zaczął się obawiać, że guzik obłożony jest klątwą dlatego wrzucił go do żwirowni, gdzie został przypadkowo znaleziony w 1924 przez kowala Carla Hjalmara Anderssona. W 1932 guzik trafił do Muzeum Historii Kultury Hallanda w Varbergu.
Szwedzki historyk kultury Albert Sandklef był jednym z tych, którzy na początku lat 40. XX wieku zapoczątkowali teorię guzików kulowych opartą na tradycji ludowej. Próbował między innymi udowodnić autentyczność guzika kulowego, przepuszczając go przez otwór kulowy w kapeluszu Karola XII.
W 2002, doktor Marie Allen i Ulf Pettersson przeprowadzili sekwencjonowanie DNA na Uniwersytecie w Uppsali. Celem było sprawdzenie, czy można znaleźć DNA o takim samym profilu DNA na guziku kulowym, jak krew znaleziona na rękawiczkach Karola XII, które znajdują się w Livrustkammaren w Sztokholmie. Śledztwo zakończyło się częściowo sukcesem jednak wadą tego typu badań jest to, że nie są one tak miarodajne jak analiza DNA jądrowego (ponieważ stare DNA jest trudniejsze do analizy, analiza nie jest wykonywana tak dokładnie). Jest to zatem bardzo słaby dowód, ponieważ uzyskany profil DNA Karola XII posiada około jeden na stu Szwedów. Należy również pamiętać, że na „Kulknappen” znajduje się DNA dwóch lub więcej osób, co nie jest szczególnie dziwne, biorąc pod uwagę, ile osób dotykało guzika na przestrzeni lat.

</doc>
<doc id="5130553" url="https://pl.wikipedia.org/wiki?curid=5130553" title="Sedlo Rázdelie">
Sedlo Rázdelie



</doc>
<doc id="5130554" url="https://pl.wikipedia.org/wiki?curid=5130554" title="Lisandro Magallán">
Lisandro Magallán

Lisandro Magallán (ur. 27 września 1993 w La Placie) – argentyński piłkarz włoskiego pochodzenia występujący na pozycji obrońcy w belgijskim klubie Anderlecht. Wychowanek Gimnasii La Plata, w trakcie swojej kariery grał także w takich zespołach, jak Boca Juniors, Rosario Central, Defensa y Justicia, Ajax, Deportivo Alavés oraz FC Crotone. Młodzieżowy reprezentant Argentyny. Młodszy brat Santiago Magallána.

</doc>
<doc id="5130555" url="https://pl.wikipedia.org/wiki?curid=5130555" title="David S. Jackson">
David S. Jackson

David Sherwood Jackson (ur. 1813 w Nowym Jorku, zm. 20 stycznia 1872 w Nowym Jorku) – amerykański polityk, członek Partii Demokratycznej.
Działalność polityczna.
W okresie od 4 marca 1847 do 19 kwietnia 1848 przez jedną kadencję był przedstawicielem 6. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5130557" url="https://pl.wikipedia.org/wiki?curid=5130557" title="Boks na Letnich Igrzyskach Olimpijskich 1960 – waga musza mężczyzn">
Boks na Letnich Igrzyskach Olimpijskich 1960 – waga musza mężczyzn

Waga musza mężczyzn to jedna z dziesięciu męskich konkurencji bokserskich rozgrywanych podczas letnich igrzysk olimpijskich w 1960 w Rzymie. Startowali bokserzy o wadze nie przekraczającej 51 kilogramów. Pojedynki w tej kategorii wagowej toczone były w dniach od 25 sierpnia do 5 września w hali Palazzo dello Sport. Zwyciężył reprezentant Węgier Gyula Török.

</doc>
<doc id="5130561" url="https://pl.wikipedia.org/wiki?curid=5130561" title="Biniam Ghirmay">
Biniam Ghirmay

Biniam Ghirmay Hailu (ur. 2 kwietnia 2000 w Asmarze) – erytrejski kolarz szosowy.
Kolarstwo uprawia również jego kuzyn, Meron Teshome.
Osiągnięcia.
Opracowano na podstawie:

</doc>
<doc id="5130564" url="https://pl.wikipedia.org/wiki?curid=5130564" title="Danilo Pereira da Silva">
Danilo Pereira da Silva

Danilo Pereira da Silva (ur. 7 kwietnia 1999 w São Paulo) – brazylijski piłkarz występujący na pozycji napastnika w holenderskim klubie Feyenoord. Wychowanek Corinthians, w trakcie swojej kariery grał także w FC Twente. Młodzieżowy reprezentant Brazylii.

</doc>
<doc id="5130566" url="https://pl.wikipedia.org/wiki?curid=5130566" title="Kaiyi Xuandu">
Kaiyi Xuandu

Cowin Xuandu – samochód osobowy klasy kompaktowej produkowany pod chińską marką Cowin w latach 2021–2022 oraz jako Kaiyi Xuandu od 2022 roku.
Historia i opis modelu.
Pod koniec lipca 2021 roku oferta specjalizujących się w tanich samochodach marki Cowin została poszerzona o dużego kompaktowego sedana Xuandu. Do jego opracowania macierzysty koncern Chery Automobile wykorzystał konkstrukcję produkowanego w latach 2013–2018 modelu Arrizo 7, która została obszernie zmodyfikowana pod kątem wizualnym.
Cowin Xuandu zyskał agreyswnie stylizowane reflektory, a także umieszczony między nimi wąski wlot powietrza. Tylną część nadwozia przyozdobił charakterystyczny, świetlisty pas przedzielony w centralnym punkcie logiem firmowym producenta. Nowy projekt deski rozdzielczej zyskała kabina pasażerska, z konsolą centralną zwróconą ku kierowcy i dotykowym ekranem systemu multimedialnego.
W połowie 2022 roku, w ramach rebrandingu produkującej model firmy, samochód zmienił nazwę na Kaiyi Xuandu.
Sprzedaż.
Podobnie jak inne modele taniej marki Cowin/Kaiyi, model Xuandu został opracowany z myślą o wewnętrznym rynku chińskim w celu konkurowania z innymi kompaktowymi sednami. Sprzedaż rozpoczęła się w trzecim kwartale 2021 roku. Od 2022 samochód jest także produkowany i sprzedawany w Iranie przez lokalne przedsiębiorstwo Bahman Group jako Bahman Respect, z kolei w styczniu 2023 pod nazwą Kaiyi E5 ruszyła produkcja w rosyjskim Kaliningradzie przez przedsiębiorstwo Avtotor.

</doc>
<doc id="5130567" url="https://pl.wikipedia.org/wiki?curid=5130567" title="Nicola Olyslagers">
Nicola Olyslagers

Nicola Olyslagers, z domu McDermott (ur. 28 grudnia 1996) – australijska lekkoatletka specjalizująca się w skoku wzwyż.
Jej pierwszą międzynarodową imprezą mistrzowską był światowy czempionat juniorów w Eugene, podczas którego nie zdołała awansować do finału. Rok później zajęła 4. miejsce na uniwersjadzie. Bez awansu do finału uczestniczyła w mistrzostwach świata w 2017 i 2019. W 2018 sięgnęła po brąz igrzysk Wspólnoty Narodów. W 2021 zdobyła srebro igrzysk olimpijskich w Tokio, ustanawiając nowy rekord Australii i Oceanii w skoku wzwyż.
Złota medalistka mistrzostw Australii.
Rekordy życiowe: stadion – 2,02 (7 sierpnia 2021, Tokio) rekord Australii i Oceanii; hala – 1,83 (5 lutego 2017, Leverkusen).
W kwietniu 2022 wyszła za mąż za Rhysa Olyslagersa. Od tego czasu startuje jako Nicola Olyslagers.

</doc>
<doc id="5130570" url="https://pl.wikipedia.org/wiki?curid=5130570" title="Weltmeister">
Weltmeister



</doc>
<doc id="5130575" url="https://pl.wikipedia.org/wiki?curid=5130575" title="Devyne Rensch">
Devyne Rensch

Devyne Fabian Jairo Rensch (ur. 18 stycznia 2003 w Lelystad) – holenderski piłkarz surinamskiego pochodzenia występujący na pozycji obrońcy w holenderskim klubie Ajax oraz w reprezentacji Holandii.

</doc>
<doc id="5130577" url="https://pl.wikipedia.org/wiki?curid=5130577" title="Przełęcz Przegibek (Beskid Mały)">
Przełęcz Przegibek (Beskid Mały)



</doc>
<doc id="5130580" url="https://pl.wikipedia.org/wiki?curid=5130580" title="Przełęcz Przegibek (Beskid Żywiecki)">
Przełęcz Przegibek (Beskid Żywiecki)



</doc>
<doc id="5130585" url="https://pl.wikipedia.org/wiki?curid=5130585" title="Danmark Rundt 2021">
Danmark Rundt 2021

Danmark Rundt 2021, ze względów sponsorskich znany również jako PostNord Danmark Rundt 2021 – 30. edycja wyścigu kolarskiego Danmark Rundt, która odbyła się w dniach od 10 do 14 sierpnia 2021 na liczącej ponad 783 kilometry trasie składającej się z 5 etapów i biegnącej z miasta Struer do Frederiksberga. Impreza kategorii 2.Pro była częścią UCI ProSeries 2021.
Uczestnicy.
Lista startowa.
Legenda: DNF – nie ukończył etapu, OTL – przekroczył limit czasu, DNS – nie wystartował do etapu, DSQ – zdyskwalifikowany. Numer przy skrócie oznacza etap, na którym kolarz opuścił wyścig.

</doc>
<doc id="5130587" url="https://pl.wikipedia.org/wiki?curid=5130587" title="Post Danmark Rundt">
Post Danmark Rundt



</doc>
<doc id="5130592" url="https://pl.wikipedia.org/wiki?curid=5130592" title="Roy Sharma">
Roy Sharma

Roy Sharma (ur. 14 lipca 1933) – singapurski hokeista na trawie, olimpijczyk.
Uczestnik Letnich Igrzysk Olimpijskich 1956. Reprezentował Singapur wyłącznie w spotkaniu rundy klasyfikacyjnej o miejsca 5–8, w którym rywalem była kadra Nowej Zelandii (mecz zakończył się porażką Singapuru 0–13). Jego reprezentacja zajęła finalnie 8. miejsce w stawce 12 zespołów. Pierwotnie Sharma nie znalazł się w 16-osobowej kadrze delegowanej na igrzyska, jednak po staraniach działaczy singapurskich wysłano do Melbourne 18 hokeistów (wśród dwóch dodatkowo powołanych znalazł się Sharma, który był rezerwowym obrońcą).

</doc>
<doc id="5130600" url="https://pl.wikipedia.org/wiki?curid=5130600" title="Cyanoramphus malherbi">
Cyanoramphus malherbi



</doc>
<doc id="5130605" url="https://pl.wikipedia.org/wiki?curid=5130605" title="Vellupillai Devadas">
Vellupillai Devadas

Vellupillai Devadas (ur. 11 lutego 1925 w Seremban, zm. 31 lipca 2005) – singapurski hokeista na trawie, olimpijczyk.
Uczestnik Letnich Igrzysk Olimpijskich 1956 (grał na pozycji lewego środkowego). Reprezentował Singapur w pięciu z sześciu spotkań, które kadra narodowa zagrała na tym turnieju, nie strzelając żadnego gola. Jego reprezentacja zajęła finalnie 8. miejsce w stawce 12 zespołów.
Devadas przeniósł się do Singapuru, aby wstąpić do tamtejszej policji. Uprawiał także krykiet – pierwszy przewodniczący Singapurskiej Rady Sportowej określał go jako „przede wszystkim dobrego krykiecistę”.

</doc>
<doc id="5130606" url="https://pl.wikipedia.org/wiki?curid=5130606" title="S. Jeyathurai">
S. Jeyathurai

S. Jeyathurai (ur. 26 marca 1936) – singapurski hokeista na trawie, olimpijczyk.
Uczestnik Letnich Igrzysk Olimpijskich 1956 (grał na pozycji lewego skrzydłowego). Reprezentował Singapur wyłącznie w spotkaniu rundy klasyfikacyjnej o miejsca 5–8, w którym rywalem Singapuru była kadra Nowej Zelandii (mecz zakończył się porażką Singapuru 0–13). Jego reprezentacja zajęła finalnie 8. miejsce w stawce 12 zespołów. Był najmłodszym hokeistą w kadrze powołanej na igrzyska w Melbourne.
Uczył się w Raffles Institution and Victoria School, gdzie uprawiał także krykiet i piłkę nożną.

</doc>
<doc id="5130610" url="https://pl.wikipedia.org/wiki?curid=5130610" title="Katarzyna Skowrońska-Dolata">
Katarzyna Skowrońska-Dolata



</doc>
<doc id="5130612" url="https://pl.wikipedia.org/wiki?curid=5130612" title="Remko Pasveer">
Remko Pasveer

Remko Pasveer (ur. 8 listopada 1983 w Enschede) – holenderski piłkarz występujący na pozycji bramkarza w holenderskim klubie AFC Ajax. Wychowanek SC Enschede i FC Twente, w trakcie swojej kariery grał także w takich zespołach, jak Heracles Almelo, Go Ahead Eagles, PSV Eindhoven oraz SBV Vitesse.

</doc>
<doc id="5130614" url="https://pl.wikipedia.org/wiki?curid=5130614" title="Weltmeister W6">
Weltmeister W6

Weltmeister W6 – elektryczny samochód osobowy typu SUV klasy średniej produkowany pod chińską marką Weltmeister od 2021 roku.
Historia i opis modelu.
Zgodnie z zapowiedziami z lipca 2020 roku wyznaczającymi cel poszerzenia oferty marki Weltmeister o trzy nowe modele do końca 2021 roku, z jego początkiem przedstawiony został średniej wielkości SUV o nazwie W6.
W obszernym zakresie odtworzył on cechy wizualne zapowiadającego go prototypu Weltmeister Evolve Concept z 2019 roku, wyróżniając się masywną sylwetką z muskularnie zarysowanymi nadkolami i wąskim pasem reflektorów z umieszczonym między nim portem ładowania pod klapką z logo producenta.
Pod kątem technicznym Weltmeister W6 zyskał rozbudowany układ jazdy półautonomicznej, który opracowany został we współpracy z chińskim gigantme branży technologicznej Baidu. System współtworzy układ łączności 5G, 12 czujników ultradźwiękowych, 7 kamer oraz 5 radarów monitorujących otoczenie dookoła pojazdu.
Sprzedaż.
Po światowej premierze Weltmeistera W6, która odbyła się w kwietniu 2021 roku podczas wystawy samochodowej Shanghai Auto Show, tuż po niej rozpoczęły się dostawy pierwszych zamówionych egzemplarzy do klientów. W ciągu 50 godzin od debiutu WM Motor zebrało ponad 6 tysięcy zamówień na swojego elektrycznego SUV-a.
Dane techniczne.
Weltmeister W6 jest samochodem w pełni elektrycznym, którego napęd tworzy silnik o mocy 218 KM i maksymalnym momencie obrotowym 225 Nm. Podstawowy wariant charakteryzuje się baterią litowo-jonową o pojemności 9,5 kWh i maksymalnym zasięgu 520 kilometrów, z kolei topowa z baterią 11,9 kWh może przejechać na jednym ładowaniu do 620 kilometrów.

</doc>
<doc id="5130615" url="https://pl.wikipedia.org/wiki?curid=5130615" title="Đorđe Lazić (piłkarz wodny)">
Đorđe Lazić (piłkarz wodny)

Đorđe Lazić, cyr. Ђорђе Лазић (ur. 19 maja 1996 w Belgradzie) – serbski piłkarz wodny grający na pozycji środkowego napastnika. Mistrz olimpijski z Tokio z 2021 i brązowy medalista pucharu świata z 2018.
Życiorys.
W wieku siedmiu lat dziadek nauczył go pływać. Kilka miesięcy później wstąpił do sekcji piłki wodnej belgradzkiego klubu Crvena zvezda. Reprezentował Serbię na Letniej Uniwersjadzie 2015 w Gwangju.
W 2017 zadebiutował w seniorskiej reprezentacji Serbii. Największymi sukcesami, które z nią odniósł, było trzecie miejsce w pucharze świata w 2018 oraz mistrzostwo olimpijskie w Tokio w 2021.

</doc>
<doc id="5130616" url="https://pl.wikipedia.org/wiki?curid=5130616" title="American Horror Stories">
American Horror Stories

American Horror Stories – amerykański serial telewizyjny trwający od 2021, łączący elementy horroru, dreszczowca i dramatu. Produkowany przez wytwórnię 20th Television serial został stworzony przez producentów Ryana Murphy’ego i Brada Falchuka. Jego odcinki są premierowo udostępniane w serwisie strumieniowym Hulu w ramach usługi FX on Hulu, prowadzonej przez stację telewizyjną FX. Składa się z dwóch sezonów, udostępnionych kolejno w 2021 i 2022. W Polsce serial jest dystrybuowany przez platformę Disney+.
"American Horror Stories" jest realizowany w formie antologii – każdy odcinek przedstawia odrębną historię z własnymi postaciami. Produkcja stanowi spin-off serialu "American Horror Story" stacji FX, również stworzonego przez Murphy’ego i Falchuka emitowanego od 2011. Ponadto w serialu pojawiają się aktorzy, którzy występowali w tamtym serialu. Niektóre spośród przedstawionych w antologii nawiązują do "American Horror Story" (odcinki "Człowiek guma – część 1 i 2" oraz "Koniec zabawy" odnoszą się do ', zaś odcinek "Domek dla lalek" do '). 
W Polsce dystrybucją serialu zajęło się Disney+.
Produkcja.
11 maja 2020 Ryan Murphy ogłosił w poście w serwisie Instagram plan realizacji spin-offu serialu "American Horror Story" pod tytułem "American Horror Stories". 26 maja produkcja została zamówiona przez stację telewizyjną FX. 22 czerwca FX zapowiedział, że serial będzie premierowo zamieszczany w serwisie Hulu w ramach usługi FX on Hulu. 18 maja 2021 prezes FX, John Landgraf, zapowiedział, że premiera serialu odbędzie się w sierpniu. Poza Stanami Zjednoczonymi serial jest dystrybuowany poprzez usługę Star, będącą częścią serwisu Disney+.
13 sierpnia 2021 stacja FX zamówiła drugi sezon serialu. Jego premiera odbyła się 21 lipca 2022.
Czołówka.
Każdy odcinek posiada inną, unikalną czołówkę za wyjątkiem pierwszych dwóch odcinków, w których to przedstawiona historia jest powiązana. Muzyka tytułowa oraz czcionka napisów zostały zaczerpnięte z serialu "American Horror Story". Ponadto odcinek "Lista niegrzecznych" wykorzystuje wersję muzyki, którą można usłyszeć w czołówce 9 sezonu: "".

</doc>
<doc id="5130618" url="https://pl.wikipedia.org/wiki?curid=5130618" title="William Hay (hokeista na trawie)">
William Hay (hokeista na trawie)

William Douglas „Bill” Hay (ur. 7 października 1934) – singapurski hokeista na trawie, olimpijczyk.
Uczestnik Letnich Igrzysk Olimpijskich 1956 (grał na pozycji pomocnika). Jego wuj Noel Hay był wówczas selekcjonerem kadry singapurskiej. Reprezentował Singapur w pięciu z sześciu spotkań, które kadra narodowa zagrała na tym turnieju, nie strzelając żadnego gola. Jego drużyna zajęła finalnie 8. miejsce w stawce 12 zespołów. 
Poza hokejem uprawiał także krykiet.

</doc>
<doc id="5130620" url="https://pl.wikipedia.org/wiki?curid=5130620" title="Jurgen Ekkelenkamp">
Jurgen Ekkelenkamp

Jurgen Ekkelenkamp (ur. 5 kwietnia 2000 w Zeist) – holenderski piłkarz występujący na pozycji pomocnika w niemieckim klubie Hertha BSC oraz w reprezentacji Holandii do lat 21. Wychowanek Almere City, w trakcie swojej kariery grał także w Ajaksie.

</doc>
<doc id="5130622" url="https://pl.wikipedia.org/wiki?curid=5130622" title="William W. Campbell">
William W. Campbell

William Wallace Campbell (ur. 10 czerwca 1806 w Cherry Valley, zm. 7 września 1881 w Cherry Valley) – amerykański polityk, członek Partii Nic Niewiedzących.
Działalność polityczna.
W okresie od 4 marca 1845 do 3 marca 1847 przez jedną kadencję był przedstawicielem 6. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5130624" url="https://pl.wikipedia.org/wiki?curid=5130624" title="Ali Mirzaji">
Ali Mirzaji

Ali Mirzaji (pers. علی ميرزايی; ur. 28 stycznia 1929 w Teheranie, zm. 18 lipca 2020) – irański sztangista, brązowy medalista olimpijski i dwukrotny medalista mistrzostw świata startujący w wadze koguciej.
Kariera.
Swój pierwszy medal na arenie międzynarodowej wywalczył podczas mistrzostw świata w Mediolanie w 1951 roku, gdzie był drugi w wadze koguciej. Na rozgrywanych trzy lata później mistrzostwach świata w Wiedniu był trzeci. W 1952 roku wystartował na igrzyskach olimpijskich w Helsinkach także zdobywając brązowy medal, plasując się za Iwanem Udodowem z ZSRR i swym rodakiem - Mahmudem Namdżu.
Ponadto zdobył srebrny medal na igrzyskach azjatyckich w Nowym Delhi w 1951 roku. Rok później ustanowił nieoficjalny rekord świata w podrzucie wynikiem 128,5 kg.

</doc>
<doc id="5130625" url="https://pl.wikipedia.org/wiki?curid=5130625" title="Letnie Igrzyska Paraolimpijskie 2020">
Letnie Igrzyska Paraolimpijskie 2020

Letnie Igrzyska Paraolimpijskie 2020 () – XVI edycja letnich igrzysk paraolimpijskich rozegranych w dniach 24 sierpnia – 5 września 2021 roku w Tokio. Początkowo zawody miały się odbyć w dniach 25 sierpnia – 6 września 2020 roku, ale 24 marca 2020 roku Międzynarodowy Komitet Olimpijski oficjalnie ogłosił, że Letnie Igrzyska Olimpijskie 2020 i Letnie Igrzyska Paraolimpijskie 2020 zostały przełożone na następny rok z powodu pandemii COVID-19.
Stolica Japonii po raz drugi w historii gościła letnie igrzyska paraolimpijskie. Poprzednio odbyły się tam Letnie Igrzyska Paraolimpijskie 1964 wraz z Letnimi Igrzyskami Olimpijskimi 1964.
Dyscypliny.
31 stycznia 2015 roku Rada Zarządzająca Międzynarodowego Komitetu Paraolimpijskiego ogłosiła, że podczas Letnich Igrzysk Paraolimpijskich 2020 odbyło się 540 konkurencji w 22 dyscyplinach sportowych. Po raz pierwszy zostały przeprowadzone zawody w badmintonie i taekwondo. W zamian zrezygnowano z żeglarstwa i siedmioosobowej piłki nożnej.
Kalendarz.
13 sierpnia 2019 roku został ogłoszony oficjalny harmonogram Letnich Igrzysk Paraolimpijskich 2020. Zgodnie z nim igrzyska miały odbyć się w dniach 25 sierpnia – 6 września 2020 roku, lecz zostały przesunięte o 364 dni tak, aby zachować te same dni tygodnia. Ostatecznie zawody zostały rozegrane w dniach 24 sierpnia – 5 września 2021.
Obiekty.
Igrzyska paraolimpijskie zostały rozegrane na 19 obiektach sportowych.
Uczestniczące reprezentacje.
9 grudnia 2019 roku Światowa Agencja Antydopingowa (WADA) wydała Rosji czteroletni zakaz występu na wszystkie zawody międzynarodowe, włączając Letnie Igrzyska Olimpijskie 2020, Letnie Igrzyska Paraolimpijskie 2020 oraz Mistrzostwa Świata w Piłce Nożnej 2022. Jest to spowodowane manipulowaniem testami antydopingowymi przez państwo. Rosyjscy sportowcy, którzy udowodnią, że nie są zamieszani w skandal dopingowy, będą mogli wystąpić pod neutralną flagą.
Zgodnie z warunkami określonymi przez Sportowy Sąd Arbitrażowy (CAS) w dniu 17 grudnia 2020 roku zawodnicy i oficjele drużyn będą reprezentować Rosyjski Komitet Paraolimpijski i używać „RPC” (z ang. "Russian Paralympic Committee") jako akronimu. We wszystkich publicznych prezentacjach nazwy organizacji należy używać akronimu, a nie pełnej nazwy „Rosyjski Komitet Paraolimpijski”. Stworzono specjalny emblemat RPC, który powinien być używany na Igrzyskach Paraolimpijskich 2020. Tego emblematu można używać na strojach, sprzęcie, przedmiotach osobistych, stronach internetowych oraz w innych obszarach związanych z igrzyskami. Emblemat będzie również używany na fladze, która będzie używana w zawodach zamiast flagi Federacji Rosyjskiej we wszystkich miejscach igrzysk i oficjalnych ceremoniach. Podczas igrzysk paraolimpijskich nie wolno śpiewać ani odtwarzać hymnu Rosji ani żadnego hymnu związanego z Rosją. Zamiast tego podczas wszystkich ceremonii zostanie zagrany I koncert fortepianowy Piotra Czajkowskiego. Zawodnicy RPC i oficjele drużyn będą nosić neutralne stroje, które zostały zatwierdzone przez Międzynarodowy Komitet Paraolimpijski (IPC). Na strojach nie będzie flagi Rosji ani emblematu lub symboli Federacji Rosyjskiej. Zamiast tego emblemat RPC będzie używany tam, gdzie jest to wymagane. Słowa „Rosja” i „rosyjski” nie pojawiają się. W przypadku sprzętu sportowego, który wymaga użycia akronimu krajowego, zamiast RUS będzie używany RPC.
6 kwietnia 2021 roku Międzynarodowy Komitet Paraolimpijski poinformował, że Korea Północna oficjalnie odwołała swój udział w letnich igrzyskach olimpijskich i paraolimpijskich w Tokio z powodu pandemii koronawirusa. 16 sierpnia 2021 roku z powodu ofensywy talibów wycofał się Afganistan, który miało reprezentować dwoje sportowców. To złamało serca wszystkim zaangażowanym w ruch paraolimpijski i załamało dwójkę sportowców z Afganistanu. Dało to początek międzynarodowym wysiłkom, które doprowadziły do ich bezpiecznej ewakuacji z Kabulu do Paryża. W stolicy Francji regenerowali siły i trenowali. Ostatecznie reprezentanci Afganistanu otrzymali wizy humanitarne od Australii i tym samym mogli uczestniczyć w XVI letnich igrzyskach paraolimpijskich w Tokio w Japonii. Z igrzysk zrezygnowały również cztery państwa wyspiarskie leżące na Oceanie Spokojnym: Samoa, Kiribati, Tonga i Vanuatu. Powodem były ograniczenia na terenie Australii, przez którą musieliby podróżować do Tokio. W Australii została wprowadzona obowiązkowa dwutygodniowa kwarantanna, więc dla niezbyt bogatych państw był to zbyt duży wydatek na nocleg w hotelu.

</doc>
<doc id="5130629" url="https://pl.wikipedia.org/wiki?curid=5130629" title="Kutkowce">
Kutkowce

Kutkowce (ukr. Кутківці) – dawna wieś, której obszar jest od 1958 dzielnicą Tarnopola o tej samej nazwie. 
Pod koniec XIX w. wieś położona w powiecie tarnopolskim (Królestwo Galicji i Lodomerii) w Austro-Węgrzech, 3,7 km od Tarnopola, gdzie znajdowała się parafia katolicka i stacja pocztowa. We wsi była cerkiew greckokatolicka i jednoklasowa szkoła ludowa, w gminie mieszkało 715 osób a 149 na terenie majątku.
W okresie międzywojennym do 1934 r. miejscowość tworzyła odrębną gminę wiejską, która 1 sierpnia 1934 r., w ramach reformy samorządowej na podstawie ustawy o samorządzie (23 marca 1933 r.), weszła w skład nowej gminy Janówka.

</doc>
<doc id="5130631" url="https://pl.wikipedia.org/wiki?curid=5130631" title="Weltmeister E5">
Weltmeister E5

Weltmeister E5 – elektryczny samochód osobowy klasy średniej produkowany pod chińską marką Weltmeister od 2021 roku.
Historia i opis modelu.
W maju 2021 roku pojawiły się pierwsze informacje na temat czwartego produkcyjnego modelu chińskiego startupu Weltmeister, który dotychczas specjalizował się w wytwarzaniu SUV-ów o napędzie elektrycznym. Tym razem, model E5 przyjął postać klasycznego samochodu osobowego w postaci długiego na 4,7 metra, 4-drzwiowego sedana.
Pod kątem wizualnym Weltmeister E5 w obszernym zakresie odtworzył cechy wizualne wcześniejszych konstrukcji WM Motor, wyróżniając się agresywnie ukształtowanymi reflektorami, a także umieszczonym pomiędzy nim portem do ładowania z umieszczonym na nim firmowym logo.
Sprzedaż.
Debiut rynkowy Weltmeistera E5 odbył się pod koniec września 2021. Poza rodzimym rynkiem chińskim, pojazd ma być także elementem ekspansji startupu na rynkach eksportowych obejmujących Azję Wschodnią i Europę Zachodnią.
Dane techniczne.
Weltmeister E5 napędzany jest przez silnik elektryczny o mocy maksymalnej 163 KM, który umożliwia rozpędzenie się maksymalnie do 170 km/h. Na jednym ładowaniu litowo-jonowa bateria ma umożliwiać osiągnięcie maksymalnego zasięgu 700 kilometrów na jednym ładowaniu według normy pomiarowej NEDC.

</doc>
<doc id="5130632" url="https://pl.wikipedia.org/wiki?curid=5130632" title="Kristin Pudenz">
Kristin Pudenz

Kristin Pudenz (ur. 9 lutego 1993 w Herford) – niemiecka lekkoatletka specjalizująca się w rzucie dyskiem.
Międzynarodową karierę rozpoczęła od brązu olimpijskiego festiwalu młodzieży w Tampere (2009). W 2015 sięgnęła po brąz młodzieżowych mistrzostw Europy w Tallinnie. Dwa lata później triumfowała na uniwersjadzie w Tajpej. Jedenasta zawodniczka mistrzostw świata w Dosze (2019). W 2021 zdobyła w Tokio wicemistrzostwo olimpijskie. Wicemistrzyni Europy z Monachium (2022).
Złota medalistka mistrzostw Niemiec.
Rekord życiowy: 67,87 (16 sierpnia 2022, Monachium).

</doc>
<doc id="5130635" url="https://pl.wikipedia.org/wiki?curid=5130635" title="Ali Mirzai">
Ali Mirzai



</doc>
<doc id="5130639" url="https://pl.wikipedia.org/wiki?curid=5130639" title="Zreformowane Esperanto">
Zreformowane Esperanto



</doc>
<doc id="5130640" url="https://pl.wikipedia.org/wiki?curid=5130640" title="Kotel">
Kotel



</doc>
<doc id="5130641" url="https://pl.wikipedia.org/wiki?curid=5130641" title="Candice McLeod">
Candice McLeod

Candice McLeod (ur. 15 listopada 1996) – jamajska lekkoatletka specjalizująca się w biegach sprinterskich.
Weszła w skład jamajskiej sztafety 4 × 400 metrów, która zdobyła srebro mistrzostw panamerykańskich juniorów (2015). W 2021 zdobyła brązowy medal igrzysk olimpijskich w Tokio w biegu rozstawnym 4 × 400 metrów, a indywidualnie była piąta na dystansie 400 metrów. W 2022 była siódma na mistrzostwach świata w Eugene oraz zdobyła srebro w sztafecie 4 × 400 metrów.
Złota medalistka mistrzostw Jamajki.

</doc>
<doc id="5130644" url="https://pl.wikipedia.org/wiki?curid=5130644" title="Karol Zborowski">
Karol Zborowski

Karol Stanisław Zborowski vel Zajdel (ur. 14 stycznia 1892 w Krośnie, zm. ?) – podpułkownik artylerii Wojska Polskiego.
Życiorys.
Urodził się 14 stycznia 1892 w Krośnie, ówczesnym mieście powiatowym Królestwa Galicji i Lodomerii, w rodzinie Wojciecha i Anny z domu Wojtyczek.
W czasie I wojny światowej walczył w szeregach 1 Pułku Artylerii Legionów Polskich. We wrześniu 1916 został mianowany ogniomistrzem.
18 marca 1919 jako podoficer byłych Legionów Polskich został mianowany z dniem 1 marca 1919 podporucznikiem artylerii. Pełnił wówczas służbę w 1 Pułku Artylerii Polowej. 1 czerwca 1921 pełnił służbę 11 Dywizjonie Artylerii Ciężkiej. Później został przeniesiony do 10 Pułku Artylerii Ciężkiej w Przemyślu, w którym dowodził 6. baterią. 3 maja 1922 został zweryfikowany w stopniu kapitana ze starszeństwem z 1 czerwca 1919 i 225. lokatą w korpusie oficerów artylerii.
1 października 1924 został przeniesiony do 17 Pułku Artylerii Polowej w Gnieźnie. W grudniu 1925 powierzono mu obowiązki kwatermistrza pułku. 12 kwietnia 1927 został mianowany majorem ze starszeństwem z 1 stycznia 1927 i 17. lokatą w korpusie oficerów artylerii. W listopadzie tego roku został przesunięty na stanowisko dowódcy III dywizjonu. W kwietniu 1929 został przeniesiony do Dowództwa 4 Grupy Artylerii na stanowisko I oficera sztabu. W marcu 1932 został przeniesiony do 19 Pułku Artylerii Lekkiej w Nowej Wilejce na stanowisko dowódcy III dywizjonu detaszowanego w Lidzie. 24 stycznia 1934 został mianowany podpułkownikiem ze starszeństwem z 1 stycznia 1934 i 5. lokatą w korpusie oficerów artylerii. W kwietniu tego roku został przeniesiony z garnizonu Lida do garnizonu Nowa Wilejka na stanowisko zastępcy dowódcy pułku. W lutym 1936 został przeniesiony do 8 Pułku Artylerii Ciężkiej w Toruniu na stanowisko zastępcy dowódcy pułku (w 1938 zajmowane przez niego stanowisko przemianowano na I zastępcę dowódcy pułku).
Po zakończeniu II wojny światowej został zarejestrowany w jednej w rejonowych komend uzupełnień.

</doc>
<doc id="5130649" url="https://pl.wikipedia.org/wiki?curid=5130649" title="Mistrzostwa Europy w Rugby 7 Mężczyzn 2021 – GPS 2">
Mistrzostwa Europy w Rugby 7 Mężczyzn 2021 – GPS 2

Grand Prix Series 2021 – GPS 2 – drugi turniej mistrzostw Europy w rugby 7 mężczyzn w sezonie 2021, który odbył się w dniach 26–27 czerwca 2021 roku w Moskwie.
Informacje ogólne.
Rozegrane na stadionie Sportiwnyj Gorodok w kompleksie Łużniki zawody były drugim turniejem sezonu 2021 i wzięło w nich udział osiem reprezentacji. Drużyny zostały podzielone na dwie czterozespołowe grupy rywalizujące w pierwszej fazie w ramach grup systemem kołowym o rozstawienie przed ćwierćfinałami. W drugim dniu zawodów odbyła się faza play-off z udziałem wszystkich zespołów, obejmująca ćwierćfinały, półfinały i mecze o poszczególne miejsca. W fazie grupowej spotkania toczone były bez ewentualnej dogrywki, za zwycięstwo, remis i porażkę przysługiwały odpowiednio trzy, dwa i jeden punkt, brak punktów natomiast za nieprzystąpienie do meczu. W przypadku remisu w fazie pucharowej organizowana była dogrywka składająca się z dwóch pięciominutowych części, z uwzględnieniem reguły "nagłej śmierci". Zespoły zostały rozstawione na podstawie wyników poprzedniego turnieju. Sędziowie zawodów
W transmitowanych w Internecie ​zawodach triumfowali reprezentanci Hiszpanii.

</doc>
<doc id="5130650" url="https://pl.wikipedia.org/wiki?curid=5130650" title="Malinówka (rejon miorski)">
Malinówka (rejon miorski)

Malinówka (; ) – wieś na Białorusi, w obwodzie witebskim, w rejonie miorskim, w sielsowiecie Zaucie.
Historia.
W czasach zaborów w gminie Jazno, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Jazno.
Według Powszechnego Spisu Ludności z 1921 roku zamieszkiwało tu 67 osób, 5 było wyznania rzymskokatolickiego a 62 prawosławnego. Jednocześnie 35 mieszkańców zadeklarowało polską a 32 białoruską przynależność narodową. Było tu 13 budynków mieszkalnych. W 1931 w 12 domach zamieszkiwało 69 osób.
Wierni należeli do parafii rzymskokatolickiej i prawosławnej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Jaźnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do obwodu witebskiego Białoruskiej SRR.
W latach 1954 – 1960 centrum sielsowietu Malinówka.
Od 1991 w składzie niepodległej Białorusi.

</doc>
<doc id="5130652" url="https://pl.wikipedia.org/wiki?curid=5130652" title="Nathaniel Jones">
Nathaniel Jones



</doc>
<doc id="5130653" url="https://pl.wikipedia.org/wiki?curid=5130653" title="Boks na Letnich Igrzyskach Olimpijskich 1960 – waga kogucia mężczyzn">
Boks na Letnich Igrzyskach Olimpijskich 1960 – waga kogucia mężczyzn

Waga kogucia mężczyzn to jedna z dziesięciu męskich konkurencji bokserskich rozgrywanych podczas letnich igrzysk olimpijskich w 1960 w Rzymie. Startowali bokserzy o wadze nie przekraczającej 54 kilogramów. Pojedynki w tej kategorii wagowej toczone były w dniach od 25 sierpnia do 5 września w hali Palazzo dello Sport. Zwyciężył reprezentant Związku Radzieckiego Oleg Grigorjew.

</doc>
<doc id="5130655" url="https://pl.wikipedia.org/wiki?curid=5130655" title="Sześć dni w Tatrach">
Sześć dni w Tatrach

Sześć dni w Tatrach – oparte na wspomnieniach własnych opowiadanie (gawęda, reportaż) autorstwa Tytusa Chałubińskiego z 1879 (pisane od 1878). Stanowi jedyną wydaną literacką pracę Chałubińskiego i prawdopodobnie jedyną, jaką napisał (wśród około trzydziestu pozycji jego bibliografii).
Wydania.
Wydania "Niwy" i PTT.
Istnieje przypuszczenie, że do napisania tekstu zachęciła Chałubińskiego lektura opisu wycieczki tatrzańskiej z 1877 autorstwa Bronisława Rejchmana, zamieszczona na łamach warszawskiego "Ateneum". Z Rejchmanem Chałubiński znał się osobiście.
Chałubiński planował początkowo opublikowanie utworu wyłącznie w Pamiętniku Towarzystwa Tatrzańskiego, jednak – za namową Mścisława Godlewskiego – postanowił opublikować go najpierw w umiarkowanie pozytywistycznym czasopiśmie "Niwa", co wywołało pewien konflikt z wydawcami PTT. Zawarto jednak porozumienie, na mocy którego przy tekście w Niwie znaleźć się miała adnotacja, że utwór przeznaczony był pierwotnie do PTT (wydawca nigdy nie zrealizował tego postanowienia). Druk rozpoczęto w 1879 w zeszycie datowanym na 20 kwietnia, a zakończono 20 czerwca (cztery części). Jednocześnie w tym samym roku pozycja ukazała się nakładem "Niwy" w Warszawie, w formie 48-stronicowej książki. Tuż po tym wydaniu "Sześć dni w Tatrach" wydrukowano w czwartym tomie Pamiętnika Towarzystwa Tatrzańskiego z czerwca 1879.
Sam Chałubiński nie przywiązywał wielkiej wagi do pierwszeństwa druku. Całe zamieszanie z pierwodrukiem wynikło w dużym stopniu z rozbicia, w jakim znajdował się wówczas autor po świeżej stracie syna. Nie wnosił też o honorarium za tekst.
Wydania tekstu w "Niwie" i PTT znacząco się od siebie różniły stylistycznie, co do formy, jak i obecności poszczególnych wyrazów, a nawet fragmentów zdań. Obecne są różnice fleksyjne. Oba czasopisma stosowały też różne zasady interpunkcyjne. W związku z tym, że oba wydania przeszły przez ręce autora w tym samym czasie, to żadne z nich nie może uchodzić za jedyny i właściwy pierwodruk. Według Romana Hennela, znawcy utworu, tekst z "Niwy" jest jednak "nieco lepszy, pełniejszy i pozbawiony drastycznych błędów, które trafiają się dość często w Pamiętniku TT".
Wydanie "Orlego Lotu".
Kolejne wydanie wyszło w Krakowie w 1921 w ramach młodzieżowego pisemka "Orli Lot". Edycję tę przygotował i opatrzył wstępem Juliusz Zborowski (pseud. "Jaz"). Ukazało się wówczas tylko sześć odcinków, po czym druk przerwano. Powodem tego było wydanie książkowe przygotowane przez "Orli Lot" z inicjatywy Leopolda Węgrzynowicza (wydane w istocie w 1922, mimo że datowane na 1921). Wydanie to pomijało liczne przypisy Chałubińskiego dotyczące zagadnień geologicznych, przyrodniczych i topograficznych (stanowiły one w opinii wydawcy "balast").
Juliusz Zborowski tak pisał we wstępie do tego wydania: "do ǳiś dnia nie straciły żywości jego barwne opisy wyprawy w tatrzańskie, mało dostępne podówczas turnie, jego pogodny humor i iście taternicka „bezprogramowa” niefasobliwość górskiej włóczęgi. Dla ǳiejów szlachetnego taterniczego sportu dokument to historyczny, zawierający pełen odczucia piękna Tatr obraz, jak dawniej choǳił po wierchach „król tatrzański”, dr Chałubiński Tytus".
Wydanie Wydawnictwa Literackiego.
Ostatnie dotąd wydanie opublikowano nakładem Wydawnictwa Literackiego w Krakowie w 1988 ze wstępem Jacka Kolbuszewskiego i komentarzami literackimi innych autorów (118 stron). Jego podstawą było wydanie z "Niwy" z zachowaniem wszelkich osobliwości języka Chałubińskiego, ale ze współczesną interpunkcją oraz pisownią. 
Wcześniej fragmenty zamieszczał Ferdynand Hoesick w ramach swojego cyklu "Tatry i Zakopane", a także Roman Hennel w antologii wędrówek tatrzańskich "Tatrami urzeczeni" (1979).
Odbiór, styl i znaczenie.
Odbiór dzieła przez czytelników był dobry. Publikacja była najczęściej cytowaną i omawianą spośród wydanych przez Chałubińskiego. Weszła też do kanonu klasyki tatrzańskiej. Zapoczątkowany przez autora i nowatorski sposób pisania o Tatrach był często stosowany przez innych autorów. Z ducha tej narracji wyrosło m.in. jedno z najważniejszych dzieł literackich Stanisława Witkiewicza – "Na przełęczy". Na stylu tym wzorowali się też Mieczysław Karłowicz, Roman Kordys, Wincenty Birkenmajer, Wiesław Stanisławski, Jan Alfred Szczepański i Wawrzyniec Żuławski.
Chałubiński w formie gawędy zawiera liczne elementy dickensowskiego humoru, w miarę możliwości umniejszając niebezpieczeństwa czyhające na wędrowca w wysokich górach. Próbuje przekazać czytelnikom, że samo dzieło literackie nie jest w stanie przedstawić gór w pełni, takimi, jakimi są. Skupił się więc na opisie sposobu ich odczuwania i przeżywania: "jestem zupełnie w swoim prawie. Opisując Ci wycieczkę w góry nie mogę przecież przedstawić oczom Twoim rysunku lub fotografii przebywanych przeze mnie okolic. Mogę Ci tylko udzielić moich wrażeń i myśli".
Treść.
Dzieło jest nie tylko zapisem wspomnień autora z prowadzonych przezeń wypraw tatrzańskich, ale stanowi przede wszystkim literacki dokument zjawiska kulturowego, jakim były duże, zbiorowe i głośne "wycieczki bez programu", które wprowadził do procesu poznawania Tatr, co z kolei miało istotny wpływ na wzrost roli tych gór i Zakopanego w polskim życiu zbiorowym przełomu XIX i XX wieku. Walery Eljasz-Radzikowski tak napisał o poczynaniach autora dzieła: "Huczne, głośne pochody Chałubińskiego przez hale i turnie to nie czcza zabawa, to wielka, żywa nauka licząca się z życiem, a nie uczoność zamknięta w zatęchłej bibule książki. Kto miał sposobność być z Chałubińskim w Tatrach, poznał je wszechstronnie, poznał nie tylko te surowe, zimne skały, ale i to, przez co te skały są nasze, bo są nasze nie przez swe położenie geograficzne, bo tego za mało do pojęcia ścisłego stosunku, jaki łączy całą Polskę z Tatrami".
Tekst jest formalnie opisem jednej, kilkudniowej wyprawy tatrzańskiej prowadzonej przez Chałubińskiego, jednak liczne przeskoki i retrospekcje do innych wycieczek powodują, że dzieło jest kwintesencją całości tatrzańskiej działalności autora. Opisywana wyprawa jest jedną z wielu "wycieczek bez programu" i w ten sam, „bezprogramowy” sposób, zmiennym rytmem, prowadzona jest narracja. Chałubiński uwolnił tekst od pozytywistycznej tendencyjności, tak charakterystycznej np. dla tatrzańskich pism Eljasza.
W opowiadaniu Chałubiński popełnia błąd merytoryczny, wspominając pierwsze zejście z Gerlachu do Doliny Batyżowieckiej, które w istocie było drugim zejściem tą trasą.

</doc>
<doc id="5130658" url="https://pl.wikipedia.org/wiki?curid=5130658" title="Bobsleje na Zimowych Igrzyskach Olimpijskich 2002 - dwójki kobiet">
Bobsleje na Zimowych Igrzyskach Olimpijskich 2002 - dwójki kobiet

Turniej dwójek kobiet w bobslejach podczas XIX Zimowych Igrzysk Olimpijskich w Salt Lake City odbył się 19 lutego 2002. Do rywalizacji przystąpiło 15 drużyn (30 sportowców) z 11 krajów. Areną zawodów był tor bobslejowy w Utah Olympic Park. Mistrzyniami olimpijskimi zostały Amerykanki Jill Bakken i Vonetta Flowers.
Wprowadzenie.
Turniej ten był debiutem żeńskich bobslejów na igrzyskach olimpijskich. Wydarzeniem, które zapisało się w historii olimpizmu, było zwycięstwo Vonetty Flowers, która tym samym została pierwszą czarnoskórą osobą, która zdobyła złoty medal zimowych igrzysk olimpijskich.
System rozgrywek.
Każda z drużyn wykonała dwa ślizgi. Na ostateczny wynik składała się suma czasów przejazdów z obu ślizgów.

</doc>
<doc id="5130662" url="https://pl.wikipedia.org/wiki?curid=5130662" title="Neta S">
Neta S

Neta S – elektryczny i hybrydowy samochód osobowy klasy wyższej produkowany pod chińską marką Neta od 2022 roku.
Historia i opis modelu.
Studyjną zapowiedzią pierwszego klasycznego samochodu osobowego Neta, marki samochodów elektrycznych przedsiębiorstwa Hozon Auto, był przedstawiony w 2020 roku prototyp Neta Eureka 03 Concept. Rok później, w kwietniu 2021 roku podczas międzynarodowych targów samochodowych Shanghai Auto Show przedstawione zostało drugie, tym razem bliższe formy produkcyjnej studium Neta S Concept, które zapowiedziało kluczowe cechy stylistyczne, a także rozwiązania technologiczne i wstępne parametry układu napędowego wobec szykowanej wersji seryjnej.
Produkcyjna Neta S zadebiutowała ostatecznie w kwietniu 2022, przyjmując postać 4-drzwiowego sedana z łagodnie opadającą linią dachu w stylu nadwozi fastback. Wyższej klasy model przyjął zawarte już w poprzedzających debiut prototypach smukłe proporcje nadwozia charakteryzujące się szpiczastym kształtem nadwozia, a także dwurzędowymi reflektorami o ostrym kształcie. Pas przedni wzbogaciły dodatkowo duże imitacje wlotów powietrza. Neta S została wyposażona w system autonomicznej jazdy czwartego poziomu, która obsługuje technologię 5G oraz OTA, monitorując otoczenie za pomocą 6 kamer, 3 lidarów oraz 5 radarów.
Kabina pasażerska utrzymana została w luksusowo-cyfrowej estetyce, wykorzystując do wykończenia m.in. drewno, skórę czy alcantarę. W wyposażeniu standardowym znalazł się rozbudowany system nagłośnieniowy składający się z 21 głośników i wzmacniacza o mocy 1216 W. Deskę rozdzielczą zdominowały trzy wyświetlacze: cyfrowe wskaźniki o przekątnej 13,3 cala, boczny 12,3 calowy ekran dotykowy pasażera oraz centralny, pionowy ekran systemu multimedialnego położony pod kątem o przekątnej 17,6 cala. Ponadto, przed kierowcą znalazł się też rozbudowany wyświetlacz przezierny.
W lipcu 2022 zaprezentowano specjalną wersję Yaoshi Limited Edition, która poza inną paletą lakierów, czarnym malowaniem chromowanych akcentów nadwozia i dedykowanym wzorem alufelg, wyróżniła się przede wszystkim przednimi drzwiami uchylanymi do góry wzorem podobnego wariantu konkurencyjnego Xpenga G7.
Sprzedaż.
Podobnie jak w przypadku innych pojazdów produkowanych przez Hozon Auto, Neta S została zbudowana przede wszystkim z myślą o wewnętrznym rynku chińskim, z myślą o którym produkcja ulokowana została w zakładach w Jiaxing. Sprzedaż flagowego sedana rozpoczęła się pod koniec lipca 2022, z cenami rozpoczynającymi się od pułapu 199 880 juanów i za konkurencję obierając modele takich rodzimych firm jak BYD, Leapmotor czy Xpeng. W grudniu 2022 samochód oficjalnie zadebiutował także na pierwszym zagranicznym rynku, w Tajlandii, z planami sprzedaży od 2024 roku.
Dane techniczne.
Neta S to zaawansowany technicznie samochód, który opracowany został z myślą o dwóch wariantach napędowych: hybrydowym lub elektrycznym. Ten pierwszy dzięki współudziale turbodoładowanego silnika benzynowego o pojemności 1,5 litra pozwala przejechać łącznie do 1100 kilometrów. W pełni elektryczna odmiana trafiła do sprzedaży z napędem na tylne lub owie osie, z czego topowy AWD rozwija moc 455 KM i 620 Nm maksymalnego momentu obrotowego, rozpędzając się do 100 km/h w 3,9 sekundy. Tylnonapędowa Neta S osiąga zasięg na jednym ładowaniu 520 lub 715 kilometrów, z kolei AWD może przejechać do 520 kilometrów przy jednym ładowaniu. Akumulatory dostarcza chińska firma CATL. 

</doc>
<doc id="5130670" url="https://pl.wikipedia.org/wiki?curid=5130670" title="Związek Zjednoczonych Sodalicji Pań Wiejskich">
Związek Zjednoczonych Sodalicji Pań Wiejskich

Związek Zjednoczonych Sodalicji Pań Wiejskich – stowarzyszenie katolickie, które powstało w 1923 roku. W latach 1926–1939 wydawało pismo "Dwór Marji". 
Historia.
W 1923 roku z inicjatywy o.Henryka Hoducha odbył się w Kłodnicy pierwszy zjazd związku podczas którego powstał Związek Zjednoczonych Sodalicji Pań Wiejskich. Do Związku przyłączyło się 10 sodalicji: bydgoska, chyrowsko–samborska, kaliska, kielecka, krakowska, lubelska, poznańska, przemyska, sanocka i tarnowska. W kolejnych latach do związku dołączyły: grodzieńska(1930), jarosławska(1930), kujawska(1931), lwowska(1925), łęczycka(1927), opoczyńska(1931), pomorska(1929), radomskowska(1930), sandomierska(1926), warszawska(1925) i zamojsko-tomaszowska (1931). W 1935 roku dołączyła Sodalicja pań wiejskich w Brzozie. W 1937 roku dołączyła sodalicja olkusko-miechowska.
Podczas pierwszego zjazdu ustalono, ze najwyższą władzą Związku będzie zjazd prezydentek z moderatorem i sekretarką. Podczas II zjazdu w Piotronkach u hrabiny Heleny Bnińskiej o. Rostworowski przedstawił przygotowane przez siebie nowe ustawy. Podjęto również decyzję o wydawaniu pisma, któremu nadano nazwę "Biuletyn", ale z powodu braku zainteresowania nie udało się go uruchomić. Dopiero gdy podczas IV zjazdu podjęto decyzję o obowiązkowej prenumeracie w lutym 1926 roku ukazał się pierwszy numer pisma "Dwór Marji". W 1928 roku podczas zjazdu w Bolechowie ustalono, że każda Sodalicja ma obowiązek zorganizowania w roku czterech zebrań, w tym jednego połączonego z rekolekcjami. W 1930 roku wybrano nowe władze. Sekretarką została Zofia Włodkowa, redaktorką Antonina Gutowska, skarbniczką Maria Helclowa, a moderatorem o. Franciszek Kwiatkowski. Podczas kolejnego zjazdu w 1931 roku w Krakowie zatwierdzono ich wybór na 6 lat. 

</doc>
<doc id="5130671" url="https://pl.wikipedia.org/wiki?curid=5130671" title="Marian Horawski">
Marian Horawski

Marian Roman Hrakałło-Horawski (ur. 22 października 1906 w Żytomierzu, zm. 6 sierpnia 1999 we Wrocławiu) – polski chemik i torfoznawca, nauczyciel akademicki
Pracę zawodową chemika rozpoczął w 1928 w fabryce trotylu należącej do Zakładów Chemicznych „Nitrat” w Niewiadowie. Od 1929 do 7 września 1939 kierował laboratorium chemicznym fabryki prochu w Boryszewie. W okresie II wojny światowej pracował w fabryce przędzy w Chodakowie (1940-1941), cukrowni w Garbowie koło Lublina (1941-1943 i 1944-1946) oraz w Instytucie Rolniczym w Puławach. Od 1946 do 1952 był starszym asystentem na Politechnice Wrocławskiej. W 1944 uzyskał jako pierwszy dyplom magistra filozofii w zakresie chemii na Uniwersytecie Marii Curie-Skłodowskiej w Lublinie, w 1950 – inżyniera chemika oraz magistra nauk technicznych na Wydziale Matematyki, Fizyki i Chemii Uniwersytetu i Politechniki Wrocławskiej. Od 1952 do 1965 pracował w Wyższej Szkole Rolniczej we Wrocławiu jako adiunkt i docent. W 1960 został doktorem, w 1964 – doktorem habilitowanym. Kierował na tej uczelni Katedrą Torfoznawstwa. Od 1965 do 1977 pełnił funkcję kierownika Katedry Torfoznawstwa Akademii Rolniczej w Krakowie. W 1977 objął stanowisko wicedyrektora Instytutu Melioracji AM. W tym samym roku przeszedł na emeryturę.
Był odznaczony Krzyżem Kawalerskim Orderu Odrodzenia Polski (1977) i Złotym Krzyżem Zasługi (1973).
Jego drugą żoną była klimatolożka i meteorolożka prof. Maria Morawska-Horawska.
Jest pochowany na Cmentarzu Grabiszyńskim we Wrocławiu (pole 25).

</doc>
<doc id="5130672" url="https://pl.wikipedia.org/wiki?curid=5130672" title="Taylor Knibb">
Taylor Knibb

Taylor Knibb (ur. 14 lutego 1998) – amerykańska triathlonistka, srebrna medalistka olimpijska.
Wystąpiła podczas igrzysk olimpijskich w Tokio w dwóch konkurencjach triathlonowych – zajęła 16. miejsce w zawodach indywidualnych oraz zdobyła srebrny medal olimpijski w sztafecie mieszanej (wraz z nią amerykańską sztafetę stanowili: Katie Zaferes, Kevin McDowell i Morgan Pearson).

</doc>
<doc id="5130675" url="https://pl.wikipedia.org/wiki?curid=5130675" title="Nathaniel Jones (polityk)">
Nathaniel Jones (polityk)

Nathaniel Jones (ur. 17 lutego 1788 w Warwick, zm. 20 lipca 1866 w Newburgh) – amerykański polityk, członek Partii Demokratycznej.
Działalność polityczna.
W 1827 i 1828 zasiadał w New York State Assembly. W okresie od 4 marca 1837 do 3 marca 1841 przez dwie kadencje był przedstawicielem 6. okręgu wyborczego w stanie Nowy Jork w Izbie Reprezentantów Stanów Zjednoczonych. Od 1852 do 1853 zasiadał w New York State Senate.

</doc>
<doc id="5130676" url="https://pl.wikipedia.org/wiki?curid=5130676" title="Hrybowa Rudnia (stacja kolejowa)">
Hrybowa Rudnia (stacja kolejowa)

Hrybowa Rudnia (, ) – stacja kolejowa w miejscowości Ołesznia, w rejonie czernihowskim, w obwodzie czernihowskim, na Ukrainie. Położona jest na linii Homel - Czernihów.
Nazwa pochodzi od pobliskiej wsi Hrybowej Rudni.

</doc>
<doc id="5130677" url="https://pl.wikipedia.org/wiki?curid=5130677" title="Marta Ciesiulewicz">
Marta Ciesiulewicz



</doc>
<doc id="5130678" url="https://pl.wikipedia.org/wiki?curid=5130678" title="Ołesznia (przystanek kolejowy)">
Ołesznia (przystanek kolejowy)

Ołesznia (, ) – przystanek kolejowy w miejscowości Ołesznia, w rejonie czernihowskim, w obwodzie czernihowskim, na Ukrainie. Położony jest na linii Homel - Czernihów.

</doc>
<doc id="5130680" url="https://pl.wikipedia.org/wiki?curid=5130680" title="Skrzyżowanie torów">
Skrzyżowanie torów

Skrzyżowanie torów – specjalna konstrukcja wielotorowa wykonana z szyn, kształtowników stalowych oraz innych elementów, umożliwiająca przejazd pojazdów kolejowych po przecinających się torach z określoną prędkością.

</doc>
<doc id="5130681" url="https://pl.wikipedia.org/wiki?curid=5130681" title="Maria Morawska-Horawska">
Maria Morawska-Horawska

Maria Morawska-Horawska (ur. 1 listopada 1925 w Krakowie, zm. 27 stycznia 2020 tamże) – polska meteorolożka i klimatolożka, wykładowca akademicki.
Życiorys.
Od 1945 studiowała geografię na Uniwersytecie Jagiellońskim. Jako studentka pracowała jako zastępczyni młodszego asystenta w Katedrze Astronomii UJ u Tadeusza Banachiewicza. W 1949 uzyskała stopień magistra filozofii w zakresie geografii za pracę "Zachmurzenie i usłonecznienie Krakowa w latach 1881–1933". W latach 1953-1959 wykładała meteorologię i klimatologię w Wyższej Szkole Pedagogicznej w Krakowie. W 1955 została starszą asystentką w Biurze Prognoz Państwowego Instytutu Hydrologiczno-Meteorologicznego (obecnie Instytut Meteorologii i Gospodarki Wodnej). W 1962 doktoryzowała się na Wydziale Biologii i Nauk o Ziemi UJ na podstawie pracy Zachmurzenie i usłonecznienie Krakowa w latach 1859–1958. Również w 1962 została adiunktką PIHM. Od 1965 była w nim samodzielnym pracownikiem naukowo-badawczym. Od 1970 kierowała Pracownią Meteorologii Przemysłowej PIHM, od 1973 w stopniu docenta Biura Prognoz. W 1978 uzyskała wraz z zespołem Nagrodę Ministra Ochrony Środowiska za opracowanie i wdrożenie metody prognozowania stanu zanieczyszczenia atmosfery dwutlenkiem siarki.
W 1980 obroniła na IGiPZ PAN pracę habilitacyjną "Wpływ środowiska geograficznego na rozprzestrzenianie się zanieczyszczeń powietrza w aglomeracji krakowskiej oraz metoda prognozy średniego dobowego stężenia SO2 dla obszarów miejskich na przykładzie Krakowa". Rozprawa ta została uhonorowana Indywidualną Nagrodę I stopnia IMiGW. W 1981 objęła funkcję kierowniczki Zakładu Prognoz Regionalnych IMGW. Pracowała w tej instytucji w 1995. Od 1984 była docentką WSP w Krakowie. W 1990 została profesorem nadzwyczajnym, w 1993 - zwyczajnym. Zasiadała w Zarządzie Głównym Polskiego Towarzystwa Geofizycznego, Radzie Ochrony Środowiska Województwa Krakowskiego, Radzie Naukowej Zarządu Głównego LOP i Radzie Naukowej Polskiego Klubu Ekologicznego. Była odznaczona Krzyżem Kawalerskim Orderu Odrodzenia Polski (1977) i Złotym Krzyżem Zasługi (1973).
Morawska-Horawska napisała około 100 artykułów i rozpraw, kilkadziesiąt prac naukowych oraz 45 ekspertyz. Do jej zainteresowań naukowych należały: stan aerosanitarny powietrza nad aglomeracją krakowską, warunki anemologiczne Karpat, klimat obszarów zurbanizowanych (szczególnie zanieczyszczenia związkami siarkami) i meteorologia synoptyczna, m.in. w ochronie przeciwpowodziowej. W badaniach zanieczyszczeń powietrza wykorzystywała pomiary samolotowe. Ustaliła pionowy zasięg warstw inwersyjnych i wyspy ciepła nad Krakowem oraz proporcje stosunku krakowskiej emisji zanieczyszczeń do napływowej. Ekspertyzy Horawskiej przyczyniły się do likwidacji szeregów obiektów przemysłu ciężkiego w Krakowie i Skawinie. Dzięki niej Kraków stał się pierwszym polskim miastem z codzienną prognozą stężenia dwutlenku siarki. Jej najważniejsze publikacje to: "Zachmurzenie i usłonecznienie Krakowa w latach 1859–1958" (1963), "Meteorologiczne przyczyny powodzi w Polsce południowej w lipcu 1970 r." (1971), "Metoda prognozy średniego dobowego stężenia SO2 dla obszarów miejskich na przykładzie Krakowa" (1978). 
Pochowana na Cmentarzu Rakowickim w Krakowie (część przy ul. Prandoty, pas 102, grób 72).
Była drugą żoną torfoznawcy Mariana Horawskiego. 

</doc>
<doc id="5130682" url="https://pl.wikipedia.org/wiki?curid=5130682" title="Bystrzyca (przystanek kolejowy)">
Bystrzyca (przystanek kolejowy)

Bystrzyca (, ) – przystanek kolejowy w miejscowości Iwano-Frankiwsk, w rejonie iwanofrankiwskim, w obwodzie iwanofrankiwskim, na Ukrainie. Położony jest na linii Lwów – Czerniowce.

</doc>
<doc id="5130685" url="https://pl.wikipedia.org/wiki?curid=5130685" title="Diamena stenantha">
Diamena stenantha

Diamena stenantha – gatunek rzadkiej rośliny z monotypowego rodzaju Diamena z rodziny szparagowatych. Występuje endemicznie w okolicach miasta Trujillo w Regionie La Libertad w Peru. Gatunek krytycznie zagrożony wyginięciem, prawdopodobnie wymarły w naturze.
Morfologia.
Wieloletnie rośliny zielne wyrastające z podziemnego, pionowego kłącza z bulwiastymi korzeniami. Liście siedzące, zagięte do góry z powierzchniami zbliżonymi do równoległych, równowąsko-lancetowate. Kwiaty zebrane w luźne, proste lub rozgałęzione grono. Szypułka pomiędzy kwiatem a stawowatym zgrubieniem zgrubiała ("pericladium"). Okwiat wąsko dzwonkowaty, biały. Listki okwiatu wolne, nakładające się w wąską rurkę, łatki gęsto brodawkowate. Pręciki o nitkach wolnych, osadzonych w obrzeżonym dołku. Pylniki obrotne. Zalążnia mała, jajowata, z licznymi zalążkami w każdej komorze. Torebki kanciasto jajowate do trógraniastych. Nasiona kanciaste.
Systematyka.
Gatunek z monotypowego rodzaju "Diamena" w plemieniu "Anthericeae", w obrębie podrodziny agawowych "Agavoideae" z rodziny szparagowatych "Asparagaceae".

</doc>
<doc id="5130687" url="https://pl.wikipedia.org/wiki?curid=5130687" title="Liniak">
Liniak

Zbiorniki wodne w Polsce:
Inne:

</doc>
<doc id="5130688" url="https://pl.wikipedia.org/wiki?curid=5130688" title="James G. Clinton">
James G. Clinton

James Graham Clinton (ur. 2 stycznia 1804 w Little Britain w Nowym Jorku, zm. 28 maja 1849 w Nowym Jorku) – amerykański polityk, członek Partii Demokratycznej.
Działalność polityczna.
W okresie od 4 marca 1841 do 3 marca 1843 przez jedną kadencję był przedstawicielem 6. okręgu, a od 4 marca 1843 do 3 marca 1845 przez jedną kadencję przedstawicielem 9. okręgu wyborczego w stanie Nowy Jork w Izbie Reprezentantów Stanów Zjednoczonych.
Jego ojcem był James, wujem George, a przyrodnimi braćmi DeWitt i George.

</doc>
<doc id="5130689" url="https://pl.wikipedia.org/wiki?curid=5130689" title="Stadion Międzynarodowy w Sydonie">
Stadion Międzynarodowy w Sydonie



</doc>
<doc id="5130691" url="https://pl.wikipedia.org/wiki?curid=5130691" title="Kinga Łoboda">
Kinga Łoboda

Kinga Łoboda (ur. 11 czerwca 1996 w Gdańsku) – polska żeglarka, olimpijka z Tokio (2021).
Życiorys.
Jest zawodniczką AZS-AWFiS Gdańsk.
Początkowo startowała w klasie Lasar Radial, od 2017 pływa w klasie 49erFX, gdzie jej partnerką jest Aleksandra Melzacka. 
Reprezentowała Polskę na mistrzostwach świata w klasie 49er (2017 – 44. miejsce, 2019 – 12. miejsce, 2020 – 29. miejsce), mistrzostwach świata w żeglarstwie, gdzie w swojej klasie zajęła 20. miejsce, a także mistrzostwach Europy w 2018 (8. miejsce), 2019 (21. miejsce). Ponadto na mistrzostwach świata juniorów w 2018 zajęła 4. miejsce, a w lipcu 2019 była 2. na zawodach Pucharu Świata w Marsylii.
W 2021 wystąpiła na igrzyskach olimpijskich w Tokio, zajmując 15. miejsce.
Jest absolwentką Wydziału Biotechnologii Uniwersytetu Gdańskiego.

</doc>
<doc id="5130692" url="https://pl.wikipedia.org/wiki?curid=5130692" title="Wyspy Cooka na Letnich Igrzyskach Olimpijskich 2020">
Wyspy Cooka na Letnich Igrzyskach Olimpijskich 2020

Wyspy Cooka na Letnich Igrzyskach Olimpijskich 2020 – występ kadry sportowców reprezentujących Wyspy Cooka na igrzyskach olimpijskich, które odbyły się w Tokio w Japonii, w dniach 23 lipca - 8 sierpnia 2021 roku.
Reprezentacja Wysp Cooka liczyła sześcioro zawodników - trzech mężczyzn i trzy kobiety, którzy wystąpili w 3 dyscyplinach.
Był to dziewiąty start tego kraju na letnich igrzyskach olimpijskich.

</doc>
<doc id="5130694" url="https://pl.wikipedia.org/wiki?curid=5130694" title="Aleksandra Melzacka">
Aleksandra Melzacka

Aleksandra Melzacka (ur. 5 maja 1998 w Gdyni) – polska żeglarka, olimpijka z Tokio (2021).
Życiorys.
Jest zawodniczką YKP Gdynia.
W 2016 została wicemistrzynią świata juniorek w klasie 29er (z Mają Micińską), od 2017 pływa w klasie 49erFX, gdzie jej partnerką została Kinga Łoboda. 
Reprezentowała Polskę na mistrzostwach świata w klasie 49er (2017 – 44. miejsce, 2019 – 12. miejsce, 2020 – 29. miejsce), mistrzostwach świata w żeglarstwie, gdzie w swojej klasie zajęła 20. miejsce, a także mistrzostwach Europy w 2018 (8. miejsce), 2019 (21. miejsce). Ponadto na mistrzostwach świata juniorów w 2018 zajęła 4. miejsce, a w lipcu 2019 była 2. na zawodach Pucharu Świata w Marsylii.
W 2021 wystąpiła na igrzyskach olimpijskich w Tokio, zajmując 15. miejsce.
Jest studentką Uniwersytetu Gdańskiego.

</doc>
<doc id="5130698" url="https://pl.wikipedia.org/wiki?curid=5130698" title="Panské Nové Dvory">
Panské Nové Dvory



</doc>
<doc id="5130712" url="https://pl.wikipedia.org/wiki?curid=5130712" title="Wong Shun Leung">
Wong Shun Leung



</doc>
<doc id="5130716" url="https://pl.wikipedia.org/wiki?curid=5130716" title="Krzysztof Łączyński">
Krzysztof Łączyński

Krzysztof Łączyński (ur. 6 lutego 1951 w Warszawie) – działacz opozycji demokratycznej w PRL, po 1990 roku urzędnik państwowy.
Życiorys.
Absolwent VI Liceum Ogólnokształcącego im. Tadeusza Reytana w Warszawie (1968). Należał do środowiska „Gromady Włóczęgów” 1 Warszawskiej Drużyny Harcerskiej „Czarna Jedynka” i angażował się w pomoc ofiarom represji po protestach w Radomiu i Ursusie w czerwcu 1976 roku. Współpracownik Komitetu Obrony Robotników i Komitetu Samoobrony Społecznej „KOR”, związany z wydawnictwami drugiego obiegu „Głos” i „Krąg”, wchodził w skład redakcji „Głosu”. W 1981 roku etatowy pracownik Regionu Mazowsze NSZZ „Solidarność”. Na początku stanu wojennego współorganizował bazę wydawniczą dla tygodnika „Wola”. W 1982 roku aresztowany w trakcie przewożenia znacznej liczby egzemplarzy nielegalnych pism „Przetrwanie” i „Wiadomości”, osadzony w Areszcie Śledczym przy ul. Rakowieckiej w Warszawie, w tym samym roku zwolniony. W latach 1977–1989 rozpracowywany przez Służbę Bezpieczeństwa, figurant sprawy operacyjnego rozpracowania (SOR) o kryptonimie „Filolog”. Jego teksty publikowane w drugim obiegu ukazały się w antologii "Głos niepodległości: wybór publicystyki środowiska czasopisma „Głos” 1977–1989" (Kraków 2016, ).
Po 1990 roku pracował m.in. w Najwyższej Izbie Kontroli. W 1992 roku funkcjonariusz Urzędu Ochrony Państwa, bliski współpracownik Antoniego Macierewicza. W 2007 roku zajmował stanowisko dyrektora gabinetu szefa Służby Kontrwywiadu Wojskowego. W latach 2007–2008 zasiadał w Komisji Weryfikacyjnej Wojskowych Służb Informacyjnych. Od 2015 roku doradca w gabinecie politycznym Ministra Obrony Narodowej, w 2017 roku pełnił funkcję szefa gabinetu politycznego MON. 

</doc>
<doc id="5130722" url="https://pl.wikipedia.org/wiki?curid=5130722" title="Boks na Letnich Igrzyskach Olimpijskich 1960 – waga piórkowa mężczyzn">
Boks na Letnich Igrzyskach Olimpijskich 1960 – waga piórkowa mężczyzn

Waga piórkowa mężczyzn to jedna z dziesięciu męskich konkurencji bokserskich rozgrywanych podczas letnich igrzysk olimpijskich w 1960 w Rzymie. Startowali bokserzy o wadze nie przekraczającej 57 kilogramów. Pojedynki w tej kategorii wagowej toczone były w dniach od 25 sierpnia do 5 września w hali Palazzo dello Sport. Zwyciężył reprezentant Włoch Francesco Musso.

</doc>
<doc id="5130729" url="https://pl.wikipedia.org/wiki?curid=5130729" title="Allocyclopina australiensis">
Allocyclopina australiensis

Allocyclopina australiensis – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 2008 roku przez serbskiego zoologa Tomislava Karanovica.

</doc>
<doc id="5130730" url="https://pl.wikipedia.org/wiki?curid=5130730" title="Allocyclopina inopinata">
Allocyclopina inopinata

Allocyclopina inopinata – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 2008 roku przez Danielle Defaye i Yenumula Ranga Reddy.

</doc>
<doc id="5130731" url="https://pl.wikipedia.org/wiki?curid=5130731" title="Allocyclopina madagassica">
Allocyclopina madagassica

Allocyclopina madagassica – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1954 roku przez niemieckiego zoologa Friedricha Kiefera.

</doc>
<doc id="5130732" url="https://pl.wikipedia.org/wiki?curid=5130732" title="Arenocyclopina biarticulata">
Arenocyclopina biarticulata

Arenocyclopina biarticulata – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1957 roku przez indyjskiego zoologa S. Krishnaswamy.

</doc>
<doc id="5130733" url="https://pl.wikipedia.org/wiki?curid=5130733" title="Tut.By">
Tut.By



</doc>
<doc id="5130735" url="https://pl.wikipedia.org/wiki?curid=5130735" title="Modest Romiszewski">
Modest Romiszewski



</doc>
<doc id="5130736" url="https://pl.wikipedia.org/wiki?curid=5130736" title="ZERKALO.IO">
ZERKALO.IO



</doc>
<doc id="5130738" url="https://pl.wikipedia.org/wiki?curid=5130738" title="Zerkalo.io">
Zerkalo.io



</doc>
<doc id="5130740" url="https://pl.wikipedia.org/wiki?curid=5130740" title="Cryptocyclopina inopinata">
Cryptocyclopina inopinata

Cryptocyclopina inopinata – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1979 roku przez ukraińskiego zoologa Władysława Monczenkę.

</doc>
<doc id="5130741" url="https://pl.wikipedia.org/wiki?curid=5130741" title="Cryptocyclopina monchenkoi">
Cryptocyclopina monchenkoi

Cryptocyclopina monchenkoi – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 2008 roku przez serbskiego zoologa Tomislava Karanovica.

</doc>
<doc id="5130743" url="https://pl.wikipedia.org/wiki?curid=5130743" title="Cyclopidina euacantha">
Cyclopidina euacantha

Cyclopidina euacantha – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1918 roku przez norweskiego hydrobiologa Georga Ossiana Sarsa.

</doc>
<doc id="5130749" url="https://pl.wikipedia.org/wiki?curid=5130749" title="Boks na Letnich Igrzyskach Olimpijskich 1960 – waga lekka mężczyzn">
Boks na Letnich Igrzyskach Olimpijskich 1960 – waga lekka mężczyzn

Waga lekka mężczyzn to jedna z dziesięciu męskich konkurencji bokserskich rozgrywanych podczas letnich igrzysk olimpijskich w 1960 w Rzymie. Startowali bokserzy o wadze nie przekraczającej 60 kilogramów. Pojedynki w tej kategorii wagowej toczone były w dniach od 25 sierpnia do 5 września w hali Palazzo dello Sport. Zwyciężył reprezentant Polski Kazimierz Paździor.

</doc>
<doc id="5130751" url="https://pl.wikipedia.org/wiki?curid=5130751" title="Wioślarstwo na Letnich Igrzyskach Olimpijskich 2020 – ósemka kobiet">
Wioślarstwo na Letnich Igrzyskach Olimpijskich 2020 – ósemka kobiet

Rywalizacja w ósemkach mężczyzn w wioślarstwie na Letnich Igrzyskach Olimpijskich 2020 rozgrywana była między 24 a 30 lipca na Sea Forest Waterway.
Do zawodów zgłoszonych zostało 7 osad.
Wyniki.
Eliminacje.
Do finału bezpośrednio awansowali zwycięzcy biegów. Pozostałe osady wzięły udział w repasażu.
Repasaże.
Cztery pierwsze osady awansowały do finału. Pozostałe osady odpadły.

</doc>
<doc id="5130755" url="https://pl.wikipedia.org/wiki?curid=5130755" title="Wioślarstwo na Letnich Igrzyskach Olimpijskich 2020 – ósemka mężczyzn">
Wioślarstwo na Letnich Igrzyskach Olimpijskich 2020 – ósemka mężczyzn

Rywalizacja w ósemkach mężczyzn w wioślarstwie na Letnich Igrzyskach Olimpijskich 2020 rozgrywana była między 24 a 30 lipca na Sea Forest Waterway.
Do zawodów zgłoszonych zostało 7 osad.
Wyniki.
Eliminacje.
Do finału bezpośrednio awansowali zwycięzcy biegów. Pozostałe osady wzięły udział w repasażu.
Repasaże.
Cztery pierwsze osady awansowały do finału. Pozostałe osady odpadły.

</doc>
<doc id="5130757" url="https://pl.wikipedia.org/wiki?curid=5130757" title="Cyclopina adelphae">
Cyclopina adelphae

Cyclopina adelphae – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 2008 roku przez serbskiego zoologa Tomislava Karanovica.

</doc>
<doc id="5130759" url="https://pl.wikipedia.org/wiki?curid=5130759" title="Łukasz Baranowicz">
Łukasz Baranowicz



</doc>
<doc id="5130760" url="https://pl.wikipedia.org/wiki?curid=5130760" title="Alexandre Guedes">
Alexandre Guedes

Alexandre Xavier Pereira Guedes (ur. 11 lutego 1994 w Arcozelo) – portugalski piłkarz angielskiego pochodzenia występujący na pozycji napastnika w japońskim klubie Albirex Niigata. Wychowanek São Félix da Marinha, w trakcie swojej kariery grał także w takich zespołach, jak Sporting CP B, CF Reus Deportiu, CD Aves, Vitória Guimarães, Vegalta Sendai oraz FC Famalicão. Młodzieżowy reprezentant Portugalii.

</doc>
<doc id="5130761" url="https://pl.wikipedia.org/wiki?curid=5130761" title="Nikołaj Kolesnikow (sztangista)">
Nikołaj Kolesnikow (sztangista)

Nikołaj Aleksiejewicz Kolesnikow, (ur. 15 lutego 1952 w Naratli, Tatarstan) – radziecki sztangista, złoty medalista olimpijski, wielokrotny mistrz świata i Europy w podnoszeniu ciężarów.
Biografia.
Nikołaj Kolesnikow z Tatarstanu zaczął podnosić ciężary w 1970 podczas służby w Armii Radzieckiej w Szachtach, w obwodzie rostowskim, gdzie trenował pod kierunkiem Rudolfa Plukfieldiera (złotego medalisty olimpijskiego z Tokio 1964). W 1974 został wybrany do radzieckiej kadry narodowej. W swojej karierze zdobył złoto olimpijskie w 1976, był mistrzem świata w latach 1976–1978 oraz wicemistrzem w latach 1974–1975, jak również mistrzem Europy w latach 1976–1979 i wicemistrzem w 1975. Był także mistrzem Związku Radzieckiego w wadze piórkowej w latach 1975 i 1977–1979 oraz wicemistrzem w 1976, jak również zdobywcą Puchar ZSRR w latach 1976–1977. Ustanowił osiem rekordów świata w wadze piórkowej: sześć w podrzucie i dwa w dwuboju.
Karierę sportową zakończył w 1980, kiedy nie został wybrany do radzieckiej drużyny olimpijskiej. Od 1978 pracował jako agent milicji w specjalnej jednostce milicji w ministerstwie spraw wewnętrznych Tatarskiej ASRR w Kazaniu, a w 1983 ukończył kazańską Akademię Policyjną. Pod koniec lat 90. XX wieku powrócił do podnoszenia ciężarów jako trener, a po 2000 był przez kilka lat głównym trenerem rosyjskiej reprezentacji juniorów w podnoszeniu ciężarów.
Córka Nikołaja Kolesnikowa, Anastasija, uprawiała gimnastykę sportową i zdobyła m.in. srebrny medal olimpijski w Sydney 2000 (w wieloboju drużynowym).

</doc>
<doc id="5130762" url="https://pl.wikipedia.org/wiki?curid=5130762" title="Jan Owidzki">
Jan Owidzki



</doc>
<doc id="5130763" url="https://pl.wikipedia.org/wiki?curid=5130763" title="Rhampholeon chapmanorum">
Rhampholeon chapmanorum

Rhampholeon chapmanorum – opisany w 1992 r. gatunek jaszczurki z rodziny kameleonowatych (Chamaeleonidae).
Gatunek endemiczny dla nisko położonych lasów południowego Malawi (wzgórz Natundu), ze względu na ich masowe karczowanie pod uprawy i ograniczenie ich powierzchni do małych fragmentów o łącznej powierzchni ok. 0,6 km² krytycznie zagrożony wyginięciem. W 2021 r. potwierdzono występowanie osobników na wolności.
Osiąga 5,5–6,2 cm długości. Żyje na ziemi i żywi się drobnymi bezkręgowcami.

</doc>
<doc id="5130764" url="https://pl.wikipedia.org/wiki?curid=5130764" title="Kutkiwci (Tarnopol)">
Kutkiwci (Tarnopol)



</doc>
<doc id="5130765" url="https://pl.wikipedia.org/wiki?curid=5130765" title="David Jackson (bokser)">
David Jackson (bokser)



</doc>
<doc id="5130767" url="https://pl.wikipedia.org/wiki?curid=5130767" title="Boks na Letnich Igrzyskach Olimpijskich 1960 – waga lekkopółśrednia mężczyzn">
Boks na Letnich Igrzyskach Olimpijskich 1960 – waga lekkopółśrednia mężczyzn

Waga lekkopółśrednia mężczyzn to jedna z dziesięciu męskich konkurencji bokserskich rozgrywanych podczas letnich igrzysk olimpijskich w 1960 w Rzymie. Startowali bokserzy o wadze nie przekraczającej 63,5 kilograma. Pojedynki w tej kategorii wagowej toczone były w dniach od 25 sierpnia do 5 września w hali Palazzo dello Sport. Zwyciężył reprezentant Czechosłowacji Bohumil Němeček.

</doc>
<doc id="5130769" url="https://pl.wikipedia.org/wiki?curid=5130769" title="World Tour w siatkówce plażowej 1996">
World Tour w siatkówce plażowej 1996

World Tour w siatkówce plażowej 1996 składał się z 24 turniejów z łączną pula nagród 4,3 miliona dolarów. Był to pierwszy sezon z cyklu World Tour, w którym to rozgrywki toczyły się na przestrzeni jednego roku. Inauguracja nastąpiła w kwietniu 1996 roku, a turnieje finałowe rozegrano pod koniec roku.

</doc>
<doc id="5130773" url="https://pl.wikipedia.org/wiki?curid=5130773" title="Kevin McDowell">
Kevin McDowell

Kevin McDowell (ur. 1 sierpnia 1992 w Park Ridge) – amerykański triathlonista, srebrny medalista olimpijski.
Wystąpił w dwóch konkurencjach podczas igrzysk olimpijskich w Tokio – zajął szóste miejsce w zawodach indywidualnych oraz zdobył srebrny medal olimpijski w sztafecie mieszanej (wraz z nim amerykańską sztafetę stanowili: Katie Zaferes, Taylor Knibb i Morgan Pearson).
W 2010 roku zdobył dwa medale letnich igrzysk olimpijskich młodzieży w Singapurze – srebrny w sprincie indywidualnym i brązowy w sztafecie mieszanej.
Jest zdobywcą srebrnego medalu igrzysk panamerykańskich z Toronto.

</doc>
<doc id="5130775" url="https://pl.wikipedia.org/wiki?curid=5130775" title="Topa">
Topa



</doc>
<doc id="5130776" url="https://pl.wikipedia.org/wiki?curid=5130776" title="Dor Peretz">
Dor Peretz

Dor Peretz (ur. 17 maja 1995 w Hod ha-Szaron) – izraelski piłkarz występujący na pozycji pomocnika we włoskim klubie Venezia oraz w reprezentacji Izraela. Wychowanek Maccabi Tel Awiw, w trakcie swojej kariery grał także w Hapoelu Hajfa.

</doc>
<doc id="5130778" url="https://pl.wikipedia.org/wiki?curid=5130778" title="Łunochód (motoryzacja)">
Łunochód (motoryzacja)



</doc>
<doc id="5130782" url="https://pl.wikipedia.org/wiki?curid=5130782" title="Maciejowizna (województwo warmińsko-mazurskie)">
Maciejowizna (województwo warmińsko-mazurskie)



</doc>
<doc id="5130783" url="https://pl.wikipedia.org/wiki?curid=5130783" title="Owczarnia (powiat elbląski)">
Owczarnia (powiat elbląski)



</doc>
<doc id="5130789" url="https://pl.wikipedia.org/wiki?curid=5130789" title="Macute">
Macute



</doc>
<doc id="5130790" url="https://pl.wikipedia.org/wiki?curid=5130790" title="MADARA (album)">
MADARA (album)



</doc>
<doc id="5130791" url="https://pl.wikipedia.org/wiki?curid=5130791" title="Madara (ujednoznacznienie)">
Madara (ujednoznacznienie)



</doc>
<doc id="5130792" url="https://pl.wikipedia.org/wiki?curid=5130792" title="Cryptarcha strigata">
Cryptarcha strigata

Cryptarcha strigata – gatunek chrząszcza z rodziny łyszczynkowatych i podrodziny Cryptarchinae. Zamieszkuje państwo holarktyczne.
Taksonomia.
Gatunek ten opisany został po raz pierwszy w 1787 roku przez Johana Christiana Fabriciusa pod nazwą "Nitidula strigata".
Morfologia.
Chrząszcz o ciele długości od 3,2 do 4,5 mm, stosunkowo mocno wypukłym, w zarysie owalnym. Oskórek jest nieregularnie punktowany i porośnięty dwoma rodzajami włosków – odstającymi białawymi i przylegającymi ciemniejszymi. Głowa ubarwiona jest czarno. Czułki wieńczą buławki o stosunkowo luźno zestawionych członach. Przedplecze jest czarne z rdzawo rozjaśnionymi brzegami. Krawędź podstawowa przedplecza jest falisto wykrojona. Pokrywy są czarne z rdzawymi brzegami i dwoma parami wąskich, zygzakowatych plam o barwie kremowej do rdzawej. Rzędy pokryw są wąskie, płytkie i bardzo delikatne, jednak rządek przyszwowy widoczny jest od szczytu pokryw aż za połowę ich długości. Przedpiersie ma wyrostek międzybiodrowy ku tyłowi lekko rozszerzony i na szczycie gwałtownie ścięty, co wyraźnie odróżnia go od "C. undata". Odnóża mają wyraźnie, sercowato rozszerzone trzy początkowe człony stóp.
Ekologia i występowanie.
Owad ten zamieszkuje lasy, zadrzewienia i parki. Jest gatunkiem saproksylicznym. Bytuje w zagrzybiałych pniach i pniakach, hubach oraz wyciekającym z drzew soku. Larwy są mykofagiczne. Zimowanie odbywa się w stadium owada dorosłego pod korą starych drzew i w porastających je mchach. Wiosną owady dorosłe spotyka się także w gnijących na polach burakach.
Gatunek holarktyczny. W Europie znany jest z Portugalii, Hiszpanii, Andory, Irlandii, Wielkiej Brytanii, Francji, Belgii, Luksemburga, Holandii, Niemiec, Szwajcarii, Austrii, Włoch, Danii, Szwecji, Norwegii, Finlandii, Estonii, Litwy, Polski, Czech, Słowacji, Węgier, Białorusi, Ukrainy, Mołdawii, Rumunii, Bułgarii, Słowenii, Chorwacji, Bośni i Hercegowiny, Czarnogóry, Serbii, Albanii, Macedonii Północnej, Grecji oraz europejskich części Rosji i Turcji. Poza tym zamieszkuje palearktyczną Azję i nearktyczną Amerykę Północną. W Polsce jest owadem spotykanym rzadko i sporadycznie.

</doc>
<doc id="5130794" url="https://pl.wikipedia.org/wiki?curid=5130794" title="Cryptarcha undata">
Cryptarcha undata

Cryptarcha undata – gatunek chrząszcza z rodziny łyszczynkowatych i podrodziny Cryptarchinae. Zamieszkuje państwo holarktyczne.
Taksonomia.
Gatunek ten opisany został po raz pierwszy w 1790 roku przez Guillaume’a-Antoine’a Oliviera pod nazwą "Nitidula undata".
Morfologia.
Chrząszcz o ciele długości od 2 do 3,2 mm, stosunkowo mocno wypukłym, w zarysie owalnym. Oskórek jest nieregularnie punktowany i porośnięty dwoma rodzajami włosków – odstającymi białawymi i przylegającymi ciemniejszymi. Ubarwienie głowy jest ciemne, przedplecza ciemne z rdzawo rozjaśnionymi brzegami, zaś pokrywy ciemne z rdzawymi brzegami i wydłużonymi, kremowymi plamami o szerokości większej niż u "C. strigata", często łączącymi się ze sobą. Czułki wieńczą buławki o stosunkowo luźno zestawionych członach. Krawędź podstawowa przedplecza jest falisto wykrojona. Rzędy pokryw są wąskie, płytkie i bardzo delikatne, jednak rządek przyszwowy widoczny jest od szczytu pokryw aż za połowę ich długości. Przedpiersie ma wyrostek międzybiodrowy ku tyłowi lekko rozszerzony i na szczycie zaokrąglony, co wyraźnie odróżnia "C. undata" od "C. strigata". Odnóża mają wyraźnie, sercowato rozszerzone trzy początkowe człony stóp.
Ekologia i występowanie.
Owad ten jest gatunkiem saproksylicznym. Bytuje w wyciekającym z drzew liściastych soku, zagrzybiałych pniach i pniakach oraz hubach.
Gatunek holarktyczny. W Europie znany jest z Irlandii, Wielkiej Brytanii, Francji, Belgii, Luksemburga, Holandii, Niemiec, Szwajcarii, Austrii, Włoch, Danii, Szwecji, Norwegii, Finlandii, Estonii, Polski, Czech, Słowacji, Węgier, Białorusi, Ukrainy, Mołdawii, Rumunii, Bułgarii, Słowenii, Chorwacji, Bośni i Hercegowiny, Czarnogóry, Serbii, Albanii, Macedonii Północnej, Grecji oraz europejskich części Rosji i Turcji. Północna granica zasięgu na tym kontynencie biegnie przez Wyspy Brytyjskie i środkową Szwecję. Poza Europą zamieszkuje palearktyczną Azję i nearktyczną Amerykę Północną. W Polsce jest owadem spotykanym rzadko, znanym z nielicznych stanowisk.

</doc>
<doc id="5130795" url="https://pl.wikipedia.org/wiki?curid=5130795" title="Upyna (ujednoznacznienie)">
Upyna (ujednoznacznienie)



</doc>
<doc id="5130796" url="https://pl.wikipedia.org/wiki?curid=5130796" title="Dyskografia the GazettE">
Dyskografia the GazettE



</doc>
<doc id="5130798" url="https://pl.wikipedia.org/wiki?curid=5130798" title="Măgureni">
Măgureni



</doc>
<doc id="5130799" url="https://pl.wikipedia.org/wiki?curid=5130799" title="Majchry (Janków Zaleśny)">
Majchry (Janków Zaleśny)



</doc>
<doc id="5130800" url="https://pl.wikipedia.org/wiki?curid=5130800" title="Gianluca Busio">
Gianluca Busio

Gianluca Cristiano Busio (ur. 28 maja 2002 w Greensboro) – amerykański piłkarz włoskiego pochodzenia występujący na pozycji środkowego pomocnika we włoskim klubie Venezia oraz w reprezentacji Stanów Zjednoczonych. Wychowanek North Carolina Fusion, w trakcie swojej kariery grał także w Sportingu Kansas City.

</doc>
<doc id="5130801" url="https://pl.wikipedia.org/wiki?curid=5130801" title="Tanner Tessmann">
Tanner Tessmann

Francis Tanner Tessmann (ur. 24 września 2001 w Birmingham) – amerykański piłkarz występujący na pozycji pomocnika we włoskim klubie Venezia oraz w reprezentacji Stanów Zjednoczonych. Wychowanek FC Dallas.

</doc>
<doc id="5130803" url="https://pl.wikipedia.org/wiki?curid=5130803" title="Major Wicher">
Major Wicher



</doc>
<doc id="5130805" url="https://pl.wikipedia.org/wiki?curid=5130805" title="Schowka">
Schowka

Schowka, skrytoustek ("Cryptarcha") – rodzaj chrząszczy z rodziny łyszczynkowatych i podrodziny Cryptarchinae.
Morfologia.
Chrząszcze o ciele stosunkowo mocno wypukłym, w zarysie owalnym. Oskórek jest nieregularnie punktowany i porośnięty dwoma rodzajami włosków – odstającymi białawymi i przylegającymi ciemniejszymi. Czułki wieńczą buławki o stosunkowo luźno zestawionych członach. Przedplecze jest ciemne, często z rdzawo rozjaśnionymi brzegami. Krawędź podstawowa przedplecza jest falisto wykrojona. Pokrywy są ciemne, często z jaśniejszymi brzegami i plamami. Rządek przyszwowy jest dobrze widoczny od szczytu pokryw aż za połowę ich długości. Odnóża mają wyraźnie, sercowato rozszerzone trzy początkowe człony stóp.
Ekologia i występowanie.
Owad te należą do fauny saproksylicznej. Bytują w wyciekającym z drzew soku, zagrzybiałych pniach i pniakach oraz hubach. Larwy są mykofagiczne. Owady dorosłe niektórych gatunków spotyka się także w gnijących na polach burakach.
Rodzaj ten ma zasięg kosmopolityczny. Najliczniej reprezentowany jest w krainie neotropikalnej, gdzie stwierdzono ponad 50 jego gatunków. Nie mniej niż 20 gatunków zamieszkuje krainy etiopską i orientalną. W nearktycznej Ameryce Północnej odnotowano 16 gatunków. Palearktykę zamieszkuje 11 gatunków, z których tylko "C. strigata" i "C. undata" stwierdzono w Polsce. Trzy gatunki występują na Madagaskarze.
Taksonomia.
Rodzaj ten wprowadzony został w 1839 roku przez Williama Edwarda Shuckarda. Przypuszczalnie jest taksonem parafiletycznym. Należy do niego ponad 120 opisanych gatunków, w tym:

</doc>
<doc id="5130806" url="https://pl.wikipedia.org/wiki?curid=5130806" title="Cryptarcha">
Cryptarcha



</doc>
<doc id="5130807" url="https://pl.wikipedia.org/wiki?curid=5130807" title="Skrytoustek">
Skrytoustek



</doc>
<doc id="5130808" url="https://pl.wikipedia.org/wiki?curid=5130808" title="Malá Magura (pasmo górskie)">
Malá Magura (pasmo górskie)



</doc>
<doc id="5130810" url="https://pl.wikipedia.org/wiki?curid=5130810" title="Mała Magura">
Mała Magura



</doc>
<doc id="5130811" url="https://pl.wikipedia.org/wiki?curid=5130811" title="Upyna (okręg telszański)">
Upyna (okręg telszański)

Upyna – wieś na Litwie, w okręgu telszańskim, w rejonie telszańskim. Według danych z 2011 wieś zamieszkiwało 413 osób. Przez wieś przepływa rzeka Upyna. We wsi znajduje się kościół z 1807 roku, poczta, punkt medyczny, szkoła podstawowa i biblioteka.
Pierwsze wzmianki o wsi pojawiły się w 1592. W XVIII Upyna była dworem. W 1859 we wsi mieszkało 40 osób.

</doc>
<doc id="5130812" url="https://pl.wikipedia.org/wiki?curid=5130812" title="Małgosia i Jaś (film 2020)">
Małgosia i Jaś (film 2020)



</doc>
<doc id="5130819" url="https://pl.wikipedia.org/wiki?curid=5130819" title="Marian Mulczyk (mikrobiolog)">
Marian Mulczyk (mikrobiolog)



</doc>
<doc id="5130820" url="https://pl.wikipedia.org/wiki?curid=5130820" title="Mario Party Superstars">
Mario Party Superstars

Mario Party Superstars – imprezowa, zręcznościowa gra komputerowa stworzona przez NDcube i opublikowana przez Nintendo na Nintendo Switch. Jest to dwunasta gra z serii "Mario Party" na konsole stacjonarne po grze "Super Mario Party" z 2018 roku. Gra została ogłoszona na E3 2021 i została opublikowana światowo 29 października 2021
Gra zawiera pięć odtworzonych map z gier "Mario Party" na Nintendo 64, m.in. Mario Party, Mario Party 2 oraz Mario Party 3; dodatkowo, gra zawiera 100 odtworzonych minigier z poprzednich gier z serii, wiele z nich pochodzi z gry .
Odbiór gry.
Mario Party Superstars sprzedała się w liczbie kopii w Japonii w swój pierwszy tydzień od wydania przez to stała się bestsellerową grą tygodnia.

</doc>
<doc id="5130821" url="https://pl.wikipedia.org/wiki?curid=5130821" title="Maszewskie Góry (Pojezierze Kaszubskie)">
Maszewskie Góry (Pojezierze Kaszubskie)



</doc>
<doc id="5130822" url="https://pl.wikipedia.org/wiki?curid=5130822" title="World Tour w siatkówce plażowej 1997">
World Tour w siatkówce plażowej 1997

World Tour w siatkówce plażowej 1997 składał się z 20 turniejów, które obejmowały również pierwsze oficjalne Mistrzostwa Świata w siatkówce plażowej. Mistrzami World Tour trzeci raz z rzędu zostali Brazylijczycy, zarówno mężczyźni jak i kobiety. 

</doc>
<doc id="5130823" url="https://pl.wikipedia.org/wiki?curid=5130823" title="Metsküla (prowincja Lääne)">
Metsküla (prowincja Lääne)



</doc>
<doc id="5130824" url="https://pl.wikipedia.org/wiki?curid=5130824" title="Metsküla">
Metsküla



</doc>
<doc id="5130826" url="https://pl.wikipedia.org/wiki?curid=5130826" title="Polska na Letnich Igrzyskach Paraolimpijskich 2020">
Polska na Letnich Igrzyskach Paraolimpijskich 2020

Polska na Letnich Igrzyskach Paraolimpijskich 2020 – reprezentacja Polski na Letnich Igrzyskach Paraolimpijskich 2020 rozegranych w dniach 24 sierpnia–5 września 2021 roku w Tokio.
Reprezentanci.
40 dni przed rozpoczęciem Letnich Igrzysk Paraolimpijskich 2020, 15 lipca 2021 roku, w hali COS Torwar została zorganizowana konferencja prasowa, podczas której zaprezentowano skład reprezentacji paraolimpijskiej. Ogłoszono, że Polskę będzie reprezentowało 90 zawodników (34 kobiety i 56 mężczyzn), którzy wystąpią w 12 dyscyplinach. Podczas ceremonii otwarcia chorążym zostali: lekkoatleta Maciej Lepiato oraz pływaczka Joanna Mendak. Z kolei podczas ceremonii zamknięcia igrzysk na chorążego reprezentacji wybrano badmintonistę Bartłomieja Mroza.
16 sierpnia w ogrodach Pałacu Prezydenckiego odbyła się uroczystość wręczenia nominacji paraolimpijskich. Nominacje zostały wręczone zawodnikom i przedstawicielom misji paraolimpijskiej przez Prezydenta Andrzeja Dudę wraz z małżonką Agatą Kornhauser-Dudę. Przyrzeczenie olimpijskie w imieniu wszystkich zawodników odczytała Oliwia Jabłońska, natomiast w imieniu pracowników misji – trener reprezentacji paratenisa stołowego Andrzej Ochal. Misja paraolipmijska liczyć będzie w sumie 153 osoby, a w jej składzie obok zawodników i przewodników znajdą się trenerzy, fizjoterapeuci i pracownicy misji.

</doc>
<doc id="5130829" url="https://pl.wikipedia.org/wiki?curid=5130829" title="Million Sellers (album Ricky'ego Nelsona)">
Million Sellers (album Ricky'ego Nelsona)



</doc>
<doc id="5130830" url="https://pl.wikipedia.org/wiki?curid=5130830" title="Miłość i gniew">
Miłość i gniew



</doc>
<doc id="5130832" url="https://pl.wikipedia.org/wiki?curid=5130832" title="Oman na Letnich Igrzyskach Olimpijskich 2020">
Oman na Letnich Igrzyskach Olimpijskich 2020

Oman na Letnich Igrzyskach Olimpijskich 2020 – występ kadry sportowców reprezentujących Oman na igrzyskach olimpijskich, które odbyły się w Tokio w Japonii, w dniach 23 lipca - 8 sierpnia 2021 roku.
Reprezentacja Omanu liczyła pięcioro zawodników - czterech mężczyzn i jedną kobietę, którzy wystąpili w 4 dyscyplinach.
Był to dziesiąty start tego kraju na letnich igrzyskach olimpijskich.

</doc>
<doc id="5130833" url="https://pl.wikipedia.org/wiki?curid=5130833" title="Miłość i gniew (film 1958)">
Miłość i gniew (film 1958)



</doc>
<doc id="5130836" url="https://pl.wikipedia.org/wiki?curid=5130836" title="Beslen">
Beslen

Beslen () – wieś w Bułgarii, w obwodzie Błagojewgrad, w gminie Chadżidimowo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 681 mieszkańców.

</doc>
<doc id="5130837" url="https://pl.wikipedia.org/wiki?curid=5130837" title="Emmanuel Korir">
Emmanuel Korir

Emmanuel Kipkurui Korir (ur. 15 czerwca 1995) – kenijski lekkoatleta specjalizujący się w biegach sprinterskich i średniodystansowych.
W 2017 osiągnął półfinał biegu na 800 metrów podczas światowego czempionatu w Londynie. Złoty (w sztafecie 4 × 400 metrów) i srebrny (w biegu na 800 metrów) medalista mistrzostw Afryki (2018). Rok później zajął 6. miejsce w finale biegu na 400 metrów podczas mistrzostw świata w Dosze. W 2021 został mistrzem olimpijskim na dystansie 800 metrów. Mistrz świata z Eugene (2022).
Złoty medalista mistrzostw Kenii.
Studiował na Uniwersytecie Teksasu w El Paso. Złoty medalista akademickich mistrzostw NCAA.

</doc>
<doc id="5130838" url="https://pl.wikipedia.org/wiki?curid=5130838" title="Błatska">
Błatska

Błatska () – wieś w Bułgarii, w obwodzie Błagojewgrad, w gminie Chadżidimowo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 655 mieszkańców.

</doc>
<doc id="5130840" url="https://pl.wikipedia.org/wiki?curid=5130840" title="Emmanuel Kipkurui Korir">
Emmanuel Kipkurui Korir



</doc>
<doc id="5130843" url="https://pl.wikipedia.org/wiki?curid=5130843" title="Look Back in Anger">
Look Back in Anger



</doc>
<doc id="5130844" url="https://pl.wikipedia.org/wiki?curid=5130844" title="Armando Broja">
Armando Broja

Armando Broja (ur. 10 września 2001 w Slough) – albański piłkarz angielskiego pochodzenia występujący na pozycji napastnika w angielskim klubie Chelsea oraz w reprezentacji Albanii. Wychowanek Tottenhamu Hotspur, w trakcie swojej kariery grał także w takich zespołach, jak Vitesse oraz Southampton.

</doc>
<doc id="5130845" url="https://pl.wikipedia.org/wiki?curid=5130845" title="Runar Espejord">
Runar Espejord

Runar Espejord (ur. 26 lutego 1996 w Tromsø) – norweski piłkarz występujący na pozycji napastnika w norweskim klubie Bodø/Glimt.
Kariera klubowa.
Tromsø IL.
W 2013 roku został przesunięty do pierwszej drużyny Tromsø IL. Zadebiutował 29 maja 2013 w meczu Pucharu Norwegii przeciwko Follo FK (3:1). 24 października 2013 zadebiutował w fazie grupowej Ligi Europy UEFA przeciwko Anży Machaczkała (1:0). W OBOS-ligaen zadebiutował 4 maja 2014 w meczu przeciwko Ranheim Fotball (1:1). Pierwszą bramkę zdobył 5 czerwca 2014 w meczu Pucharu Norwegii przeciwko FK Bodø/Glimt (1:2). Pierwszą bramkę w kwalifikacjach do Ligi Europy UEFA zdobył 10 lipca 2014 w meczu przeciwko FC Santos Tartu (6:1). W sezonie 2014 jego drużyna zajęła drugie miejsce w tabeli i awansowała do najwyższej ligi. W Eliteserien zadebiutował 12 maja 2015 w meczu przeciwko Vålerenga Fotball (4:5). Pierwszą bramkę w Eliteserien zdobył 27 września 2015 w meczu przeciwko Aalesunds FK (1:1). 25 marca 2019 podpisał nowy dwuletni kontrakt z zespołem. W sezonie 2019 jego zespół zajął przedostatnie miejsce w tabeli i spadł do OBOS-ligaen.
sc Heerenveen.
1 stycznia 2020 podpisał kontrakt z klubem sc Heerenveen. Zadebiutował 18 stycznia 2020 w meczu Eredivisie przeciwko Feyenoordowi (3:1).
Tromsø IL.
25 września 2020 został wysłany na wypożyczenie do drużyny Tromsø IL. Zadebiutował 29 września 2020 w meczu OBOS-ligaen przeciwko Ullensaker/Kisa IL (0:7), w którym zdobył dwie bramki. Po jednym sezonie spędzonym na drugim poziomie rozgrywkowym, jego drużyna zdobyła mistrzostwo ligi i awansowała do Eliteserien.
Kariera reprezentacyjna.
Norwegia U-21.
W 2017 roku otrzymał powołanie do reprezentacji Norwegii U-21. Zadebiutował 24 marca 2017 w meczu towarzyskim przeciwko reprezentacji Portugalii U-21 (3:1). Pierwszą bramkę zdobył 27 marca 2018 w meczu eliminacji do Mistrzostw Europy U-21 2019 przeciwko reprezentacji Izraela U-21 (1:3).

</doc>
<doc id="5130848" url="https://pl.wikipedia.org/wiki?curid=5130848" title="Upyna (dopływ Szeszuwy)">
Upyna (dopływ Szeszuwy)

Upyna – rzeka na Litwie, w rejonach rosieńskim i jurborskim. Prawy dopływ Szeszuwi Długość rzeki wynosi 26 kilometrów, a powierzchnia dorzecza wynosi 55 km².
Źródło rzeki znajduje się w . Ujście do Szeszuwi znajduje się w pobliżu .
Koryto rzeki meandruje, szerekość rzeki wynosi od 3 do 4 metrów, głębokość wynosi od 0,5 do 1,5 metra. Średnie nachylenie wynosi 2,88 m/km. Średni przepływ u ujścia wynosi 0,45 m³/s.

</doc>
<doc id="5130858" url="https://pl.wikipedia.org/wiki?curid=5130858" title="Javianne Oliver">
Javianne Oliver

Javianne Oliver (ur. 26 grudnia 1994 w Monroe) – amerykańska lekkoatletka specjalizująca się w biegach sprinterskich.
Bez awansu do finału startowała w biegu na 60 metrów podczas halowych mistrzostw świata w Birmingham (2018). W 2021 weszła w skład amerykańskiej sztafety 4 × 100 metrów, która zdobyła złoto igrzysk olimpijskich w Tokio.
Stawała na najwyższym stopniu podium mistrzostw Stanów Zjednoczonych. 
Studiowała na Uniwersytecie Kentucky. Medalistka akademickich mistrzostw NCAA.

</doc>
<doc id="5130869" url="https://pl.wikipedia.org/wiki?curid=5130869" title="Minnetonka (Minnesota)">
Minnetonka (Minnesota)



</doc>
<doc id="5130870" url="https://pl.wikipedia.org/wiki?curid=5130870" title="Lorenzo Cortesia">
Lorenzo Cortesia

Lorenzo Cortesia (ur. 26 lipca 1999 w Treviso) – włoski siatkarz, reprezentant kraju, grający na pozycji środkowego. 
W kategoriach młodzieżowych grał dla zespołu Volley Treviso. Pierwszym jego klubem w karierze seniorskiej był Club Italia. W sezonie 2018/2019 zawodnik drużyny . W 2019 roku został graczem Consaru Rawenna, gdzie grał tylko przez jeden sezon. W następnym sezonie przeniósł się do Itasu Trentino, grając przez rok. Od sezonu 2021/2022 występuje w drużynie 
Sukcesy klubowe.
Liga Mistrzów:
Sukcesy reprezentacyjne.
Olimpijski Festiwal Młodzieży Europy Kadetów:
Mistrzostwa Europy Kadetów:
Mistrzostwa Świata Juniorów:
Mistrzostwa Europy:

</doc>
<doc id="5130871" url="https://pl.wikipedia.org/wiki?curid=5130871" title="Minnetonka (ujednoznacznienie)">
Minnetonka (ujednoznacznienie)



</doc>
<doc id="5130873" url="https://pl.wikipedia.org/wiki?curid=5130873" title="Gajtaninowo">
Gajtaninowo

Gajtaninowo () – wieś w Bułgarii, w obwodzie Błagojewgrad, w gminie Chadżidimowo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 55 mieszkańców.

</doc>
<doc id="5130874" url="https://pl.wikipedia.org/wiki?curid=5130874" title="Dziesięć minut później">
Dziesięć minut później



</doc>
<doc id="5130875" url="https://pl.wikipedia.org/wiki?curid=5130875" title="Moje własne epitafium (fraszka)">
Moje własne epitafium (fraszka)



</doc>
<doc id="5130877" url="https://pl.wikipedia.org/wiki?curid=5130877" title="Jakub Kałuziński">
Jakub Kałuziński

Jakub Kałuziński (ur. 31 października 2002) – polski piłkarz występujący na pozycji środkowego pomocnika w polskim klubie Lechia Gdańsk.
Kariera klubowa.
Lechia Gdańsk.
W 2013 roku dołączył do akademii Lechii Gdańsk. W 2020 roku został przesunięty do pierwszej drużyny. Zadebiutował 21 czerwca 2020 w meczu Ekstraklasy przeciwko Pogoni Szczecin (0:1). Pierwszą bramkę zdobył 19 sierpnia 2020 w meczu Pucharu Polski przeciwko Stali Stalowa Wola (0:4).
Kariera reprezentacyjna.
Polska U-19.
We wrześniu 2020 roku otrzymał powołanie do reprezentacji Polski U-19. Zadebiutował 8 października 2020 w meczu towarzyskim przeciwko reprezentacji Danii U-19 (1:3).

</doc>
<doc id="5130879" url="https://pl.wikipedia.org/wiki?curid=5130879" title="E-Muzyka">
E-Muzyka

e-muzyka – największy polski agregator i dystrybutor muzyki cyfrowej z siedzibą w Warszawie. Posiada oficjalne członkostwo w Związku Producentów Audio-Video. Obsługuje ponad 130 wytwórni, w tym m.in.: Sony Music, Warner Music, Jazzboy Records, ZPR Media, MJM Music PL, SBM Label, czy Mystic Production. Ponadto dystrybuuje takich niezależnych wykonawców jak Roxie, czy Patty.
Przedsiębiorstwo dysponuje prawami autorskimi do milionów utworów muzycznych oraz obsługuje serwisy muzyczne na potrzeby kampanii marketingowych takich marek jak Telewizja Polska, Payback, Crunchips, czy Disney.
Spółka GPW.
Na Giełdzie Papierów Wartościowych w Warszawie funkcjonuje pod skrótem EMU. W sierpniu 2021 kurs akcji e-Muzyki wynosił 4,90 złotych.

</doc>
<doc id="5130884" url="https://pl.wikipedia.org/wiki?curid=5130884" title="Óttar Magnús Karlsson">
Óttar Magnús Karlsson

Óttar Magnús Karlsson (ur. 21 lutego 1997 w Reykjavíku) – islandzki piłkarz występujący na pozycji napastnika we włoskim klubie Venezia oraz w reprezentacji Islandii. Wychowanek Víkingur, w trakcie swojej kariery grał także w takich zespołach, jak Ajax, Sparta Rotterdam, Molde FK, Trelleborgs FF oraz Mjällby AIF.

</doc>
<doc id="5130886" url="https://pl.wikipedia.org/wiki?curid=5130886" title="Edward Pawłowicz">
Edward Pawłowicz



</doc>
<doc id="5130888" url="https://pl.wikipedia.org/wiki?curid=5130888" title="Muhammad Nazir">
Muhammad Nazir



</doc>
<doc id="5130891" url="https://pl.wikipedia.org/wiki?curid=5130891" title="Naśladowca (powieść)">
Naśladowca (powieść)



</doc>
<doc id="5130892" url="https://pl.wikipedia.org/wiki?curid=5130892" title="Natural Born Killers">
Natural Born Killers



</doc>
<doc id="5130894" url="https://pl.wikipedia.org/wiki?curid=5130894" title="Piero Brandi">
Piero Brandi

Piero Brandi (ur. 22 stycznia 1939 w Pieve a Presciano, zm. 22 listopada 2004 w Arezzo) – włoski bokser kategorii lekkopółśredniej, medalista mistrzostw Europy, olimpijczyk.
Kariera w boksie amatorskim.
Zdobył srebrny medal w wadze lekkopółśredniej (do 63,5 kg) na mistrzostwach Europy w 1959 w Lucernie, po pokonaniu m.in. Jerzego Kuleja w ćwierćfinale i Węgra Istvána Juhásza w półfinale oraz przegranej w finale z Wladimirem Jengibarianem z ZSRR. Odpadł w ćwierćfinale tej kategorii na igrzyskach olimpijskich w 1960 w Rzymie po wygraniu dwóch walk i porażce z późniejszym złotym medalistą Bohumilem Němečekiem z Czechosłowacji. Na mistrzostwach świata wojskowych w 1961 w Fort Dix zdobył srebrny medal (w finale pokonał go Quincey Daniels ze Stanów Zjednoczonych).
Kariera w boksie zawodowym.
Walczył jako bokser zawodowy w latach 1962–1966. We wrześniu 1964 zdobył tytuł zawodowego mistrza Włoch w kategorii lekkopółśredniej, wygrywając z Sandro Lopopolo. Uległ temu pięściarzowi w walce rewanżowej w marcu 1965. Próbował zdobyć tytuł mistrza Europy EBU w tej wadze w maju 1966, ale obrońca tytułu Willi Quatuor pokonsł go przez nokaut w 8. rundzie. Później stoczył tylko jedną walkę i zakończył karierę.

</doc>
<doc id="5130897" url="https://pl.wikipedia.org/wiki?curid=5130897" title="Marcell Jacobs">
Marcell Jacobs

Marcell Jacobs, właśc. Lamont Marcell Jacobs Jr. (ur. 26 września 1994 w El Paso) – włoski lekkoatleta specjalizujący się w biegach sprinterskich.
Jest synem Włoszki i Afroamerykanina. Kiedy jego ojciec, który był żołnierzem, został przeniesiony do Korei Południowej, matka wróciła z Jacobsem do Włoch. Miał wówczas niespełna miesiąc.
Na początku kariery uprawiał skok w dal. Ma na koncie m.in. 11. miejsce podczas mistrzostw Europy w Amsterdamie (2016).
Startując w biegach sprinterskich, w 2018 osiągnął półfinał biegu na 100 metrów podczas europejskiego czempionatu w Berlinie (2018). Ten sam wynik osiągnął podczas rozgrywanych w Dosze mistrzostwach świata (2019).
W 2021 został w Toruniu halowym mistrzem Europy w biegu na 60 metrów. W tym samym roku w Tokio zdobył złoty medal igrzysk olimpijskich, ustanawiając czasem 9,80 nowy rekord Europy na dystansie 100 metrów. Kilka dni później, wraz z kolegami z reprezentacji, wywalczył złoto w sztafecie 4 × 100 metrów.
W 2022 w Belgradzie zdobył halowe mistrzostwo świata, w finale poprawiając rekord Europy. W tym samym roku został mistrzem Europy. W 2023 został [[Halowe Mistrzostwa Europy w Lekkoatletyce 2023 [[Halowe Mistrzostwa Europy w Lekkoatletyce 2023|halowym wicemistrzem Europy]] w biegu na 60 metrów. 
Stawał na podium [[World Athletics Relays]].
Wielokrotny złoty medalista mistrzostw Włoch i reprezentant kraju na [[Drużynowe mistrzostwa Europy w lekkoatletyce|drużynowych mistrzostwach Europy]].
Rekordy życiowe.
6 sierpnia 2021 Jacobs biegł we włoskiej sztafecie 4 × 100 metrów, która czasem 37,50 ustanowiła aktualny rekord kraju w tej konkurencji.
Bibliografia.
[[Kategoria:Włoscy sprinterzy]]
[[Kategoria:Włoscy skoczkowie w dal]]
[[Kategoria:Włoscy medaliści olimpijscy]]
[[Kategoria:Medaliści Letnich Igrzysk Olimpijskich 2020]]
[[Kategoria:Lekkoatleci na Letnich Igrzyskach Olimpijskich 2020]]
[[Kategoria:Ludzie urodzeni w El Paso (Teksas)]]
[[Kategoria:Urodzeni w 1994]]

</doc>
<doc id="5130905" url="https://pl.wikipedia.org/wiki?curid=5130905" title="Droga B501 (Belgia)">
Droga B501 (Belgia)

Droga B501 () – krótka łącznica autostradowa, stanowiąca drogę dojazdową od autostrady A7 (trasy europejskie E19, E42) do obwodnicy śródmiejskiej miasta Mons.
Długość drogi, w zależności od źródła, wynosi 500 m lub 2 km.
Historia.
Arterię oddano do użytku w latach 70.

</doc>
<doc id="5130906" url="https://pl.wikipedia.org/wiki?curid=5130906" title="Upina (rzeka)">
Upina (rzeka)



</doc>
<doc id="5130907" url="https://pl.wikipedia.org/wiki?curid=5130907" title="Upina (ujednoznacznienie)">
Upina (ujednoznacznienie)



</doc>
<doc id="5130908" url="https://pl.wikipedia.org/wiki?curid=5130908" title="Upina">
Upina



</doc>
<doc id="5130909" url="https://pl.wikipedia.org/wiki?curid=5130909" title="World Tour w siatkówce plażowej 1998">
World Tour w siatkówce plażowej 1998

World Tour w siatkówce plażowej 1998 składał się z 23 turniejów organizowanych przez Międzynarodową Federację Piłki Siatkowej, w tym turniej Goodwill Games w Nowym Jorku wchodzący w skład głównych rozgrywek.

</doc>
<doc id="5130910" url="https://pl.wikipedia.org/wiki?curid=5130910" title="J-pouch">
J-pouch

J-pouch – zbiornik jelitowy uszyty z końcowego odcinka jelita cienkiego i zagięty w kształcie litery J (stąd nazwa J-pouch). Pełni rolę bańki odbytnicy po chirurgicznym usunięciu jelita grubego u pacjentów z wrzodziejącym zapaleniem jelita grubego oraz w niektórych przypadkach nieokreślonego zapalenia jelit. Pozwala na uniknięcie stałej ileostomii i utrzymanie ciągłości przewodu pokarmowego.

</doc>
<doc id="5130912" url="https://pl.wikipedia.org/wiki?curid=5130912" title="Bjarki Steinn Bjarkason">
Bjarki Steinn Bjarkason

Bjarki Steinn Bjarkason (ur. 11 maja 2000 w Reykjavíku) – islandzki piłkarz występujący na pozycji napastnika we włoskim klubie Venezia oraz w reprezentacji Islandii do lat 21. Wychowanek Afturelding, w trakcie swojej kariery grał także w ÍA. Syn Bjarkiego Sigurðssona, wielokrotnego reprezentanta Islandii w piłce ręcznej.

</doc>
<doc id="5130913" url="https://pl.wikipedia.org/wiki?curid=5130913" title="Kopriwlen">
Kopriwlen

Kopriwlen () – wieś w Bułgarii, w obwodzie Błagojewgrad, w gminie Chadżidimowo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 1305 mieszkańców.

</doc>
<doc id="5130914" url="https://pl.wikipedia.org/wiki?curid=5130914" title="Telegram do św. Józefa">
Telegram do św. Józefa

Telegram do św. Józefa w nagłej potrzebie, czyli Triduum odprawiane w jednym dniu dla wybłagania szybkiego ratunku – modlitwa w Kościele katolickim ku czci św. Józefa odmawiana w nagłej potrzebie. Modlitwa ta odmawiana jest trzykrotnie w jednym dniu albo rano, w południe i wieczorem, albo w trzech następujących po sobie godzinach w przypadku pilnej sprawy.

</doc>
<doc id="5130917" url="https://pl.wikipedia.org/wiki?curid=5130917" title="Anthony Taugourdeau">
Anthony Taugourdeau

Anthony Michel Taugourdeau (ur. 3 czerwca 1989 w Marsylii) – francuski piłkarz występujący na pozycji pomocnika w LR Vicenza.
Kariera klubowa.
Grę w piłkę nożną rozpoczął w wieku 6 lat w AS Sainte-Marguerite. Następnie szkolił się w Aubagne FC, FC Martigues oraz AS Cannes. W 2008 roku przeniósł się do Włoch, gdzie został graczem AC Pisa 1909. W trakcie swojej kariery grał także w takich zespołach, jak Carpi FC 1909, UC AlbinoLeffe, AC Prato, Santarcangelo Calcio, Piacenza Calcio 1919, Trapani Calcio, Venezia FC oraz LR Vicenza.

</doc>
<doc id="5130921" url="https://pl.wikipedia.org/wiki?curid=5130921" title="Szlak im. Izydora Gulgowskiego">
Szlak im. Izydora Gulgowskiego

Szlak im. Izydora Gulgowskiego – niebieski znakowany szlak turystyczny w Borach Tucholskich wytyczony jak dotychczas (stan na 2021) jedynie w swoim odcinku północnym między Wdzydzami a Olpuchem (na terenie Wdzydzkiego Parku Krajobrazowego i jego otuliny). Planowane jest jego wyznaczenie aż do Iwiczna, miejsca urodzenia Izydora Gulgowskiego – patrona szlaku. Tym samym będzie on łączyć dwa miejsca związane z jego życiem – miejsce urodzenia i lokalizację skansenu, który współtworzył. 
W obecnym kształcie szlak, o charakterze lokalnym, ma 7,5 km długości. Rozpoczyna się we Wdzydzach przy skansenie. Prowadzi w kierunku wschodnim przez las sosnowy, wzdłuż południowego brzegu jeziora Wałachy, do osady letniskowej Gołuń. W tym miejscu łączy się z innymi szlakami: zielonym Kamiennych Kręgów, czerwonym Kaszubskim i czarnym Wdzydzkim. Z Gołunia szlak biegnie dalej w kierunku wschodnim wzdłuż południowych brzegów jezior Stryjek i Kotel aż do Olpucha.
Szlak na odcinku Olpuch-Gołuń powstał w 2002 roku w wyniku reorganizacji szlaków turystycznych w tej części Kaszub – przeniesieniem węzła szlaków z coraz rzadziej użytkowanego przystanku kolejowego Olpuch Wdzydze do obsługiwanego przez autobusy Gołunia. W 2011 roku wytyczono odcinek z Gołunia do Wdzydz. Planowane jest wydłużenie szlaku w kierunku południowym. 

</doc>
<doc id="5130922" url="https://pl.wikipedia.org/wiki?curid=5130922" title="Tom de Bruijn">
Tom de Bruijn

Tom de Bruijn, właśc. Thomas Justinus Arnout Marie de Bruijn (ur. 8 października 1948 w Eindhoven) – holenderski urzędnik państwowy, dyplomata, polityk i samorządowiec, w latach 2021–2022 minister.
Życiorys.
Studiował nauki polityczne w Genewie i nauki wojskowe w King’s College London, gdzie uzyskał magisterium. Kształcił się również w zakresie prawa na Uniwersytecie w Utrechcie. Pracował jako urzędnik ministerstwa spraw zagranicznych, w latach 1984–1988 kierował w nim departamentem integracji europejskiej. Następnie do 1992 zajmował stanowisko pierwszego sekretarza stałego przedstawicielstwa Holandii przy ONZ w Genewie. Powrócił do pracy w resorcie jako dyrektor ds. integracji europejskiej, a w 1998 został dyrektorem generalnym ds. współpracy europejskiej w MSZ.
W 2003 powołany na stałego przedstawiciela Holandii przy Unii Europejskiej w Brukseli. W 2011 został radcą w Radzie Stanu, instytucji konsultującej projekty aktów prawnych. Związany z ugrupowaniem Demokraci 66. W latach 2014–2018 wchodził w skład miejskiej egzekutywy w Hadze, odpowiadając m.in. za finanse i transport. W marcu 2017 czasowo wykonywał obowiązki burmistrza. Został też wykładowcą w instytucie historii Uniwersytetu w Lejdzie, a w 2019 przewodniczącym rady nadzorczej Instytutu Clingendael, holenderskiego instytutu stosunków międzynarodowych.
W sierpniu 2021 został ministrem bez teki ds. handlu zagranicznego i współpracy rozwojowej w trzecim rządzie Marka Ruttego. Funkcję tę pełnił do stycznia 2022.

</doc>
<doc id="5130923" url="https://pl.wikipedia.org/wiki?curid=5130923" title="Domen Črnigoj">
Domen Črnigoj

Domen Črnigoj (ur. 18 listopada 1995 w Koprze) – słoweński piłkarz występujący na pozycji pomocnika we włoskim klubie Venezia oraz w reprezentacji Słowenii. Wychowanek FC Koper, w trakcie swojej kariery grał także w FC Lugano.

</doc>
<doc id="5130925" url="https://pl.wikipedia.org/wiki?curid=5130925" title="Rudolf Plukfieldier">
Rudolf Plukfieldier

Rudolf Plukfieldier, (ur. 6 września 1928 w Nowoorłowce, obwód doniecki) – radziecki sztangista, złoty medalista olimpijski, wielokrotny mistrz świata oraz Europy w podnoszeniu ciężarów.
Biografia.
Rudolf Plukfieldier, urodzony na Ukrainie w niemieckiej rodzinie, został wraz z najbliższymi na początku II wojny światowej wysłany do syberyjskiego łagru, w którym jego ojciec i starszy brat zostali straceni. W wieku 14 lat zaczął pracować w kopalniach węgla w pobliżu Kisielowska (miasto górnicze na Syberii), gdzie przebywał do 1962. W wolnym czasie uprawiał sport, najpierw lekkoatletykę i zapasy, w tej drugiej dyscyplinie wygrywając mistrzostwa regionu w latach 1948–1949.
W 1950 zajął się podnoszeniem ciężarów i wkrótce stał się jednym z czołowych sowieckich sztangistów wagi lekkiej, pomimo braku trenera. W 1962 przeniósł się do miasta Szachty w obwodzie rostowskim. Pod koniec lat 50. stał się jednym z najlepszych na świecie sztangistów wagi lekkiej. Zdobył złoto olimpijskie w 1964, był mistrzem świata w 1959, 1961, 1964, zdobył srebro na mistrzostwach świata w 1963 i był mistrzem Europy w latach 1959–1961, zdobywając srebro na mistrzostwach Europy w 1963. W kraju zdobył medale złote w latach 1958–1963, srebro w 1957 i brąz w 1956. W latach 1958–1961 ustanowił trzynaście rekordów świata w wadze lekkociężkiej: jeden w podrzucie, siedem w rwaniu i pięć w dwuboju.
Po zakończeniu kariery sportowej po igrzyskach olimpijskich w 1964 pracował jako trener podnoszenia ciężarów w Szachtach, które pod jego kierownictwem stało się jednym z głównych sowieckich ośrodków podnoszenia ciężarów. Jego uczniami byli: mistrz olimpijski w wadze koguciej z 1964 Aleksiej Wachonin, mistrz olimpijski w wadze superciężkiej z 1972 i 1976 Wasilij Aleksiejew, mistrz olimpijski w wadze średniociężkiej z 1976 Dawid Rigiert, mistrz olimpijski w wadze piórkowej z 1976 Nikołaj Kolesnikow, mistrz olimpijski w wadze muszej z 1976 Aleksandr Woronin, mistrz olimpijski w wadze ciężkiej z 1992 Wiktor Triegubow i wielu innych czołowych sowieckich sztangistów lat 70. i 80. XX wieku.
Na początku lat 90. Rudolf Plukfieldier wyemigrował z rodziną do Niemiec, osiedlając się w Kassel.

</doc>
<doc id="5130926" url="https://pl.wikipedia.org/wiki?curid=5130926" title="John Wheeler">
John Wheeler



</doc>
<doc id="5130927" url="https://pl.wikipedia.org/wiki?curid=5130927" title="Rudolf Plukfielder">
Rudolf Plukfielder



</doc>
<doc id="5130928" url="https://pl.wikipedia.org/wiki?curid=5130928" title="Rudolf Plukfelder">
Rudolf Plukfelder



</doc>
<doc id="5130929" url="https://pl.wikipedia.org/wiki?curid=5130929" title="Śmierć George’a Floyda">
Śmierć George’a Floyda



</doc>
<doc id="5130932" url="https://pl.wikipedia.org/wiki?curid=5130932" title="Lekkoatletyka na Letnich Igrzyskach Olimpijskich 2020 – bieg na 5000 m kobiet">
Lekkoatletyka na Letnich Igrzyskach Olimpijskich 2020 – bieg na 5000 m kobiet

Bieg na 5000 m kobiet – jedna z konkurencji biegowych rozegranych podczas igrzysk olimpijskich w Tokio.
Terminarz.
Źródło: "olympics.com" .
Rekordy.
Tabela prezentuje rekord świata, rekord igrzysk olimpijskich, rekordy kontynentów oraz najlepszy wynik na listach światowych przed rozpoczęciem zawodów.
Rezultaty.
Eliminacje.
Awans: Pierwsze pięć z każdego biegu (Q) i pięć z najlepszymi czasami wśród przegranych (q). Źródło: "olympics.com".
Finał.
Źródło: "olympics.com".

</doc>
<doc id="5130934" url="https://pl.wikipedia.org/wiki?curid=5130934" title="Lauri Ala-Myllymäki">
Lauri Ala-Myllymäki

Lauri Elias Ala-Myllymäki (ur. 4 czerwca 1997 w Pirkkali) – fiński piłkarz występujący na pozycji pomocnika we włoskim klubie Venezia. Wychowanek Tampereen Ilves. Młodzieżowy reprezentant Finlandii.

</doc>
<doc id="5130937" url="https://pl.wikipedia.org/wiki?curid=5130937" title="Dennis Johnsen">
Dennis Johnsen

Dennis Tørset Johnsen (ur. 17 lutego 1998 w Skien) – norweski piłkarz występujący na pozycji napastnika we włoskim klubie Venezia. Wychowanek Rosenborg BK, w trakcie swojej kariery grał także w takich zespołach, jak Ajax, Heerenveen oraz PEC Zwolle. Młodzieżowy reprezentant Norwegii.

</doc>
<doc id="5130938" url="https://pl.wikipedia.org/wiki?curid=5130938" title="Zaruddia">
Zaruddia



</doc>
<doc id="5130940" url="https://pl.wikipedia.org/wiki?curid=5130940" title="Upina (rejon telszański)">
Upina (rejon telszański)



</doc>
<doc id="5130941" url="https://pl.wikipedia.org/wiki?curid=5130941" title="Daan Heymans">
Daan Heymans

Daan Heymans (ur. 15 czerwca 1999 w Turnhout) – belgijski piłkarz występujący na pozycji pomocnika we włoskim klubie Venezia. Wychowanek KSK Retie, w trakcie swojej kariery grał także w takich zespołach, jak KVC Westerlo, Waasland-Beveren oraz Lommel United. Młodzieżowy reprezentant Belgii.

</doc>
<doc id="5130943" url="https://pl.wikipedia.org/wiki?curid=5130943" title="Herb Besarabii">
Herb Besarabii



</doc>
<doc id="5130945" url="https://pl.wikipedia.org/wiki?curid=5130945" title="Pogarda">
Pogarda

Pogarda – uczucie bardzo silnej niechęci wobec czegoś lub kogoś, zwykle połączona z poczuciem wyższości. Również stan bycia pogardzanym.

</doc>
<doc id="5130946" url="https://pl.wikipedia.org/wiki?curid=5130946" title="Boks na Letnich Igrzyskach Olimpijskich 1960 – waga półśrednia mężczyzn">
Boks na Letnich Igrzyskach Olimpijskich 1960 – waga półśrednia mężczyzn

Waga półśrednia mężczyzn to jedna z dziesięciu męskich konkurencji bokserskich rozgrywanych podczas letnich igrzysk olimpijskich w 1960 w Rzymie. Startowali bokserzy o wadze nie przekraczającej 67 kilogramów. Pojedynki w tej kategorii wagowej toczone były w dniach od 25 sierpnia do 5 września w hali Palazzo dello Sport. Zwyciężył reprezentant Włoch Nino Benvenuti, który otrzymał również Puchar Vala Barkera dla najlepszego technicznie i stylowo pięściarza igrzysk.

</doc>
<doc id="5130947" url="https://pl.wikipedia.org/wiki?curid=5130947" title="World Tour w siatkówce plażowej 1999">
World Tour w siatkówce plażowej 1999

World Tour w siatkówce plażowej 1999 składał się z 20 turniejów organizowanych przez FIVB, w tym Mistrzostwa Świata wchodzące w skład głównych rozgrywek. Brazylijczycy José Loiola i Emanuel Rego oraz Shelda Bede i Adriana Behar zostali zarówno mistrzami świata jak i mistrzami World Tour.

</doc>
<doc id="5130948" url="https://pl.wikipedia.org/wiki?curid=5130948" title="Harvey St Clair">
Harvey St Clair

Harvey William St Clair (ur. 13 listopada 1998 w Londynie) – szkocji piłkarz występujący na pozycji napastnika we włoskim klubie Seregno. Wychowanek Chelsea, w trakcie swojej kariery grał także w takich zespołach, jak Venezia oraz Kilmarnock. Młodzieżowy reprezentant Szkocji.

</doc>
<doc id="5130949" url="https://pl.wikipedia.org/wiki?curid=5130949" title="Hassan Diab">
Hassan Diab



</doc>
<doc id="5130951" url="https://pl.wikipedia.org/wiki?curid=5130951" title="Trzęsienie ziemi w Wanie">
Trzęsienie ziemi w Wanie



</doc>
<doc id="5130953" url="https://pl.wikipedia.org/wiki?curid=5130953" title="The Video Collection">
The Video Collection



</doc>
<doc id="5130954" url="https://pl.wikipedia.org/wiki?curid=5130954" title="The Showgrounds">
The Showgrounds



</doc>
<doc id="5130955" url="https://pl.wikipedia.org/wiki?curid=5130955" title="Straż Narodowa">
Straż Narodowa



</doc>
<doc id="5130958" url="https://pl.wikipedia.org/wiki?curid=5130958" title="Morgan Pearson">
Morgan Pearson

Morgan Pearson (ur. 22 września 1993 w Waszyngtonie) – amerykański triathlonista, srebrny medalista olimpijski.
Wystąpił w dwóch konkurencjach podczas igrzysk olimpijskich w Tokio – zajął 42. miejsce w zawodach indywidualnych oraz zdobył srebrny medal olimpijski w sztafecie mieszanej (wraz z nim amerykańską sztafetę stanowili: Katie Zaferes, Kevin McDowell i Taylor Knibb).

</doc>
<doc id="5130960" url="https://pl.wikipedia.org/wiki?curid=5130960" title="Springeren">
Springeren

„Springeren” – nazwa noszona na przestrzeni dziejów przez okręty Kongelige Danske Marine:

</doc>
<doc id="5130961" url="https://pl.wikipedia.org/wiki?curid=5130961" title="Willibald Hentschel">
Willibald Hentschel

Willibald Hentschel (ur. 7 listopada 1858 w Łodzi, zm. 2 lutego 1947 w Berg) – niemiecki agrarny i volkistowski działacz polityczny. Usiłował odnowić rasę aryjską na obszarach wiejskich przy pomocy m.in. doboru hodowlanego i poligamii.
Życiorys.
Rodzice Hentschela przenieśli się z Bürgstein do Łodzi, gdzie jego ojciec prowadził własną fabrykę włókienniczą. W 1874 przeniósł się z rodzicami do Drezna, gdzie zdał maturę, a w 1875 i rozpoczął studia chemiczne i fizyczne na Uniwersytecie Technicznym w Dreźnie. W 1877 przeniósł się do Jeny, gdzie studiował biologię u Ernsta Haeckela. W listopadzie 1879 obronił doktorat na podstawie pracy "Über den gegenwärtigen Stand ursächlicher Erklärung in der Vererbungserscheinung". Hentschel początkowo pracował jako asystent Haeckela, a następnie wrócił na Uniwersytet w Dreźnie. Tam zaangażował się wraz z Rudolfem Schmittem w opracowanie nowego procesu produkcji kwasu salicylowego. Za zarobione pieniądze kupił 2 dwory na Śląsku. W 1883 poślubił w Dreźnie Hellen Zimmermann, z którą miał 5 córek. W latach 1885–1886 Hentschel wziął udział w wyprawie na Zanzibar. Po powrocie wyjechał na Uniwersytet w Jenie i dorobił się znacznej fortuny jako chemik dzięki patentom i wynalazkom w dziedzinie produkcji indygo, następnie poświęcił się pracy naukowej na Uniwersytecie w Heidelbergu. W 1890 w Baden został członkiem zarządu partii "". Niemniej jego antysemickie poglądy spotkały się tam z niechęcią, dlatego osiadł w swoim dworze w Seiffersdorf na Śląsku, gdzie pracował nad badaniami nawozów i napisał książki "Varuna" (1901) i "Mittgart" (1904), w których głosił poglądy związane z hodowlą rasy aryjskiej. W 1903 wraz z Theodorem Fritschem założył antysemickie czasopismo "Hammer". 
Opublikowane w 1904 "Mittgart" opisywało plan wybrania 1000 czystych etnicznie kobiet i 100 czystych etnicznie mężczyzn o wysokiej sprawności militarnej i sportowej do posiadłości wiejskich, w celu rozmnożenia. Ich dzieci miały opuszczać majątki wiejskie w wieku 16 lat i odnawiać rasę aryjską. Planował, uczynić wieś, miejscem w którym znajdą się czyści rasowo Niemcy, natomiast nieczyści rasowo mieszkańcy miast mieli wyginąć. Poglądy Hentschela spotkały się z krytyką przywódców religijnych i nacjonalistów, którzy traktowali jego poglądy jako atak na instytucję rodziny. Sam Hentschel zaś był ateistą, który należał do antychrześcijańskiego nurtu nacjonalizmu. Mimo krytyki założył Mittgart-Bund, by móc nagłaśniać swoje idee, ponadto podjął próbę założenia kolonii w Dolnej Saksonii przed 1914, co nie powiodło się ze względu na niedobór kobiet do realizacji planu. 
Po I wojnie światowej jego poglądy nadal były związane z nacjonalizmem, niemniej porzucił głoszenie dotychczasowych idei, na rzecz głoszenia konieczności migracji etnicznych Niemców na wschód kraju w celu wysiedlenia mieszkających tam Polaków. Hentschel wzywał Niemców, by być "Artamanen", które jest zbitką wyrazową słów "Art" i "Manen" pochodzących z języka średnio-wysoko-niemieckiego oznaczającą rolnika. Wskazywał tym samym na konieczność odwrotu od życia miejskiego i powrót do sielankowej przeszłości. Jego wizja stanowiła inspirację dla powstania Związku Artamanów, w którego działaczami były między innymi osoby takie jak: Heinrich Himmler i Richard Walther Darré. Hentschel wstąpił do NSDAP 1 sierpnia 1929.

</doc>
<doc id="5130962" url="https://pl.wikipedia.org/wiki?curid=5130962" title="Sphinx">
Sphinx



</doc>
<doc id="5130963" url="https://pl.wikipedia.org/wiki?curid=5130963" title="Kościół Chrystusa Odkupiciela w Końskich">
Kościół Chrystusa Odkupiciela w Końskich

Kościół Chrystusa Odkupiciela w Końskich – rzymskokatolicki kościół parafialny należący do parafii pod tym samym wezwaniem (dekanat konecki diecezji radomskiej).
Jest to budowla zaprojektowana przez architekta Tadeusza Borsę i konstruktora Zbigniewa Glejcha. Wybudowano ją w latach 1986–1995 dzięki staraniom księdza Tadeusza Kowalczyka. Kościół został poświęcony w stanie surowym przez biskupa Edwarda Materskiego w październiku 1995 roku. Całość została poświęcona w dniu 22 września 1996 roku przez biskupa Adama Odzimka. Świątynia składa się z trzech naw, jest murowana, wzniesiona została z cegły czerwonej.

</doc>
<doc id="5130969" url="https://pl.wikipedia.org/wiki?curid=5130969" title="Wojciech Widłak (kompozytor)">
Wojciech Widłak (kompozytor)

Wojciech Widłak (ur. 8 sierpnia 1971 w Krakowie) – polski kompozytor i pedagog, uczeń Marka Stachowskiego, Hansa Abrahamsena i Jana Jargonia, profesor tytularny, doktor habilitowany sztuk muzycznych, z wykształcenia także organista. Rektor Akademii Muzycznej im. Krzysztofa Pendereckiego w Krakowie w kadencji 2020-2024. Syn językoznawcy Stanisława Widłaka, profesora Uniwersytetu Jagiellońskiego, krewny kompozytorki i dyrygentki Ireny Pfeiffer.
Życiorys.
W 1986 ukończył Państwową Szkołę Muzyczną I st. im. Stanisława Wiechowicza w Krakowie w klasie fortepianu Marii Petronik, a następnie Państwowe Liceum Muzyczne im. Fryderyka Chopina w Krakowie w klasie organów Jacka Kuliga (1990). 1990-1995 studiował grę na organach w klasie Jana Jargonia, a 1990-1996 kompozycję pod kierunkiem Marka Stachowskiego w Akademii Muzycznej w Krakowie. W 1999 w ramach stypendium Rządu Duńskiego odbył studia uzupełniające u Hansa Abrahamsena w Królewskiej Duńskiej Akademii Muzycznej w Kopenhadze. Warsztat kompozytorski doskonalił m.in. pod kierunkiem Franco Donatoniego, Pera Nørgårda, Goce Kolarovskiego, Roberta Saxtona. Debiutował jako kompozytor w 1987 roku, wykonując własny utwór "Wizje" na fortepian dla młodzieży w ramach uroczystego koncertu PSM I st. W 1997 miał miejsce jego debiut symfoniczny na estradzie Filharmonii Krakowskiej ("Concerto laudativo" na organy, chór chłopięcy i orkiestrę).
Już w toku studiów zaczął odnosić pierwsze sukcesy kompozytorskie, m.in. jako pierwszy laureat Konkursu Młodych Kompozytorów im. Adama Didura w Sanoku (1992). Jego największym sukcesem jest rekomendacja 56. Międzynarodowej Trybuny Kompozytorów UNESCO w Paryżu (2006, "Wziemięwzięcie" na orkiestrę i organy). Jest także laureatem m.in. Międzynarodowego Konkursu Kompozytorskiego Filharmonii Krakowskiej na Koncert Organowy w Krakowie (1996, wyróżnienie za "Concerto laudativo"), II Konkursu Młodych Kompozytorów Musica Sacra w Warszawie/Częstochowie (1996, II nagroda za "Psalmus CL" i wyróżnienie za "Pieśń wigilijną"), Konkursu Kompozytorskiego Msza Bogucka w Katowicach (1998, wyróżnienie za "Małą Mszę Uroczystą"), 40. Konkursu Młodych Kompozytorów im. Tadeusza Bairda w Warszawie (1998, zwycięzca ex aequo, "Sonata minore per organo").
Jest Członkiem Związku Kompozytorów Polskich, przypisanym do Oddziału w Krakowie. Był jurorem w ok. 20 konkursach kompozytorskich w Polsce i we Włoszech. Głównym wydawcą utworów Wojciecha Widłaka jest Polskie Wydawnictwo Muzyczne.
Działalność akademicka.
Wykłada w Akademii Muzycznej im. Krzysztofa Pendereckiego w Krakowie od 1995 – najpierw jako asystent w Katedrze Organów (1995-1996), a następnie w Katedrze Kompozycji, przechodząc kolejne szczeble awansu akademickiego od asystenta po profesora tytularnego. W 1999 uzyskał kwalifikacje I stopnia (artystyczny odpowiednik doktoratu), 2004 – stopień doktora habilitowanego, 2012 – tytuł profesora. Prowadzi klasę kompozycji, w której studiuje młodzież z Polski i wielu innych krajów. Do grona jego uczniów i absolwentów należą m.in.: Nadim Husni, Peter Javorka, Viacheslav Kyrylov, Paweł Malinowski, R. Yigit Özatalay, Michal Pal’ko, Marcin Pączkowski, Jarosław Płonka, Paweł Siek, Katarzyna Szwed. Jest promotorem doktoratów w dziedzinie sztuk muzycznych (klawesynistka Goska Isphording, kompozytorzy: Henryk J. Botor, Jarosław Płonka, Michał Gronowicz, Issidoros Papadakis, Josuè W. Amador, Wassim Ibrahim). Gościnnie wykładał w USA (Roosevelt University, Columbia College, Chicago Music Institute), Izraelu (The Rubin Academy of Music and Dance in Jerusalem), Turcji (Istanbul Bilgi University), Włoszech, na Litwie (The Lithuanian Academy of Music and Theatre in Vilnius), Słowacji (Vysoká škola múzických umení v Bratislave) i Węgrzech (The Liszt Ferenc Academy of Music, Budapeszt). W latach 2005-2020 był kierownikiem Katedry Kompozycji, a 2012-2020 dziekanem Wydziału Twórczości, Interpretacji i Edukacji Muzycznej, a w kadencji 2020-2024 pełni funkcję rektora Akademii Muzycznej im. Krzysztofa Pendereckiego w Krakowie. Za jego kadencji 1 stycznia 2021 uczelni nadany został patron w osobie Krzysztofa Pendereckiego. W latach 1998–2003 był pierwszym kierownikiem Diecezjalnego Studium Muzyki Kościelnej Instytutu Teologicznego im. św. Jana Kantego w Bielsku-Białej. Prowadził także działalność publicystyczną (Ruch Muzyczny, prasa lokalna).
Twórczość muzyczna.
Jest autorem kilkudziesięciu utworów wykonywanych w co najmniej 16 krajach Europy (Polska, Białoruś, Czechy, Dania, Federacja Rosyjska, Francja, Holandia, Luksemburg, Macedonia, Niemcy, Słowacja, Szwajcaria Szwecja, Węgry, Wielka Brytania, Włochy), Argentynie, Azerbejdżanie, Gruzji, Japonii, Korei Płd., Turcji, USA, Meksyku, nagranych na kilkunastu płytach w Polsce (DUX, Acte Préalable, Akademia Muzyczna w Krakowie i in.) i we Włoszech (Taukay Edizioni Musicali), wydanych drukiem w Polsce (Polskie Wydawnictwo Muzyczne, Wydawnictwo DO-RE-MI), Francji (Edition Reson Anches), Niemczech (Edition Ferrimontana), zamawianych przez renomowane instytucje, artystów i zespoły (m.in. Fundacja Przyjaciół "Warszawskiej Jesieni" i Ernst von Siemens Musikstiftung, Instytut Muzyki i Tańca i Ministerstwo Kultury i Dziedzictwa Narodowego RP, Muzeum Narodowe w Krakowie)..
Kompozycje instrumentalne.
Na instrumenty solo z orkiestrą.
2004, "Wziemięwzięcie" ("Earthsumption") na orkiestrę symfoniczną i organy (pamięci Ofiar zamachów na World Trade Center 11.09.2001)
2016, "Figury w kolorze tła" – rapsodia na skrzypce solo i kameralną orkiestrę smyczkową (dla Kai Danczowskiej)
Kompozycje wokalne.
Ponadto: utwory dla dzieci i młodzieży, muzyka użytkowa – utwory i opracowania liturgiczne, inne.

</doc>
<doc id="5130971" url="https://pl.wikipedia.org/wiki?curid=5130971" title="Scrooge">
Scrooge



</doc>
<doc id="5130972" url="https://pl.wikipedia.org/wiki?curid=5130972" title="Scrooge (film)">
Scrooge (film)



</doc>
<doc id="5130973" url="https://pl.wikipedia.org/wiki?curid=5130973" title="L'One">
L'One



</doc>
<doc id="5130977" url="https://pl.wikipedia.org/wiki?curid=5130977" title="Ronja – córka zbójnika">
Ronja – córka zbójnika



</doc>
<doc id="5130979" url="https://pl.wikipedia.org/wiki?curid=5130979" title="365 dni">
365 dni



</doc>
<doc id="5130988" url="https://pl.wikipedia.org/wiki?curid=5130988" title="Burza dusz">
Burza dusz



</doc>
<doc id="5130989" url="https://pl.wikipedia.org/wiki?curid=5130989" title="Dry Cleaning">
Dry Cleaning

Dry Cleaning – brytyjski zespół post-punkowy, założony w 2018 roku. Jego debiutancki album, "New Long Leg", wydany 2 kwietnia 2021 roku, doszedł do 4. miejsca na brytyjskiej liście przebojów UK Albums Chart oraz do 1. miejsca na liście albumów niezależnych, UK Independent Albums.
Historia i kariera muzyczna.
Dry Cleaning powstał w Londynie w 2017 roku, kiedy spotkali się: gitarzysta Tom Dowse, basista Lewis Maynard i perkusista Nick Buxton aby grać instrumentalny post-punk inspirowany muzyką takich zespołów, jak: The Feelies, The Clean i The B-52’s. Wszyscy trzej przedtem występowali w różnych zespołach, zarówno razem, jak i osobno. W 2018 roku do zespołu dołączyła Florence Shaw, artystka wizualna i wykładowca uniwersytecki, która dodała do utworów swój mówiony wokal. Tom Dowse znał wcześniej Shaw, z którą zarówno studiował, jak i pracował, najpierw jako student Royal College of Art, a następnie wykładowca uniwersytecki. Shaw nigdy wcześniej nie występowała na scenie jako artystka i choć jej głos brzmi dość pewnie, to przyznaje, że nabranie pewności siebie na scenie to ciągły proces:
Następne miesiące 2018 roku zespół spędził na próbach dopracowując brzmienie. Jego muzyczne zainteresowania zdradzały fascynację post-punkiem pierwszej fali: Wire, Magazine, czasami nawet Joy Division. 24 września tego samego roku zespół zadebiutował EP-ką "Sweet Princess", wydaną własnym nakładem jako digital download (6 plików FLAC). Jeden z utworów EP-ki, „Magic Of Meghan”, nawiązuje do zakończenia związku Florence Shaw z jej partnerem, który miał miejsce w dniu ogłoszenia zaręczyn Meghan Markle i księcia Harry’ego.
10 września 2019 roku zespół udostępnił za pośrednictwem swojej strony na YouTube piosenkę „Sit Down Meal” zapowiadając tym samym wydanie 25 października EP-ki "Boundary Road Snacks and Drinks".
Pod koniec 2020 roku zespół podpisał kontrakt nagraniowy z wytwórnią 4AD, po czym wydał singiel „Scratchcard Lanyard”. W nakręconym do niego teledysku ukazana została głowa Florence Shaw, unosząca się w miniaturowym barze. Wypełniająca całą scenę twarz wokalistki przygląda się niepokaźnym kukiełkom DJ-a i barmana wygłaszając jednocześnie oschły monolog. 
9 lutego 2021 roku zespół zapowiedział na 2 kwietnia wydanie nakładem 4AD swego debiutanckiego albumu, "New Long Leg". Zapowiedzi towarzyszył teledysk „Strong Feelings”. Materiał muzyczny albumu wypełniła niespokojna, instrumentalna muzyka, połączona ściśle z mówionymi wokalami Florence Shaw. Tematyka tekstów dotyczyła takich spraw jak: dysocjacja, eskapizm, marzenia, uczucia miłości, gniewu, zemsty, niepokoju, sprawy kulinarne i inne. Shaw wyjaśniając tytuł albumu stwierdziła: „tytuł jest niejednoznaczny; nowa długa noga może być drogim prezentem, wzrostem lub naprawą stołu”. 9 kwietnia album doszedł do 4. miejsca na brytyjskiej liście przebojów UK Albums Chart oraz do 1. miejsca na liście albumów niezależnych, UK Independent Albums. Według serwisu Metacritic album zyskał powszechne uznanie na podstawie 21 recenzji krytyków.
Równolegle z działalnością muzyczną wszyscy czterej członkowie zespołu nadal pracują na etatach – Florence Shaw i Tom Dowse są wykładowcami uniwersyteckimi, Nick Buxton konstruuje meble, a Lewis Maynard pracuje z dorosłymi mającymi problemy z nauką. Na pytanie, czy zespół poświęciłby te zajęcia dla rockowej sławy, gdyby miał taką możliwość, Dowse odpowiedział:
Swój kolejny album, "Stumpwork" Dry Cleaning nagrał pod koniec 2021 roku w Walii, w tym samym studiu (Rockfield Studios), w którym nagrał poprzedni album), ponownie współpracując z producentem Johnem Parishem i inżynierem dźwięku Joe Jonesem. 14 czerwca 2022 roku zespół zapowiedział wydanie albumu na 21 października 2022 roku za pośrednictwem wytwórni 4AD. Singlem promującym go był „Don't Press Me”, a do utworu powstał animowany teledysk stworzony przez Petera Millarda, udostępniony przez zespół na swoim kanale na YouTube.
Wyróżnienia.
W 2020 roku zespół został umieszczony przez NME na jego liście 100 kluczowych artystów – The NME 100: Essential new artists for 2020, a przez magazyn DIY na liście Class of 2020 z uzasadnieniem: „Przeszedłszy drogę od grupki kumpli robiących dziwne hałasy w szafce do jednej z najbardziej gorących nowych grup w kraju, Dry Cleaning są dokładnie takim zespołem, jakiego teraz potrzebujemy”.
Dyskografia.
Albumy.
Lista według Discogs:
EP.
Lista według Discogs:
Single.
Lista według Discogs:

</doc>
<doc id="5130990" url="https://pl.wikipedia.org/wiki?curid=5130990" title="Bursztynka">
Bursztynka



</doc>
<doc id="5130991" url="https://pl.wikipedia.org/wiki?curid=5130991" title="Bye Bye Brasil (film)">
Bye Bye Brasil (film)



</doc>
<doc id="5130993" url="https://pl.wikipedia.org/wiki?curid=5130993" title="Stanisław Purzycki">
Stanisław Purzycki

Stanisław Nikodem Purzycki (ur. 18 października 1892, zm. 25 lutego 1946 w Skolimowie) – polski aktor teatralny i filmowy.
Życiorys.
Debiutował w 1916 roku w warszawskim Teatrze Rozmaitości. Do 1919 roku uczył się w stołecznej Szkole Dramatycznej. Następnie grał w stolicy (Teatr Żołnierski YMCA 1919-1920), Wilnie (Teatr Polski 1921-1922, Teatry Miejskie 1924-1927), Katowicach (Teatr Polski 1922-1923, 1928-1929), Łodzi (Teatr Miejski 1923-1924), Lublinie (Teatr Miejski 1927-1928) oraz w objazdowym zespole Karola Adwentowicza (lato 1923). Lata 1930-1935 spędził w Warszawie (z przerwą na sezon 1931/1932, kiedy występował w Teatrze Wołyńskim w Łucku), gdzie grał na scenach teatrów: Polskiego (1930, 1934), Ateneum (1930-1931, 1932-1933), Nowa Komedia (1934) oraz Comoedia (1934-1935). W sezonie 1935-1936 najprawdopodobniej występował w Grodnie, natomiast w latach 1937-1939 - ponownie w Teatrze Wołyńskim w Łucku. 
Lata II wojny światowej spędził w Warszawie, biorąc udział w pracach tajnego zespołu przygotowującego przestawienie "Kordiana" Juliusza Słowackiego pod kierownictwem Eugeniusza Poredy. Po zakończeniu wojny zamieszkał w Domu Artystów Weteranów Scen Polskich w Skolimowie, gdzie zmarł.

</doc>
<doc id="5130994" url="https://pl.wikipedia.org/wiki?curid=5130994" title="Cafe pod Minogą">
Cafe pod Minogą



</doc>
<doc id="5130996" url="https://pl.wikipedia.org/wiki?curid=5130996" title="CeCILL (Free Software Licensing Agreement CECILL)">
CeCILL (Free Software Licensing Agreement CECILL)



</doc>
<doc id="5130998" url="https://pl.wikipedia.org/wiki?curid=5130998" title="Peter George (sztangista)">
Peter George (sztangista)



</doc>
<doc id="5131000" url="https://pl.wikipedia.org/wiki?curid=5131000" title="James George">
James George



</doc>
<doc id="5131002" url="https://pl.wikipedia.org/wiki?curid=5131002" title="Jim George">
Jim George



</doc>
<doc id="5131006" url="https://pl.wikipedia.org/wiki?curid=5131006" title="James D. George">
James D. George



</doc>
<doc id="5131007" url="https://pl.wikipedia.org/wiki?curid=5131007" title="Wojciech Widłak kompozytor">
Wojciech Widłak kompozytor



</doc>
<doc id="5131009" url="https://pl.wikipedia.org/wiki?curid=5131009" title="Come Thru' (Move)">
Come Thru' (Move)



</doc>
<doc id="5131011" url="https://pl.wikipedia.org/wiki?curid=5131011" title="Come Thru’">
Come Thru’



</doc>
<doc id="5131012" url="https://pl.wikipedia.org/wiki?curid=5131012" title="Come Thru'">
Come Thru'



</doc>
<doc id="5131013" url="https://pl.wikipedia.org/wiki?curid=5131013" title="Kościół św. Marka Ewangelisty w Rososzycy">
Kościół św. Marka Ewangelisty w Rososzycy

Kościół świętego Marka Ewangelisty w Rososzycy – rzymskokatolicki kościół parafialny należący do parafii pod tym samym wezwaniem (dekanat Ołobok diecezji kaliskiej).
Jest to świątynia zbudowana w 1818 roku z fundacji dziedzica Rososzycy – Pawła Skórzewskiego, pełniącego ówcześnie funkcję senatora i wojewody kaliskiego.
Nowy kościół został wzniesiony na planie prostokąta w modnym wówczas stylu klasycystycznym. Świątynia składa się z jednej nawy i półkoliście zamkniętego prezbiterium. Posiada kruchtę (czyli wejście od strony zachodniej) i zakrystię, do której wchodzi się przez przedsionek od strony południowej. Strop kościoła jest płaski, wnętrze ozdabiają pilastry i podparty kolumnami chór, którego balustrady są pokryte fantazyjnymi motywami roślinnymi. Chór jest ozdobiony także figurami Świętych Apostołów Piotra i Pawła, które wcześniej były umieszczone po bokach głównego ołtarza.
Ołtarz główny murowany, reprezentuje styl klasycystyczny. Umieszczone są w nim dwa obrazy: wizerunek patrona świątyni św. Marka Ewangelisty i obraz Przemienienia Pańskiego z XVIII wieku. W ołtarzu są umieszczone także nowe już figury Najświętszego Serca Jezusowego i Niepokalanego Serca Maryi. Ciekawe są także ołtarze boczne. W tym po lewej stronie kościoła znajduje się wyjątkowe dzieło – Pieta namalowana przez Fabiana Sarneckiego. Nad Pietą w zwieńczeniu ołtarza jest umieszczony obraz św. Barbary. Drugi ołtarz boczny – po prawej stronie – zdobi figura Jezusa Ukrzyżowanego z początku XIX wieku oraz obrazy Matki Boskiej Szkaplerznej i św. Franciszka.

</doc>
<doc id="5131014" url="https://pl.wikipedia.org/wiki?curid=5131014" title="Michael Svoboda">
Michael Svoboda

Michael Svoboda (ur. 15 października 1998 w Wiedniu) – austriacki piłkarz występujący na pozycji obrońcy we włoskim klubie Venezia. Wychowanek Rapidu Wiedeń, w trakcie swojej kariery grał także w takich zespołach, jak SV Schwechat, FC Stadlau oraz Swarovski Tirol.

</doc>
<doc id="5131015" url="https://pl.wikipedia.org/wiki?curid=5131015" title="Confessions of a Dangerous Mind (album Logica)">
Confessions of a Dangerous Mind (album Logica)



</doc>
<doc id="5131017" url="https://pl.wikipedia.org/wiki?curid=5131017" title="Niebezpieczny umysł">
Niebezpieczny umysł



</doc>
<doc id="5131019" url="https://pl.wikipedia.org/wiki?curid=5131019" title="Galați">
Galați



</doc>
<doc id="5131021" url="https://pl.wikipedia.org/wiki?curid=5131021" title="Confessions of a Dangerous Mind">
Confessions of a Dangerous Mind



</doc>
<doc id="5131022" url="https://pl.wikipedia.org/wiki?curid=5131022" title="Platalea leucorodia balsaci">
Platalea leucorodia balsaci



</doc>
<doc id="5131023" url="https://pl.wikipedia.org/wiki?curid=5131023" title="David Schnegg">
David Schnegg

David Schnegg (ur. 29 września 1998) – austriacki piłkarz występujący na pozycji obrońcy we włoskim klubie Venezia oraz w reprezentacji Austrii do lat 21. Wychowanek FG Schönwies/Mils, w trakcie swojej kariery grał także w takich zespołach, jak WSG Swarovski Tirol, FC Liefering, LASK oraz FC Juniors OÖ.

</doc>
<doc id="5131024" url="https://pl.wikipedia.org/wiki?curid=5131024" title="Chryplin (stacja kolejowa)">
Chryplin (stacja kolejowa)

Chryplin (, ) – węzłowa stacja kolejowa w miejscowości Chryplin, w rejonie iwanofrankiwskim, w obwodzie iwanofrankiwskim, na Ukrainie. Węzeł linii Lwów – Czerniowce z linią do Delatynia.
Stacja powstała w czasach Austro-Węgier na drodze żelaznej lwowsko-czerniowiecko-suczawskiej. Dawniej przez stację biegła także Galicyjska Kolej Transwersalna, której odcinek od Chryplina w stronę Buczacza został zniszczony w 1944 przez wycofujących się Niemców i następnie rozebrany.

</doc>
<doc id="5131027" url="https://pl.wikipedia.org/wiki?curid=5131027" title="Idy marcowe (film)">
Idy marcowe (film)



</doc>
<doc id="5131031" url="https://pl.wikipedia.org/wiki?curid=5131031" title="Wilhelm z Gdańska (inkwizytor)">
Wilhelm z Gdańska (inkwizytor)



</doc>
<doc id="5131032" url="https://pl.wikipedia.org/wiki?curid=5131032" title="Wilkostowo 23/24 (stanowisko archeologiczne)">
Wilkostowo 23/24 (stanowisko archeologiczne)



</doc>
<doc id="5131033" url="https://pl.wikipedia.org/wiki?curid=5131033" title="Rudolph Maté">
Rudolph Maté

Rudolph Maté, właśc. Rudolf Mayer (ur. 21 stycznia 1898 w Krakowie, zm. 27 października 1964 w Beverly Hills) – reżyser i operator filmowy.
Życiorys.
Urodził się w Krakowie w Wielkim Księstwie Krakowskim w rodzinie żydowskiej. Działalność filmową rozpoczął po ukończeniu Uniwersytetu Budapesztańskiego. Najpierw pracował jako asystent kamerzysty, później został autorem zdjęć do kilku filmów (między innymi do "Męczeństwa Joanny d'Arc" i "Wampira"). Pracował jako operator w wielu hollywoodzkich filmach z lat 30. XX wieku. W 1940 ("Zagraniczny korespondent"), 1941 ("Lady Hamilton"), 1942 ("Duma Jankesów"), 1943 ("Sahara") i 1944 ("Modelka)" był nominowany do Oscara za najlepsze zdjęcia. W 1947 zaczął reżyserować filmy. Wyreżyserował między innymi "300 Spartan" i film "Zmarły w chwili przybycia". W 1964 roku doznał zawału serca, przez który zmarł.

</doc>
<doc id="5131035" url="https://pl.wikipedia.org/wiki?curid=5131035" title="Wismut (przedsiębiorstwo)">
Wismut (przedsiębiorstwo)



</doc>
<doc id="5131037" url="https://pl.wikipedia.org/wiki?curid=5131037" title="Zamach na Józefa Piłsudskiego we Lwowie (1921)">
Zamach na Józefa Piłsudskiego we Lwowie (1921)



</doc>
<doc id="5131039" url="https://pl.wikipedia.org/wiki?curid=5131039" title="Rudolph Mate">
Rudolph Mate



</doc>
<doc id="5131042" url="https://pl.wikipedia.org/wiki?curid=5131042" title="Bitwa nad Uji">
Bitwa nad Uji



</doc>
<doc id="5131043" url="https://pl.wikipedia.org/wiki?curid=5131043" title="Dubník (powiat Nowe Zamki)">
Dubník (powiat Nowe Zamki)



</doc>
<doc id="5131044" url="https://pl.wikipedia.org/wiki?curid=5131044" title="Dubník">
Dubník



</doc>
<doc id="5131045" url="https://pl.wikipedia.org/wiki?curid=5131045" title="Dubník (szczyt)">
Dubník (szczyt)



</doc>
<doc id="5131046" url="https://pl.wikipedia.org/wiki?curid=5131046" title="Franciszek Ksawery Martynowski">
Franciszek Ksawery Martynowski



</doc>
<doc id="5131047" url="https://pl.wikipedia.org/wiki?curid=5131047" title="Giambattista Spinola">
Giambattista Spinola



</doc>
<doc id="5131048" url="https://pl.wikipedia.org/wiki?curid=5131048" title="Gian Filippo Felicioli">
Gian Filippo Felicioli

Gian Filippo Felicioli (ur. 30 września 1997 w San Severino Marche) – włoski piłkarz występujący na pozycji obrońcy we włoskim klubie Ascoli. Wychowanek Milanu, w trakcie swojej kariery grał także w takich zespołach, jak Hellas Verona, Perugia oraz Venezia. Młodzieżowy reprezentant Włoch.

</doc>
<doc id="5131051" url="https://pl.wikipedia.org/wiki?curid=5131051" title="Kościół Matki Bożej Nieustającej Pomocy w Końskich">
Kościół Matki Bożej Nieustającej Pomocy w Końskich

Kościół Matki Bożej Nieustającej Pomocy w Końskich – rzymskokatolicki kościół parafialny należący do parafii pod tym samym wezwaniem (dekanat konecki diecezji radomskiej).
Budowa murowanej świątyni została rozpoczęta w dniu 8 grudnia 2003 roku. W dniu 1 grudnia 2017 roku (po pożarze tymczasowej kaplicy wzniesionej w 1994 roku) rozpoczęto odprawianie wszystkich mszy świętych i nabożeństw w kościele. W dniu 26 czerwca 2021 roku kościół został uroczyście poświęcony przez biskupa Marka Solarczyka.

</doc>
<doc id="5131053" url="https://pl.wikipedia.org/wiki?curid=5131053" title="Riccardo Bocalon">
Riccardo Bocalon

Riccardo Bocalon (ur. 3 marca 1989 w Wenecji) – włoski piłkarz występujący na pozycji napastnika we włoskim klubie Venezia. Wychowanek Treviso, w trakcie swojej kariery grał także w takich zespołach, jak Inter Mediolan, Portogruaro, Viareggio, Cremonese, Carpi, Südtirol, Prato, Alessandria, Salernitana oraz Pordenone.

</doc>
<doc id="5131055" url="https://pl.wikipedia.org/wiki?curid=5131055" title="Carlsberg Breweries A/S">
Carlsberg Breweries A/S



</doc>
<doc id="5131056" url="https://pl.wikipedia.org/wiki?curid=5131056" title="Marco Antonio Bragadin">
Marco Antonio Bragadin



</doc>
<doc id="5131057" url="https://pl.wikipedia.org/wiki?curid=5131057" title="Simon Pettersson">
Simon Pettersson

Simon Pettersson (ur. 3 stycznia 1994) – szwedzki lekkoatleta specjalizujący się w rzucie dyskiem. 
Bez awansu do finału startował na mistrzostwach Europy juniorów w Rieti (2013). W 2015 był piąty na europejskich mistrzostwach młodzieżowców. Jedenasty dyskobol mistrzostw świata w Londynie (2017). Rok później zajął 4. miejsce na mistrzostwach Europy w Berlinie, a w 2019 był dziewiąty na światowym czempionacie w Dosze. Podczas igrzysk olimpijskich rozgrywanych w Tokio (2021) wywalczył srebrny medal.
Medalista mistrzostw Szwecji (także w pchnięciu kulą) oraz reprezentant kraju w pucharze Europy w rzutach i w meczach międzypaństwowych.
Rekord życiowy: 69,48 (29 maja 2021, Växjö).

</doc>
<doc id="5131059" url="https://pl.wikipedia.org/wiki?curid=5131059" title="Giovanni Colonna (zm. 1348)">
Giovanni Colonna (zm. 1348)



</doc>
<doc id="5131061" url="https://pl.wikipedia.org/wiki?curid=5131061" title="Giovanni Colonna (zm. 1508)">
Giovanni Colonna (zm. 1508)



</doc>
<doc id="5131062" url="https://pl.wikipedia.org/wiki?curid=5131062" title="Gabriel Cullaigh">
Gabriel Cullaigh

Gabriel Cullaigh (ur. 8 kwietnia 1996 w Holmfirth) – brytyjski kolarz szosowy i torowy.
Osiągnięcia.
Kolarstwo szosowe.
Opracowano na podstawie:
Kolarstwo torowe.
Opracowano na podstawie:

</doc>
<doc id="5131063" url="https://pl.wikipedia.org/wiki?curid=5131063" title="Giovanni Colonna (kardynał)">
Giovanni Colonna (kardynał)



</doc>
<doc id="5131064" url="https://pl.wikipedia.org/wiki?curid=5131064" title="Alaksandr Riabuszenko">
Alaksandr Riabuszenko



</doc>
<doc id="5131065" url="https://pl.wikipedia.org/wiki?curid=5131065" title="Michał Pałuta">
Michał Pałuta



</doc>
<doc id="5131066" url="https://pl.wikipedia.org/wiki?curid=5131066" title="Mateusz Grabiś">
Mateusz Grabiś



</doc>
<doc id="5131069" url="https://pl.wikipedia.org/wiki?curid=5131069" title="Henrietta Nassau-Weilburg">
Henrietta Nassau-Weilburg



</doc>
<doc id="5131073" url="https://pl.wikipedia.org/wiki?curid=5131073" title="José de Cistué y Coll (obraz)">
José de Cistué y Coll (obraz)



</doc>
<doc id="5131078" url="https://pl.wikipedia.org/wiki?curid=5131078" title="José de Cistué y Coll (obraz Francisca Goi)">
José de Cistué y Coll (obraz Francisca Goi)



</doc>
<doc id="5131080" url="https://pl.wikipedia.org/wiki?curid=5131080" title="Kościół św. Michała Archanioła w Cieszynie">
Kościół św. Michała Archanioła w Cieszynie

Kościół świętego Michała Archanioła w Cieszynie – rzymskokatolicki kościół parafialny należący do parafii pod tym samym wezwaniem (dekanat Twardogóra diecezji kaliskiej).
Jest to świątynia wybudowana przed 1699 rokiem. Zapewne w tym czasie została również erygowana parafia. Kościół został konsekrowany dopiero w 1696 roku, w drugą niedzielę po św. Michale. Konsekracji dokonał biskup wrocławski. Budowla jest murowana, wzniesiona z cegieł i otynkowany. Charakteryzuje się barokowym kształtem architektonicznym. Nakryta jest dwuspadowym dachem, pokrytym dachówką ceramiczną. Od strony elewacji frontowej do nawy dobudowana jest czterokondygnacyjna, czworokątna wieża, zwieńczona blaszanym dachem hełmowym z ażurową latarnią i iglicą z kulą i krzyżem. Umieszczony się tam także dzwon, który został odlany w 1460 roku.
Wnętrze kościoła tworzy jedna nawa zbudowana na planie prostokąta, do której przylega węższe i niższe od niej prezbiterium, zamknięte półkolistą apsydą. Znajduje się przy nim zakrystia, nad którą umieszczona jest loża kolatorska, otwarta od wewnątrz arkadą z ozdobnym obramowaniem z końca XVII wieku. Nad nią na ścianie jest umieszczona namalowana scena Wniebowstąpienia Pańskiego. W zakrystii Znajduje się zachowany napis. Jest to modlitwa napisana w języku łacińskim. Pod nią po obu stronach krzyża są umieszczone dwa malowidła w formie medalionów, przedstawiające scenę z ukrzyżowania Chrystusa, gdzie widać jak żołnierz przebija włócznią bok Syna Bożego. Po przeciwnej stronie znajduje się postać Świętego trzymającego w objęciach małe Dziecko. Poniżej jest umieszczona Święta Rodzina, gdzie mały Jezus trzyma nad głową swej Matki wianek z kwiatów.
Prezbiterium nakryte jest sklepieniem kolebkowym z lunetami. W centralnej części prezbiterium znajduje się ołtarz główny. Ołtarz został przeniesiony do tego kościoła razem z dwoma ołtarzami bocznymi, z kościoła Świętego Krzyża we Wrocławiu. Ten zabytkowy, barokowy ołtarz główny ufundowany został przez Kaspra Henryka V, oberkanonika katedralnego i dziekana Świętego Krzyża. Został odnowiony i częściowo zrekonstruowany po pożarze jego lewej części w 1942 roku. Umieszczone są w nim, pomiędzy kolumnami podpierającymi belkowanie, rzeźby świętych i aniołów. W polach bocznych z kolei znajdują się płaskorzeźby czterech Ewangelistów. W centrum tego ołtarza znajduje się obraz pochodzący z 1661 roku przedstawiający walkę św. Michała Archanioła (patrona świątyni i parafii) z szatanem. W zwieńczeniu tego ołtarza jest umieszczony obraz św. Józefa trzymającego na ręku Dzieciątko Jezus. świątynia posiada również dwa ołtarze boczne pochodzące z 2. połowy XVII wieku, które także zostały przywiezione z wrocławskiej świątyni. I tak po lewej stronie jest umieszczony ołtarz z rzeźbą Matki Bożej Niepokalanej z 1700 roku. Postać Maryi nakryta jest granatowym płaszczem ze złotą oblamówką. Maryja ma złożone ręce, pochyloną głowę, na głowie ma koronę z gwiazd. Po bokach Matki Bożej, a właściwie nad jej głową, są umieszczone dwa aniołki. Kolejne dwa usytuowane są po bokach obrazu. Natomiast po prawej stronie świątyni w nawie południowej jest umieszczony ołtarz boczny św. Jana Chrzciciela w formie późnogotyckiej płaskorzeźby „Święty Jan Chrzciciel na puszczy” z datą 1499 roku, w stylu niderlandzkim.

</doc>
<doc id="5131081" url="https://pl.wikipedia.org/wiki?curid=5131081" title="José de Cistué y Coll (ujednoznacznienie)">
José de Cistué y Coll (ujednoznacznienie)



</doc>
<doc id="5131082" url="https://pl.wikipedia.org/wiki?curid=5131082" title="Bobsleje na Zimowych Igrzyskach Olimpijskich 2002 - czwórki mężczyzn">
Bobsleje na Zimowych Igrzyskach Olimpijskich 2002 - czwórki mężczyzn

Turniej czwórek mężczyzn w bobslejach podczas XIX Zimowych Igrzysk Olimpijskich w Salt Lake City odbył się w dniach 22-23 lutego 2002. Do rywalizacji przystąpiło 33 drużyny (135 sportowców) z 26 krajów. Areną zawodów był tor bobsjelowy w Utah Olympic Park. Mistrzami olimpijskimi zostali Niemcy André Lange, Enrico Kühn, Kevin Kuske i Carsten Embach.
System rozgrywek.
Każda z załóg wykonała cztery ślizgi. Na ostateczny wynik składała się suma czasów przejazdów ze wszystkich ślizgów.

</doc>
<doc id="5131085" url="https://pl.wikipedia.org/wiki?curid=5131085" title="Yoane Wissa">
Yoane Wissa

Yoane Wissa (ur. 3 września 1996 w Épinay-sous-Sénart) – kongijski piłkarz francuskiego pochodzenia występujący na pozycji napastnika w angielskim klubie Brentford oraz w reprezentacji Demokratycznej Republiki Konga. Wychowanek Épinay-sous-Sénart, w trakcie swojej kariery grał także w takich zespołach, jak Châteauroux, Angers, Laval, Ajaccio oraz Lorient.

</doc>
<doc id="5131088" url="https://pl.wikipedia.org/wiki?curid=5131088" title="Ryan Mullen">
Ryan Mullen

Ryan Mullen (ur. 7 sierpnia 1994 w Birkenhead) – irlandzki kolarz szosowy.
Osiągnięcia.
Opracowano na podstawie:

</doc>
<doc id="5131089" url="https://pl.wikipedia.org/wiki?curid=5131089" title="Briana Williams">
Briana Williams

Briana Williams (ur. 21 marca 2002) – jamajska lekkoatletka specjalizująca się w biegach sprinterskich.
W 2018 triumfowała w biegach na 100 i 200 metrów podczas mistrzostw świata juniorów w Tampere. Została tym samym czwartą lekkoatletką w historii (po Veronice Campbell-Brown, Tezdżan Naimowej i Anthonique Strachan), która zdobyła dwa złota w tych konkurencjach na najważniejszej imprezie juniorskiej. 
W 2019 podczas mistrzostw Jamajki uzyskała pozytywny wynik testu antydopingowego. W jej organizmie wykryto zakazany moczopędny hydrochlorotiazyd. Uznano jednak, że wina nie leżała po stronie zawodniczki i nie nałożono na nią czasowej dyskwalifikacji. Jej wyniki z mistrzostw kraju zostały unieważnione. Miesiąc później Williams zdobyła złoto i srebro na mistrzostwach panamerykańskich juniorów w San José.
W 2021 zajęła 4. miejsce w biegu na 100 metrów podczas mistrzostw Jamajki, nie kwalifikując się tym samym do indywidualnego startu na igrzyskach olimpijskich w Tokio. Weszła jednak w skład jamajskiej sztafety 4 × 100 metrów, która zdobyła złoto.
W 2022 zdobyła srebro mistrzostw świata w Eugene za bieg w eliminacjach sztafety 4 × 100 metrów.
Wielokrotna złota medalistka CARIFTA Games.
Jej trenerem jest czterokrotny medalista olimpijski i mistrz świata z Aten (1997) Ato Boldon.
Rekordy życiowe.
6 sierpnia 2021 w Tokio Williams biegła w sztafecie 4 × 100 metrów, która czasem 41,02 ustanowiła aktualny rekord Jamajki na tym dystansie.

</doc>
<doc id="5131094" url="https://pl.wikipedia.org/wiki?curid=5131094" title="Łukasz Czarnecki (lekkoatleta)">
Łukasz Czarnecki (lekkoatleta)

Łukasz Czarnecki (ur. 7 stycznia 2000 r.) – polski lekkoatleta, brązowy medalista mistrzostw świata, wicemistrz Europy.
Historia.
Łukasz startuje w kategorii po dziecięcym porażeniu mózgowym. W 2011 roku jego ojciec zaprowadził go na trening lekkoatletyczny do trenera Zbyszka Lewkowicza w klubie Start Gorzów Wielkopolski, ponieważ chciał, żeby syn się ruszał. Po treningach ogólnorozwojowych gdy Łukasz zaczął szybko rosnąć, Lewkowicz wraz z rodzicami podjęli decyzję o przerwaniu treningów na pół roku, żeby nie nadwyrężyć słabej chrząstki kolanowej, która mogłaby pęknąć.

</doc>
<doc id="5131096" url="https://pl.wikipedia.org/wiki?curid=5131096" title="Ferdinand Leitner">
Ferdinand Leitner

Ferdinand Leitner (ur. 4 marca 1912 w Berlinie, zm. 3 czerwca 1996 w Forch) – niemiecki dyrygent.
Życiorys.
Uczył się w Berlinie u Franza Schrekera (kompozycja) i Juliusa Prüwera (dyrygentura), a także gry na fortepianie u Artura Schnabla i Karla Mucka. W 1935 roku został asystentem Fritza Buscha na festiwalu operowym w Glyndebourne. Jako samodzielny dyrygent zadebiutował w 1943 roku w Nollendorf Theater w Berlinie. W 1945 roku został kapelmistrzem Staatsoper w Hamburgu, skąd rok później przeniósł się do Monachium. Od 1950 do 1969 roku pełnił funkcję dyrektora artystycznego Württembergisches Staatstheater w Stuttgarcie. W latach 1969–1984 był kapelmistrzem opery w Zurychu. Od 1976 do 1980 roku dyrygował Residentie Orkest w Hadze. Między 1986 a 1990 rokiem dyrygował orkiestrą RAI w Turynie.
Zasłynął jako wykonawca dzieł Carla Orffa, poprowadził prapremiery jego "Edypa tyrana" (1959) i "Prometeusza" (1969). Wykonywał też muzykę m.in. W.A. Mozarta, Richarda Wagnera, Antona Brucknera i Richarda Straussa. Dokonał licznych nagrań płytowych.

</doc>
<doc id="5131098" url="https://pl.wikipedia.org/wiki?curid=5131098" title="Pietro Ceccaroni">
Pietro Ceccaroni

Pietro Ceccaroni (ur. 21 grudnia 1995 w Sarzanie) – włoski piłkarz występujący na pozycji obrońcy we włoskim klubie Venezia. Wychowanek Spezii, w trakcie swojej kariery grał także w takich zespołach, jak SPAL oraz Padova. Młodzieżowy reprezentant Włoch.

</doc>
<doc id="5131099" url="https://pl.wikipedia.org/wiki?curid=5131099" title="Léonie Périault">
Léonie Périault

Léonie Périault (ur. 31 lipca 1994 w Clamart) – francuska triathlonistka, brązowa medalistka olimpijska.
Wystąpiła podczas igrzysk olimpijskich w Tokio w dwóch konkurencjach triathlonowych – zajęła piąte miejsce w zawodach indywidualnych oraz zdobyła brązowy medal olimpijski w sztafecie mieszanej (wraz z nią francuską sztafetę stanowili: Dorian Coninx, Cassandre Beaugrand i Vincent Luis).

</doc>
<doc id="5131100" url="https://pl.wikipedia.org/wiki?curid=5131100" title="Leonie Periault">
Leonie Periault



</doc>
<doc id="5131109" url="https://pl.wikipedia.org/wiki?curid=5131109" title="Hasan Dijab">
Hasan Dijab



</doc>
<doc id="5131112" url="https://pl.wikipedia.org/wiki?curid=5131112" title="Paolo Vanoli">
Paolo Vanoli

Paolo Vanoli (ur. 12 sierpnia 1972 w Varese) – włoski piłkarz grający na pozycji obrońcy lub pomocnika, reprezentant kraju, trener piłkarski.
Życiorys.
Jego pierwszym seniorskim klubem było Varese, do którego przeszedł w 1990 roku z Corsico. W klubie tym nie zagrał żadnego ligowe spotkania i w latach 1991–1993 występował w klubach z piątego poziomu rozgrywkowego: Bellinzago i Corsico. W 1993 roku przeszedł do Venezii, występującej wówczas w Serie B. W oficjalnym meczu tego klubu zadebiutował 5 września 1993 roku, kiedy to Venezia przegrała w lidze 0:4 z Fiorentiną. W 1995 roku został piłkarzem Hellasu Verona. Z klubem tym w sezonie 1995/1996 awansował do Serie A, w której po raz pierwszy wystąpił 15 września w przegranym 0:2 spotkaniu z Bologną. Po sezonie 1996/1997 Hellas spadł do Serie B. W 1998 roku Vanoli został piłkarzem Parmy. W 1999 roku zdobył z Parmą Puchar UEFA, Puchar Włoch i Superpuchar Włoch. Ponadto dwukrotnie wystąpił w reprezentacji Włoch w meczach towarzyskich: 13 listopada 1999 roku w przegranym 1:3 spotkaniu z Belgią (gdzie zdobył gola) oraz 26 kwietnia 2000 roku w wygranym 2:0 meczu z Portugalią. W 2000 roku przeszedł do Fiorentiny, z którą w 2001 roku zdobył Puchar Włoch. W roku 2002 został zwolniony z Fiorentiny, po czym występował w Bologni, Rangers F.C., Vicenzy, Akratitosie i CastelnuovoSandrà. W 2007 roku zakończył karierę piłkarską.
Po zakończeniu kariery piłkarskiej pracował jako trener. W latach 2007–2009 trenował Domegliarę. W latach 2010–2013 był asystentem trenera w reprezentacji Włoch U-17, po czym objął funkcję pierwszego trenera reprezentacji Włoch U-18, którą pełnił do 2015 roku. W latach 2014–2015 był asystentem trenera w reprezentacji Włoch U-19, po czym, do 2016 roku, był pierwszym trenerem tej reprezentacji. W latach 2016–2017 był członkiem sztabu szkoleniowego reprezentacji Włoch, gdzie pracował jako trener techniczny. Następnie był asystentem Antonio Conte w Chelsea (2017–2018) i Interze Mediolan (2018–2021).

</doc>
<doc id="5131119" url="https://pl.wikipedia.org/wiki?curid=5131119" title="Ajit Singh Gill">
Ajit Singh Gill

Ajit Singh Gill (ur. 21 marca 1928 w Kuala Lumpur) – singapurski hokeista na trawie (sikh), olimpijczyk.
Życiorys.
Urodził się w Kuala Lumpur, lecz wychowywał się w okolicach miasta Selangor. W latach 1948-1951 grał w hokeja na trawie i krykieta w Selangor Indian Association. W 1952 lub 1953 roku przeniósł się do Singapuru, gdzie zaczął uczęszczać do Teacher Training College. Od 1952 do 1975 roku był zawodnikiem zespołu Singapore Indian Association, grał też w międzyczasie w Singapore Khalsa Association. Oprócz hokeja na trawie i krykieta uprawiał również golf. Chorował na astmę.
Uczestnik Letnich Igrzysk Olimpijskich 1956 (grał jako obrońca). Reprezentował Singapur w dwóch z sześciu spotkań, które kadra narodowa zagrała na tym turnieju, nie strzelając żadnego gola (były to mecze rundy klasyfikacyjnej o miejsca 5-8 przeciwko Nowozelandczykom i Australijczykom – oba przegrane). Jego reprezentacja zajęła finalnie 8. miejsce w stawce 12 zespołów. Grał także w narodowej reprezentacji w krykiecie.
W wieku ponad 90 lat nadal uprawiał sport – uczestniczył w zawodach weteranów w chodzie sportowym. W 2016 roku został mistrzem Azji w swojej kategorii wiekowej w chodzie na 5 kilometrów. W 2010 roku niósł pochodnię z ogniem olimpijskim, którą zapalono podczas Letnich Igrzysk Olimpijskich Młodzieży 2010. W 2018 roku był najstarszym żyjącym singapurskim olimpijczykiem. Miał wówczas pięcioro dzieci, dziesięcioro wnuków i jednego prawnuka.

</doc>
<doc id="5131123" url="https://pl.wikipedia.org/wiki?curid=5131123" title="John Wheeler (1823–1906)">
John Wheeler (1823–1906)

John Wheeler (ur. 11 lutego 1823 w Humphreysville (obecnie Seymour), zm. 1 kwietnia 1906 w Nowym Jorku) – amerykański polityk, członek Partii Demokratycznej.
Działalność polityczna.
W okresie od 4 marca 1853 do 3 marca 1857 przez dwie kadencje był przedstawicielem 6. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5131124" url="https://pl.wikipedia.org/wiki?curid=5131124" title="The Man Booker International Prize">
The Man Booker International Prize



</doc>
<doc id="5131125" url="https://pl.wikipedia.org/wiki?curid=5131125" title="Nikołaj Saksonow">
Nikołaj Saksonow

Nikołaj Nikołajewicz Saksonow (ros. Николай Николаевич•Саксонов; ur. 6 stycznia 1923 we wsi Sierga, zm. 2 listopada 2011 w Elektrougli) – radziecki sztangista, srebrny medalista olimpijski i zloty medalista mistrzostw świata.
Kariera.
Swój pierwszy medal na arenie międzynarodowej wywalczył podczas igrzysk olimpijskich w Helsinkach w 1952 roku, gdzie wywalczył srebrny medal w wadze piórkowej. Rozdzielił tam na podium swego rodaka - Rafaela Czimiszkianiego i Rodneya Wilkesa z Trynidadu i Tobago. Był to jego jedyny start olimpijski. Na rozgrywanych rok później mistrzostwach świata w Sztokholmie zwyciężył, wyprzedzając Czimiszkianiego i Einara Erikssona ze Szwecji. W tym samym roku zwyciężył także na mistrzostwach Europy w Sztokholmie.
Trzykrotnie był mistrzem ZSRR: w 1949, 1952 i 1953 roku. Ponadto ustanowił 7 rekordów świata w podrzucie.

</doc>
<doc id="5131126" url="https://pl.wikipedia.org/wiki?curid=5131126" title="Boks na Letnich Igrzyskach Olimpijskich 1960 – waga lekkośrednia mężczyzn">
Boks na Letnich Igrzyskach Olimpijskich 1960 – waga lekkośrednia mężczyzn

Waga lekkośrednia mężczyzn to jedna z dziesięciu męskich konkurencji bokserskich rozgrywanych podczas letnich igrzysk olimpijskich w 1960 w Rzymie. Startowali bokserzy o wadze nie przekraczającej 71 kilogramów. Pojedynki w tej kategorii wagowej toczone były w dniach od 25 sierpnia do 5 września w hali Palazzo dello Sport. Zwyciężył reprezentant Stanów Zjednoczonych Wilbert McClure.

</doc>
<doc id="5131129" url="https://pl.wikipedia.org/wiki?curid=5131129" title="José de Cistué y Coll (obraz Francisca Goi w kolekcji prywatnej)">
José de Cistué y Coll (obraz Francisca Goi w kolekcji prywatnej)



</doc>
<doc id="5131131" url="https://pl.wikipedia.org/wiki?curid=5131131" title="José de Cistué y Coll (obraz Francisca Goi w Museo Camón Aznar)">
José de Cistué y Coll (obraz Francisca Goi w Museo Camón Aznar)



</doc>
<doc id="5131135" url="https://pl.wikipedia.org/wiki?curid=5131135" title="Wiara (utwór)">
Wiara (utwór)



</doc>
<doc id="5131137" url="https://pl.wikipedia.org/wiki?curid=5131137" title="Wiara (singel)">
Wiara (singel)



</doc>
<doc id="5131138" url="https://pl.wikipedia.org/wiki?curid=5131138" title="Jerzy Krzyżanowski">
Jerzy Krzyżanowski



</doc>
<doc id="5131139" url="https://pl.wikipedia.org/wiki?curid=5131139" title="Lynna Irby">
Lynna Irby

Lynna Irby (ur. 6 grudnia 1998 w Merrillville) – amerykańska lekkoatletka specjalizująca się w biegach sprinterskich.
W 2015 startowała na mistrzostwach świata juniorów młodszych w Cali, podczas których indywidualnie zdobyła srebro w biegu na 400 metrów, a wraz z kolegami i koleżankami z reprezentacji sięgnęła po złoto w sztafecie mieszanej 4 × 400 metrów. Rok później w Bydgoszczy została wicemistrzynią świata juniorek na dystansie 400 metrów oraz zdobyła dwa złote medale w sztafetach. Złota (w sztafecie 4 × 400 metrów) i brązowa (w sztafecie 4 × 100 metrów) medalistka igrzysk panamerykańskich w Limie (2019).
W 2021 została powołana do reprezentacji USA na igrzyska olimpijskie w Tokio. W eliminacjach sztafety mieszanej biegła na drugiej zmianie, a Amerykanie wygrali swój bieg. Krótko po jego zakończeniu zostali jednak zdyskwalifikowani, ponieważ Irby odbierała pałeczkę poza dozwoloną strefą zmian. Po proteście Amerykanów decyzja o dyskwalifikacji została cofnięta. Uznano bowiem, że za popełniony błąd odpowiedzialność ponoszą sędziowie. Irby nie wystąpiła w biegu finałowym, a jej koledzy z reprezentacji zdobyli brąz. Zawodniczka zdobyła także olimpijskie złoto za bieg w eliminacjach kobiecej sztafety 4 × 400 metrów.
Studiowała na Uniwersytecie Georgii. Złota medalistka akademickich mistrzostw NCAA.

</doc>
<doc id="5131140" url="https://pl.wikipedia.org/wiki?curid=5131140" title="John Cochrane">
John Cochrane



</doc>
<doc id="5131145" url="https://pl.wikipedia.org/wiki?curid=5131145" title="Judy">
Judy



</doc>
<doc id="5131146" url="https://pl.wikipedia.org/wiki?curid=5131146" title="Bayapo Ndori">
Bayapo Ndori

Bayapo Ndori (ur. 20 czerwca 1999) – botswański lekkoatleta specjalizujący się w biegach sprinterskich.
W 2021 zdobył brązowy medal igrzysk olimpijskich w Tokio w biegu rozstawnym 4 × 400 metrów. Uzyskany przez Botswańczyków czas (2:57,27) jest aktualnym rekordem Afryki na tym dystansie. W 2022 zdobył dwa medale mistrzostw Afryki, złoty w sztafecie 4 × 400 metrów i srebrny w konkurencji biegu na 400 metrów oraz srebrny medal w sztafecie 4 × 400 metrów na igrzyskach Wspólnoty Narodów w Birmingham.
Rekord życiowy w biegu na 400 metrów: 44,87 (17 lipca 2022, Eugene).

</doc>
<doc id="5131148" url="https://pl.wikipedia.org/wiki?curid=5131148" title="Judy (album)">
Judy (album)



</doc>
<doc id="5131149" url="https://pl.wikipedia.org/wiki?curid=5131149" title="Tadeusz Łada-Bieńkowski (1886–1932)">
Tadeusz Łada-Bieńkowski (1886–1932)

Tadeusz Łada-Bieńkowski (ur. 16 lutego 1886 we Lwowie, zm. 13 grudnia 1932) – rotmistrz Wojska Polskiego.
Życiorys.
Urodził się 16 lutego 1886 we Lwowie, w rodzinie Feliksa i Stanisławy z domu Góra. Przed I wojną światową należał do Towarzystwa Gimnastycznego „Sokół” Macierz we Lwowie. Był instruktorem i członkiem oddziału konnego „Sokoła” (Gniazdo nr III na Zamarstynowie). 
4 sierpnia 1914 razem z oddziałem konnym „Sokoła” pod dowództwem Marcelego Śniadowskiego przybył do Krakowa. 10 sierpnia tego roku w Miechowie został wyznaczony na stanowisko podoficera w I plutonie oddziału Śniadowskiego (później „oddział konny Wąsowicza”, a od 27 sierpnia 1. szwadron jazdy Władysława Belina-Prażmowskiego). W szwadronie obywatela Beliny został wyznaczony na stanowisko dowódcy patrolu w II plutonie Mariusza Zaruskiego. 23 listopada 1915 jest już wachmistrzem szefem 1. szwadronu por. Stanisława Grzmot-Skotnickiego w dywizjonie jazdy (15 stycznia 1915 rozwiniętym w 1 Pułk Ułanów). Od 4 sierpnia 1916 dowodził II plutonem 3. szwadronu 1 puł. W czasie służby w Legionach awansował na kolejne stopnie w kwalerii: kaprala, wachmistrza (5 maja 1915), chorążego (1 listopada 1916) i podporucznika (1 kwietnia 1917).
17 grudnia 1918 został przyjęty do Wojska Polskiego z zatwierdzeniem awansu na porucznika ogłoszonego w rozkazie ówczesnego generała majora Edwarda Śmigły-Rydza.
1 kwietnia 1920 był odnotowany w ówczesnym Szpitalu Okręgowym nr 1 na Mokotowie w Warszawie jako oficer prowiantowy. 27 sierpnia 1920 został zatwierdzony z dniem 1 kwietnia 1920 w stopniu rotmistrza, w kawalerii, w grupie oficerów byłych Legionów Polskich. Jego oddziałem macierzystym był nadal 1 pszwol. 1 czerwca 1921 nadal pełnił służbę w Szpitalu Mokotowskim, a jego oddziałem macierzystym był 1 Pułk Strzelców Konnych. 1 listopada 1921 został przeniesiony do rezerwy. 8 stycznia 1924 został zatwierdzony w stopniu rotmistrza ze starszeństwem z 1 czerwca 1919 i 208. lokatą w korpusie oficerów jazdy. Posiadał przydział w rezerwie do 1 psk w Garwolinie.
Zmarł 13 grudnia 1932 „po długich i ciężkich cierpieniach”. Trzy dni później został pochowany na Cmentarzu Wojskowym na Powązkach.

</doc>
<doc id="5131150" url="https://pl.wikipedia.org/wiki?curid=5131150" title="Antonio Junior Vacca">
Antonio Junior Vacca

Antonio Junior Vacca (ur. 13 maja 1990 w Neapolu) – włoski piłkarz występujący na pozycji pomocnika we włoskim klubie Venezia. Wychowanek Benevento, w trakcie swojej kariery grał także w takich zespołach, jak Barletta, Livorno, Catanzaro, Reggiana, Foggia, Parma oraz Casertana. Młodzieżowy reprezentant Włoch.

</doc>
<doc id="5131152" url="https://pl.wikipedia.org/wiki?curid=5131152" title="Kolarstwo na Letnich Igrzyskach Olimpijskich 2020 – cross-country kobiet">
Kolarstwo na Letnich Igrzyskach Olimpijskich 2020 – cross-country kobiet

Wyścig cross-country kobiet podczas XXXII Letnich Igrzysk Olimpijskich w Tokio odbył się 27 lipca 2021. Do rywalizacji przystąpiło 38 sportowców z 29 krajów. Areną zawodów był tor Izu MTB Course w Izu. Wszystkie miejsca na podium wywalczyły Szwajcarki. Mistrzynią olimpijską została Jolanda Neff, wicemistrzynią Sina Frei, a brąz zdobyła Linda Indergand.
Kwalifikacje.
Każdy narodowy komitet olimpijski mógł wystawić maksymalnie trzy zawodniczki. 30 miejsc przydzielono według pozycji kraju w rankingu UCI:
Dodatkowo kwalifikacje uzyskało po jednej najlepszej zawodniczce z mistrzostw Afryki, Ameryki, Azji oraz po dwie najlepsze zawodniczki Mistrzostw Świata w Kolarstwie Górskim 2019 w kategoriach elite oraz do lat 23, które nie uzyskały miejsca z przydziału w rankingach krajowych.
1 miejsce zostało zarezerwowane dla gospodarza igrzysk - Japonii.
System rozgrywek.
W ramach zmagań odbył się jeden wyścig masowy ze startu wspólnego. Na starcie zawodniczki ustawione były zgodnie z aktualną pozycją w rankingu światowym. Uczestniczki miały do pokonania jedną pętlę startową o długości 1,3 km oraz pięć okrążeń 3,85-kilometrowej trasy - łącznie 20,55 km. Sportowcy, którzy po okrążeniu uzyskali czas o 80% mniejszy od aktualnego lidera, byli eliminowani.
Trasa.
Izu MTB Course znajduje się w pobliżu Izu, około dwóch godzin jazdy od Tokio. Trasa liczy 4,1 km długości. Suma przewyższeń wynosi 150 m. Została wybudowana specjalnie na igrzyska i jest bardzo techniczna. Uznana została za trudniejszą od poprzednich tras olimpijskich.

</doc>
<doc id="5131153" url="https://pl.wikipedia.org/wiki?curid=5131153" title="Stockholms Olympiastadion">
Stockholms Olympiastadion



</doc>
<doc id="5131155" url="https://pl.wikipedia.org/wiki?curid=5131155" title="Jewgienij Łopatin">
Jewgienij Łopatin

Jewgienij Iwanowicz Łopatin (ros. Евгений Иванович Лопатин; ur. 26 grudnia 1917 w Bałaszowie, zm. 21 lipca 2011) – radziecki sztangista, srebrny medalista igrzysk olimpijskich i mistrzostw świata.
Kariera.
Swój pierwszy medal na arenie międzynarodowej wywalczył podczas mistrzostw Europy w Helsinkach w 1947 roku, gdzie był drugi w wadze piórkowej. Trzy lata później, na mistrzostwach Europy w Paryżu, w tej samej wadze zwyciężył. W 1950 roku zdobył też srebrny medal mistrzostw świata w Paryżu, przegrywając tylko z Egipcjaninem Mahmudem Fajjadem.
W 1952 roku wystartował na igrzyskach olimpijskich w Helsinkach w 1952 roku, gdzie wywalczył srebrny medal w wadze lekkiej. Rozdzielił tam na podium Tommy'ego Kono z USA i Verna Barberisa z Australii. Był to jego jedyny start olimpijski.
Czterokrotnie był mistrzem ZSRR: w 1947, 1948 i 1950 roku w wadze piórkowej oraz w 1952 roku w wadze lekkiej.
Jego syn, Siergiej Łopatin także był sztangistą.

</doc>
<doc id="5131156" url="https://pl.wikipedia.org/wiki?curid=5131156" title="Stadion Olimpijski w Antwerpii">
Stadion Olimpijski w Antwerpii



</doc>
<doc id="5131158" url="https://pl.wikipedia.org/wiki?curid=5131158" title="Ludwisarnia Rudolfa Pernera w Pasawie">
Ludwisarnia Rudolfa Pernera w Pasawie

Ludwisarnia Rudolfa Pernera (niem. "Glockengießerei Rudolf Perner") – zakład ludwisarski działający w bawarskim mieście Pasawa.
Historia.
Początki działalności ludwisarskiej rodziny Pernerów sięgają XVII wieku, pierwszą odlewnię założono w Bernie lub Weronie. W 1702 roku Johannes Perner przeprowadził się do Pilzna, gdzie kontynuował prace nad odlewaniem dzwonów. Jeden z jego synów, Josef, wyjechał do Czeskich Budziejowic, a drugi syn, Matthias Perner, do bawarskiego Eichstätt. Matthias nie miał potomstwa, przez co po jego śmierci zakład w Bawarii zamknięto. W 1904 z tego samego powodu zamknięto placówkę w Pilźnie, lecz działalność kontynuowała pracownia w Czeskich Budziejowicach. W 1947 właściciel ludwisarni przeniósł się do Pasawy, gdzie rok później wznowił prace odlewnicze. W 2013 zawieszono działalność odlewniczą, by skupić się na konserwacji dzwonów i naprawie systemów napędzających instrumenty. Twórczość ludwisarską kontynuowano w 2017 roku.

</doc>
<doc id="5131159" url="https://pl.wikipedia.org/wiki?curid=5131159" title="System Doradztwa Rolniczego">
System Doradztwa Rolniczego



</doc>
<doc id="5131161" url="https://pl.wikipedia.org/wiki?curid=5131161" title="Sejm piotrkowski 1509">
Sejm piotrkowski 1509

Sejm piotrkowski 1509 – Sejm walny Korony Królestwa Polskiego został zwołany w 23 listopada 1508 roku do Piotrkowa.
Sejmiki przedsejmowe odbyły się: proszowski 1 lutego, generalny korczyński 4 lutego i kolski 24 lutego 1509 roku.
Obrady sejmu trwały od 11 marca do 16 kwietnia 1509 roku.

</doc>
<doc id="5131162" url="https://pl.wikipedia.org/wiki?curid=5131162" title="Pasquale Mazzocchi">
Pasquale Mazzocchi

Pasquale Mazzocchi (ur. 27 lipca 1995 w Neapolu) – włoski piłkarz występujący na pozycji obrońcy w US Salernitana 1919.
Kariera klubowa.
Wychowanek Benevento Calcio, w którym rozpoczął treningi w wieku 11 lat. W trakcie swojej kariery grał także w takich zespołach, jak Hellas Verona, AC Bellaria Igea Marina, ASD Pro Piacenza 1919, AC Rimini 1912, Parma Calcio 1913, AC Perugia Calcio oraz Venezia FC. W styczniu 2022 roku został wypożyczony do klubu US Salernitana 1919, który ma obowiązek zrealizować klauzulę jego wykupu.

</doc>
<doc id="5131163" url="https://pl.wikipedia.org/wiki?curid=5131163" title="Diuranthera">
Diuranthera

Diuranthera – rodzaj roślin z rodziny szparagowatych. Obejmuje cztery gatunki występujące w środkowych Chinach. 
Zastosowanie.
Buyei wykorzystują "Diuranthera major" jako roślinę leczniczą w chorobach kobiecych i wirusowego zapalenia wątroby. W korzeniach roślin z tego gatunku obecne są saponiny steroidowe: chloromalozyd A i diurantozydy.

</doc>
<doc id="5131164" url="https://pl.wikipedia.org/wiki?curid=5131164" title="Glockengießerei Rudolf Perner">
Glockengießerei Rudolf Perner



</doc>
<doc id="5131166" url="https://pl.wikipedia.org/wiki?curid=5131166" title="Francesco Di Mariano">
Francesco Di Mariano

Francesco Di Mariano (ur. 20 kwietnia 1996 w Palermo) – włoski piłkarz występujący na pozycji napastnika we włoskim klubie Lecce, którego jest wychowankiem. W trakcie swojej kariery grał także w takich zespołach, jak Roma, Anconitana, Monopoli, Novara, Venezia oraz Juve Stabia. Młodzieżowy reprezentant Włoch. Bratanek Salvatore Schillaciego, brązowego medalisty Mistrzostwa Świata 1990.

</doc>
<doc id="5131167" url="https://pl.wikipedia.org/wiki?curid=5131167" title="Luca Fiordilino">
Luca Fiordilino

Antonio Luca Fiordilino (ur. 25 lipca 1996 w Palermo) – włoski piłkarz występujący na pozycji pomocnika we włoskim klubie Venezia. Wychowanek Palermo, w trakcie swojej kariery grał także w takich zespołach, jak Cosenza oraz Lecce.

</doc>
<doc id="5131168" url="https://pl.wikipedia.org/wiki?curid=5131168" title="John Cochrane (polityk)">
John Cochrane (polityk)

John Cochrane (ur. 27 sierpnia 1813 w Palatine, zm. 7 lutego 1898 w Nowym Jorku) – amerykański polityk, członek Partii Demokratycznej.
Działalność polityczna.
W okresie od 4 marca 1857 do 3 marca 1861 przez dwie kadencje był przedstawicielem 6. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5131169" url="https://pl.wikipedia.org/wiki?curid=5131169" title="Jan Mieszkowski">
Jan Mieszkowski



</doc>
<doc id="5131171" url="https://pl.wikipedia.org/wiki?curid=5131171" title="Grigorij Nowak">
Grigorij Nowak

Grigorij Irmowicz Nowak (ros. Григорий Ирмович Новак; ur. 5 marca 1919 w Czarnobylu, zm. 10 lipca 1980 w Moskwie) – radziecki sztangista, srebrny medalista igrzysk olimpijskich i złoty medalista mistrzostw świata.
Kariera.
Swój pierwszy medal na arenie międzynarodowej wywalczył podczas mistrzostw świata w Paryżu, gdzie zwyciężył w wadze lekkociężkiej. Wynik ten powtórzył na rozgrywanych rok później mistrzostwach Europy w Helsinkach.
W 1952 roku wystartował na igrzyskach olimpijskich w Helsinkach w 1952 roku, gdzie wywalczył srebrny medal w wadze półciężkiej. Rozdzielił tam na podium Norberta Schemansky’ego z USA i Lennoxa Kilgoura z Trynidadu i Tobago. Był to jego jedyny start olimpijski.
Ośmiokrotnie był mistrzem ZSRR: w 1940 i 1943 roku w wadze średniej, w latach 1944–1949 w wadze lekkociężkiej oraz w 1951 roku w wadze półciężkiej. Ustanowił 71 rekordów świata, tym 19 oficjalnych: 15 w wyciskaniu i 4 w rwaniu.

</doc>
<doc id="5131174" url="https://pl.wikipedia.org/wiki?curid=5131174" title="Hycan Z03">
Hycan Z03

Hycan Z03 – elektryczny samochód osobowy typu crossover klasy średniej produkowany pod chińską marką Hycan od 2021 roku.
Historia i opis modelu.
Podczas wystawy samochodowej Shanghai Auto Show w kwietniu 2021 roku chiński Hycan przedstawił swój drugi model, po wprowadzonym do sprzedaży w 2020 roku dużym SUV-e 007. Podobnie jak on, pojazd powstał w oparciu o konstrukcję jednego ze współwłaścicieli Hycana, firmy GAC. Kompaktowy crossover Z03 został bliźniaczy wobec modelu GAC Aion Y.
Pod kątem wizualnym Hycan Z03 zachował proporcje pokrewnego modelu, z wąskim i wysokim nadwoziem. Zastosowano charakterystyczne plastikowe obudowy nadkoli, a także agresywnie stylizowane reflektory wykonane w technologii LED i wąskie pasy tylnych lamp pociągnięte przez całą szerokość nadwozia.
Sprzedaż.
Hycan Z03 został zbudowany z myślą o nabywcach na rodzimym rynku chińskim. Jako grupę docelową producent określił młodych nabywców z tzw. Generacji Z, chcąc zachęcić ich ceną oraz ekologicznym źródłem napędu.
Dane techniczne.
W momencie premiery Hycan nie przedstawił szczegółowej specyfikacji technicznej Z03. Ograniczono się jedynie do przedstawienia obecności technologii autonomicznej jazdy, a także możliwości przejechania na jednym ładowaniu akumulatorów do ok. 600 kilometrów. W sierpniu 2021 ujawniono szczegółową specyfikację - samochód napędza silnik elektryczny o mocy 184 KM i maksymalnym momencie obrotowym 350 Nm, z kolei bateria o pojemności 93 kWh zapewnia deklarowany zasięg na jednym ładowaniu 643 kilometrów.

</doc>
<doc id="5131175" url="https://pl.wikipedia.org/wiki?curid=5131175" title="Frederick A. Conkling">
Frederick A. Conkling

Frederick Augustus Conkling (ur. 22 sierpnia 1816 w Canajoharie, zm. 18 września 1891 w Nowym Jorku) – amerykański polityk, członek Partii Republikańskiej.
Działalność polityczna.
W 1854, 1859 i 1860 zasiadał w New York State Assembly. W okresie od 4 marca 1861 do 3 marca 1863 przez jedną kadencję był przedstawicielem 6. okręgu wyborczego w stanie Nowy Jork w Izbie Reprezentantów Stanów Zjednoczonych.
Jego ojcem był Alfred, a bratem Roscoe.

</doc>
<doc id="5131178" url="https://pl.wikipedia.org/wiki?curid=5131178" title="Hachszara">
Hachszara

Hachszara (, „przygotowanie”) – termin używany wobec programów przygotowujących Żydów do aliji, tj. do zasiedlenia Palestyny i życia w kibucach.
Idea.
Hachszary odbywały się w poza Izraelem. Miejsca w których się odbywały nazywano również hachszarami i obozami szkoleniowymi. Podstawą ideologiczną tego programu był syjonizm, który był wspierany i propagowany przez , w tym przez organizacje syjonistyczne, takie jak: He-Chaluc, Ha-Szomer Ha-Cair, Hanoar Ha-Cijoni, Hanoar Ha-Iwri „Akiba”, Frajhajt, Dror oraz Betar. Członkowie syjonistycznych organizacji młodzieżowych osiągając około 18 lat, mieli możliwość praktycznego przygotowania do życia i pracy w Palestynie. Formą tego przygotowania była hachszara. Żydów odbywających hachszarę nazywano chalucami. Przygotowanie umożliwiało nabycie tych umiejętności zawodowych w dziedzinach życia gospodarczego, których nie mieli możliwości nabyć w diasporze, a które miały przysłużyć się nowo powstającemu państwu, takich jak m.in. rolnictwo i ogrodnictwo.

</doc>
<doc id="5131179" url="https://pl.wikipedia.org/wiki?curid=5131179" title="Kolarstwo na Letnich Igrzyskach Olimpijskich 2020 – cross-country mężczyzn">
Kolarstwo na Letnich Igrzyskach Olimpijskich 2020 – cross-country mężczyzn

Wyścig cross-country mężczyzn podczas XXXII Letnich Igrzysk Olimpijskich w Tokio odbył się 26 lipca 2021. Do rywalizacji przystąpiło 38 sportowców z 29 krajów. Areną zawodów był tor Izu MTB Course w Izu. Mistrzem olimpijskim został Brytyjczyk Thomas Pidcock, wicemistrzem Szwajcar Mathias Flückiger, a brąz zdobył Hiszpan David Valero Serrano.
Kwalifikacje.
Każdy narodowy komitet olimpijski mógł wystawić maksymalnie trzech zawodników. 30 miejsc przydzielono według pozycji kraju w rankingu UCI:
Dodatkowo kwalifikacje uzyskało po jednym z najlepszym zawodniku z mistrzostw Afryki, Ameryki, Azji oraz po dwóch najlepszych zawodnikach Mistrzostw Świata w Kolarstwie Górskim 2019 w kategoriach elite oraz do lat 23, którzy nie uzyskali miejsca z przydziału w rankingach krajowych.
1 miejsce zostało zarezerwowane dla gospodarza igrzysk - Japonii.
System rozgrywek.
W ramach zmagań odbył się jeden wyścig masowy ze startu wspólnego. Na starcie zawodnicy ustawieni byli zgodnie z aktualną pozycją w rankingu światowym. Uczestnicy miali do pokonania jedną pętlę startową o długości 1,3 km oraz siedem okrążeń 3,85-kilometrowej trasy - łącznie 28,25 km. Sportowcy, którzy po okrążeniu uzyskali czas o 80% mniejszy od aktualnego lidera, byli eliminowani.
Trasa.
Izu MTB Course znajduje się w pobliżu Izu, około dwóch godzin jazdy od Tokio. Trasa liczy 4,1 km długości. Suma przewyższeń wynosi 150 m. Została wybudowana specjalnie na igrzyska i jest bardzo techniczna. Uznana została za trudniejszą od poprzednich tras olimpijskich.

</doc>
<doc id="5131180" url="https://pl.wikipedia.org/wiki?curid=5131180" title="Lista artystów z największą liczbą sprzedanych wydawnictw muzycznych w Japonii">
Lista artystów z największą liczbą sprzedanych wydawnictw muzycznych w Japonii



</doc>
<doc id="5131182" url="https://pl.wikipedia.org/wiki?curid=5131182" title="SM UC-70">
SM UC-70

SM UC-70 – niemiecki podwodny stawiacz min z okresu I wojny światowej, jedna z 64 zbudowanych jednostek typu "UC II". Zwodowany 7 sierpnia 1916 roku w stoczni Blohm &amp; Voss w Hamburgu, został przyjęty do służby w Kaiserliche Marine 22 listopada 1916 roku. W czasie służby operacyjnej w składzie Flotylli Flandria okręt odbył 10 patroli bojowych, w wyniku których zatonęły 33 statki o łącznej pojemności  BRT, a siedem statków o łącznej pojemności  BRT zostało uszkodzonych. SM UC-70 został zatopiony 5 czerwca 1917 roku w wyniku ostrzału przez brytyjskie monitory i niszczyciele portu w Ostendzie. Podniesiony i wyremontowany powrócił do służby. 28 sierpnia 1918 roku u wschodniego wybrzeża Anglii U-Boot został zatopiony wraz z całą załogą przez brytyjski niszczyciel HMS „Ouse”.
Projekt i budowa.
Dokonania pierwszych niemieckich podwodnych stawiaczy min typu "UC I", a także zauważone niedostatki tej konstrukcji, skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętu podwodnego. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni, oraz wzrost prędkości i zasięgu jednostki, kosztem rezygnacji z możliwości łatwego transportu kolejowego (ze względu na powiększone rozmiary).
SM UC-70 zamówiony został 12 stycznia 1916 roku jako jednostka z III serii okrętów typu "UC II" (numer projektu 41, nadany przez Inspektorat Okrętów Podwodnych), w ramach wojennego programu rozbudowy floty. Został zbudowany w stoczni Blohm &amp; Voss w Hamburgu jako jeden z dziewięciu okrętów III serii zamówionych w tej wytwórni. UC-70 otrzymał numer stoczniowy 286 ("Werk 286"). Stępkę okrętu położono w 1916 roku, a zwodowany został 7 sierpnia 1916 roku.
Dane taktyczno-techniczne.
SM UC-70 był średniej wielkości dwukadłubowym przybrzeżnym okrętem podwodnym. Długość całkowita wynosiła 50,35 metra, szerokość 5,22 metra i zanurzenie 3,64 metra. Wykonany ze stali kadłub sztywny miał 39,3 metra długości i 3,61 metra szerokości, a wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 427 ton, a w zanurzeniu 508 ton. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki: pierwszy przed kioskiem, drugi w kiosku, a ostatni w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną. Okręt napędzany był na powierzchni przez dwa 6-cylindrowe, czterosuwowe silniki wysokoprężne MAN S6V26/36 o łącznej mocy 440 kW (600 KM), zaś pod wodą poruszał się dzięki dwóm silnikom elektrycznym SSW o łącznej mocy 460 kW (620 KM). Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 12 węzłów na powierzchni i 7,4 węzła w zanurzeniu. Zasięg wynosił 10 420 Mm przy prędkości 7 węzłów w położeniu nawodnym oraz 52 Mm przy prędkości 4 węzłów pod wodą. Zbiorniki mieściły 56 ton paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas wykonania manewru zanurzenia 40 sekund.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu, co znacznie zmniejszało skuteczność okrętów. Uzbrojenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kal. 500 mm na rufie (z łącznym zapasem 7 torped), oraz umieszczone przed kioskiem działo pokładowe kal. 88 mm L/30, z zapasem amunicji wynoszącym 130 naboi. Okręt wyposażony był w trzy peryskopy Zeissa oraz kotwicę grzybkową o masie 272 kg.
Załoga okrętu składała się z 3 oficerów oraz 23 podoficerów i marynarzy.
Służba.
1916 rok.
22 listopada 1916 roku SM UC-70 został przyjęty do służby w Cesarskiej Marynarce Wojennej. Dowództwo jednostki objął por. mar. (niem. "Oberleutnant zur See") Werner Fürbringer, dowodzący wcześniej UB-2, UB-17 i UB-39.
1917 rok.
Po okresie szkolenia okręt został 22 lutego 1917 roku przydzielony do Flotylli Flandria. W dniach 10–22 marca UC-70 odbył pierwszy rejs bojowy na wody Zatoki Biskajskiej, stawiając dwie zagrody minowe. 16 marca U-Boot w estuarium Żyrondy zatopił dwie francuskie pilotówki: „Marthe Yvonne” (30 BRT) i „Cordouan” (28 BRT). Tego dnia po południu okręt stoczył pojedynek artyleryjski ze zbudowanym w 1908 roku francuskim parowym statkiem-pułapką „Marguerite VI” (852 BRT). Francuska jednostka płynęła pod banderą norweską jako „Norge”, więc UC-70 wynurzył się i rozpoczął ostrzał z działa pokładowego, uszkadzając przeciwnika. „Marguerite VI” także otworzył ogień z działa kal. 75 mm, zmuszając napastnika do zanurzenia. Dowódca U-Boota rozkazał odpalić torpedę, jednak ta nie opuściła wyrzutni i okręt po raz kolejny wynurzył się; nadlatujący samolot zniweczył jednak atak i UC-70 oddalił się w zanurzeniu, a statek-pułapka został odholowany do Bordeaux. Nazajutrz w estuarium Żyrondy okręt zatrzymał i zatopił dziewięć francuskich łodzi rybackich: „Alcide Marie” (26 BRT), „Camille Emile” (20 BRT), „Dieu Te Garde” (30 BRT), „Juliette” (29 BRT), „Louis XIV” (44 BRT), „Notre Dame Du Perpetuel Secours” (29 BRT), „Nozal” (34 BRT), „Renee Islander” (25 BRT) i „Rupella” (38 BRT). W tym dniu na postawioną przez U-Boota nieopodal Groix minę wszedł zbudowany w 1904 roku brytyjski parowiec „Tasso” o pojemności 1859 BRT, przewożący materiały wojenne z Manchesteru do La Rochelle. Statek zatonął na pozycji , a na jego pokładzie zginęło 19 osób wraz z kapitanem. 18 marca nieopodal La Rochelle UC-70 zatopił francuski żaglowiec „Hyacinthe Yvonne” o pojemności 43 BRT, a u wybrzeży Wandei kolejne trzy łodzie rybackie: „Madone” (31 BRT), „Entente Cordiale” (22 BRT) i „Felicite Albert” (32 BRT). Następnego dnia na postawionych przez U-Boota u wybrzeży Charente-Maritime minach zatonęły dwa parowce: zbudowany w 1892 roku norweski „Bergsli” o pojemności 2133 BRT, przewożący węgiel z Penarth do Blaye (na jego pokładzie zginęły cztery osoby) oraz pochodzący z 1881 roku francuski „Michel” (1773 BRT), płynący z Newport do Bordeaux. 24 marca kolejną ofiarą postawionych przez UC-70 nieopodal Groix min został francuski holownik „Tapir” (200 BRT), który zatonął na pozycji ze stratą 15 członków załogi.
16 kwietnia w odległości 12 Mm na południowy zachód od latarni morskiej Beachy Head UC-70 zatrzymał i po ewakuacji załogi zatopił za pomocą ładunków wybuchowych zbudowany w 1898 roku brytyjski trzymasztowy szkuner ze stalowym kadłubem „Eduard” o pojemności 476 BRT, płynący pod balastem z Londynu do Port Talbot (na pozycji ). Następnego dnia okręt postawił trzy zagrody minowe w kanale La Manche. Niedługo po tym na postawionej przez U-Boota na wschód od Wight minie doznał uszkodzeń zbudowany w 1914 roku brytyjski parowiec „Nirvana” (3419 BRT), przewożący towary rządowe z Hawru do Southampton (na pozycji , nikt nie zginął). 30 kwietnia nieopodal Worthing okręt zatopił zbudowany w 1879 roku norweski parowiec „Eden” o pojemności 1304 BRT, przewożący węgiel z Newcastle upon Tyne do Rouen (na pozycji , bez strat w załodze).
7 maja w odległości 4 Mm na południowy wschód od latarni morskiej Nab Tower na postawionej przez UC-70 minie zatonął zbudowany w 1888 roku brytyjski parowiec „Lowmount” o pojemności 2070 BRT, przewożący transport rudy żelaza na trasie Bilbao – Stockton-on-Tees (na pokładzie śmierć poniosło pięć osób). 18 maja okręt zatrzymał i po ewakuacji załóg zatopił dwie brytyjskie jednostki: zbudowany w 1903 roku parowiec „Dromore” (268 BRT), płynący pod balastem z Saint-Malo do Swansea (nieopodal Guernsey) oraz pochodzący z 1869 roku drewniany kecz „C.E.C.G.” o pojemności 47 BRT (w odległości 30 Mm na południowy wschód od Start Point, na pozycji ). 23 maja w odległości 29 Mm na północ od Ouessant UC-70 zatopił zbudowany w 1884 roku hiszpański parowiec „Begona N°3” (2699 BRT), transportujący rudę żelaza z Almeríi do Barrow-in-Furness (na pozycji , bez strat w załodze). 27 maja w odległości około 70 Mm na zachód od Ouessant UC-70 zatopił w ataku torpedowym zbudowany w 1898 roku francuski bark ze stalowym kadłubem „General De Boisdeffre” o pojemności 2195 BRT, przewożący azotany z Mejillones do Brestu (nikt z załogi nie ocalał). Nazajutrz w odległości 110 Mm na południowy zachód od Ouessant U-Boot storpedował bez ostrzeżenia i zatopił zbudowany w 1888 roku brytyjski parowiec „Ancona” o pojemności 1168 BRT, przewożący ładunek drobnicy na trasie Falmouth – Lizbona (bez strat w ludziach).
5 czerwca, gdy UC-70 znajdował się w stoczni w Ostendzie, port znalazł się pod ostrzałem brytyjskich monitorów HMS „Erebus” i HMS „Terror” oraz niszczycieli HMS „Botha”, HMS „Faulknor”, HMS „Lochinvar”, HMS „Lance”, HMS „Manly”, HMS „Mentor”, HMS „Moorsom” i HMS „Miranda”. O godzinie 5:30 okręt został trafiony i zatopiony na pozycji . U-Boot został później podniesiony i poddany długotrwałemu remontowi, który zakończył się 24 kwietnia 1918 roku.
1918 rok.
15 kwietnia 1918 roku komendę nad SM UC-70 objął por. mar. Kurt Loch, dowodzący wcześniej UC-4. 27 maja w odległości 20 Mm na północny wschód od Humber okręt zatopił brytyjską łódź motorową „Wayside Flower” (21 BRT). Następnego dnia w odległości 13 Mm na południowy wschód od latarni morskiej Flamborough ten sam los spotkał kolejną brytyjską łódź motorową „Coronation” (19 BRT). 4 czerwca na pozycji U-Boot uszkodził zbudowany w 1911 roku brytyjski parowiec „Cento” o pojemności 3708 BRT, płynący pod balastem z Kingston upon Hull do Narwiku (w wyniku ataku śmierć poniosło trzech marynarzy).
8 czerwca nowym dowódcą okrętu został mianowany por. mar. Karl Dobberstein, dowodzący uprzednio UC-11 i UB-40. 9 lipca w odległości około 21 Mm na północny zachód od Hoek van Holland UC-70 zatrzymał i po ewakuacji załogi zatopił zbudowany w 1902 roku holenderski żaglowiec „Frederika” o pojemności 91 BRT, przewożący ładunek szkła i rybich łusek z Rotterdamu do Hawru. 17 lipca w odległości 15 Mm na południowy wschód od latarni morskiej Flamborough okręt uszkodził z działa pokładowego zbudowany w 1908 roku norweski żaglowiec z pomocniczym napędem motorowym „Elin” (139 BRT), transportujący węgiel z South Shields do Caen (jednostka została odholowana do Grimsby). 21 lipca operujący u wschodnich wybrzeży Anglii U-Boot storpedował bez ostrzeżenia dwie brytyjskie jednostki handlowe: zbudowany w 1891 roku parowiec pasażerski „Mongolian” o pojemności 4892 BRT, płynący z Middlesbrough do Londynu, który zatonął w odległości 5 Mm na południowy wschód od Filey ze stratą 36 osób oraz pochodzący z 1900 roku zbiornikowiec „Genesee”, płynący pod balastem z Middlesborough do estuarium Humber, który jedynie doznał uszkodzeń 4 Mm na północny zachód od latarni morskiej Flamborough (obyło się bez strat w załodze). Dwa dni później w odległości 12 Mm na południe od ujścia Tees okręt storpedował zbudowany w 1913 roku brytyjski parowiec „Boorara” o pojemności 6570 BRT, przewożący ładunek drobnicy z Southampton do Newcastle upon Tyne (statek został uszkodzony, nikt nie zginął). 24 lipca na wschód od Hartlepool UC-70 zatopił w ataku torpedowym zbudowany w 1906 roku grecki parowiec „Kilkis” (4302 BRT), płynący z Almeríi do Newcastle upon Tyne (na pozycji ). Dwa dni później w odległości 2 Mm na wschód od latarni morskiej Flamborough okręt storpedował zbudowany w 1913 roku francuski parowiec „Ango” o pojemności 7393 BRT, płynący pod balastem z Falmouth do Hartlepool, jednak statek doznał jedynie uszkodzeń.
28 sierpnia w odległości 5 Mm na północny zachód od Whitby U-Boot storpedował bez ostrzeżenia zbudowany w 1887 roku uzbrojony brytyjski parowiec „Giralda” o pojemności 1100 BRT, płynący pod balastem z Londynu do Newcastle upon Tyne. Na pokładzie statku zginęło sześciu załogantów, a samą jednostkę usiłowano ratować poprzez sztrandowanie, jednak ostatecznie została utracona.
Tego dnia około południa UC-70 najpierw został wykryty przez samolot, a następnie o godzinie 15:25 zatopiony bombami głębinowymi przez brytyjski niszczyciel HMS „Ouse” (na pozycji ). Zginęła cała załoga, licząca w tym rejsie 31 osób.
Wrak okrętu spoczywa na głębokości 24 metrów i ma status chronionej mogiły wojennej (od czasu wydobycia w 1992 roku jednej ze śrub jednostki).
Podsumowanie działalności bojowej.
SM UC-70 odbył 10 rejsów operacyjnych, w wyniku których zatonęły 33 statki o łącznej pojemności  BRT, zaś siedem statków o łącznej pojemności  BRT zostało uszkodzonych. Na pokładach zatopionych i uszkodzonych jednostek zginęło co najmniej 88 osób, w tym 36 na brytyjskim statku pasażerskim „Mongolian”. Pełne zestawienie zadanych przez niego strat przedstawia poniższa tabela:

</doc>
<doc id="5131184" url="https://pl.wikipedia.org/wiki?curid=5131184" title="Lullusglocke">
Lullusglocke

Lullusglocke – najstarszy datowany dzwon w Niemczech, zawieszony w wieży św. Katarzyny (niem. Katharinenturm), będącej częścią ruin opactwa w Bad Hersfeld.
Dzwon odlano na zlecenie opata Meginhera w 1038 roku. Używany jest cztery razy w ciągu roku: w Wielkanoc, uroczystość Zesłania Ducha Świętego, Boże Narodzenie i w rocznicę śmierci patrona dzwonu, biskupa Lula (niem. Lullus) i założyciela opactwa w Bad Hersfeld, 16 października.
Dzwon posiada ton zbliżony do tonów h0 i c1 i waży około 1000 kg. 

</doc>
<doc id="5131185" url="https://pl.wikipedia.org/wiki?curid=5131185" title="Lee Hup Wei">
Lee Hup Wei

Lee Hup Wei (ur. 5 maja 1987 w Kajang-Sungai Chua) – malezyjski lekkoatleta specjalizujący się w skoku wzwyż, wielokrotny medalista igrzysk Azji Południowo-Wschodniej. Trzykrotny uczestnik igrzysk olimpijskich.
Przebieg kariery.
W 2005 wystartował na rozegranych w Manili igrzyskach Azji Południowo-Wschodniej, a rok później wziął udział w igrzyskach azjatyckich, które rozegrano w Dosze. Z obu tych zmagań sportowych Malezyjczyk nie przywiózł medalu.
W 2007 roku jako senior zdobył pierwszy medal imprezy rangi międzynarodowej. Na mistrzostwach Azji w lekkoatletyce uzyskał wynik 2,24 m, co dało mu złoty medal. Brał udział w letnich igrzyskach olimpijskich, gdzie odpadł w kwalifikacjach, zajmując 32. pozycję z wynikiem 2,20 m. W 2009 zdobył złoty medal na rozgrywanych w Wientianie igrzyskach Azji Południowo-Wschodniej, dzięki wynikowi 2,18 m. W 2011 roku wynikiem 2,15 m obronił złoto, które dwa lata wcześniej wywalczył w zawodach tej samej rangi.
W 2010 po raz pierwszy w karierze wystąpił w rozgrywanych na hali zmaganiach lekkoatletycznych, w halowych mistrzostwach Azji w Teheranie osiągnął rezultat 2,05 m plasujący zawodnika na 13. pozycji.
W 2012 reprezentował swój kraj na letnich igrzyskach olimpijskich w Londynie. Podobnie jak cztery lata wcześniej, odpadł w kwalifikacjach, uzyskał on wynik 2,16 m dający mu przedostatnie, 30. miejsce. W 2019 debiutował na rozegranych w Dosze mistrzostwach świata seniorów, w eliminacjach uzyskał wynik 2,29 m (dało mu to 5. miejsce), a w finale uzyskał wynik 2,27 m dający ostatecznie 8. pozycję.
W 2021 po raz trzeci wystartował w letnich igrzyskach olimpijskich. Podczas rozgrywanych w Tokio zmagań olimpijskich nie zdołał zaliczyć ani razu najmniejszej wysokości 2,17 m. Tym samym Malezyjczyk nie został sklasyfikowany na żadnej z pozycji.

</doc>
<doc id="5131190" url="https://pl.wikipedia.org/wiki?curid=5131190" title="Bezovec">
Bezovec

Bezovec (743 m n.p.m.) - szczyt w Górach Inowieckich w zachodniej Słowacji. Najwyższy szczyt grupy zwanej Niskim Inowcem (słow. Nízky Inovec).
Położenie.
Szczyt leży w północnej części Niskiego Inowca, w głównym, biegnącym z północy na południe grzbiecie Gór Inowieckich. Znajduje się w granicach katastralnych wsi Nová Lehota w powiecie Nowe Miasto nad Wagiem. Od północy pod szczyt podchodzą górne pietra Hrádockej doliny, którą spływa Hrádocký potok (lewobrzeżny dopływ Wagu), natomiast od południowego zachodu – górne piętra Priečnej doliny, którą spływa Modrovský potok (również dopływ Wagu).
Charakterystyka.
Górne partie Bezovca mają formę dość kształtnej kopy o dość stromych stokach, wznoszącej się ok. 150 m ponad dochodzące do niego grzbiety. Szczyt budują szare, margliste wapienie, margle i margliste łupki z przełomu jury i kredy, zaliczane do jednostki zliechovskiej płaszczowiny kriżniańskiej, natomiast pas północnych stoków nad Doliną Hradocką – szare, wyraźnie ławicowane dolomity triasowe. Kopuła szczytowa porośnięta lasem, głównie buczynami, a w miejscach kamienistych – lasami jaworowo-lipowymi, z wyjątkiem części południowo-zachodniej, pokrytej łąkami.
Turystyka.
Przez szczyt Bezovca nie biegnie żaden znakowany szlak turystyczny. Czerwone znaki szlaku przebiegającego wzdłuż głównego grzbietu Gór Inowieckich obchodzą Bezovec trawersem od północy i zachodu. Ze szczytowych łąk ładne widoki, ograniczone jednak ścianą lasu po północnej stronie widnokręgu. Obejmują one, poza bliższymi szczytami Gór Inowieckich m.in. dolinę Wagu i ciągnące się poza nią pasmo Białych Karpat, Kotlinę Dolnonitrzańską i góry Trybecz .
U zachodnich podnóży szczytu, na wysokości 570-600 m n.p.m., znajduje się niewielki ośrodek turystyczno-rekreacyjny (funkcjonujący również pod ogólną nazwą „Bezovec”) z kilkoma obiektami noclegowo-gastronomicznymi. Zimą działa w nim do 4-5 dość krótkich wyciągów narciarskich (w tym jeden na kopule szczytowej Bezovca), przy których istnieje kilka tras zjazdowych. Utrzymywanych jest również kilka tras dla narciarzy biegowych.

</doc>
<doc id="5131191" url="https://pl.wikipedia.org/wiki?curid=5131191" title="Kamil Tomaszuk">
Kamil Tomaszuk

Kamil Tomaszuk (ur. 12 września 1992 w Hajnówce) – polski tenisista stołowy, medalista Mistrzostw Polski w kategoriach młodzieżowych. W karierze seniorskiej występował w lidze polskiej, niemieckiej, holenderskiej, francuskiej i szwedzkiej. Od 2017 r. pracuje jako psycholog, wspierając zawodników w rozwoju mentalnym.
Kariera sportowa.
Jest wychowankiem UKS Kolejarz Czeremcha, następnie wraz z rodziną przeniósł się do Siedlec, gdzie zaczął reprezentować barwy tamtejszej Pogoni, zdobył w niej swój pierwszy medal Mistrzostw Polski w drużynie razem z Hubertem Byszewskim. Kolejnymi klubami była MLKS Ostródzianka Ostróda oraz GLKS Nadarzyn, w których zdobył Mistrzostwo Polski w deblu w parze z Tomaszem Wiśniewskim i brąz w drużynie z Jakubem Wlizło oraz Krzysztofem Zielińskim. Kolejne 3 sezony spędził grając w polskiej 1 lidze w klubach KS Krotosz Krotoszyn, Strzelec Frysztak oraz KS AZS-AWFiS Gdańsk. Następnie przeniósł się na występy w ligach europejskich. Z zespołem pay pro DTK Klazienaveen zdobył 4. miejsce w rozgrywkach holenderskiej ekstraklasy. Następne 3 lata reprezentował barwy niemieckich klubów Dresden Mitte oraz Stahl Blankenburg. Od 2017 roku równolegle reprezentuje barwy francuskiego Villers-Bretonneux oraz szwedzkiego BTK Norbergs.
Wykształcenie oraz praca trenerska.
Podczas trwania kariery sportowej ukończył studia na Uniwersytecie SWPS w Sopocie uzyskując tytuł magistra psychologii. Później pełnił tam rolę wykładowcy Fakultetu Psychologii Sportu.
Aktualnie pracuje jako psycholog między innymi asystując sztabowi trenerskiemu Męskiej Reprezentacji Polski Seniorów podczas zgrupowań kadry. Jego praca została doceniona przez wgląd na wsparcie w treningu psychologicznym, którego udzielił aktualnie najlepszemu tenisiście stołowemu w Polsce Jakubowi Dyjasowi..
Podczas trwającej współpracy Jakub zdobył między innymi dwa razy tytuł indywidualnego Mistrza Polski Seniorów (2018 Raszków/2020 Białystok). Mistrzostwo Bundesligi oraz Puchar Niemiec z drużyną Liebherr Ochsenhausen w sezonie 2018/19, V-ce Mistrzostwo Bundesligi także z zespołem Liebherr Ochsenhausen (2019/20), Mistrzostwo Polski z drużyną Dekorglass Działdowo oraz uzyskał tytuł V-ce Mistrza Europy w deblu w parze z Cedric Nuytinck (Warszawa 2020/21).

</doc>
<doc id="5131193" url="https://pl.wikipedia.org/wiki?curid=5131193" title="Marco Modolo">
Marco Modolo

Marco Modolo (ur. 23 marca 1989 w San Donà di Piave) – włoski piłkarz występujący na pozycji obrońcy we włoskim klubie Venezia. Wychowanek Interu Mediolan, w trakcie swojej kariery grał także w takich zespołach, jak Sanvitese, Pro Vercelli, Parma, Gorica oraz Carpi.

</doc>
<doc id="5131198" url="https://pl.wikipedia.org/wiki?curid=5131198" title="Tharapita">
Tharapita

Tharapita (także: "Tharpita", "Tarapitha", "Tharaphita") – jeden z głównych bogów mitologii estońskiej, zbliżony znaczeniem do fińskiego Ukko lub germańskiego Thora.
Tharpita prawdopodobnie był bóstwem naczelnym Ozylii (Saremy). Według kronikarza Henryka Łotysza i jego "Kroniki" miał przydomek "wielkiego boga" (łac. "magnus deus Osiliensium"). Towarzyszyły mu mniej ważne bóstwa. Według estońskiego historyka Christiana Eduarda Pabsta nazwa osobowa "Tharaphita" jest zlatynizowaną formą rzeczownikową powstałą od wezwania jakie mieszkańcy Saremy zanosili do swego boga o nazwie Tara. Wezwanie to miało brzmienie: "Tar, abita!" lub "Tar, avita!" (pol. "Tar, pomóż!"), lub też "Tar, abitaja" albo "Tar, awitaja" (pol. "Tar, wspomożyciel"). Od Tharapithy oczekiwano pomocy i opieki nad ludem, zwłaszcza w trudnych sytuacjach. Sanktuaria bóstwa zostały zniszczone przez niemieckich Kawalerów mieczowych.

</doc>
<doc id="5131199" url="https://pl.wikipedia.org/wiki?curid=5131199" title="Senegal na Letnich Igrzyskach Olimpijskich 2020">
Senegal na Letnich Igrzyskach Olimpijskich 2020

Senegal na Letnich Igrzyskach Olimpijskich 2020 reprezentowało 9 zawodników (6 mężczyzn i 3 kobiety). Był to 15 start reprezentacji Senegalu na letnich igrzyskach olimpijskich.

</doc>
<doc id="5131200" url="https://pl.wikipedia.org/wiki?curid=5131200" title="Mattia Aramu">
Mattia Aramu

Mattia Aramu (ur. 14 maja 1995 w Cirié) – włoski piłkarz występujący na pozycji pomocnika we włoskim klubie Venezia. Wychowanek Torino, w trakcie swojej kariery grał także w takich zespołach, jak Trapani, Livorno, Pro Vercelli, Virtus Entella oraz Robur Siena. Młodzieżowy reprezentant Włoch.

</doc>
<doc id="5131202" url="https://pl.wikipedia.org/wiki?curid=5131202" title="Somalia na Letnich Igrzyskach Olimpijskich 2020">
Somalia na Letnich Igrzyskach Olimpijskich 2020

Somalia na Letnich Igrzyskach Olimpijskich 2020 – występ kadry sportowców reprezentujących Somalię na igrzyskach olimpijskich, które odbyły się w Tokio w Japonii, w dniach 23 lipca - 8 sierpnia 2021 roku.
Reprezentacja Somalii liczyła dwóch zawodników - kobietę i mężczyznę, którzy wystąpili w 2 dyscyplinach.
Był to dziesiąty start Somalii na letnich igrzyskach olimpijskich.
Reprezentanci.
Lekkoatletyka.
Mężczyźni

</doc>
<doc id="5131206" url="https://pl.wikipedia.org/wiki?curid=5131206" title="Luca Lezzerini">
Luca Lezzerini

Luca Lezzerini (ur. 24 marca 1995 w Rzymie) – włoski piłkarz występujący na pozycji bramkarza we włoskim klubie Venezia. Wychowanek Fiorentiny, w trakcie swojej kariery grał także w Avellino. Młodzieżowy reprezentant Włoch.

</doc>
<doc id="5131207" url="https://pl.wikipedia.org/wiki?curid=5131207" title="Elijah Ward">
Elijah Ward

Elijah Ward (ur. 16 września 1816 w Sing Sing (obecnie Ossining), zm. 7 lutego 1882 w Roslyn) – amerykański polityk, członek Partii Demokratycznej.
Działalność polityczna.
W okresie od 4 marca 1857 do 3 marca 1859 przez jedną kadencję i ponownie od 4 marca 1861 do 3 marca 1863 przez jedną kadencję był przedstawicielem 7. okręgu, od 4 marca 1863 do 3 marca 1865 przez jedną kadencję przedstawicielem 6. okręgu, a od 4 marca 1875 do 3 marca 1877 przez jedną kadencję przedstawicielem 8. okręgu wyborczego w stanie Nowy Jork w Izbie Reprezentantów Stanów Zjednoczonych.
Jego wujem był Aaron Ward.

</doc>
<doc id="5131209" url="https://pl.wikipedia.org/wiki?curid=5131209" title="Rudolf Zajac">
Rudolf Zajac

Rudolf Zajac (ur. 9 lutego 1951 w Bratysławie) – słowacki lekarz, przedsiębiorca i polityk, w latach 2002–2006 minister zdrowia.
Życiorys.
Ukończył studia medyczne na Uniwersytecie Komeńskiego w Bratysławie. Specjalizował się w zakresie urologii. Od 1975 pracował jako lekarz w szpitalu uniwersyteckim w Bratysławie. Od 1990 zawodowo związany z sektorem prywatnym, został wówczas dyrektorem przedsiębiorstwa Tatra-Alpine. Członek m.in. Słowackiego Towarzystwa Medycznego.
Był ekspertem Sojuszu Nowego Obywatela, w 2002 z listy tego ugrupowania uzyskał mandat posła do Rady Narodowej. Od października 2002 do lipca 2006 sprawował urząd ministra zdrowia w drugim rządzie Mikuláša Dzurindy.
Od 2006 działał przez kilka lat w Obywatelskiej Partii Konserwatywnej. W latach 2008–2012 był przewodniczącym jej rady programowej. Ponownie działał w sektorze prywatnym. Od 2010 doradzał czeskiemu ministrowi zdrowia. W 2017 został doradcą partii Wolność i Solidarność do spraw zdrowia.

</doc>
<doc id="5131211" url="https://pl.wikipedia.org/wiki?curid=5131211" title="4 Pułk Dragonów (II RP)">
4 Pułk Dragonów (II RP)



</doc>
<doc id="5131213" url="https://pl.wikipedia.org/wiki?curid=5131213" title="Francesco Forte (ur. 1993)">
Francesco Forte (ur. 1993)

Francesco Forte (ur. 1 maja 1993 w Rzymie) – włoski piłkarz występujący na pozycji napastnika we włoskim klubie Venezia. Wychowanek Pisy, w trakcie swojej kariery grał także w takich zespołach, jak Inter Mediolan, Forlì, Lucchese, Cremonese, Teramo, Perugia, Spezia, Waasland-Beveren oraz Juve Stabia. Młodzieżowy reprezentant Włoch.

</doc>
<doc id="5131218" url="https://pl.wikipedia.org/wiki?curid=5131218" title="Ryszard Kołodziejczyk (piłkarz)">
Ryszard Kołodziejczyk (piłkarz)

Ryszard Kołodziejczyk (ur. 11 maja 1965 w Chorzowie) – polski piłkarz występujący na pozycji bramkarza, trener piłkarski.
Życiorys.
Jest wychowankiem Ruchu Chorzów. Do seniorskiej kadry został wcielony w 1983 roku. W oficjalnym meczu zadebiutował 1 lipca 1987 roku w barażowym meczu o utrzymanie w I lidze, który Ruch przegrał z Lechią Gdańsk 1:2. Ten występ miał związek z błędem, który podstawowy bramkarz klubu Janusz Jojko popełnił we wcześniejszym meczu, przez co trener Jacek Machciński odsunął Jojkę od składu, pozwalając zadebiutować Kołodziejczykowi.
Po spadku Ruchu do II ligi początkowo Kołodziejczyk był zmiennikiem Piotra Lecha, jednak od spotkania ósmej kolejki z Polonią Bytom stał się podstawowym zawodnikiem. Po sezonie 1987/1988 Ruch Chorzów powrócił do I ligi. W niej Kołodziejczyk zadebiutował 30 lipca 1988 roku w wygranym 2:1 meczu z Szombierkami Bytom. W sezonie 1988/1989 chorzowski klub zdobył mistrzostwo Polski, a Kołodziejczyk m.in. obronił rzut karny w kluczowym spotkaniu z Górnikiem Zabrze 7 czerwca, w którym Ruch wygrał 2:1 i po którym objął prowadzenie w lidze kosztem Górnika.
Piłkarzem Ruchu Chorzów Kołodziejczyk był do rundy jesiennej sezonu 1998/1999, w międzyczasie – w lutym 1998 roku – rozpoczynając w klubie pracę jako trener bramkarzy. W rundzie wiosennej sezonu 1998/1999 był zawodnikiem czwartoligowej Polonii Łaziska Górne. W związku z brakami kadrowymi, wystąpił w ostatnich trzech meczach II ligi sezonu 2003/2004 oraz w barażach o utrzymanie ze Stalą Rzeszów. Na początku 2018 roku przerwał pracę z powodu choroby, jednak wznowił ją w połowie roku.
Rozegrał w barwach Ruchu ponad 200 spotkań, z czego 146 w I lidze. Został wybrany przez kibiców bramkarzem stulecia Ruchu Chorzów. 

</doc>
<doc id="5131223" url="https://pl.wikipedia.org/wiki?curid=5131223" title="Boliwia na Letnich Igrzyskach Olimpijskich 2020">
Boliwia na Letnich Igrzyskach Olimpijskich 2020

Boliwia na Letnich Igrzyskach Olimpijskich 2020 – występ kadry sportowców reprezentujących Boliwię na igrzyskach olimpijskich, które odbyły się w Tokio w Japonii, w dniach 23 lipca - 8 sierpnia 2021 roku.
Reprezentacja Boliwii liczyła pięcioro zawodników - trzech mężczyzn i dwie kobiety, którzy wystąpili w 3 dyscyplinach.
Był to piętnasty start tego kraju na letnich igrzyskach olimpijskich.

</doc>
<doc id="5131228" url="https://pl.wikipedia.org/wiki?curid=5131228" title="MS St. Louis">
MS St. Louis

MS St. Louis – niemiecki statek pasażerski, na którym w 1939 r. grupa Żydów podjęła próbę ewakuacji z terytorium III Rzeszy.
Rejs wyklętych.
13 maja 1939 statek rozpoczął rejs z Hamburga do Hawany, któremu historia nadała nazwę "rejs wyklętych". Na jego pokładzie znajdowało się 937 osób, w tym 930 pochodzenia żydowskiego. Ich celem była emigracja z terenu III Rzeszy i uniknięcie prześladowań o charakterze antysemickim. Po przybyciu na Kubę okazało się, że dokumenty imigracyjne pasażerów statku zostały anulowane, a negocjacje z rządem kubańskim (prowadzone m.in. przez kapitana ) nie przyniosły rezultatów. Wówczas statek udało się opuścić jedynie 29 pasażerom.
Negocjacje z innymi krajami regionu również okazały się nieskuteczne. Próba przedostania się na wybrzeże Stanów Zjednoczonych skutkowała ostrzałem z kanonierek straży przybrzeżnej, a prezydent Franklin Roosevelt nie zdecydował się na udzielenie pomocy uciekinierom. Także Kanada odmówiła przyjęcia pasażerów St. Louise. W tej sytuacji statek odpłynął w kierunku Europy.
Ostatecznie 17 czerwca 1939 St. Louis zacumował w Antwerpii z 907 osobami na pokładzie (jeden z pasażerów zmarł w trakcie rejsu). Stamtąd po trudnych negocjacjach przeprowadzonych przez amerykańską organizację żydowską (American Jewish Organizations: Joint Distribution Committee (JDC)) i dyrektora HAPAG-u Holthusena 288 pasażerów udało się do Wielkiej Brytanii, 224 do Francji, 214 do Belgii, a 181 do Holandii. Z z tej liczby w Zagładzie zginęło 29,2% (254) osób, wyłącznie tych, skierowanych do kontynentalnej Europy po zajęciu przez Niemów terytorium Belgii, Francji i Holandii. Dowodzący statkiem kapitan Gustav Schröder po wojnie za swoją postawę został uhonorowany w 1957 Orderem Zasługi Republiki Federalnej Niemiec, a w 1993 medalem Sprawiedliwy wśród Narodów Świata.
II wojna światowa.
Po powrocie do Hamburga służył jako statek pasażerski na linii Hamburg – Nowy Jork. Udało mu się opuścić Nowy Jork (bez pasażerów) na krótko przed wybuchem wojny i tym samym uniknął internowania w USA. W dniach 4–8 września 1939 przepłynął przez Cieśninę Duńską niezauważony przez brytyjskie okręty i 11 września 1939 dotarł do sowieckiego Murmańska, żeby grudniu 1939 wzdłuż norweskiego wybrzeża przedostać się do Niemiec. 1 stycznia 1940 dotarł do Hamburga. Po przebudowie w maju 1940 służył marynarce wojennej za koszary. Podczas nalotu alianckiego na Kilonię 30 sierpnia 1944 został trafiony kilkoma bombami i częściowo spłonął. Poważnie uszkodzony statek został osadzony na dnie 22 września, aby uniknąć zatonięcia.
Losy powojenne.
W 1946 roku statek został podniesiony, odholowany do Hamburga za zgodą brytyjskich sił okupacyjnych i prowizorycznie naprawiony. Zacumowany w Altonaer Landungsbrücke St. Louis służył jako statek hotelowy dla HAPAG do kwietnia 1950. St. Louis został następnie sprzedany do Bremerhaven do rozbiórki i złomowany tam w 1952.
W 2012 Departament Stanu Stanów Zjednoczonych przeprosił ocalałych ze statku, a premier Kanady Justin Trudeau zrobił to samo w 2018.

</doc>
<doc id="5131234" url="https://pl.wikipedia.org/wiki?curid=5131234" title="Cassandre Beaugrand">
Cassandre Beaugrand

Cassandre Beaugrand (ur. 23 maja 1997 w Livry-Gargan) – francuska triathlonistka, brązowa medalistka olimpijska.
Dwukrotnie uczestniczyła w igrzyskach olimpijskich. W 2016 roku na igrzyskach w Rio de Janeiro zajęła 30. miejsce w zawodach kobiet. Podczas igrzysk olimpijskich w Tokio wzięła udział w dwóch konkurencjach triathlonowych – nie została sklasyfikowana w zawodach indywidualnych oraz zdobyła brązowy medal olimpijski w sztafecie mieszanej (wraz z nią francuską sztafetę stanowili: Léonie Périault, Dorian Coninx i Vincent Luis).

</doc>
<doc id="5131252" url="https://pl.wikipedia.org/wiki?curid=5131252" title="Moniwid">
Moniwid



</doc>
<doc id="5131256" url="https://pl.wikipedia.org/wiki?curid=5131256" title="Roland Baader">
Roland Baader

Roland Baader (ur. 14 lutego 1940 w Kirrlach, Niemcy, zm. 8 stycznia 2012 tamże) – niemiecki przedsiębiorca i publicysta, popularyzator wiedzy ekonomicznej. 
Życiorys.
Po ukończeniu studiów w zakresie ekonomii na Uniwersytecie Albrechta i Ludwika we Fryburgu u wybitnych ekonomistów, m.in. późniejszego laureata Nagrody Nobla, Friedricha von Hayeka, przez 20 lat prowadził własne przedsiębiorstwo. Odziedziczył i rozbudował fabrykę tekstyliów, która w szczytowym okresie zatrudniała ponad 2000 pracowników. W późniejszym okresie całkowicie poświęcił się pracy badawczej i publicystyce. Napisał kilkanaście książek oraz kilkaset artykułów fachowych, przyczyniając się w ten sposób do ożywienia tradycji szkoły austriackiej na niemieckim obszarze językowym.
Był członkiem Towarzystwa Mont Pèlerin, międzynarodowej organizacji skupiającej obrońców wolności i wolnej przedsiębiorczości. Uważany jest za czołowego w niemieckim obszarze językowym „filozofa wolności”, który w klarowny sposób upowszechniał idee wolności, demaskując wszystkie warianty socjalizmu i etatyzmu. Dziennik „Frankfurter Allgemeine Zeitung” napisał o nim, że „pomaga czytelnikowi przejrzeć gadaninę polityków i mediów oraz uzyskać realistyczny obraz świata społecznego”. Według „Die Welt” jego krytyka „nie ograniczała się do opisania oczywistych, widocznych symptomów kryzysu, lecz odsłaniała elementarne błędy konstrukcyjne współczesnej demokracji”. 
Idąc za tradycją Hayeka i Ludwiga von Misesa, prowadził kampanię na rzecz państwa minimalnego, przyznając jednocześnie, że jego zdaniem lepsze są argumenty za anarchokapitalizmem. Był krytykiem państwowego systemu edukacji. Ostrzegał, że pozostałości zasad gospodarki rynkowej będą sukcesywnie ograniczane, aż zostaną w pełni wyeliminowane. Krytykował państwowy monopolistyczny system walutowy.
W wielu publikacjach wyjaśniał zachodzące w państwie rzeczywiste procesy polityczno-gospodarcze, ostrzegał przed gospodarką opartą na giełdowych spekulacjach oraz przed kryzysem do jakiego może doprowadzić zadłużenie społeczeństwa i państwa. Opisał też istotne niebezpieczeństwa dla wolności gospodarczej.
Swą ideologię polityczną łączył z chrześcijaństwem. Wskazywał na Dekalog jako na konstytucję wolności, która nie może być zgodna z socjalizmem, ponieważ socjalizm łamie większość nakazów (np. zakaz kradzieży). Pomimo sympatii do chrześcijaństwa krytykował stan instytucjonalnych kościołów, które swój mandat moralny przeniosły na państwo opiekuńcze, tym samym je wypaczając. Zauważał tendencję do socjaldemokratyzacji Kościoła.
Swoją obszerną prywatną bibliotekę przekazał ekonomiście Rahimowi Taghizadeganowi, który udostępnił ją publicznie w Wiedniu.
Odznaczenia.
W 2015 roku został pośmiertnie odznaczony Medalem Hayeka.
Nagroda Rolanda Baadera.
W 2012 Instytut Zarządzania Aktywami w Hamburgu (IfAAM) po raz pierwszy przyznał nagrodę imienia Rolanda Baadera. Nagroda przyznawana jest studentom i przedsiębiorcom, którzy w szczególny sposób przyczyniają się do rozpowszechniania idei Baadera i dokonań austriackiej szkoły ekonomii, oraz ich wdrażania w życie.

</doc>
<doc id="5131259" url="https://pl.wikipedia.org/wiki?curid=5131259" title="Cyclopina adriatica">
Cyclopina adriatica

Cyclopina adriatica – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1955 roku przez macedońskiego biologa Trajana Kirila Petkowskiego z "Prirodonaucen Muzej na Makedonija" (maced. Природонаучен музеј на Македонија) w Skopje.

</doc>
<doc id="5131261" url="https://pl.wikipedia.org/wiki?curid=5131261" title="Cyclopina agilis">
Cyclopina agilis

Cyclopina agilis – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 2008 roku przez amerykańskiego zoologa Charlesa Brancha Wilsona. Gatunek został ujęty w Catalogue of Life.

</doc>
<doc id="5131262" url="https://pl.wikipedia.org/wiki?curid=5131262" title="Boks na Letnich Igrzyskach Olimpijskich 1960 – waga średnia mężczyzn">
Boks na Letnich Igrzyskach Olimpijskich 1960 – waga średnia mężczyzn

Waga średnia mężczyzn to jedna z dziesięciu męskich konkurencji bokserskich rozgrywanych podczas letnich igrzysk olimpijskich w 1960 w Rzymie. Startowali bokserzy o wadze nie przekraczającej 75 kilogramów. Pojedynki w tej kategorii wagowej toczone były w dniach od 25 sierpnia do 5 września w hali Palazzo dello Sport. Zwyciężył reprezentant Stanów Zjednoczonych Edward Crook.

</doc>
<doc id="5131265" url="https://pl.wikipedia.org/wiki?curid=5131265" title="Novizzo Cittadini">
Novizzo Cittadini

Novizzo Cittadini (ur. 21 sierpnia 1898 w Giulianova, zm. 15 marca 1919 w Poznaniu) – włoski kolejarz, podoficer, uczestnik I wojny światowej i powstania wielkopolskiego. 
Życiorys.
Urodzony 21 sierpnia 1898 we włoskim Giulianova. Miał siostrę Annę (1894-1985). Był zatrudniony we Włoskich Kolejach Państwowych w Castellamare Adriatico. Podczas I wojny światowej walczył na froncie jako żołnierz 262 Pułku Piechoty jako podoficer w składzie 10. kompanii 262. Pułku Piechoty Brygady „Elba”. W 1917 w czasie bitwy pod Caporetto wraz z ponad 250 tysiącami innych włoskich żołnierzy trafił do niemieckiej niewoli i został osadzony w obozie jenieckim w Strzałkowie na terenie Wielkopolski. Tuż po zawieszeniu broni i wyzwoleniu obozu, 11 listopada 1918 dołączył do powstańców wielkopolskich. Zanim jednak trafił na front, postrzelił się w brzuch podczas czyszczenia broni. 15 marca 1919 zmarł w poznańskim lazarecie. Jego pogrzeb odbył się 17 marca 1919. Prócz tłumu mieszkańców Poznania, w uroczystości państwowej udział wziął również reprezentujący państwo polskie generał Józef Dowbor-Muśnicki, a także generał Giovanni Girolamo Romei Longhena stojący na czele włoskiej delegacji. Jego pogrzeb uznano za polityczną manifestację.
Grób zmarłego znajduje się na cmentarzu garnizonowym powstańców wielkopolskich na stokach poznańskiej Cytadeli. W celu oddania hołdu zmarłemu, 1 listopada 1935 zorganizowano przy jego grobie uroczystość złożenia wieńca, w której udział wziął podpułkownik Karaś wraz z delegacją 3 Pułku Lotniczego, lektor języka polskiego – dr Antonio Stefanini, a także honorowy konsul włoski w Poznaniu – dr Konrad Kolszewski. Za sprawą Stowarzyszenia Polonia-Italia w Poznaniu, mogiła zmarłego była wielokrotnie rekonstruowana. 
Z okazji 101. rocznicy zwycięstwa w I wojnie światowej i Dnia Włoskich Sił Zbrojnych, 2 listopada 2019 został upamiętniony z honorami wojskowymi na cmentarzu miejskim w Giulianova.

</doc>
<doc id="5131266" url="https://pl.wikipedia.org/wiki?curid=5131266" title="Cyclopina americana">
Cyclopina americana

Cyclopina americana – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1982 roku przez biologa Hansa-Volkmara Herbsta. Gatunek został ujęty w Catalogue of Life.

</doc>
<doc id="5131268" url="https://pl.wikipedia.org/wiki?curid=5131268" title="Boks na Letnich Igrzyskach Olimpijskich 1960 – waga półciężka mężczyzn">
Boks na Letnich Igrzyskach Olimpijskich 1960 – waga półciężka mężczyzn

Waga półciężka mężczyzn to jedna z dziesięciu męskich konkurencji bokserskich rozgrywanych podczas letnich igrzysk olimpijskich w 1960 w Rzymie. Startowali bokserzy o wadze nie przekraczającej 81 kilogramów. Pojedynki w tej kategorii wagowej toczone były w dniach od 25 sierpnia do 5 września w hali Palazzo dello Sport. Zwyciężył reprezentant Stanów Zjednoczonych Cassius Clay, znany później jako Muhammad Ali.

</doc>
<doc id="5131270" url="https://pl.wikipedia.org/wiki?curid=5131270" title="Cyclopina amita">
Cyclopina amita

Cyclopina amita – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 2008 roku przez serbskiego zoologa Tomislava Karanovica.

</doc>
<doc id="5131279" url="https://pl.wikipedia.org/wiki?curid=5131279" title="Boks na Letnich Igrzyskach Olimpijskich 1960 – waga ciężka mężczyzn">
Boks na Letnich Igrzyskach Olimpijskich 1960 – waga ciężka mężczyzn

Waga ciężka mężczyzn to jedna z dziesięciu męskich konkurencji bokserskich rozgrywanych podczas letnich igrzysk olimpijskich w 1960 w Rzymie. Startowali bokserzy o wadze przekraczającej 81 kilogramów. Pojedynki w tej kategorii wagowej toczone były w dniach od 25 sierpnia do 5 września w hali Palazzo dello Sport. Zwyciężył reprezentant Włoch Franco De Piccoli.

</doc>
<doc id="5131285" url="https://pl.wikipedia.org/wiki?curid=5131285" title="Krótkonos wielkoogonowy">
Krótkonos wielkoogonowy

Krótkonos wielkoogonowy ("Isoodon auratus") – gatunek ssaka, torbacza z rodziny jamrajowatych (Peramelidae).
Budowa.
Torbacz osiąga 40 cm długości głowy i tułowia oraz 15 cm długości ogona, przy czym samce mierzą o 5-7 cm więcej od samic. Masa ciała wynosi około 1,2 kg, przy czym samce mogą być o pół kg cięższe od samic.
Ciało zwierzęcia pokrywa sierść, na grzbiecie zabarwiona jasnobrązowo z ciemniejszymi plamkami, na brzuchu natomiast na biało. Uszy są krótki i zaokrąglone, nos również krótki. Krótkonos wielkoogonowy jest poliprotodontyczny, a więc ma liczne siekacze. W szczęce znajduje się ich pięć par.
Drugi i trzeci palec stopy są zrośnięte (syndaktylia).
Gruczoły zapachowe znajdują się na uszach, marsupium i kloace.
Rozmieszczenie geograficzne i siedlisko.
Krótkonos wielkoogonowy występuje w Australii, na wybrzeżach północnych i wschodnich, a także na Papui-Nowej Gwinei i innych wyspach w pobliżu Australii. Zamieszkuje tereny leżące od poziomu morza do wysokości 1200 m.
Podczas pory suchej zwierzę to zasiedla miejsca porośnięte gęstą roślinnością: trawami, krzewami, drzewami niewielkich rozmiarów. Natomiast w porze deszczowej zasiedla otwarte łąki. Tak więc zasiedla lasy, sawanny i tereny porosłe krzewami bądź trawą. Spotyka się go także w podmiejskich ogrodach.
Behawior.
Krótkonos wielkoogonowy wiedzie samotny tryb życia. Wykazuje terytorializm. Sporządza sobie kryjówki w postaci kopców budowanych z siana i gałązek. Trudno je wypatrzeć i nie przenika do środka woda. 
Rozmnażanie.
Po krótkiej ciąży trwającej 12,5 dnia (najkrócej wśród ssaków) samica rodzi zwykle od 2 do 4 młodych, niekiedy tylko jedno, a niekiedy aż 7. W jednym roku potrafi rodzić kilka razy.
Status.
Zwierzę klasyfikowane jest jako gatunek najmniejszej troski. Liczebność populacji jest stabilna, a zwierzę występuje pospolicie, mimo że obszar dostępnych siedlisk zmniejsza się. Krótkonos dobrze radzi sobie w środowiskach zmodyfikowanych przez człowieka. W Papui-Nowej Gwinei nadmiernie poluje się nań dla mięsa, zwłaszcza w okolicy Port Moresby, przedstawiciele populacji z Transfly są po odłowie sprzedawani do Indonezyjskiej części wyspy również na mięso. Polują na niego także psy. W Queensland spotyka się też z ograniczaniem dostępnych mu siedlisk poprzez rozwój rolnictwa, w tym wypasu zwierząt. Zagrażają mu również pożary.
Zasięg występowania zwierzęcia obejmuje kilka obszarów chronionych.

</doc>
<doc id="5131286" url="https://pl.wikipedia.org/wiki?curid=5131286" title="World Tour w siatkówce plażowej 2000">
World Tour w siatkówce plażowej 2000

World Tour w siatkówce plażowej 2000 składał się z 26 turniejów organizowanych przez FIVB. Powiększono liczbę kobiecych turniejów z 7 w 1999 roku do 12 w 2000 roku. Męskie zawody zdominowali Brazylijczycy, którzy wygrali 11 z 14 turniejów, natomiast zawody kobiece zdominowały Amerykanki.

</doc>
<doc id="5131287" url="https://pl.wikipedia.org/wiki?curid=5131287" title="10. Międzynarodowy Festiwal Filmowy w Wenecji">
10. Międzynarodowy Festiwal Filmowy w Wenecji



</doc>
<doc id="5131289" url="https://pl.wikipedia.org/wiki?curid=5131289" title="7. Międzynarodowy Festiwal Filmowy w Wenecji">
7. Międzynarodowy Festiwal Filmowy w Wenecji



</doc>
<doc id="5131290" url="https://pl.wikipedia.org/wiki?curid=5131290" title="8. Międzynarodowy Festiwal Filmowy w Wenecji">
8. Międzynarodowy Festiwal Filmowy w Wenecji



</doc>
<doc id="5131291" url="https://pl.wikipedia.org/wiki?curid=5131291" title="9. Międzynarodowy Festiwal Filmowy w Wenecji">
9. Międzynarodowy Festiwal Filmowy w Wenecji



</doc>
<doc id="5131292" url="https://pl.wikipedia.org/wiki?curid=5131292" title="Aniara (film 2018)">
Aniara (film 2018)



</doc>
<doc id="5131294" url="https://pl.wikipedia.org/wiki?curid=5131294" title="Mathías Suárez">
Mathías Suárez

Mathías Sebastián Suárez Suárez (ur. 24 czerwca 1996 w Montevideo) – urugwajski piłkarz występujący na pozycji obrońcy we francuskim klubie Montpellier HSC oraz w reprezentacji Urugwaju. Wychowanek Defensoru Sporting, w trakcie swojej kariery grał także w Nacionalu. Młodszy brat Damiána Suáreza.

</doc>
<doc id="5131295" url="https://pl.wikipedia.org/wiki?curid=5131295" title="Aniara">
Aniara



</doc>
<doc id="5131296" url="https://pl.wikipedia.org/wiki?curid=5131296" title="Biały Tygrys (film)">
Biały Tygrys (film)



</doc>
<doc id="5131298" url="https://pl.wikipedia.org/wiki?curid=5131298" title="Stanisław Knake-Zawadzki">
Stanisław Knake-Zawadzki

Stanisław Knake-Zawadzki (ur. 15 lipca 1858 lub 1859 w Gostyninie, zm. 25 października 1930 w Warszawie) – polski aktor teatralny i filmowy, dyrektor teatrów, pedagog.
Życiorys.
Na scenie debiutował ok. 1878 roku w zespole Józefa Teksla. Następnie uczył się w szkole dramatycznej E. Derynga (ok. 1880). W latach 1881-1882 grał w Krakowie, a następnie był członkiem objazdowego zespołu Juliana Grabińskiego, występując m.in. w Płocku i Kaliszu. Następnie (1883-1887) należał do zespołu teatru poznańskiego, z którym występował m.in. we Wrocławiu oraz Warszawie. W okresie od 1887 do 1889 grał w Lublinie i Puławach, by następnie przenieść się do stolicy, gdzie latem 1889 roku grał w teatrach ogrodowych Alhambra i Wodewil. Następnie, do 1893 roku występował we Lwowie.&lt;br&gt;
W 1893 roku otrzymał angaż do Warszawskich Teatrów Rządowych. Kolejne latach spędził jednak nie w stolicy lecz w Krakowie (z przerwą na sezon 1899/1900, kiedy to występował we Lwowie), grając gościnnie m.in. w Lublinie, Ciechocinku, Piotrkowie Trybunalskim i Sosnowcu. W dniu 1 października 1898 roku otworzył w Krakowie szkołę dramatyczną przy ul. Garbarskiej, którą kierował oraz gdzie wykładał wymowę, deklamację i grę sceniczną.&lt;br&gt;
W latach 1900-1901 występował w krakowskim Teatrze Miejskim. Jednocześnie, wraz z grupą literatów, dziennikarzy, amatorów i wy­chowanków swojej szkoły zaczął organizować Teatr Ludowy, który zainaugurował swoją działalność 8 grudnia 1900 roku w sali strzeleckiej przy ul. Lubicz. Z uwagi na brak stałej sceny, zespół występował na Podgórzu oraz grał w Wieliczce, Tarnowie i Nowym Sączu. W 1902 roku zespół otrzymał koncesję na otwarcie stałej sceny przy ul. Krowoderskiej w Krakowie; uroczysta inauguracja miała miejsce 31 marca 1902 roku. Latem tegoż roku Teatr występował m.in. w Bochni, Wieliczce, Tarnowie, Rzeszowie i Przemyślu, uruchomiono przy nim również kursy dramatyczne. Niestety, w listopadzie 1902 roku zespół został pozbawiony siedziby i jako grupa objazdowa występował m.in. w Tarnowie, Rzeszowie, Przemyślu, Jaśle, Krośnie, Nowym Sączu, Zakopanem, Stanisławowie i Złoczowie.&lt;br&gt;
W 1903 roku Stanisław Knake-Zawadzki ustąpił ze stanowiska dyrektora Teatru Ludowego. Następnie występował w zespole lwowskiego Teatru Miejskiego (1903-1904), na scenach WTR oraz w Lublinie (1905). W 1906 roku grał i reżyserował w Kaliszu. Następnie, w latach 1907-1908 prowadził własne zespoły, m.in. we Włocławku i Tomaszowie Mazowieckim oraz występował gościnnie w Dąbrowie Górniczej. W okresie 1908-1920 ponownie był członkiem zespołów Warszawskich Teatrów Rządowych, grając również gościnnie w Kijowie, Lublinie, Łodzi, Lublinie, Kaliszu i Krakowie. Był również członkiem zarządu Zrzeszenia Artystów warszawskiego Teatru Rozmaitości (1918). W międzyczasie występował także w Teatrze Polskim w Wilnie (1912-1913) oraz prowadził własny zespół w Radomiu (1919).&lt;br&gt;
Podczas wojny polsko-bolszewickiej występował w teatrze frontowym Karola Karlińskiego m.in. w Równem, Żytomierzu i Kijowie (1920). W latach 1920-1921 przebywał na Górnym Śląsku, grając w teatrze plebiscytowym. Następnie występował w Bydgoszczy (Teatr Miejski, 1922) oraz Grodnie (1922). Lata 1923-1927 spędził w Sosnowcu, gdzie grał, reżyserował oraz pełnił funkcję dyrektora tamtejszego Teatru Miejskiego. Ostatnie role zagrał w 1927 roku w Płocku, a następnie zamieszkał w Domu Artystów Weteranów Scen Polskich w Skolimowie. W 1930 roku na łamach "Sceny Polskiej" opublikował szkic biograficzny pt. "O sobie".
Stanisław Knake-Zawadzki był żonaty z Marią z Mańkowskich. Był również ojcem aktorów: Karola Karlińskiego oraz Mariana Mariańskiego. Został pochowany na warszawskim Cmentarzu ewangelicko-augsburskim.

</doc>
<doc id="5131299" url="https://pl.wikipedia.org/wiki?curid=5131299" title="Szósty raport IPCC">
Szósty raport IPCC

Szósty Raport IPCC (The Sixth Assessment Report of the IPCC; w skrócie AR6) – szósty raport dokonujący oceny globalnego ocieplenia opracowywany przez Międzyrządowy Zespół do spraw Zmian Klimatu (IPCC). Podsumowuje naukowe, techniczne i socjo-ekonomiczne dane dotyczące obecnych i przewidywanych zmian klimatu.
Tak jak poprzednie raporty podsumowujące, AR6 obejmuje trzy tomy przygotowane przez trzy grupy robocze:
oraz podsumowanie: "AR6 Synthesis Report: Climate Change 2022" (planowana publikacja we wrześniu 2022).
Linki zewnętrzne.
IPCC AR6 WGI, "Climate change 2020: The Physical Science Basis" - strona IPCC 
IPCC AR6 WGI, Zmiana klimatu 2020: Podstawy fizyczne - podsumowanie dla decydentów, polska wersja językowa
IPCC WGI Interactive Atlas - interaktywny atlas I grupy roboczej IPCC, suplement do raportu
Interaktywny atlas IPCC WGI - instrukcja po polsku

</doc>
<doc id="5131300" url="https://pl.wikipedia.org/wiki?curid=5131300" title="Colm McCoy">
Colm McCoy

Colm McCoy (ur. 2 grudnia 1936 w Dublinie, zm. 22 lipca 2010 w Naas) – irlandzki bokser, medalista mistrzostw Europy, olimpijczyk.
Zdobył brązowy medal w wadze średniej (do 75 kg) na mistrzostwach Europy w 1959 w Lucernie, po wygraniu dwóch walk i przegranej w półfinale z Giennadijem Szatkowem z ZSRR. Odpadł w eliminacjach wagi półciężkiej (do 81 kg) na igrzyskach olimpijskich w 1960 w Rzymie po porażce w pierwszej walce z Mattim Aho z Finlandii.
Był mistrzem Irlandii w wadze średniej w 1959 i w wadze półciężkiej w 1960, a także wicemistrzem w wadze średniej w 1957 i 1958 oraz w wadze półciężkiej w 1961.

</doc>
<doc id="5131302" url="https://pl.wikipedia.org/wiki?curid=5131302" title="Biały Tygrys">
Biały Tygrys



</doc>
<doc id="5131303" url="https://pl.wikipedia.org/wiki?curid=5131303" title="The White Tiger">
The White Tiger



</doc>
<doc id="5131304" url="https://pl.wikipedia.org/wiki?curid=5131304" title="White Tiger">
White Tiger



</doc>
<doc id="5131306" url="https://pl.wikipedia.org/wiki?curid=5131306" title="Béni Makouana">
Béni Makouana

Béni Makouana (ur. 28 września 2002 w Brazzaville) – kongijski piłkarz występujący na pozycji napastnika we francuskim klubie Montpellier HSC oraz w reprezentacji Konga. Wychowanek JS Poto-Poto, w trakcie swojej kariery grał także w CSMD Diables Noirs.

</doc>
<doc id="5131307" url="https://pl.wikipedia.org/wiki?curid=5131307" title="Matheus Thuler">
Matheus Thuler

Matheus Soares Thuler (ur. 10 marca 1999 w Rio de Janeiro) – brazylijski piłkarz występujący na pozycji obrońcy we francuskim klubie Montpellier HSC. Wychowanek Flamengo. Młodzieżowy reprezentant Brazylii.

</doc>
<doc id="5131308" url="https://pl.wikipedia.org/wiki?curid=5131308" title="Cyclopina arenicola">
Cyclopina arenicola

Cyclopina arenicola – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1961 roku przez rumuńskiego zoologa Corneliu Pleșa.

</doc>
<doc id="5131309" url="https://pl.wikipedia.org/wiki?curid=5131309" title="Knake">
Knake



</doc>
<doc id="5131310" url="https://pl.wikipedia.org/wiki?curid=5131310" title="Cittadini">
Cittadini



</doc>
<doc id="5131311" url="https://pl.wikipedia.org/wiki?curid=5131311" title="Baader">
Baader



</doc>
<doc id="5131312" url="https://pl.wikipedia.org/wiki?curid=5131312" title="Cyclopina arenosa">
Cyclopina arenosa

Cyclopina arenosa – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1994 roku przez brazylijskiego zoologa Guilherme Ribeiro Lotufo.

</doc>
<doc id="5131313" url="https://pl.wikipedia.org/wiki?curid=5131313" title="Beaugrand">
Beaugrand



</doc>
<doc id="5131315" url="https://pl.wikipedia.org/wiki?curid=5131315" title="Cyclopina caiala">
Cyclopina caiala

Cyclopina caiala – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1991 roku przez brazylijskich zoologów Guilherme Ribeiro Lotufo i Carlosa Eduardo Falavigna da Rocha.

</doc>
<doc id="5131316" url="https://pl.wikipedia.org/wiki?curid=5131316" title="Modolo (ujednoznacznienie)">
Modolo (ujednoznacznienie)

Osoby o tym nazwisku:
Inne znaczenia o tej nazwie:

</doc>
<doc id="5131317" url="https://pl.wikipedia.org/wiki?curid=5131317" title="Tomaszuk">
Tomaszuk

Osoby o tym nazwisku:

</doc>
<doc id="5131318" url="https://pl.wikipedia.org/wiki?curid=5131318" title="Conkling">
Conkling

Osoby o tym nazwisku:
Inne:

</doc>
<doc id="5131319" url="https://pl.wikipedia.org/wiki?curid=5131319" title="Marek Skromny">
Marek Skromny

Marek Skromny (ur. 1 października 1950 w Bytomiu, zm. 11 sierpnia 2021 w Krefeld) – polski piłkarz grający na pozycji bramkarza. Syn Henryka.
Kariera piłkarska.
Marek Skromny karierę piłkarską rozpoczął w Stali Rzeszów, w której grał do 1970 roku. Następnie został zawodnikiem Polonii Bytom, w barwach której 30 maja 1971 roku w przegranym 2:4 meczu u siebie z Górnikiem Zabrze, w którym zastąpił Piotra Brola, zadebiutował w ekstraklasie oraz odnosił największe sukcesy w karierze piłkarskiej: w sezonie 1972/1973 dotarł do finału Pucharu Polski, w którym Skromny nie grał, a jego klub 17 czerwca 1973 roku na Stadionie im. 22 lipca w Poznaniu przegrał po serii rzutów karnych (bezbramkowy remis po dogrywce) z Legią Warszawa. Z klubu odszedł po jego spadku z ekstraklasy w sezonie 1975/1976 (ostatnie – 16. miejsce). Ostatni raz w ekstraklasie, w której rozegrał 51 meczów, wystąpił 4 kwietnia 1976 roku w przegranym 1:0 meczu wyjazdowym ze Śląskiem Wrocław.
W 1978 roku został zawodnikiem II-ligowej Resovii Rzeszów, w której debiut zaliczył 8 października 1978 roku w wygranym 1:0 meczu u siebie z Motorem Lublin oraz w sezonie 1980/1981 dotarł do półfinału Pucharu Polski, w którym przegrał 1:0 z Pogonią Szczecin, po czym zakończył piłkarską karierę. Łącznie w klubie rozegrał 24 mecze ligowe.
Kariera reprezentacyjna.
Marek Skromny rozegrał 3 mecze w reprezentacji Polski U-21 oraz 2 mecze w reprezentacji Polski U-23.

</doc>
<doc id="5131320" url="https://pl.wikipedia.org/wiki?curid=5131320" title="Łopatin">
Łopatin

Osoby o tym nazwisku:

</doc>
<doc id="5131321" url="https://pl.wikipedia.org/wiki?curid=5131321" title="Andrzej Lubbe">
Andrzej Lubbe

Andrzej Lubbe (ur. 8 listopada 1943) – polski ekonomista i nauczyciel akademicki, profesor nauk ekonomicznych, w latach 1990–1992 podsekretarz stanu w Centralnym Urzędzie Planowania.
Życiorys.
Uzyskał stopień doktora i doktora habilitowanego, specjalizował się w międzynarodowych stosunkach gospodarczych. W 1994 został profesorem nauk ekonomicznych. Wykładał na Wydziale Nauk Ekonomicznych Uniwersytetu Warszawskiego (przez ponad 35 lat) oraz na Akademii Leona Koźmińskiego, gdzie kierował Katedrą Międzynarodowych Stosunków Gospodarczych. Był członkiem POP PZPR na Wydziale Ekonomii UW. Autor książek z zakresu ekonomii i integracji europejskiej. Od 11 stycznia 1990 do 8 października 1992 był wiceprezesem (w randze podsekretarza stanu) w Centralnym Urzędzie Planowania, odszedł ze stanowiska zastąpiony przez Marię Luberę.
Odznaczony Złotym Krzyżem Zasługi (2003).

</doc>
<doc id="5131323" url="https://pl.wikipedia.org/wiki?curid=5131323" title="Gazeta Lekarska (1866)">
Gazeta Lekarska (1866)

Gazeta Lekarska – założone w 1866 roku pismo tygodniowe poświęcone wszystkim gałęziom umiejętności lekarskich
Czasopismo wychodziło w Warszawie od 1866 roku. Od 1888 roku przy Gazecie Lekarskiej wychodziły też "Odczyty Kliniczne" istniało też wydawnictwo dzieł lekarskich. Gazeta wychodziła po przerwie w 1921 i w tym samym roku obchodziła 50-lecie. W Gazecie Lekarskiej publikował m.in. Samuel Goldflam, Romuald Pląskowski, Edmund Biernacki. Kurjer Warszawski z 4 kwietnia 1922 donosił, że "Polska Gazeta Lekarska" powstała z połączenia 4 czasopism: Gazety Lekarskiej, Przeglądu Lekarskiego, Czasopisma Lekarskiego oraz Lwowskiego Czasopisma lekarskiego. Redaktorami Gazety Lekarskiej byli Władysław Gajkiewicz, A. Puławski, W. Starkiewicz, P. Girsztowt, Arkadiusz Antoni Puławski, J. Pruszyński, W. Szumlański, Józef Hornowski.
Zobacz też.
Gazeta Lekarska

</doc>
<doc id="5131326" url="https://pl.wikipedia.org/wiki?curid=5131326" title="Marian Grociak">
Marian Grociak

Marian Grociak (ur. 25 lutego 1952 w Bytomiu) – polski piłkarz grający na pozycji pomocnika. Zawodnik Polonii Bytom.
Kariera piłkarska.
Marian Grociak całą karierę piłkarską spędził w Polonii Bytom, w barwach której 26 sierpnia 1972 roku w wygranym 2:1 meczu wyjazdowym ze Stalą Rzeszów, w którym w 70. minucie zastąpił Adama Krupę, zadebiutował w ekstraklasie. W sezonie 1972/1973 dotarł do finału Pucharu Polski, w którym jego klub 17 czerwca 1973 roku na Stadionie im. 22 lipca w Poznaniu przegrał po serii rzutów karnych (bezbramkowy remis po dogrywce) z Legią Warszawa. W sezonie 1975/1976 klub zajmując ostatnie – 16. miejsce, spadł z ekstraklasy, jednak w sezonie 1976/1977 wrócił do niej, po wygranej Grupy Południowej, a także awansował do finału Pucharu Polski, w którym nie grał, a jego klub 21 lipca 1977 roku na Stadionie Śląskim w Chorzowie przegrał 1:0 z Zagłębiem Sosnowiec. Ostatni raz w ekstraklasie, w której rozegrał 114 meczów, w których zdobył 7 goli, wystąpił 12 sierpnia 1978 roku w przegranym 2:1 meczu wyjazdowym z Ruchem Chorzów, w którym w drugiej połowie zastąpił Bolesława Gruszkę. Po sezonie 1978/1979 odszedł z klubu.
Łącznie w ekstraklasie rozegrał 114 meczów ligowych, w których zdobył 7 goli.

</doc>
<doc id="5131328" url="https://pl.wikipedia.org/wiki?curid=5131328" title="Dawid Rigiert">
Dawid Rigiert

Dawid Rigiert, (ur. 12 marca 1947 w Nagornoje, Kazachstan) – radziecki sztangista, złoty medalista olimpijski, wielokrotny mistrz świata oraz Europy w podnoszeniu ciężarów.
Biografia.
Dawid Rigiert był jednym z największych sztangistów w historii podnoszenia ciężarów, choć dwukrotnie poniósł klęski na igrzyskach olimpijskich. Urodził się w kazachskiej wiosce w niemieckiej rodzinie, a sportem zajął się w 1966. W 1969 spotkał innego sowieckiego sztangistę i trenera Rudolfa Plukfieldiera, który zaprosił go do współpracy w ośrodku sportowym w mieście Szachty w obwodzie rostowskim. Wkrótce Rigiert stał się jednym z największych sztangistów w latach 70. W swoim pierwszym międzynarodowym turnieju, mistrzostwach świata w Columbus (1970), zdobył brązowy medal w wadze lekkociężkiej. W następnym roku przeszedł do wagi średniociężkiej, w której był pięciokrotnym mistrzem świata, w latach 1971 i 1973–1976. Oprócz tego, w 1978, zdobył tytuł mistrza świata w pierwszej wadze ciężkiej. Zdobył dziewięć tytułów mistrza Europy: siedem w wadze średniociężkiej (w latach 1971–1976, 1978) oraz dwa w pierwszej wadze ciężkiej (1979–1980). W latach 1972, 1976 i 1980 był zdecydowanym faworytem w swojej wadze podczas zawodów olimpijskich, ale tylko w 1976 zgodnie z oczekiwaniami zdobył złoty medal. Zarówno w 1972, jak i w 1980, nie udało mu się zaliczyć żadnej z trzech prób w rwaniu, co zakończyło się dyskwalifikacją.
W kraju Rigiert zdobył pięć razy tytuły mistrza ZSRR w wadze średniociężkiej (1972–1973, 1975–1976, 1978), jak również srebro w tej wadze w 1971 oraz srebro w wadze lekkociężkiej w 1970. Wygrał także pięć Pucharów ZSRR: w wadze lekkociężkiej (1972), średniociężkiej (1971, 1973, 1975) oraz pierwszej wadze ciężkiej (1979).
Podczas swojej kariery ustanowił łącznie 68 rekordów świata, 4 z nich w wadze lekkociężkiej (2 w rwaniu, 1 w podrzucie oraz 1 w dwuboju), 50 w wadze średniociężkiej (1 w wyciskaniu, 14 w rwaniu, 17 w podrzucie oraz 18 w dwuboju), 13 w pierwszej wadze ciężkiej (5 w rwaniu, 4 w podrzucie oraz 4 w dwuboju), jak również 1 w wadze ciężkiej (w rwaniu).
Po zakończeniu kariery sportowej w 1981 został trenerem podnoszenia ciężarów, najpierw w Rostowie, a później w Taganrogu. W latach 1985–1987 był głównym trenerem radzieckiej kadry narodowej w podnoszeniu ciężarów. W 2002 został głównym trenerem rosyjskiej kadry narodowej w podnoszeniu ciężarów, pełniąc funkcję głównego trenera na igrzyskach olimpijskich w Atenach (2004). Oprócz tego zajmował się produkcją ciężarów na zawody sztangistów. W 1999 został wybrany do Galerii Sław Międzynarodowej Federacji Podnoszenia Ciężarów. W 2004 zajął się lokalną polityką i został wybrany do rady miejskiej Taganrogu. W 2009 został ponownie wybrany do rady miejskiej, reprezentując partię polityczną Jedna Rosja.

</doc>
<doc id="5131329" url="https://pl.wikipedia.org/wiki?curid=5131329" title="Dawid Rigert">
Dawid Rigert



</doc>
<doc id="5131330" url="https://pl.wikipedia.org/wiki?curid=5131330" title="Zniczodzielnia">
Zniczodzielnia

Zniczodzielnia – określenie dla regałów, niekiedy przeszklonych, w których pozostawia się zużyte znicze do powtórnego wykorzystania.
Stanowiska takie pojawiły się już przy wielu cmentarzach w Polsce. Do jednych z pierwszych należy powstała w 2019 zniczodzielnia przy cmentarzu w Rudzie Śląskiej. Pierwsze zniczodzielnie w Warszawie pojawiły się przy bramach Cmentarza Północnego na warszawskich Bielanach. Projekt powstał z inicjatywy kilku radnych w ramach Budżetu Obywatelskiego.

</doc>
<doc id="5131331" url="https://pl.wikipedia.org/wiki?curid=5131331" title="Nicolas Cozza">
Nicolas Cozza

Nicolas Louis Marcel Cozza (ur. 8 stycznia 1999 w Gangesie) – francuski piłkarz występujący na pozycji obrońcy we francuskim klubie Montpellier HSC oraz w reprezentacji Francji do lat 21. Wychowanek FC Pays Viganais Aigoual.

</doc>
<doc id="5131333" url="https://pl.wikipedia.org/wiki?curid=5131333" title="Czesław Bryłka">
Czesław Bryłka

Czesław Bryłka (ur. 1 września 1955 w Bytomiu) – polski piłkarz grający na pozycji pomocnika, trener.
Kariera piłkarska.
Polonia Bytom.
Czesław Bryłka karierę piłkarską rozpoczął w 1974 roku w Polonii Bytom, w której zadebiutował 20 listopada 1974 roku w meczu 1/8 finału Pucharu Polski 1974/1975 z rezerwami ROW-u Rybnik (0:1), zastępując w drugiej połowie Adama Krupę, natomiast 1 grudnia 1974 roku w wygranym 4:0 meczu u siebie z Arką Gdynia, w którym w 67. minucie zastąpił Rainera Kuchtę, zadebiutował w ekstraklasie. W sezonie 1975/1976 klub zajmując ostatnie – 16. miejsce, spadł z ekstraklasy, jednak w sezonie 1976/1977 wrócił do niej, po wygranej Grupy Południowej, a także awansował do finału Pucharu Polski, w którym nie grał, a jego klub 21 lipca 1977 roku na Stadionie Śląskim w Chorzowie przegrał 1:0 z Zagłębiem Sosnowiec. Jednak w sezonie 1979/1980 klub zajmując ostatnie – 16. miejsce, ponownie spadł z ekstraklasy. Z klubu odszedł po sezonie 1982/1983. Łącznie w ekstraklasie rozegrał 75 meczów, w których zdobył 5 goli.
CKS Czeladź.
Następnie wraz z kolegą z Polonii Bytom – Edwardem Rackim został zawodnikiem występującej w klasie okręgowej w Grupie Katowice I CKS Czeladź, z którą w sezonie 1984/1985 awansował do III ligi, a w sezonie Wicemistrzostwo 1986/1987 zdobył wicemistrzostwo III ligi. Po sezonie 1987/1988 zakończył piłkarską karierę.
Kariera trenerska.
Czesław Bryłka po zakończeniu kariery piłkarskiej rozpoczął karierę trenerską. W latach 1997–2000 dwukrotnie był trenerem Silesii Miechowice.

</doc>
<doc id="5131334" url="https://pl.wikipedia.org/wiki?curid=5131334" title="Fundusz Rozwoju Rolnictwa">
Fundusz Rozwoju Rolnictwa

Fundusz Rozwoju Rolnictwa – utworzony w celu sfinansowania zwiększonego programu mechanizacji rolnictwa, melioracji oraz zespołowych inwestycji na wsi. Fundusz stanowił cześć produktu dodatkowego wytworzonego w gospodarstwach rolnych otrzymywanego przez państwo w formie dostaw obowiązujących. Powstanie funduszu należy łączyć z reaktywowaniem masowej organizacji chłopskiej – kółek rolniczych.
Powstanie Funduszu Rozwoju Rolnictwa.
Uchwałą Rady Ministrów z dnia 24 listopada 1959 r. utworzono Fundusz Rozwoju Rolnictwa. Fundusz został utworzony z różnicy między wartością wykonywanych dostaw obowiązkowych zbóż i ziemniaków obliczoną według cen z 1959 r. obowiązujących w skupie ponadplanowym a wartością obliczoną w skupie dostaw obowiązkowych. Od 1960 r. do 1965 r. na fundusz wpływały dodatkowo środki naliczane z realizacji dostaw obowiązkowych zwierząt rzeźnych.
Obliczanie różnic dokonywały gromadzkie oraz powiatowe rady narodowe na podstawie wykazów z wykonania dostaw obowiązkowych. Z uzyskanej łącznie kwoty państwo przeznaczało 88% środków do dyspozycji kółek rolniczych, 12% na inwestycje w przemysłach wytwarzających środki produkcji (ciągniki, maszyny, nawozy mineralne, instalacje).
Powstanie Funduszu należy interpretować w świetle istniejącymi od 1951 r. dostaw obowiązkowych zbóż, a w kolejnych latach ziemniaków, żywca rzeźnego i mleka, które znacznie obniżały poziom dochodów gospodarstw rolnych. Dostawy obowiązkowe miały charakter kontyngentu, który realizowano po cenach niższych od wolnorynkowych.
Istniały ścisłe przepisy dotyczące sposobu wykorzystania środków Funduszu Rozwoju Rolnictwa. Środki wpływające na konto kółek rolniczych musiały być przeznaczone na inwestycje mechanizacyjne (głównie zakup ciągników) i zaplecze remontowe. Do 1962 r. istniał obowiązek wnoszenia przy realizacji inwestycji wkładów własnych członków kółek rolniczych – w wysokości 10% na ziemiach zachodnich i 15% na pozostałym terenie – wartości nabywanych ciągników. Obowiązek wkładów został w 1963 r. zastąpiony pobieraniem udziałów w wysokości 50-70-100 zł od 1 ha, zależnie od zasobności ekonomicznej regionu.
Wysokość środków zgromadzonych w Funduszu Rozwoju Rolnictwa.
W 1959 r. zgromadzono na koncie funduszu 1332,8 mln zł, by do 1971 r. ta kwota wzrosła do 4641,8 mln zł. Po zniesieniu w 1971 r. dostaw obowiązkowych produktów rolnych, od 1972 r. nadal utrzymane zostały świadczenia na rzecz funduszu w formie pieniężnej.
Według ustawy z 1971 r. o podatku gruntowym stwierdzono, że wpływy z podatku pobierane będą według stawek kwotowych przeznaczonych na Fundusz Rozwoju Rolnictwa. Fundusz w formie zakumulowanej stanowił rocznie około 4 mld zł.
Uchwałą Rady Ministrów z 1972 r. w sprawie Funduszu Rozwoju Rolnictwa uzyskane środki finansowe – obok kółek rolniczych – przeznaczono także na rolnicze spółdzielnie produkcyjne oraz na spółdzielnie kółek rolniczych.
Według uchwały Rady Ministrów z 1976 r. środkami funduszu objęto dodatkowo na państwowe gospodarstwa rolne.
Kierunki wykorzystania środków finansowych Funduszu Rozwoju Rolnictwa.
Uchwała Rady Ministrów z 1980 r. przewidywała następujące wykorzystanie środków finansowych:
Uchwałą Rady Ministrów z 1981 r. stwierdzono, że środki funduszu mogą być wykorzystane na finansowanie inwestycji służących rozwojowi rolnictwa i społeczno-gospodarczej infrastrukturze wsi, a w szczególności:

</doc>
<doc id="5131335" url="https://pl.wikipedia.org/wiki?curid=5131335" title="Miriam Dominikowska">
Miriam Dominikowska

Miriam Dominikowska (ur. 10 września 2001 r. w Poznaniu) – polska lekkoatletka.
Historia.
Miriam od urodzenia choruje na czterokończynowe mózgowe porażenie dziecięce. Dzięki intensywnej rehabilitacji jest w stanie chodzić. Uczęszczała do szkoły podstawowej nr 54 w Poznaniu, gimnazjum im. Stanisława Kostki w Poznaniu oraz IV Liceum Ogólnokształcącego w Poznaniu. Uzyskała 2 miejsce w plebiscycie Głosu Wielkopolski w kategorii „sportowiec dekady” dla kobiet.

</doc>
<doc id="5131336" url="https://pl.wikipedia.org/wiki?curid=5131336" title="Cyclopina balearica">
Cyclopina balearica

Cyclopina balearica – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1996 roku przez Geoffreya Allana Boxshalla i Damię Jaume.

</doc>
<doc id="5131337" url="https://pl.wikipedia.org/wiki?curid=5131337" title="World Tour w siatkówce plażowej 2001">
World Tour w siatkówce plażowej 2001

World Tour w siatkówce plażowej 2001 składał się z 24 turniejów organizowanych przez FIVB. Do cyklu World Tour zaliczono zawody Goodwill Games oraz Mistrzostwa Świata, które odbywały się w tym roku odpowiednio w Brisbane i Klagenfurcie.

</doc>
<doc id="5131340" url="https://pl.wikipedia.org/wiki?curid=5131340" title="Piotr Bączek">
Piotr Bączek

Piotr Bączek – polski funkcjonariusz wojskowych służb specjalnych, urzędnik państwowy i dziennikarz, w latach 2015–2018 szef Służby Kontrwywiadu Wojskowego (do 2016 jako pełniący obowiązki).
Życiorys.
Należał do 1 Warszawskiej Drużyny Harcerskiej im. Romualda Traugutta „Czarna Jedynka”. Do lipca 2006 pracował jako dziennikarz, m.in. jako szef działu w „Gazecie Polskiej” i redaktor naczelny tygodnika „Głos”. Od 2006 do 2008 należał do Komisji Weryfikacyjnej Wojskowych Służb Informacyjnych z nominacji premiera (co wiązało się później m.in. z rewizją w jego mieszkaniu i przesłuchaniem w związku z wyciekiem aneksu do raportu z likwidacji WSI). W 2006 był jednym ze współtwórców Służby Kontrwywiadu Wojskowego, gdzie kierował Zarządem Studiów i Analiz. Podjął pracę w Biurze Bezpieczeństwa Narodowego, został ekspertem sejmowej komisji śledczej ds. nacisków i doradcą tzw. komisji smoleńskiej. Pełnił też funkcję rzecznika prasowego Antoniego Macierewicza. Działał jako szef Klubu „Gazety Polskiej” w Warce.
19 listopada 2015 powierzono mu obowiązki szefa Służby Kontrwywiadu Wojskowego, objął to stanowisko 19 lutego 2016. 18 grudnia tegoż roku wraz z Bartłomiejem Misiewiczem i asystą Żandarmerii Wojskowej wszedł do budynku Centrum Eksperckiego Kontrwywiadu NATO w Warszawie, co wzbudziło szerokie kontrowersje. Działanie to zostało uznane za bezprawne przez Sąd Okręgowy w Warszawie. Odszedł z funkcji 15 stycznia 2018 wkrótce po złożeniu dymisji, co miało związek z odwołaniem Antoniego Macierewicza z rządu. Objął następnie stanowisko doradcy szefa MON Mariusza Błaszczaka.
Odznaczony m.in. Złotym Krzyżem Zasługi. Autor i współautor kilku książek o tematyce służb specjalnych i polityki.

</doc>
<doc id="5131342" url="https://pl.wikipedia.org/wiki?curid=5131342" title="Urządzenie cmentarne">
Urządzenie cmentarne

Urządzenie cmentarne – zbiorcza nazwa obiektów mieszczących się w obrębie cmentarza. Do takich urządzeń zalicza się między innymi: groby, nagrobki, ogrójce, ambony, latarnie zmarłych, Ossuarium i kostnice

</doc>
<doc id="5131343" url="https://pl.wikipedia.org/wiki?curid=5131343" title="Karimu Young">
Karimu Young

Karimu Young (ur. 21 marca 1942 w Ilorin) – nigeryjski bokser, dwukrotny mistrz Afryki i dwukrotny olimpijczyk.
Wystąpił wadze muszej (do 51 kg) na igrzyskach olimpijskich w 1960 w Rzymie, gdzie po pokonaniu Adama McLeana z Irlandii w pierwszej walce przegrał następną z późniejszym brązowym medalistą Kiyoshi Tanabe z Japonii i odpadł z turnieju.
Zwyciężył w wadze muszej na pierwszych mistrzostwach Afryki w 1962 w Kairze. Na kolejnych mistrzostwach Afryki w 1964 w Akrze zdobył złoty medal w kategorii koguciej (do 54 kg).
Na igrzyskach olimpijskich w 1964 w Tokio wygrał dwie walki w wadze koguciej (w tym z Brunonem Bendigiem z Polski), a w ćwierćfinale pokonał go Washington Rodríguez z Urugwaju.

</doc>
<doc id="5131348" url="https://pl.wikipedia.org/wiki?curid=5131348" title="Terinos terpander">
Terinos terpander

Terinos terpander − gatunek motyla z rodziny rusałkowatych i podrodziny Heliconiinae. Zamieszkuje krainę orientalną od Mjanmy i Wietnamu po Jawę i Borneo.
Taksonomia.
Gatunek ten po raz pierwszy opisany został w 1862 roku przez Williama Chapmana Hewitsona. Wyróżnia się w jego obrębie 10 podgatunków:
Morfologia.
Owad dorosły.
Motyl o rozpiętości skrzydeł od 70 do 75 mm. Wierzch skrzydeł jest brązowy do czarnego z fioletowym nalotem, u samca rozleglejszym niż u samicy. Tylna para skrzydła ma na wierzchu po dwie białe plamki półksiężycowate w pobliżu krawędzi tylnej. Krawędź ta nie jest wydłużona w krótki ogonek, co wyraźnie odróżnia ten gatunek od "T. atlita" i "T. clarissa". Na spodniej stronie skrzydeł tylnych występuje szereg ciemnobrązowych plamek.
Stadia rozwojowe.
Jajo ma beczułkowaty kształt i perłowo-białe ubarwienie. Chorion rzeźbi około dwudziestu pionowych żeberek, które połączone są szeregami drobnych listewek.
Gąsienica ma ciało ubarwione brudnozielono z żółtą lub pomarańczową głową. U wyrośniętej gąsienicy od głowy aż po analny segment ciała biegną podłużne paski barw ciemnozielonej, kremowej i szarej. Dwa szeregi czarnym, błyszczących, długich, nierozgałęzionych kolców rozmieszczone są wzdłuż grzbietu. Ponadto mniejsze kolce tworzą szeregi ponad przetchlinkami.
Poczwarka jest ubarwiona jasnozielono. Po bokach jej tułowia biegną wzdłuż krawędzi pochewek skrzydłowych ciemnoróżowe linie. Na grzbiecie poczwarki wyrastają dwa rzędy różowych, zakrzywionych kolców, przy czym te na drugim segmencie odwłoka mają srebrzyste podstawy. Szczególnie długie są kolce na trzecim segmencie odwłokowym, które cechują się haczykowatymi wierzchołkami.
Ekologia i występowanie.
Owad ten zasiedla nizinne równikowe lasy deszczowe, w Malezji do wysokości około 600 m n.p.m. W warunkach naturalnych gąsienice żerują na antydesmach, w hodowlach natomiast przyjmują "Rinorea anguifera". Postacie dorosłe spotyka się w siedliskach otwartych, jak pobocza dróg, przesieki czy szersze ścieżki. Aktywne są za dnia, głównie rankami, zarówno przy zachmurzeniu, jak i w pełnym słońcu. W późniejszej porze dnia chętnie przesiadują nieruchomo przez dłuższy czas. W porze aktywności samce latają od liścia do liścia przysiadując na krótko, czasem też siadają na gruncie celem pobrania wilgoci. Samice składają jaja pojedynczo na spodnich stronach liści rośliny żywicielskiej.
Gatunek orientalny. Zamieszkuje Mjanmę, Tajlandię, Wietnam, Malezję Zachodnią, Singapur, Brunei, Sarawak, Sabah, indonezyjską część Borneo, Sumatrę i Jawę.

</doc>
<doc id="5131350" url="https://pl.wikipedia.org/wiki?curid=5131350" title="Edward Racki">
Edward Racki

Edward Racki (ur. 21 kwietnia 1955 w Bytomiu) – polski piłkarz grający na każdej pozycji z pola, trener.
Kariera piłkarska.
Polonia Bytom.
Edward Racki karierę piłkarską rozpoczął w 1973 roku w Polonii Bytom, w barwach której 31 lipca 1974 roku zadebiutował w ekstraklasie w bezbramkowo zremisowanym meczu wyjazdowym z Lechem Poznań na Stadionie im. 22 lipca. W sezonie 1975/1976 klub zajmując ostatnie – 16. miejsce, spadł z ekstraklasy, jednak w sezonie 1976/1977 wrócił do niej, po wygranej Grupy Południowej, a także awansował do finału Pucharu Polski, w którym nie grał, a jego klub 21 lipca 1977 roku na Stadionie Śląskim w Chorzowie przegrał 1:0 z Zagłębiem Sosnowiec. Jednak w sezonie 1979/1980 klub zajmując ostatnie – 16. miejsce, ponownie spadł z ekstraklasy. Z klubu odszedł po sezonie 1982/1983. Łącznie w ekstraklasie rozegrał 130 meczów, w których zdobył 4 gole.
CKS Czeladź.
Następnie wraz z kolegą z Polonii Bytom – Czesławem Bryłką został zawodnikiem występującej w klasie okręgowej w grupie Katowice I CKS Czeladź, z którą w sezonie 1984/1985 awansował do III ligi, a w sezonie Wicemistrzostwo 1986/1987 zdobył wicemistrzostwo III ligi. Po 1987/1988 (w którym był asystentem trenera), zakończył piłkarską karierę&lt;ref name="1987/88"&gt;CKS Czeladź kadra 1987/88&lt;/ref&gt;.
Kariera trenerska.
Edward Racki jeszcze w trakcie kariery piłkarskiej rozpoczął karierę trenerską. W 1987/1988 był grającym asystentem trenerów, najpierw Antoniego Szymanowskiego, potem Czesława Fudaleja w MCKS Czeladź.
W 1997 roku na krótko zastąpił Czesława Bryłkę na stanowisku trenera Silesii Miechowice, jednak po spadku do klasy okręgowej został przez niego zastąpiony. Następnie trenował: Orła Biały Brzeziny, Orła Miedary (1999–2004), z którym w sezonie 2002/2003 awansował do klasy okręgowej grupy Katowice IV, jednak po sezonie 2003/2004 klub spadł do klasy A, a także najpierw wspólnie z Hubertem Globiszem, potem samodzielnie Tempo Stolarzowice (2011–2012).

</doc>
<doc id="5131351" url="https://pl.wikipedia.org/wiki?curid=5131351" title="Alison dos Santos">
Alison dos Santos

Alison Brendom Alves dos Santos (ur. 3 czerwca 2000 w São Joaquim da Barra) – brazylijski lekkoatleta specjalizujący się w biegach płotkarskich.
W wieku 10 miesięcy uległ wypadkowi domowemu. Oparzenie olejem trzeciego stopnia pozostawiło na jego głowie charakterystyczne blizny.
Jego pierwszą dużą imprezą międzynarodową były mistrzostwa świata juniorów młodszych (2017), podczas których zajął 5. miejsce w finale biegu na 400 metrów przez płotki. W 2018 zdobył w Tampere brązowy medal mistrzostw świata juniorów oraz sięgnął po trzy krążki młodzieżowego czempionatu Ameryki Południowej. 
Na początku 2019 zdobył dwa medale seniorskich mistrzostw kontynentu. Podczas każdej kolejnej dużej imprezy w tym roku poprawiał rekord życiowy oraz młodzieżowy rekord Ameryki Południowej. W lipcu najpierw triumfował na uniwersjadzie w Neapolu, a następnie na mistrzostwach panamerykańskich juniorów w San José. W sierpniu z kolei odniósł największy na ten czas sukces, zdobywając złoto igrzysk panamerykańskich w Limie. We wrześniu z kolei awansował do finału 400 metrów przez płotki podczas mistrzostw świata w Dosze, zajmując w nim ostatecznie 7. miejsce.
W 2021 zdobył brązowy medal igrzysk olimpijskich rozgrywanych w Tokio. W finałowym biegu Karsten Warholm ustanowił z czasem 45,94 rekord świata. Wynik dos Santosa (46,72) był trzecim w tabeli wszech czasów.
W 2022 zdobył w Eugene tytuł mistrza świata na dystansie 400 metrów przez płotki, ustanawiając czasem 46,29 aktualny rekord czempionatu w tej konkurencji i poprawiając własny rekord Ameryki Południowej.
Złoty medalista mistrzostw Brazylii.
Rekord życiowy w biegu na 400 metrów przez płotki: 46,29 (19 lipca 2022, Eugene) – rekord Ameryki Południowej, 3. wynik w historii światowej lekkoatletyki. 

</doc>
<doc id="5131354" url="https://pl.wikipedia.org/wiki?curid=5131354" title="Jazda wojewódzka w II Rzeczypospolitej">
Jazda wojewódzka w II Rzeczypospolitej

Jazda wojewódzka w II Rzeczypospolitej – jeden z rodzajów jazdy Wojska Polskiego tworzony w początkowym okresie istnienia polskiej kawalerii w II Rzeczypospolitej.
Społeczeństwo polskie uważało jazdę za narodową broń Polaków. Dlatego już w listopadzie 1918, na terenach wyzwolonych spod okupacji niemieckiej i austriackiej zaczęły powstawać samorzutnie w oddziały jazdy. Obok żołnierzy frontowych, zgłaszali się też ochotnicy nie posiadający żadnego przeszkolenia wojskowego. Szereg oddziałów powstało na zasadzie „skrzyknięcia się” znajomych z danego terenu. W ten sposób sformowano czternaście szwadronów wojewódzkich.
Oddziały jazdy wojewódzkiej.
Żywe wśród Polaków tradycje i wspomnienia pospolitego ruszeniu i byłej kawalerii narodowej, spowodowały, że społeczeństwo byłej Kongresówki w listopadzie 1918 zaczęło tworzyć ochotnicze oddziały kawalerii. Były to szwadrony wojewódzkie. Każde województwo miało wystawić jeden taki szwadron. Miały one nieco większy stan niżeli szwadrony pułków liniowych, a dowódcami ich mieli być przeważnie ludzie szeroko znani ogółowi danego województwa, niekoniecznie wykwalifikowani wojskowi.
Tego typu organizacja wzorowana była na wzorcach zastosowanych przy tworzeniu kawalerii w pierwszym roku istnienia Księstwa Warszawskiego. Ochotnicy mieli się stawić we własnym umundurowaniu i na własnych koniach, otrzymując od rządu tylko uzbrojenie i rząd koński.
Powstały między innymi: 1 szwadron Kujawski we Włocławku, 2 szwadron Kujawski w Koninie, szwadron Płocki, szwadron Łowicki w Błoniu, szwadron Warszawski (Mazowiecki), szwadron Siedlecki w Łochowie, 1 szwadron Warszawski „Odsiecz Lwowa”, szwadron Bielsko-Mazowiecki w Czyżewie, szwadron Radomski, szwadron Noworadomski, szwadron Jędrzejowski.
Część szwadronów wojewódzkich stanowiła składową oddziałów liniowych. Szwadron płocki należał do składu 4 pułku ułanów, szwadrony Radomski, Noworadomski, Jędrzejowski do pułku jazdy 1 Brygady Wojska Polskiego (późniejszy 11 p. uł.), 2 szwadron Kujawski do 2 pułku ułanów. Pozostałe stanowiły jazdę samodzielną, ale z czasem również i one zostały wcielone do różnych pułków kawalerii.
Walki szwadronów i zmiany organizacyjne.
Szwadron Warszawski (Mazowiecki) rtm. Tadeusza Kossaka organizowany był w Warszawie. Wziął udział w zamachu styczniowym 1919 na rząd Moraczewskiego, następnie jako samodzielny szwadron wysłany został na front przeciwbolszewicki i przydzielony został do 3 pułku ułanów. W wyniku dalszych działań organizacyjnych wszedł w skład 5 pułku strzelców konnych.
Szwadron Łowicki, organizowany przez rtm. Wojciecha Kossaka, a składający się z zamożnej młodzieży stacjonował w Błoniu. Słabo szkolony i o niskim poczuciu dyscypliny wojskowej został napadnięty i rozbrojony przez inną grupę młodzieży, która uważała za stosowne rozbroić „reakcyjne wojsko”. Pomimo wyjaśnienia incydentu i oddania zabranej broni, szwadron został rozwiązany, a jego żołnierze przydzieleni do innych oddziałów.
Szwadron „Odsieczy Lwowa” grupował w sobie żołnierzy z byłych korpusów wschodnich raz elementy miejskie. W krótkim czasie szwadron przemianowany został w kadrę 12 pułku Ułanów Podolskich.
1 szwadron Kujawski rtm. Henryka Bzowskiego brał udział w wyprawie wileńskiej, a następnie został wcielony do 1 pułku strzelców konnych, a 2 szwadron Kujawski wszedł początkowo w skład 2 pułku ułanów, a następnie wcielony został do 3 pułku strzelców konnych.
Szwadron Bielsko-Mazowiecki por. Jakóbowskiego po złączeniu z oddziałem „Samoobrony Mińskiej”, przeszedłszy do Łap, otrzymał nazwę „Białostockiego oddziału Jazdy” i stanowił zaczątek dla późniejszego 10 pułku ułanów.

</doc>
<doc id="5131355" url="https://pl.wikipedia.org/wiki?curid=5131355" title="Bryce Deadmon">
Bryce Deadmon

Bryce Deadmon (ur. 26 marca 1997 w Missouri City) – amerykański lekkoatleta specjalizujący się w biegach sprinterskich.
W 2021 zdobył złoto w sztafecie 4 × 400 metrów i brąz za bieg w eliminacjach sztafety mieszanej podczas igrzysk olimpijskich w Tokio. Rok później zdobył złoto w sztafecie 4 × 400 metrów podczas mistrzostw świata w Eugene.
Studiował na Texas A&amp;M University. Złoty medalista mistrzostw NCAA.

</doc>
<doc id="5131358" url="https://pl.wikipedia.org/wiki?curid=5131358" title="Podziemie (kultura)">
Podziemie (kultura)



</doc>
<doc id="5131359" url="https://pl.wikipedia.org/wiki?curid=5131359" title="Stacey-Ann Williams">
Stacey-Ann Williams

Stacey-Ann Williams (ur. 8 marca 1999) – jamajska lekkoatletka specjalizująca się w biegach sprinterskich.
W 2016 weszła w skład sztafety 4 × 400 metrów, która zdobyła srebrny medal mistrzostw świata juniorów w Bydgoszczy. Dwa lata później ponownie wystąpiła na światowym czempionacie juniorów, indywidualnie zajmując 6. miejsce w finale biegu na 400 metrów. Wraz z koleżankami z reprezentacji zdobyła z kolei brąz w sztafecie. 
W 2021 zdobyła brązowy medal igrzysk olimpijskich w Tokio w sztafecie 4 × 400 metrów. Rok późnej sięgnęła po srebro mistrzostw świata za bieg w eliminacjach sztafety 4 × 400 metrów.
Złota medalistka CARIFTA Games.

</doc>
<doc id="5131361" url="https://pl.wikipedia.org/wiki?curid=5131361" title="Aleksiej Wachonin">
Aleksiej Wachonin

Aleksiej Wachonin (; ur. 10 marca 1935 w Gawriłowce, obwód kemerowski, zm. 1 września 1993 w Szachtach) – radziecki sztangista, złoty medalista olimpijski, wielokrotny mistrz świata oraz Europy w podnoszeniu ciężarów.
Biografia.
Podnoszeniem ciężarów zajął się w 1956, a rozgłos zyskał w 1961, po zdobyciu pierwszego z sześciu tytułów mistrza ZSRR w wadze koguciej. W swojej karierze zdobył złoto olimpijskie w 1964, był trzykrotnym mistrzem świata (w latach 1963, 1964, 1966) i trzykrotnym mistrzem Europy (w latach 1963, 1965, 1966) oraz zdobył brąz na mistrzostwach Europy w 1968. Na mistrzostwach ZSRR zdobył sześć złotych (1961–1964, 1966, 1967) i cztery srebrne (1965, 1968–1970) medale. Ustanowił również sześć rekordów świata: pięć w podrzucie i jeden w dwuboju. Po zakończeniu kariery sportowej pracował jako trener podnoszenia ciężarów w Szachtach. Zmarł w 1993. Od 1994 w Szachtach odbywa się turniej na jego cześć.

</doc>
<doc id="5131362" url="https://pl.wikipedia.org/wiki?curid=5131362" title="Psałterz kijowski">
Psałterz kijowski

Psałterz kijowski – jeden z najbardziej znanych iluminowanych staroruskich rękopisów biblijnych. Sporządzony został w roku 1397, w Kijowie, przez kopistę o imieniu Spirydon, przechowywany jest w Rosyjskiej Bibliotece Narodowej w Petersburgu. Na 229 pergaminowych kartach zawiera tekst Psałterza wraz z Psalmem 151 w języku cerkiewnosłowiańskim. Rękopis jest bogato ilustrowany, zawiera 302 miniatury. Miniatury, nagłówki i inicjały są zdobione złotem. Rękopis traktowany jest jako jeden z najbardziej znaczących zabytków staroruskiej literatury i sztuki.
Na kartach 2-205 zawiera tekst Księgi Psalmów, na kartach 205-227 Ody, pochodzące z różnych części Biblii. Oryginalna oprawa nie zachowała się. Karty 145 i 154-156 są z papieru i zostały dołączone w XVII wieku w miejsce zaginionych oryginalnych kart rękopisu.
Miniatury nawiązują do bizantyjskiej tradycji ikonograficznej sięgającej IX wieku (najstarszym jej przedstawicielem jest Psałterz Chłudowa), przedstawiają sceny starotestamentowe, nowotestamentowe oraz dotyczące historii Kościoła i sądu ostatecznego. Karta tytułowa przedstawia króla Dawida w pozycji siedzącej i zapisującego swoją księgę. Król Dawid jest głównym bohaterem scen starotestamentowych, przedstawiany jest na nich jako młody pasterz, jako walczący z Goliatem, przedstawiają służbę u Saula, tułaczkę, namaszczenie na króla, jego wojny, grzech z Batszebą, śmierć Absaloma i namaszczenie Salomona na króla. Oprócz Dawida pojawiają się takie postacie ze Starego Testamentu jak Abraham, Izaak, Jakub, Melchisedek. Miniatury szczegółowo obrazują Nowy Testament. Zebrano niemal wszystkie spośród dwunastu wielkich świąt prawosławnych, oprócz Ofiarowania Pańskiego. Niektóre z nich powtórzono kilkakrotnie (ukrzyżowanie, Wniebowstąpienie Pańskie, Chrzest Pański).
Rękopis był własnością Abrahama Ezofowicza, który w roku 1518 podarował go cerkwi św. Mikołaja w Wilnie. Darczyńca wpisał do rękopisu klątwę, która miała spaść na każdego, kto wyniesie tę księgę z cerkwi. W Wilnie był przechowywany do początku XIX wieku. W okresie od roku 1828 do 1831 stał się własnością M.K. Bobrowskiego. Do roku 1881 kilkakrotnie zmienił swoich właścicieli i miejsce pobytu (okolice Grodna, Warszawa). W 1881 roku stał się własnością Sergiusza Szeremietiewa i odtąd znajduje się w Petersburgu. Od roku 1932 przechowywany jest w Rosyjskiej Bibliotece Narodowej (ОЛДП, F 6).
Pierwsze wydanie facsimile rękopisu (fotograficzne) ukazało się w roku 1890, drugie w 1978.
Linki zewnętrzne.
 

</doc>
<doc id="5131363" url="https://pl.wikipedia.org/wiki?curid=5131363" title="Jerzy Kiciński">
Jerzy Kiciński

Jerzy Mario Kiciński (ur. 3 listopada 1965 w Gdyni) – polski funkcjonariusz cywilnych służb specjalnych w stopniu pułkownika, urzędnik państwowy, w 2007 p.o. szefa Agencji Bezpieczeństwa Wewnętrznego.
Życiorys.
W 1991 ukończył politologię na Uniwersytecie Gdańskim, a w 1999 studia podyplomowe w Instytucie Studiów Politycznych Polskiej Akademii Nauk. Podczas studiów był działaczem Niezależnego Zrzeszenia Studentów. Od grudnia 1991 pracował w Urzędzie Ochrony Państwa (początkowo w jego gdańskiej delegaturze) i Agencji Bezpieczeństwa Wewnętrznego. Zajmował się kontrwywiadem i dosłużył się stopnia pułkownika. Uchodził za związanego ze Zbigniewem Wassermannem, w 2007 był radcą Prezesa Rady Ministrów w Departamencie Bezpieczeństwa Narodowego KPRM. 2 listopada 2007 powierzono mu obowiązki Szefa Agencji Bezpieczeństwa Wewnętrznego, podał się do dymisji 15 listopada tegoż roku (dzień przed odwołaniem rządu Jarosława Kaczyńskiego). Później został ekspertem tzw. komisji smoleńskiej. W 2010 przeszedł na emeryturę, został członkiem rady Fundacji Pomocy Rodzinom Funkcjonariuszy i Pracowników UOP i ABW. Wypowiadał się jako zwolennik likwidacji ABW oraz powołania Narodowej Służby Śledczej i Agencji Bezpieczeństwa Łączności.
Żonaty, ma dwie córki. Należał do Aeroklubu Gdańskiego, uzyskał uprawnienia pilota szybowcowego i skoczka spadochronowego.
Odznaczenia.
W 2011 odznaczony Odznaką Honorową imienia gen. Stefana Roweckiego „Grota” jako jedna z pierwszych jedenastu osób. Wyróżniony też Brązowym Krzyżem Zasługi (2002).

</doc>
<doc id="5131364" url="https://pl.wikipedia.org/wiki?curid=5131364" title="Fábio Sturgeon">
Fábio Sturgeon

Fábio Miguel Santos Sturgeon (ur. 4 lutego 1994 w Almadzie) – portugalski piłkarz angielskiego pochodzenia występujący na pozycji napastnika. Wychowanek Charneca de Caparica, w trakcie swojej kariery grał także w takich zespołach, jak Belenenses, Vitória Guimarães, CD Feirense, AO Ksanti, OFI 1925 oraz Raków Częstochowa. Młodzieżowy reprezentant Portugalii.

</doc>
<doc id="5131366" url="https://pl.wikipedia.org/wiki?curid=5131366" title="Bitwa pod Manbidżu">
Bitwa pod Manbidżu



</doc>
<doc id="5131369" url="https://pl.wikipedia.org/wiki?curid=5131369" title="Okręgowe rozgrywki w piłce nożnej woj. warmińsko-mazurskiego (2021/2022)">
Okręgowe rozgrywki w piłce nożnej woj. warmińsko-mazurskiego (2021/2022)

Okręgowe rozgrywki w piłce nożnej województwa warmińsko-mazurskiego prowadzone są przez Warmińsko-Mazurski Związek Piłki Nożnej, rozgrywane są na czterech poziomach ligowych z podziałem na grupy.
Drużyny z województwa warmińsko-mazurskiego występujące w ligach centralnych i makroregionalnych:
Rozgrywki okręgowe
Wycofania z rozgrywek.
Młody Piłkarz Jonkowo, Stomil II Olsztyn, GKS Dźwierzuty, Olimpia Miłki, Pogoń Banie Mazurskie
Nowe zespoły.
Mamry II Giżycko, Vęgoria II Węgorzewo, Start Kozłowo, Żabianka Żabi Róg, Junior Świątki, Pisa II Barczewo, WKTS Mierki, Mały Jeziorak Iława

</doc>
<doc id="5131372" url="https://pl.wikipedia.org/wiki?curid=5131372" title="Lekkoatletyka na Letnich Igrzyskach Olimpijskich 1932 – chód na 50 km mężczyzn">
Lekkoatletyka na Letnich Igrzyskach Olimpijskich 1932 – chód na 50 km mężczyzn

Chód na 50 kilometrów mężczyzn – jedna z konkurencji rozegranych podczas igrzysk olimpijskich w 1932 w Los Angeles. Konkurencja ta została po raz pierwszy na igrzyskach olimpijskich. Odbyła się 3 sierpnia 1932. Zwyciężył reprezentant Wielkiej Brytanii Thomas Green.

</doc>
<doc id="5131373" url="https://pl.wikipedia.org/wiki?curid=5131373" title="Nowa Łowcza">
Nowa Łowcza

Nowa Łowcza () – wieś w Bułgarii, w obwodzie Błagojewgrad, w gminie Chadżidimowo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 55 mieszkańców.

</doc>
<doc id="5131374" url="https://pl.wikipedia.org/wiki?curid=5131374" title="Nowo Leski">
Nowo Leski

Nowa Leski () – wieś w Bułgarii, w obwodzie Błagojewgrad, w gminie Chadżidimowo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 354 mieszkańców.

</doc>
<doc id="5131375" url="https://pl.wikipedia.org/wiki?curid=5131375" title="Tomasz Klimek">
Tomasz Klimek

Tomasz Klimek (ur. 30 stycznia 1973 w Krakowie) – polski funkcjonariusz cywilnych służb specjalnych w stopniu pułkownika i policjant, od 2006 do 2007 wiceszef, w 2007 p.o. szefa Agencji Bezpieczeństwa Wewnętrznego.
Życiorys.
W 1992 ukończył Liceum Ogólnokształcące w Skawinie. Został absolwentem Wyższej Szkoły Policji w Szczytnie (1996) oraz Wydziału Prawa i Administracji Uniwersytetu Łódzkiego (1999). Od 1996 służył w Wydziałach Kryminalnych Komendy Rejonowej Policji Kraków-Południe i Komendy Miejskiej Policji w Krakowie. Od 2001 do 2003 był rzecznikiem prasowym krakowskiej komendy miejskiej, następnie do 2006 ekspertem w jej Sekcji Prezydialnej. Kilkukrotnie startował w konkursach na stanowiska kierownicze w służbach. 19 października 2006 powołany na wiceszefa Agencji Bezpieczeństwa Wewnętrznego, awansowany w niej na stopień pułkownika. 15 listopada 2007 powierzono mu obowiązki Szefa Agencji Bezpieczeństwa Wewnętrznego po odwołaniu Jerzego Kicińskiego. Sprawował je do 16 listopada tegoż roku, pod koniec tegoż roku utracił fotel zastępcy szefa ABW.
Żonaty, ma dwóch synów.
Odznaczenia.
W 2011 odznaczony Odznaką Honorową imienia gen. Stefana Roweckiego „Grota” jako jedna z pierwszych jedenastu osób.

</doc>
<doc id="5131376" url="https://pl.wikipedia.org/wiki?curid=5131376" title="Randolph Ross">
Randolph Ross

Randolph Ross (ur. 1 stycznia 2001 w Shelby) – amerykański lekkoatleta specjalizujący się w biegach sprinterskich.
W 2021 zdobył złoto za bieg w eliminacjach sztafety 4 × 400 metrów podczas igrzysk olimpijskich w Tokio.
Studiuje na Uniwersytecie Karoliny Północnej. Złoty medalista akademickich mistrzostw NCAA.
Trenuje go jego ojciec, Duane Ross, olimpijczyk i brązowy medalista mistrzostw świata.

</doc>
<doc id="5131380" url="https://pl.wikipedia.org/wiki?curid=5131380" title="Parił">
Parił

Parił () – wieś w Bułgarii, w obwodzie Błagojewgrad, w gminie Chadżidimowo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 7 mieszkańców.

</doc>
<doc id="5131382" url="https://pl.wikipedia.org/wiki?curid=5131382" title="Petrelik">
Petrelik

Petrelik () – wieś w Bułgarii, w obwodzie Błagojewgrad, w gminie Chadżidimowo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 153 mieszkańców.

</doc>
<doc id="5131383" url="https://pl.wikipedia.org/wiki?curid=5131383" title="Protesty przeciwko zmianom w ustawie o radiofonii i telewizji w Polsce">
Protesty przeciwko zmianom w ustawie o radiofonii i telewizji w Polsce

Protesty przeciwko zmianom w ustawie o radiofonii i telewizji w Polsce, określane także jako protesty w obronie wolnych mediów i protesty przeciwko lex anty-TVN – masowe protesty społeczne, odbywające się w 2021 roku w związku ze złożeniem w Sejmie IX kadencji przez grupę posłów klubu Prawa i Sprawiedliwości projektu nowelizacji ustawy o radiofonii i telewizji.
Przebieg procesu legislacyjnego i sytuacja prawna.
Wniosek grupy posłów klubu Prawa i Sprawiedliwości.
7 lipca 2021 grupa 22 posłów klubu Prawa i Sprawiedliwości – Waldemar Andzel, Barbara Bartuś, Joanna Borowiak, Anita Czerwińska, Barbara Dziuk, Teresa Glenc, Czesław Hoc, Piotr Kaleta, Piotr Król, Anna Krupka, Joanna Lichocka, Anna Milczanowska, Szymon Pogoda, Piotr Polak, Urszula Rusecka, Marek Suski, Ewa Szymańska, Janusz Śniadek, Robert Telus, Ryszard Terlecki, Grzegorz Wojciechowski, Wojciech Zubowski, złożyła w Sejmie RP projekt nowelizacji ustawy o radiofonii i telewizji.
Założenia ustawy.
W projekcie nowelizacji ustawy kontrowersje wzbudzała treść artykułu 35., ustępu 2., punktu 1 ustawy z dnia 29 grudnia 1992 r. o radiofonii i telewizji. Zakładał on, że koncesję na nadawanie mogłyby otrzymywać telewizje, w których udział zagranicznego kapitału nie przekracza 49% (zapis ten nie dotyczy przedsiębiorstw z Europejskiego Obszaru Gospodarczego). Bezpośrednio uderzał on w stację telewizyjną TVN24, której właścicielem była Polish Television Holding BV (holenderska spółka), której jedynym akcjonariuszem była amerykańska spółka Discovery.
Głosowanie w Sejmie i związane z nim kontrowersje.
Przebieg głosowania.
Podczas 36. posiedzenia Sejmu Rzeczypospolitej Polskiej IX kadencji 11 sierpnia 2021 ok. godziny 17:27 odbyło się głosowanie nad wnioskiem Władysława Kosiniaka-Kamysza o odroczenie posiedzenia. W głosowaniu nad partią Prawo i Sprawiedliwość zwyciężyła strona opozycyjna – za wnioskiem głosowali wszyscy posłowie i posłanki Koalicji Obywatelskiej, Lewicy, Koalicji Polskiej, Konfederacji (oprócz dwóch nieobecnych na posiedzeniu posłów – Konrada Berkowicza i Grzegorza Brauna), Kukiz’15, Polskich Spraw, 5 posłów Porozumienia i 3 posłów niezrzeszonych. Po odczytaniu wyników głosowania, niekorzystnych dla partii Prawo i Sprawiedliwość, prowadząca obrady i wywodząca się z PiS-u marszałek Sejmu Elżbieta Witek zarządziła 15-minutową przerwę, która przedłużyła się do ok. godziny 19:30. Po głosowaniu poseł Jarosław Sachajko w wypowiedzi dla TVN24 poinformował, że jego głos w głosowaniu nad odroczeniem posiedzenia to ewidentna jego pomyłka. Jak twierdziła część komentatorów, posłowie Kukiz’15 się nie „pomylili” – według nich miało być to celowe zagranie 3 posłów Kukiz’15. Część posłów opozycji sugerowała możliwość korupcji politycznej, a Szymon Hołownia mówił o „prostytucji i korupcji politycznej”, a także o „zamachu stanu”.
Analiza prawna przebiegu głosowania.
Adwokat Michał Wawrykiewicz w ten sposób wypowiedział się na temat reasumpcji głosowania 11 sierpnia 2021:
Prof. Iwona Hofman nazwała okoliczności głosowania „żenującymi”. Profesor Hofman uważała, że 11 sierpnia 2021 doszło do „jawnego kupczenia stanowiskami i korupcji politycznej”. Prof. Marek Chmaj uważał, iż wynik głosowania nad odroczeniem posiedzenia nie budził wątpliwości oraz że nie było powodu do jego reasumpcji. Zdaniem prof. Chmaja w tym przypadku Prawo i Sprawiedliwość nie zdołało zwyciężyć głosowania, w związku z czym doszło do jego reasumpcji, aby „namówić kilku posłów, żeby teraz zagłosowali inaczej”.
Stowarzyszenie Adwokackie „Defensor luris” w wydanym oświadczeniu wyraziło stanowczy sprzeciw wobec „dewastacji polskiego parlamentaryzmu”. Dewastacja parlamentaryzmu według oświadczenia stowarzyszenia miała mieć miejsce podczas reasumpcji głosowania. Zdaniem stowarzyszenia rzekome pomyłki posłów, polegające na głosowaniu „za”, zamiast „przeciw” nie stanowią przypadku „uzasadnionych wątpliwości co do wyniku głosowania”, o którym mowa była w art. 189 ust. 1. Regulaminu Sejmu. Reasumpcja głosowania zgodnie z wolą partii rządzącej ma „nie mieć nic wspólnego z demokracją”. Według stowarzyszenia wydarzenia z 36. posiedzenia Sejmu Rzeczypospolitej Polskiej IX kadencji „stanowią prostą drogę do autorytaryzmu”.
Uzyskanie przez TVN24 holenderskiej koncesji.
16 sierpnia zarząd TVN S.A. poinformował o uzyskaniu przez TVN24 koncesji holenderskiej, o którą wniosek został złożony w lipcu 2021 roku, wobec przedłużającej się bierności KRRiT. Przyznanie holenderskiej koncesji oznaczało, że stacja będzie miała możliwość nadawać na terenie Polski nawet w przypadku uchwalenia niekorzystnych dla jej właściciela zapisów nowelizacji, a spółka-matka, Discovery, nie zostanie zmuszona do sprzedaży większości udziałów, ponieważ zgodnie z prawem unijnym koncesja uzyskana w dowolnym państwie członkowskim Unii Europejskiej upoważnia podmiot nią objęty do nadawania we wszystkich państwach członkowskich. W oświadczeniu zarząd TVN S.A. zaznaczył, że ustawa podważała wolność słowa, niezależność mediów oraz własność prywatną. 30 sierpnia 2021 KRRiT poinformowała, że stacja telewizyjna TVN24 będzie mogła nadawać na terenie Polski na podstawie koncesji holenderskiej.
Głosowanie w Senacie.
9 września 2021 izba wyższa polskiego parlamentu, Senat RP w całości odrzuciła nowelizację ustawy o radiofonii i telewizji (za odrzuceniem zagłosowali wszyscy senatorowie KO, PSL, Lewicy, Polski2050, Porozumienia Jarosława Gowina, a także Stanisław Gawłowski, Jan Maria Jackowski, Krzysztof Kwiatkowski, Wadim Tyszkiewicz). Część senatorów ustawiło na swoich biurkach kartki z symbolem protestów w obronie wolnych mediów – logiem TVN-u z symbolem victorii.
Powrót ustawy do Sejmu.
17 grudnia 2021 Komisja Kultury i Środków Przekazu negatywnie zaopiniowała uchwałę Senatu RP o odrzuceniu projektu ustawy. Tego samego dnia izba niższa podjęła decyzję o odrzuceniu uchwały izby wyższej o odrzuceniu ustawy. Za ustawą głosowało 225 spośród 228 członków i członkiń tzw. „Zjednoczonej Prawicy” – posłowie i posłanki partii o nazwach Prawo i Sprawiedliwość i Solidarna Polska, trzech spośród czterech posłów Kukiz’15, a także Łukasz Mejza. Przeciw byli wszyscy posłowie Koalicji Obywatelskiej (oprócz niebiorących udziału w posiedzeniu Krzysztofa Piątkowskiego i Sławomira Piechoty), Lewicy, Koalicji Polskiej, Porozumienia (oprócz nieobecnego Jarosława Gowina), Polskich Spraw, Polskiej Partii Socjalistycznej, a także poseł niezrzeszony Ryszard Galla, w głosowaniu nie wziął udziału Stanisław Tyszka. Wszyscy (oprócz wykluczonego z obrad Grzegorza Brauna) posłowie Konfederacji, a także poseł Zbigniew Ajchler wstrzymali się od głosu.
Weto Prezydenta RP Andrzeja Dudy.
27 grudnia 2021 Prezydent Rzeczypospolitej Polskiej Andrzej Duda zdecydował o zawetowaniu nowelizacji ustawy o radiofonii i telewizji. Podejmując decyzję o zawetowaniu ustawy Prezydent rozważał kwestie Traktatu o stosunkach handlowych i gospodarczych między Rzecząpospolitą Polską a Stanami Zjednoczonymi Ameryki, ochrony prawa własności, ochrony swobody działalności gospodarczej,ochrony interesów, pluralizmu medialnego i wolności słowa. Decyzja spotkała się z aprobatą środowisk opozycyjnych (zarówno lewicowych, centrowych, jak i prawicowych), prawniczych i dziennikarskich.
Przebieg protestów.
Reakcja polskich i zagranicznych środowisk dziennikarskich.
10 sierpnia 2021 o godzinie 13:00 przed gmachem Sejmu RP został odczytany apel ponad 800 polskich dziennikarzy, sprzeciwiających się „działaniom rządu Zjednoczonej Prawicy uderzającym w niezależność stacji TVN”. Piotr Pacewicz uznał apel za „największą inicjatywę w historii dziennikarstwa”. Do 13 sierpnia 2021 ponad 1000 dziennikarzy i dziennikarek sprzeciwiło się nowelizacji ustawy.
Projekt ustawy był szeroko i negatywnie komentowany przez zagraniczne media – m.in. przez Reutersa, Politico, Associated Press, The Washington Post, The New York Times, The Guardian, Euronews, France 24, Libération oraz The Independent.
Poparcie dla ustawy wyraziło oskarżane przez część środowiska dziennikarskiego o stronniczość i sympatię wobec rządu PiS Centrum Monitoringu Wolności Prasy Stowarzyszenia Dziennikarzy Polskich. W opinii dyrektor Centrum, Jolanty Hajdasz zmiany nie godzą w wolność słowa lecz chronią polskie media przed wykupieniem ich przez spółki spoza Unii Europejskiej. 
Protesty społeczne 10 sierpnia 2021.
10 sierpnia 2021 w ponad 100 polskich miejscowościach, w Berlinie, w Sassnitz i w Brukseli kilkadziesiąt tysięcy osób wzięło udział w protestach społecznych przeciwko projektowi ustawy. O godzinie 18:00 rozpoczęły się zorganizowane przez Komitet Obrony Demokracji protesty. W Warszawie do osób protestujących przemawiali m.in.: Seweryn Blumsztajn i Katarzyna Janowska. Na początku wydania „Faktów” z 11 sierpnia 2021 prowadzący Piotr Marciniak podziękował protestującym za wyrazy wsparcia dla nadawcy.
Reakcja amerykańskich polityków i dyplomatów.
Doradca sekretarza stanu Stanów Zjednoczonych Derek Chollet poinformował, iż prezydent Joe Biden osobiście śledził sprawę nowelizacji ustawy o radiofonii i telewizji. Ponadto oświadczył, że sprawa TVN-u była priorytetem dla Stanów Zjednoczonych, zarówno republikanów, jak i demokratów.
4 sierpnia 2021 grupa amerykańskich senatorów – Jeanne Shaheen, Dick Durbin, Chris Murphy, Chris Coons, Ben Cardin i Jim Risch – podpisała się pod wspólnym oświadczeniem, w którym stwierdzono, iż „ta ustawa, w połączeniu z odmową Polski przedłużenia licencji dla firmy TVN, kontynuuje niepokojącą trajektorię dla polskiej demokracji”, a także, że „każda decyzja o przyjęciu tych przepisów może mieć negatywne konsekwencje dla kwestii obronności, biznesu i stosunków handlowych”.
6 sierpnia 2021 grupa członków Izby Reprezentantów Stanów Zjednoczonych – Gregory Meeks, Michael McCaul, Bill Keating, Brian Fitzpatrick, Gerry Connolly i Steve Chabot – wydała oświadczenie, w którym napisała, że projekt nowelizacji „wpisuje się w niepokojący trend dotyczący niezależnych mediów w Polsce, o czym świadczy spadek w najnowszym rankingu World Press Freedom Index na najniższą w historii, 62. pozycję po pięciu kolejnych latach spadków”.
11 sierpnia 2021 rzecznik Departamentu Stanu Stanów Zjednoczonych Ned Price wezwał Polskę „by udowodniła przywiązanie do zasad demokratycznych”. 12 sierpnia 2021 sekretarz stanu Stanów Zjednoczonych Antony Blinken wyraził głębokie zaniepokojenie w związku z przyjęciem przez Sejm RP „lex anty-TVN”. W wydanym oświadczeniu stwierdził, że „ustawa znacząco osłabiłaby środowisko medialne, które Polacy budowali tak długo” oraz że ten akt legislacyjny jest „sprzeczny z zasadami i wartościami, na których zbudowane są nowoczesne i demokratyczne państwa”.
18 grudnia 2021, po odrzuceniu uchwały izby wyższej o odrzuceniu projektu ustawy przez izbę niższą senatorowie Jim Risch z Partii Republikańskiej i Jeanne Shaheen z Partii Demokratycznej poinformowali, że jeśli ustawa zostanie podpisana przez Andrzeja Dudę, to „przyczyni się do upadku wolności słowa w Polsce”. Przedstawicielka Departamentu Stanu uznała, że „ustawa poważnie osłabi wolność mediów” w Polsce.
Reakcja przedsiębiorców.
Rada Przedsiębiorczości sprzeciwiła się proponowanym przez PiS zmianom w ustawie o radiofonii i telewizji. Uznała ona, iż zapisy zawarte w projekcie ustawy „nie mają żadnego merytorycznego uzasadnienia, mają za to czysto polityczny charakter”. Projekt nowelizacji zdaniem Rady miał również spowodować „fatalne skutki dla osłabionej pandemią gospodarki: wszyscy stracimy na spadku zaufania w relacjach z kluczowymi partnerami zagranicznymi i dalszym zahamowaniu prywatnych inwestycji”. Pod apelem Rady podpisali się przedstawiciele członków Rady Przedsiębiorczości: Krajowej Izby Gospodarczej, Federacji Przedsiębiorców Polskich, Związku Liderów Sektora Usług Biznesowych-ABSL, Konfederacji Lewiatan, Polskiej Rady Biznesu, Pracodawców RP, Związku Pracodawców Business Centre Club, Związku Banków Polskich, Związku Rzemiosła Polskiego.
Odwołanie Jarosława Gowina z zajmowania funkcji państwowych i odejście Porozumienia z koalicji rządowej.
Porozumienie Jarosława Gowina sprzeciwiało się przyjęciu nowelizacji ustawy. Jan Strzeżek, zastępca rzecznika tej partii, poinformował, że w przypadku nieprzyjęcia poprawki, zakładającej możliwość kupna nadawcy przez kraj z OECD, partia zagłosuje przeciw projektowi nowelizacji. 10 sierpnia 2021 premier Mateusz Morawiecki złożył wniosek do prezydenta Andrzeja Dudy o odwołanie Jarosława Gowina z zajmowania funkcji państwowych. Dzień później, 11 sierpnia, prezydent odwołał Jarosława Gowina z funkcji ministerialnych. Tego samego dnia swoje rezygnacje z zajmowania funkcji państwowych złożyli także Grzegorz Piechowiak, Wojciech Murdzek, Iwona Michałek, Andrzej Gut-Mostowy i Marcin Ociepa, a Zarząd Krajowy Porozumienia podjął decyzję o opuszczeniu tzw. Zjednoczonej Prawicy.
Opinia Rzecznika Praw Obywatelskich.
Rzecznik Praw Obywatelskich Marcin Wiącek pierwotnie uznał, że cel ustawy jest słuszny, ale „można to zrobić skalpelem, a nie siekierą”, a także, że projekt ustawy był „niekonstytucyjny oraz niezgodny z prawem UE”. Jego poprzednik – Adam Bodnar – stwierdził m.in., że ustawa „narusza wolność mediów oraz wolność słowa”. 

</doc>
<doc id="5131387" url="https://pl.wikipedia.org/wiki?curid=5131387" title="Teplen">
Teplen

Teplen () – wieś w Bułgarii, w obwodzie Błagojewgrad, w gminie Chadżidimowo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 467 mieszkańców.

</doc>
<doc id="5131388" url="https://pl.wikipedia.org/wiki?curid=5131388" title="Aleksandr Woronin (sztangista)">
Aleksandr Woronin (sztangista)

Aleksandr Woronin, (ur. 23 maja 1951 w Czelabińsku, zm. 26 września 1992 w Myskach) – radziecki sztangista, złoty medalista olimpijski, wielokrotny mistrz świata oraz Europy w podnoszeniu ciężarów.
Życiorys.
Aleksandr Woronin był pierwszym wybitnym sowieckim sztangistą w wadze muszej, który w połowie lat 70. stał się jednym z najlepszych sztangistów świata w swojej wadze. Urodzony na Uralu, w 1974 awansował do radzieckiej kadry narodowej po zdobyciu srebrnego medalu w mistrzostwach ZSRR. Woronin zdobył złoto olimpijskie w 1976, był mistrzem świata w latach 1976–1977 i mistrzem Europy w latach 1976–1977 oraz 1979–1980. Zdobył także srebrne medale mistrzostw świata w 1975 i 1979 oraz mistrzostw Europy w 1975. W kraju, oprócz srebra z 1974, był mistrzem wagi muszej w 1975 i 1979, jak również zdobył Puchar Związku Radzieckiego w 1975 i 1980. Podczas swojej kariery ustanowił czternaście rekordów świata w wadze muszej: 7 w rwaniu, 4 w podrzucie i 3 w dwuboju.
Woronin wycofał się ze sportu po tym, jak nie został wybrany do radzieckiej drużyny olimpijskiej w 1980 i przez resztę życia pracował w fabryce chemicznej w mieście Myski. Zmarł we wrześniu 1992 w wyniku obrażeń odniesionych po upadku podczas próby przejścia na swój balkon z balkonu sąsiada przy pomocy kabla antenowego TV, po tym, jak zatrzasnął własne mieszkanie. Od 1993 w Nowokuźniecku odbywa się turniej na jego cześć.
Jego syn, Dmitrij, również został sztangistą – w 2006 zdobył we Władysławowie tytuł mistrza Europy w wadze piórkowej.

</doc>
<doc id="5131396" url="https://pl.wikipedia.org/wiki?curid=5131396" title="Teszowo">
Teszowo

Teszowo () – wieś w Bułgarii, w obwodzie Błagojewgrad, w gminie Chadżidimowo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 140 mieszkańców.
Historia.
W Teszowie znajduje się zachowana średniowieczna kamienna wieża, pełniąca funkcję strażniczą, która została uznana za zabytek kultury.

</doc>
<doc id="5131397" url="https://pl.wikipedia.org/wiki?curid=5131397" title="Lekkoatletyka na Letnich Igrzyskach Olimpijskich 1932 – bieg 5000 m mężczyzn">
Lekkoatletyka na Letnich Igrzyskach Olimpijskich 1932 – bieg 5000 m mężczyzn



</doc>
<doc id="5131400" url="https://pl.wikipedia.org/wiki?curid=5131400" title="Lekkoatletyka na Letnich Igrzyskach Olimpijskich 1932 – bieg 1500 m mężczyzn">
Lekkoatletyka na Letnich Igrzyskach Olimpijskich 1932 – bieg 1500 m mężczyzn



</doc>
<doc id="5131406" url="https://pl.wikipedia.org/wiki?curid=5131406" title="Ryszard Brysiak">
Ryszard Brysiak

Ryszard Brysiak (ur. 27 maja 1946 w Gliwicach) – polski piłkarz grający na pozycji pomocnika.
Kariera piłkarska.
Wczesna kariera.
Ryszard Brysiak karierę piłkarską rozpoczął w 1959 roku w juniorach Piasta Gliwice, skąd przeszedł do juniorów Motoru Lublin, w którym rozpoczął profesjonalną karierę. W sezonie 1965/1966 zajmując przedostatnie – 15. miejsce, spadł do III ligi. W 1967 roku z reprezentacją Lublina triumfował w Ogólnopolskiej Spartakiady Młodzieży w Łodzi, którego stawką był Puchar 1000-lecia Państwa Polskiego, którego także został wybrany najlepszym zawodnikiem. W sezonie 1967/1968 awansował z klubem do II ligi. Dzięki swoim znakomitym występom w latach 1967–1968 dwukrotnie znalazł się w 10 Najlepszych Sportowców Lubelszczyzny w plebiscycie Kuriera Lubelskiego (1967 – 6. miejsce, 1968 – 5. miejsce). Z klubu odszedł po rundzie jesiennej sezonu 1969/1970.
Polonia Bytom.
W rundzie wiosennej sezonu 1969/1970 bez porozumienia w działaczami Motoru Lublin, przeniósł się do Polonii Bytom, w barwach której 3 kwietnia 1971 roku w przegranym 1:2 meczu u siebie ze Stalą Mielec, zadebiutował w ekstraklasie. W sezonie 1972/1973 dotarł do finału Pucharu Polski, w którym Skromny nie grał, a jego klub 17 czerwca 1973 roku na Stadionie im. 22 lipca w Poznaniu przegrał po serii rzutów karnych (bezbramkowy remis po dogrywce) z Legią Warszawa. W sezonie 1975/1976 klub zajmując ostatnie – 16. miejsce, spadł z ekstraklasy, jednak w sezonie 1976/1977 wrócił do niej, po wygranej Grupy Południowej, a także awansował do finału Pucharu Polski, w którym nie grał, a jego klub 21 lipca 1977 roku na Stadionie Śląskim w Chorzowie przegrał 1:0 z Zagłębiem Sosnowiec. W sezonie 1977/1978 rozegrał 1 mecz – swój ostatni mecz w ekstraklasie, który miał miejsce 24 lipca 1977 roku w wygranym 3:0 meczu z Odrą Opole, w którym w 69. minucie zastąpił Czesława Bryłkę, po czym odszedł z klubu, w którym w ekstraklasie rozegrał 130 meczów, w których zdobył 15 goli.
Dalsza kariera.
Następnie wyjechał do Australii grać w polonijnym klubie – Cracovia Perth, w którym zakończył piłkarską karierę.
Kariera reprezentacyjna.
Ryszard Brysiak rozegrał 5 mecze w juniorskich reprezentacjach Polski oraz w 1969 roku w olimpijskiej reprezentacji Polski.

</doc>
<doc id="5131407" url="https://pl.wikipedia.org/wiki?curid=5131407" title="Arnaud Souquet">
Arnaud Souquet

Arnaud Souquet (ur. 12 lutego 1992 w Paryżu) – francuski piłkarz występujący na pozycji obrońcy we francuskim klubie Montpellier HSC. Wychowanek CO Vincennois, w trakcie swojej kariery grał także w takich zespołach, jak Lille, Paris, Royal Excel Mouscron, JA Drancy, Vendée Poiré-sur-Vie, Dijon, Nice oraz Gent. Młodzieżowy reprezentant Francji.

</doc>
<doc id="5131410" url="https://pl.wikipedia.org/wiki?curid=5131410" title="Dogecoin">
Dogecoin

Dogecoin (, kod: DOGE, symbol: Ð) – kryptowaluta stworzona w 2013 r. przez programistów Billy'ego Markusa i Jacksona Palmera. Postanowili oni stworzyć system płatności jako żart, wyśmiewając w ten sposób trwające w tym czasie ryzykowne spekulacje na rynku kryptowalut. Nazwa oraz logo pochodzą od Pieseła, internetowego memu, który przedstawia psa rasy Shiba Inu. Waluta została wprowadzona do obiegu 6 grudnia 2013 roku i szybko stworzyła swoją własną społeczność internetową. 8 maja 2021 r. Dogecoin osiągnął rekordową kapitalizację rynkową rzędu 92 miliardów dolarów amerykańskich.
Historia.
Dogecoin został stworzony jako żart przez programistę IBM Billy'ego Markusa oraz programistę Adobe Jacksona Palmera. Chcieli oni stworzyć walutę internetową o modelu peer-to-peer, która mogłaby trafić do szerszej społeczności niż Bitcoin. Nie chcieli też, by była ona łączona z kontrowersyjną przeszłością innych kryptowalut. Został oficjalnie wypuszczony 6 grudnia 2013 roku, a w ciągu pierwszego miesiąca stronę dogecoin.com odwiedziło ponad milion internautów.
Przekucie pomysłu w rzeczywistość przypisuje się Palmerowi, który był w owym czasie członkiem działu marketingowego Adobe Systems w Sydney. Kupił on domenę dogecoin.com i dodał na niej ekran powitalny z logo waluty i tekstem w czcionce Comic Sans. Markus nawiązał kontakt z Palmerem po zobaczeniu strony i rozpoczął pracę nad stworzeniem kryptowaluty. Jej protokół opierał się na istniejących walutach Luckycoin i Litecoin, które wykorzystują scrypt jako matematyczny dowód wykonywanych działań ("Proof of Work"). Użycie scryptu oznacza, że do kopania Dogecoina nie można używać układów korzystających z SHA-256, lecz kosztowniejszych i trudniejszych w produkcji koparek FPGA i ASIC.
19 grudnia 2013 roku nastąpił pierwszy gwałtowny wzrost wartości Dogecoina, z 0,00026 USD do 0,00095 USD, o ponad 300% w 72 godziny. Wzrost ten nastąpił w momencie, gdy bitcoin oraz wiele innych kryptowalut traciło na wartości z powodu decyzji chińskiego rządu, zakazującej chińskim bankom inwestowanie w bitcoina. Trzy dni później Dogecoin spadł o 80% z wyżej wymienionego powodu oraz z powodu niewielkiej mocy obliczeniowej potrzebnej do jego wydobycia, co było nadużywane przez duże "mining pools".
25 grudnia 2013 roku zhackowano internetowy portfel Dogewallet i skradziono miliony dogecoinów. Haker uzyskał dostęp do systemu plików platformy i tak zmodyfikował jej stronę do wysyłania/odbierania monet, by wysyłała wszystkie monety na jeden adres. Ten incydent spowodował wylew tweetów na temat Dogecoina, przez co stał się on najczęściej wzmiankowanym altcoinem na Twitterze. By wspomóc tych, którzy stracili pieniądze w wyniku ataku, społeczność Dogecoina rozpoczęła akcję „SaveDogemas”; w ciągu miesiąca zebrano wystarczająco pieniędzy, by całkowicie pokryć straty.
W styczniu 2014 roku wolumen obrotów Dogecoina chwilowo przerósł wolumen bitcoina i wszystkich innych kryptowalut razem wziętych. Jego kapitalizacja nadal jednak była znacznie mniejsza. Początkowo Dogecoin przewidywał losowe nagrody za każdy wygenerowany blok, lecz w marcu 2014 roku ustalono stałą nagrodę w wysokości 10 tys. monet.
W kwietniu 2015 roku Jackson Palmer ogłosił swój „długi urlop” od społeczności kryptowalutowej
Podczas bańki kryptowalutowej w 2017 i na początku 2018 Dogecoin osiągnął rekordową cenę 0,017 USD dnia 7 stycznia 2018 roku. Osiągnął wtedy kapitalizację bliską 2 miliardów dolarów.
W styczniu 2021 roku cena Dogecoina wzrosła o ponad 800% w ciągu 24 godzin, osiągając 0,07 USD. Był to wynik działalności użytkowników Reddita, częściowo zachęconych przez Elona Muska oraz short squeeze akcji GameStopu. W lutym 2021 roku Dogecoin osiągnął cenę 0,08 USD po pozytywnych dla kryptowaluty tweetach ze strony Muska, Snoop Dogga i Gene Simmonsa. W marcu właściciel Dallas Mavericks Mark Cuban zapowiedział, że bilety na mecze jego zespołu będzie można kupować za pomocą Dogecoina. W ciągu dwóch dni przeprowadzono ponad 20 tys. transakcji.
14 kwietnia 2021 r. kryptogiełda Coinbase weszła na giełdę NASDAQ, co spowodowało znaczny wzrost cen kryptowalut, w tym Dogecoina, choć samo Coinbase nie oferowało go na swojej liście. Tego dnia Dogecoin osiągnął cenę 0,10 USD, a dwa dni później 0,45 USD (wzrost o 400% w ciągu tygodnia). Wolumen obrotu wyniósł wtedy prawie 70 miliardów dolarów w ciągu 24 godzin, a kapitalizacja rynkowa osiągnęła 50 miliardów dolarów, dzięki czemu Dogecoin stał się piątą największą kryptowalutą na rynku. W ciągu roku jego wartość wzrosła o 7000%. Nagły wzrost zainteresowania Dogecoinem przyczynił się do awarii sekcji kryptowalutowej platformy transakcyjnej Robinhood dnia 15 kwietnia. Niespotykany dotąd popyt wywołał u ekspertów niepokój o możliwą bańkę spekulacyjną na rynku kryptowalut.
9 maja 2021 r. firma Geometric Energy Corporation ogłosiła podpisanie kontraktu ze SpaceX na przeprowadzenie misji DOGE-1. Ma to być pierwsza w historii komercyjna misja kosmiczna sfinansowana w całości za pomocą kryptowaluty Dogecoin. Elon Musk potwierdził te zapowiedzi na swoim koncie na Twitterze. Ładunek to satelita o masie 40 kg, który zostanie wystrzelony jako ładunek dodatkowy na szczycie rakiety Falcon 9 w pierwszym kwartale 2022 roku.
Parametry.
Protokół Dogecoina w dużej mierze opiera się na walucie Litecoin, a zasadniczą różnicą jest częstość przetwarzania bloków. Sieć Dogecoina robi to co minutę, podczas gdy Litecoina – co 2,5 minuty. Dogecoin rozpoczął z limitem monet możliwych do wygenerowania ustawionym na 100 miliardów, co znacznie przewyższało limity najważniejszych kryptowalut w owym czasie. Liczbę tę osiągnięto w połowie 2015 roku i od tamtej pory każdego roku do obiegu wprowadzanych jest kolejne 5 miliardów Dogecoinów. Przekłada się to na nagrodę rzędu 10 tys. monet za każdy wygenerowany blok. W ten sposób Dogecoin stał się walutą inflacyjną, w przeciwieństwie do np. bitcoina, który jest walutą deflacyjną i który przestanie generować nagrody po osiągnięciu limitu 21 milionów monet. Stopa inflacji Dogecoina będzie zmniejszać się w czasie, zaczynając od 5% w 2015 roku do niecałych 4% w 2019, 3% do 2027 i 2% do 2035 roku.
Fundraising.
Zimowe Igrzyska Olimpijskie 2014.
Społeczność Dogecoina wspiera akcje fundraisingowe dla organizacji charytatywnych oraz na inne cele. 19 stycznia 2014 roku powstała zbiórka, której celem było zebranie 50 000 dolarów dla jamajskiej drużyny bobslejowej, która zakwalifikowała się na Zimowe Igrzyska Olimpijskie 2014 w Soczi, lecz nie było jej stać by tam pojechać. W ciągu dwóch pierwszych dni zebrano 36 000 dolarów, a kurs wymiany Dogecoina do bitcoina wzrósł o 50%. Zbierano również fundusze dla hinduskiego saneczkarza Shivy Keshevana.
Doge4Water.
Zachęcona sukcesami akcji z okazji Igrzysk Olimpijskich oraz innych pomniejszych zbiórek, Dogecoin Foundaiton, prowadzona przez Erica Nakagawę, rozpoczęła we współpracy z zbiórkę na budowę tamy na rzece Tana w Kenii. Jako cel obrano zebranie 40 000 000 Dogecoinów (w owym czasie równowartość 30 000 USD) przed Światowym Dniem Wody (22 marca). Kampania zakończyła się powodzeniem; zebrano datki od ponad 4000 osób, w tym od pewnego anonimowego darczyńcy, który samodzielnie wpłacił 14 000 000 monet (11 000 USD).
NASCAR.
25 marca 2014 roku społeczność Dogecoina zebrała 67,8 mln monet (55 000 USD) dla Josha Wise′a, kierowcy startującego w NASCAR Sprint Cup Series. Wise po raz pierwszy wystartował w swoim pomalowanym na motyw Dogecoina samochodzie o numerze 98, nazywanym Dogecar lub „Moonrocket”, w wyścigu Aaron's 499 na torze Talladega Superspeedway. Wise i jego samochód mieli prawie minutę czasu antenowego w czasie transmisji, podczas którego komentatorzy mówili o kryptowalucie i zbiórce pieniędzy. Wise zajął 20. miejsce, parokrotnie unikając kolizji podczas wyścigu. 16 maja dzięki internetowemu głosowaniu Wise uzyskał miejsce w wyścigu Sprint All-Star Race; dużą zasługę miała w tym społeczność Dogecoina. Ukończył wyścig jako ostatni, na 15. miejscu. W następnym wyścigu, Coca-Cola 600, Wise jechał w kasku z logami Dogecoina i portalu Reddit. Dogecar został dodany w jednym z DLC do gry "NASCAR ’14" jako grywalny samochód.
2 marca 2021 r. zespół B.J. McLeod Motorsports startujący w NASCAR Xfinity Series ogłosiło, że Dogecoin będzie współsponsorował ich samochód o numerze 99 w wyścigu Alsco Uniforms 300 w Las Vegas. Samochodem kierował Stefan Parsons, który zajął 36. miejsce, po tym jak problemy z układem paliwowym uniemożliwiły mu ukończenie wyścigu. Co ciekawe, jego ojciec Phil był właścicielem zespołu, który wystawił samochód Wise′a siedem lat wcześniej.
Linki zewnętrzne.
Oficjalna strona

</doc>
<doc id="5131411" url="https://pl.wikipedia.org/wiki?curid=5131411" title="Ilinden (Bułgaria)">
Ilinden (Bułgaria)

Ilinden () – wieś w Bułgarii, w obwodzie Błagojewgrad, w gminie Chadżidimowo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 96 mieszkańców.

</doc>
<doc id="5131412" url="https://pl.wikipedia.org/wiki?curid=5131412" title="Łyki (wieś)">
Łyki (wieś)

Łyki () – wieś w Bułgarii, w obwodzie Błagojewgrad, w gminie Chadżidimowo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 58 mieszkańców.

</doc>
<doc id="5131413" url="https://pl.wikipedia.org/wiki?curid=5131413" title="Józef Celiński">
Józef Celiński



</doc>
<doc id="5131414" url="https://pl.wikipedia.org/wiki?curid=5131414" title="Sadowo (obwód Błagojewgrad)">
Sadowo (obwód Błagojewgrad)

Sadowo () – wieś w Bułgarii, w obwodzie Błagojewgrad, w gminie Chadżidimowo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 398 mieszkańców.

</doc>
<doc id="5131415" url="https://pl.wikipedia.org/wiki?curid=5131415" title="Symbrenthia hypselis">
Symbrenthia hypselis

Symbrenthia hypselis − gatunek motyla z rodziny rusałkowatych i podrodziny Nymphalinae. Zamieszkuje krainę orientalną, od północnych Indii, Bangladeszu, południowych Chin i Tajwanu po Indonezję.
Taksonomia.
Gatunek ten po raz pierwszy opisany został w 1824 roku przez Jean-Baptiste’a Godarta pod nazwą "Vanessa hypselis". Wyróżnia się w jego obrębie 6 podgatunków:
Morfologia.
Motyl o rozpiętości skrzydeł od 40 do 50 mm. Wierzch skrzydeł ma czarny z pasami barwy pomarańczowej do czerwonawej. Spód skrzydeł ma wzór obejmujący brązowe lub czarne prostokąty na białym lub żółtym tle. Tylne skrzydła mają na spodzie także czarne, niebiesko obrzeżone plamy oczne oraz podwójną białą linię wzdłuż charakterystycznie powycinanego brzegu tylnego. Rozmiary samic są większe, a ich ubarwienie jest jaśniejsze niż w przypadku samców.
Gąsienica ma na ciele rozwidlone kolce.
Ekologia i występowanie.
Owad ten zasiedla równikowe lasy deszczowe. Do roślin żywicielskich gąsienic należą "Girardinia heterophylla", "Debregeasia bicolor", "Boehmeria densiflora" i szczmiel biały ("Boehmeria nivea"). Postacie dorosłe są aktywne za dnia.
Gatunek orientalny, rozprzestrzeniony od północnych Indii, Bangladeszu, południowych Chin i Tajwanu przez Mjanmę, Kambodżę, Laos, Wietnam, Tajlandię i Malezję Zachodnią po wyspy Sumatrę, Borneo i Jawę.

</doc>
<doc id="5131416" url="https://pl.wikipedia.org/wiki?curid=5131416" title="Grzegorz Reszka">
Grzegorz Reszka

Grzegorz Krzysztof Reszka – polski funkcjonariusz cywilnych i wojskowych służb specjalnych w stopniu pułkownika oraz socjolog, były wiceszef Urzędu Ochrony Państwa, od 2007 do 2008 p.o. Szefa Służby Kontrwywiadu Wojskowego.
Życiorys.
Z wykształcenia socjolog. Od 1992 służył w Urzędzie Ochrony Państwa i następnie w Agencji Bezpieczeństwa Wewnętrznego, dochodząc do stopnia pułkownika. Zajmował stanowisko wicedyrektora delegatury w Krakowie, zastępcy dyrektora Zarządu Kontrwywiadu UOP (od 1998) i zastępcy szefa UOP (od 2000 do 2002). Uchodził za stronnika Zbigniewa Siemiątkowskiego, później doradzał szefowi ABW Andrzejowi Barcikowskiemu.
20 listopada 2007 powierzono mu obowiązki Szefa Służby Kontrwywiadu Wojskowego po odwołaniu Andrzeja Kowalskiego (oskarżanego o nielegalne przechowywanie i kopiowanie dokumentów z likwidacji WSI w Biurze Bezpieczeństwa Narodowego. Zajmował to stanowisko do 20 lutego 2008, gdy zastąpił go Janusz Nosek. W mediach oskarżano go o inspirowanie tzw. afery marszałkowej, związanej z postawieniem zarzutów Wojciechowi Sumlińskiemu i żołnierzowi WSW Aleksandrowi L. Za swojej kadencji odebrał także dostęp do informacji niejawnych Antoniemu Macierewiczowi oraz oskarżył podległych mu funkcjonariuszy o bezprawne kopiowanie dokumentów SKW. Później przeszedł na emeryturę. W kolejnych latach był wykładowcą w Instytucie Socjologii Uniwersytetu Jagiellońskiego oraz członkiem Rady Konsultacyjnej Centralnego Biura Antykorupcyjnego. Został też dyrektorem i wicedyrektorem Departamentu Bezpieczeństwa PGNiG. Opublikował również książkę pt. "Muszę być adwokatem Macierewicza".
Odznaczenia.
Odznaczony Srebrnym (1999) i Złotym (2004) Krzyżem Zasługi.

</doc>
<doc id="5131417" url="https://pl.wikipedia.org/wiki?curid=5131417" title="Wioślarstwo na Letnich Igrzyskach Olimpijskich 2020 – dwójka podwójna kobiet">
Wioślarstwo na Letnich Igrzyskach Olimpijskich 2020 – dwójka podwójna kobiet

Rywalizacja w dwójce powójnej kobiet w wioślarstwie na Letnich Igrzyskach Olimpijskich 2020 rozgrywana była między 23 a 28 lipca na Sea Forest Waterway.
Do zawodów zgłoszonych zostało 13 osad.
Wyniki.
Eliminacje.
Do półfinałów A/B awansowały trzy pierwsze osady z każdego biegu. Pozostałe osady wzięły udział w repasażach.
Repasaże.
Trzy pierwsze osady awansowały do półfinałów A/B. Czwarta osada odpadła z dalszej rywalizacji.
Półfinały.
Trzy pierwsze osady z każdego z półfinałów awansowały do finału A. Pozostałe osoady awansowały do finału B.

</doc>
<doc id="5131418" url="https://pl.wikipedia.org/wiki?curid=5131418" title="Karol Diehl">
Karol Diehl



</doc>
<doc id="5131420" url="https://pl.wikipedia.org/wiki?curid=5131420" title="Wioślarstwo na Letnich Igrzyskach Olimpijskich 2020 – dwójka podwójna mężczyzn">
Wioślarstwo na Letnich Igrzyskach Olimpijskich 2020 – dwójka podwójna mężczyzn

Rywalizacja w dwójce podwójnej mężczyzn w wioślarstwie na Letnich Igrzyskach Olimpijskich 2020 rozgrywana była między 23 a 28 lipca na Sea Forest Waterway.
Do zawodów zgłoszonych zostało 13 osad.
Wyniki.
Eliminacje.
Do półfinałów A/B awansowały trzy pierwsze osady z każdego biegu. Pozostałe osady wzięły udział w repasażach.
Repasaże.
Trzy pierwsze osady awansowały do półfinałów A/B. Czwarta osada odpadła z dalszej rywalizacji.
Półfinały.
Trzy pierwsze osady z każdego z półfinałów awansowały do finału A. Pozostałe osady awansowały do finału B.

</doc>
<doc id="5131421" url="https://pl.wikipedia.org/wiki?curid=5131421" title="World Tour w siatkówce plażowej 2002">
World Tour w siatkówce plażowej 2002

World Tour w siatkówce plażowej 2002 składał się z 21 turniejów organizowanych przez FIVB na czterech kontynentach w 12 krajach. Mężczyźni rozegrali 10 turniejów, a kobiety 11. To pierwsze rozgrywki, w których więcej turniejów posiadały kobiety.

</doc>
<doc id="5131424" url="https://pl.wikipedia.org/wiki?curid=5131424" title="Europejska Sieć na rzecz Rozwoju Obszarów Wiejskich">
Europejska Sieć na rzecz Rozwoju Obszarów Wiejskich

Europejska Sieć na rzecz Rozwoju Obszarów Wiejskich – to sieć łącząca zainteresowane strony zaangażowane w rozwój obszarów wiejskich na terytorium Unii Europejskiej. Sieć przyczynia się do skutecznego wdrażania programów rozwoju obszarów wiejskich państw członkowskich, wspierając tworzenie i wymianę wiedzy oraz ułatwiając wymianę informacji i współpracę między obszarami wiejskimi w całej Europie.
Podstawy prawne powołania Europejskiej Sieci na rzecz Rozwoju Obszarów Wiejskich.
Według rozporządzenia Rady WE z 2005 r. w sprawie rozwoju obszarów wiejskich ustalono powołanie Europejskiej Sieć na rzecz Rozwoju Obszarów Wiejskich. Sieć tworzy się w celu objęcia jedną siecią sieci krajowych, organizacji i struktur administracyjnych działających w dziedzinie rozwoju obszarów wiejskich na poziomie wspólnotowym. Zobowiązano każdy kraj członkowski do tworzenia krajowej sieci obszarów wiejskich, które skupiają wszystkie organizacje i struktury administracyjne zaangażowane w rozwój obszarów wiejskich. Na działalność przeznaczono do 4% całkowitej kwoty dla każdego programu.
Wykonanie rozporządzenia Rady WE z 2005 r. określono w decyzji Komisji z 2008 r., która ustanowiła strukturę organizacyjną Europejskiej Sieci na rzecz Rozwoju Obszarów Wiejskich. W decyzji ustanowiono Komitet koordynacyjny, który powinien wspomagać Komisję UE w przygotowaniu i realizacji działań oraz zapewniać koordynację między europejską siecią, krajowymi sieciami oraz organizacjami zajmującymi się rozwojem obszarów wiejskich.
Zadania Europejskiej Sieci na rzecz Rozwoju Obszarów Wiejskich.
W rozporządzeniu Parlamentu Europejskiego i Rady UE z 2013 r. wskazano na potrzebę zwiększenie udziału wszystkich zainteresowanych stron we wdrażaniu rozwoju obszarów wiejskich, podniesienie jakości programów rozwojowych, przyczynienie się do informowania opinii publicznej o korzyściach płynących z polityki rozwoju obszarów wiejskich oraz wspieraniu ewaluacji programów.
Zadaniem Europejskiej Sieci na rzecz Rozwoju Obszarów Wiejskich jest:
Uczestnicy Europejskiej Sieci na rzecz Rozwoju Obszarów Wiejskich.
Według Krajowej Sieci Obszarów Wiejskich Europejska Sieć na rzecz Rozwoju Obszarów Wiejskich to struktura skupiająca uczestników zainteresowanych wspieraniem i osiągania optymalnych efektów polityki rozwoju obszarów wiejskich w Unii Europejskiej.
Głównymi uczestnikami sieci są:

</doc>
<doc id="5131426" url="https://pl.wikipedia.org/wiki?curid=5131426" title="Jessica Learmonth">
Jessica Learmonth

Jessica Louise „Jess” Learmonth (ur. 18 kwietnia 1988 w Leeds) – brytyjska triathlonistka, mistrzyni olimpijska, trzykrotna medalistka mistrzostw Europy.
Wystąpiła podczas igrzysk olimpijskich w Tokio – wzięła udział w dwóch konkurencjach triathlonowych – zajęła dziewiąte miejsce w zawodach indywidualnych oraz zdobyła złoty medal olimpijski w sztafecie mieszanej (wraz z nią brytyjską sztafetę stanowili: Jonathan Brownlee, Georgia Taylor-Brown, i Alex Yee).
Trzykrotnie zdobyła medale mistrzostw Europy – w 2016 roku srebrny w sprincie, a w 2017 i 2018 roku złoty i srebrny na dystansie olimpijskim. W 2018 roku zdobyła dwa srebrne medale igrzysk Wspólnoty Narodów – indywidualnie i w sztafecie mieszanej.

</doc>
<doc id="5131427" url="https://pl.wikipedia.org/wiki?curid=5131427" title="Jess Learmonth">
Jess Learmonth



</doc>
<doc id="5131428" url="https://pl.wikipedia.org/wiki?curid=5131428" title="Norman Vahtra">
Norman Vahtra

Norman Vahtra (ur. 23 maja 1996 w Tartu) – estoński kolarz szosowy.
Osiągnięcia.
Opracowano na podstawie:

</doc>
<doc id="5131430" url="https://pl.wikipedia.org/wiki?curid=5131430" title="Ruck (rugby union)">
Ruck (rugby union)

Ruck (wym. [rʌk], ) – jeden ze stałych fragmentów gry w rugby union, często zdarzających się podczas meczu, stanowiący sposób rywalizacji o piłkę leżącą na ziemi, najczęściej rozgrywany po szarży.
Cel i sposób rozegrania rucka.
Ruck to stały fragment gry w rugby union, podczas którego jeden lub więcej zawodników z każdej drużyny, pozostając w kontakcie fizycznym i stojąc na nogach, zamykają przestrzeń ponad leżącą na ziemi piłką. Stanowi on jeden ze sposobów zakończenia szarży lub autu, a jego celem jest umożliwienie rywalizacji o piłkę leżącą na ziemi.
Walka o piłkę podczas rucka polega na przepychaniu zawodników drużyny przeciwnej nad piłką lub na "ruckingu" (próbie utrzymania lub przejęcia piłki za pomocą nóg, dozwolonej pod warunkiem, że jest to czynione w sposób bezpieczny dla innych zawodników). Zawodnicy znajdujący się na ziemi (niestojący na nogach) muszą próbować odsunąć się od piłki i nie mogą grać piłką ani blokować do niej dostępu.
W momencie rozpoczęcia rucka zaczynają obowiązywać linie spalonego przebiegające przez najdalej wysunięte w stronę własnych linii bramkowych punkty zawodników zaangażowanych w rucku z każdej drużyny (jeśli taki punkt znajduje się za linią bramkową, to linię spalonego z tej strony stanowi linia bramkowa). Zawodnicy dołączający do rucka muszą stać na nogach i dołączać zza linii spalonego. Dołączenie polega na związaniu się z zawodnikiem z tej samej lub przeciwnej drużyny, które poprzedza lub jest równoczesne z kontaktem z jakąkolwiek częścią ciała. 
Zakończenie rucka następuje w momencie, gdy piłka opuści rucka, znajdzie się na polu punktowym lub stanie się niemożliwa do zagrania. W tym ostatnim przypadku sędzia dyktuje młyn (na korzyść drużyny, która jako ostatnia poruszała się do przodu, a jeśli żadna z nich tego robiła – na korzyść drużyny atakującej). Ponadto sędzia widząc, że piłka została wygrana przez jedną z drużyn i jest możliwa do zagrania, wydaje komendę „zagraj” (), po której drużyna, która wygrała rucka, ma 5 sekund na zagranie piłki. 
W praktyce po szarży, czyli powaleniu zawodnika niosącego piłkę, który musi natychmiast odłożyć piłkę na ziemię, jego partnerzy starają się jak najszybciej utworzyć nad piłką barierę uniemożliwiającą przeciwnikom jej podniesienie, łącząc się ze sobą. Zawodnicy drużyny przeciwnej z kolei łączą się z obrońcami i próbują ich przepchnąć tak, aby przejść nad piłką, dzięki czemu znajdzie się ona po ich stronie. Zawodnicy w rucku nie mogą podnosić piłki, a jedynie zagrywać ją stopami, natomiast kolejny gracz drużyny (zwykle jest to łącznik młyna) podnosi piłkę spod ich stóp lub wychodzącą z rucka i podaje do partnerów. Zawodnik ten w praktyce kieruje ruckiem, dyrygując swoimi partnerami uczestniczącymi w tej formacji. Jedną z możliwych taktyk rozegrania piłki wygranej w rucku jest zamiast podania tzw. "pick-and-go" polegające na tym, że zawodnik podnoszący piłkę nie podaje jej do partnerów, a próbuje samemu przedrzeć się przez linię obrony z piłką w rękach
Z uwagi na ograniczoną liczbę zawodników na boisku, w odmianie rugby 7 rucki pojawiają się na boisku rzadziej.
Błędy podczas rozegrania rucka.
Ruck może być przerwany z różnych powodów, a błędy w trakcie jego rozegrania mogą skutkować podyktowaniem rzutu karnego lub wolnego. Do błędów skutkujących przyznaniem rzutu karnego należą m.in.:
Do błędów skutkujących przyznaniem rzutu wolnego należą m.in.:
Ponadto nie wysłuchanie komendy sędziego „zagraj” czyli niepodjęcie gry wygraną w rucku piłką w ciągu 5 sekund od jej wydania skutkuje podyktowaniem młyna z wrzutem drużyny przeciwnej.
Historia.
We wczesnym rugby zaszarżowany zawodnik nie musiał odkładać piłki – mógł ją trzymać, dopóki nie zgromadzili się przy nim partnerzy i dopiero wówczas umieszczał ja na ziemi z okrzykiem "down", rozpoczynając w ten sposób młyn. Zasadę, że piłka musi być odłożona po szarży, wprowadzono w 1877. W 1906 zlikwidowano walkę o piłkę po szarży w rugby league.
W ostatnich dekadach XX w. częstotliwość formowania rucków zaczęła dynamicznie rosnąć (w badaniach stwierdzono, że wraz z maulami podczas meczów Pucharu Świata w Rugby w 2019 było ich ponad pięciokrotnie więcej niż w meczach międzynarodowych rozgrywanych w latach 70. XX wieku).

</doc>
<doc id="5131431" url="https://pl.wikipedia.org/wiki?curid=5131431" title="Państwowe gospodarstwa rolne">
Państwowe gospodarstwa rolne



</doc>
<doc id="5131432" url="https://pl.wikipedia.org/wiki?curid=5131432" title="Rolnicze spółdzielnie produkcyjne">
Rolnicze spółdzielnie produkcyjne



</doc>
<doc id="5131437" url="https://pl.wikipedia.org/wiki?curid=5131437" title="Wioślarstwo na Letnich Igrzyskach Olimpijskich 2020 – czwórka bez sternika kobiet">
Wioślarstwo na Letnich Igrzyskach Olimpijskich 2020 – czwórka bez sternika kobiet

Rywalizacja w czwórce bez sternika kobiet w wioślarstwie na Letnich Igrzyskach Olimpijskich 2020 rozgrywana była między 24 a 28 lipca na Sea Forest Waterway.
Do zawodów zgłoszonych zostało 10 osad.
Wyniki.
Eliminacje.
Do finału awansowały dwie pierwsze osoady z każdego biegu. Pozostałe osady wzięły udział w repasażach.
Repasaże.
Dwie pierwsze osady awansowały do finału A pozostałe do finału B.

</doc>
<doc id="5131438" url="https://pl.wikipedia.org/wiki?curid=5131438" title="Stukaczouka">
Stukaczouka

Stukaczouka (; ) – wieś na Białorusi, w obwodzie homelskim, w rejonie homelskim, w sielsowiecie Dauhalessie.

</doc>
<doc id="5131441" url="https://pl.wikipedia.org/wiki?curid=5131441" title="Niklas Märkl">
Niklas Märkl

Niklas Märkl (ur. 3 marca 1999 w Queidersbach) – niemiecki kolarz szosowy.
Osiągnięcia.
Opracowano na podstawie:

</doc>
<doc id="5131442" url="https://pl.wikipedia.org/wiki?curid=5131442" title="NWA World Women’s Tag Team Championship">
NWA World Women’s Tag Team Championship

NWA World Women’s Tag Team Championship – tytuł mistrzowski dywizji tag team dla kobiet profesjonalnego wrestlingu promowany przez federację National Wrestling Alliance (NWA). 
Utworzony został na początku lat 50. XX wieku i był aktywnie broniony aż do 1983 roku, kiedy to World Wrestling Federation (WWF) wykupiło pełne prawa do mistrzostwa i utworzyło własne WWF Women’s Tag Team Championship. 16 lipca 2021 producentka gali NWA EmPowerrr Mickie James ogłosiła, że mistrzostwa zostaną reaktywowane, a nowe posiadaczki zostaną wyłonione w turnieju z udziałem czterech drużyn na EmPowerr 28 sierpnia. Finał turnieju zwyciężyła drużyna The Hex, składająca się z Allysin Kay i Marti Belle, zwyciężając zespół Red Velvet i KiLynn King. 

</doc>
<doc id="5131443" url="https://pl.wikipedia.org/wiki?curid=5131443" title="Sejm piotrkowski 1503">
Sejm piotrkowski 1503

Sejm piotrkowski 1503 – Sejm walny Korony Królestwa Polskiego, został zwołany w końcu stycznia 1503 roku do Piotrkowa. 
Sejmiki przedsejmowe w województwach odbyły się w lutym 1503 roku. 
Obrady sejmu trwały od 12 marca do 2 kwietnia 1503 roku.

</doc>
<doc id="5131444" url="https://pl.wikipedia.org/wiki?curid=5131444" title="Paso Fino (album)">
Paso Fino (album)

Paso Fino – ósmy album muzyczny zespołu Komety, wydany 14 marca 2014 roku przez wytwórnię Thin Man Records na płytach CD w wersji digipak. Płytę zespół nagrał w składzie: Lesław (śpiew i gitary), Arkus (perkusja), W.Szewko (gitara basowa, śpiew).
Spis utworów.
 Polityka | Recenzja płyty: Komety, „Paso Fino”

</doc>
<doc id="5131445" url="https://pl.wikipedia.org/wiki?curid=5131445" title="Lekkoatletyka na Letnich Igrzyskach Olimpijskich 2020 – bieg na 3000 m z przeszkodami kobiet">
Lekkoatletyka na Letnich Igrzyskach Olimpijskich 2020 – bieg na 3000 m z przeszkodami kobiet

Bieg na 3000 m z przeszkodami kobiet – jedna z konkurencji biegowych rozegranych podczas igrzysk olimpijskich w Tokio.
Terminarz.
Źródło: "olympics.com" .
Rekordy.
Tabela prezentuje rekord świata, rekord igrzysk olimpijskich, rekordy kontynentów oraz najlepszy wynik na listach światowych przed rozpoczęciem zawodów.
Rezultaty.
Eliminacje.
Awans: Pierwsze trzy z każdego biegu (Q) i sześć z najlepszymi czasami wśród przegranych (q). Źródło: "olympics.com".
Finał.
Źródło: "olympics.com".

</doc>
<doc id="5131446" url="https://pl.wikipedia.org/wiki?curid=5131446" title="Andrzej Kowalski (generał)">
Andrzej Kowalski (generał)

Andrzej Kowalski – polski funkcjonariusz cywilnych i wojskowych służb specjalnych w stopniu generała brygady, w 2007 p.o. Szefa Służby Kontrwywiadu Wojskowego, w latach 2015–2020 Szef Służby Wywiadu Wojskowego.
Życiorys.
Służył kolejno w Departamencie Kontrwywiadu Urzędu Ochrony Państwa, Agencji Bezpieczeństwa Wewnętrznego, Służbie Kontrwywiadu Wojskowego (2006–2011) oraz Służbie Wywiadu Wojskowego. Uczestniczył w pracach nad likwidacją Wojskowych Służb Informacyjnych, uchodząc za związanego z Antonim Macierewiczem. Podjął następnie współpracę z tzw. podkomisją smoleńską, wypowiadał się też jako ekspert w prasie.
Zajmował m.in. stanowisko zastępcy szefa Służby Kontrwywiadu Wojskowego. 5 listopada 2007 powierzono mu obowiązki Szefa SKW w miejsce Antoniego Macierewicza. 20 listopada tegoż roku minister Bogdan Klich zdymisjonował go po oskarżeniach o nielegalne przechowywanie i kopiowanie dokumentów z likwidacji WSI w Biurze Bezpieczeństwa Narodowego. 19 listopada 2015 powierzono mu obowiązki szefa Służby Wywiadu Wojskowego, objął to stanowisko 16 lutego 2016. 5 lipca 2016 awansowany do stopnia generała brygady. Zakończył kierowanie SWW 27 stycznia 2020.
Publikował książki, w tym "Rosyjski sztylet: działalność wywiadu nielegalnego" (2013), "Kontra: sztuka walki z wywiadem przeciwnika" (2015) oraz "Założycielska klęska GRU: Zwycięstwo Oddziału II w wojnie polsko-bolszewickiej 1919-1920" (2022).

</doc>
<doc id="5131450" url="https://pl.wikipedia.org/wiki?curid=5131450" title="Ziabrauka (sielsowiet Ziabrauka)">
Ziabrauka (sielsowiet Ziabrauka)

Ziabrauka (; , "Ziabrowka"; pol. hist. Ziabrówka) – wieś na Białorusi, w obwodzie homelskim, w rejonie homelskim, w sielsowiecie Ziabrauka.
Historia.
W XIX i w początkach XX w. wieś i folwark, od 1875 będący własnością włościanina Słuczenkowa. Położona była wówczas w Rosji, w guberni mohylewskiej, w powiecie homelskim. Następnie w granicach Związku Sowieckiego. Od 1991 w niepodległej Białorusi.
Transport.
Znajduje się tu przystanek kolejowy Sakołka. W pobliżu zlokalizowana jest powstała w czasach carskich stacja kolejowa Ziabrauka. Zarówno przystanek jak i stacja leżą na linii Bachmacz – Homel.
Nieopodal wsi położone jest lotnisko wojskowe Ziabrauka, na którym w latach 1952–1994 stacjonował 290. Samodzielny Pułk Lotnictwa Rozpoznania Dalekiego Zasięgu Lotnictwa Dalekiego Zasięgu Sowieckich Sił Powietrznych. W późniejszym okresie było zamknięte. W lipcu 2022 Ukraina poinformowała, że kontrolę nad lotniskiem przejęła Rosja. Było ono wykorzystywane przez wojska rosyjskie podczas inwazji Rosji na Ukrainę.

</doc>
<doc id="5131453" url="https://pl.wikipedia.org/wiki?curid=5131453" title="Ziabrówka">
Ziabrówka



</doc>
<doc id="5131455" url="https://pl.wikipedia.org/wiki?curid=5131455" title="Biblioteka Współczesnej Myśli Społecznej (seria wydawnicza)">
Biblioteka Współczesnej Myśli Społecznej (seria wydawnicza)



</doc>
<doc id="5131457" url="https://pl.wikipedia.org/wiki?curid=5131457" title="Biblioteka Zapomnianych Poetów i Prozaików Polskich XVI-XVIII w.">
Biblioteka Zapomnianych Poetów i Prozaików Polskich XVI-XVIII w.



</doc>
<doc id="5131459" url="https://pl.wikipedia.org/wiki?curid=5131459" title="Big Brown (koń wyścigowy)">
Big Brown (koń wyścigowy)



</doc>
<doc id="5131461" url="https://pl.wikipedia.org/wiki?curid=5131461" title="Bill Eadie">
Bill Eadie



</doc>
<doc id="5131463" url="https://pl.wikipedia.org/wiki?curid=5131463" title="The Rock 'n' Sock Connection">
The Rock 'n' Sock Connection



</doc>
<doc id="5131465" url="https://pl.wikipedia.org/wiki?curid=5131465" title="Lionel Taminiaux">
Lionel Taminiaux

Lionel Taminiaux (ur. 21 maja 1996 w Ottignies-Louvain-la-Neuve) – belgijski kolarz szosowy i torowy.
Taminiaux jest medalistą mistrzostw Belgii w kolarstwie torowym.
Osiągnięcia.
Kolarstwo szosowe.
Opracowano na podstawie:

</doc>
<doc id="5131466" url="https://pl.wikipedia.org/wiki?curid=5131466" title="The Orient Express">
The Orient Express



</doc>
<doc id="5131473" url="https://pl.wikipedia.org/wiki?curid=5131473" title="Henry Jarvis Raymond">
Henry Jarvis Raymond

Henry Jarvis Raymond (ur. 24 stycznia 1820 w Limie w Nowym Jorku, zm. 18 czerwca 1869 w Nowym Jorku) – amerykański polityk, członek Partii Wigów, później Partii Republikańskiej.
Działalność polityczna.
W 1850 i 1851 zasiadał w New York State Assembly. Od 1855 do 1856 był zastępcą gubernatora Nowego Jorku. W okresie od 4 marca 1865 do 3 marca 1867 przez jedną kadencję był przedstawicielem 6. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5131474" url="https://pl.wikipedia.org/wiki?curid=5131474" title="Bình Long (miasto)">
Bình Long (miasto)



</doc>
<doc id="5131476" url="https://pl.wikipedia.org/wiki?curid=5131476" title="Biłyj Bereh">
Biłyj Bereh



</doc>
<doc id="5131477" url="https://pl.wikipedia.org/wiki?curid=5131477" title="Bio. (UK)">
Bio. (UK)



</doc>
<doc id="5131479" url="https://pl.wikipedia.org/wiki?curid=5131479" title="The Biography Channel (Europa)">
The Biography Channel (Europa)



</doc>
<doc id="5131480" url="https://pl.wikipedia.org/wiki?curid=5131480" title="Bitwa o Tunis">
Bitwa o Tunis



</doc>
<doc id="5131481" url="https://pl.wikipedia.org/wiki?curid=5131481" title="Bitwa o Siedlce (1944)">
Bitwa o Siedlce (1944)



</doc>
<doc id="5131482" url="https://pl.wikipedia.org/wiki?curid=5131482" title="Bitwa pod Warszawą i Iwangorodem (Dęblinem)">
Bitwa pod Warszawą i Iwangorodem (Dęblinem)



</doc>
<doc id="5131483" url="https://pl.wikipedia.org/wiki?curid=5131483" title="Bitwa nad Bzurą 1914">
Bitwa nad Bzurą 1914



</doc>
<doc id="5131485" url="https://pl.wikipedia.org/wiki?curid=5131485" title="Kronos (Gombrowicz)">
Kronos (Gombrowicz)

Kronos – książka Witolda Gombrowicza. Wydana została po raz pierwszy w 2013 roku, blisko 44 lata po śmierci pisarza, przez Wydawnictwo Literackie.
Na utwór składa się zbiór luźnych notatek, powstałych w latach 1953-1969 (w tym samym czasie co "Dziennik"), będących osobistymi zapiskami bieżących spraw, a także wspomnień pisarza. Tekst literacki Gombrowicza został opatrzony licznymi przypisami autorstwa Rity Gombrowicz, Jerzego Jarzębskiego oraz Klementyny Suchanow. Wstęp napisała Rita Gombrowicz, natomiast posłowie Jerzy Jarzębski.
Rękopis został podarowany w 2013 roku Bibliotece Narodowej przez Wydawnictwo Literackie. Wcześniej, przez ponad 40 lat, w jego posiadaniu była Rita Gombrowicz.

</doc>
<doc id="5131486" url="https://pl.wikipedia.org/wiki?curid=5131486" title="Jonathan Hilbert">
Jonathan Hilbert

Jonathan Hilbert (ur. 21 kwietnia 1995) – niemiecki lekkoatleta specjalizujący się w chodzie sportowym.
W 2019 zajął 23. miejsce w chodzie na 50 kilometrów podczas mistrzostw świata w Dosze. Srebrny medalista igrzysk olimpijskich w Tokio (2021).
Złoty medalista mistrzostw Niemiec oraz reprezentant kraju w pucharze świata i pucharze Europy w chodzie.
Rekordy życiowe: chód na 20 kilometrów – 1:23:26 (16 lipca 2017, Bydgoszcz); chód na 50 kilometrów – 3:43:44 (10 kwietnia 2021, Frankfurt nad Menem).

</doc>
<doc id="5131487" url="https://pl.wikipedia.org/wiki?curid=5131487" title="Goodwood (Westhampnett)">
Goodwood (Westhampnett)



</doc>
<doc id="5131488" url="https://pl.wikipedia.org/wiki?curid=5131488" title="Bitwy o Jerozolimę">
Bitwy o Jerozolimę



</doc>
<doc id="5131490" url="https://pl.wikipedia.org/wiki?curid=5131490" title="Bitwa pod Jerozolimą">
Bitwa pod Jerozolimą



</doc>
<doc id="5131492" url="https://pl.wikipedia.org/wiki?curid=5131492" title="Blidari">
Blidari



</doc>
<doc id="5131495" url="https://pl.wikipedia.org/wiki?curid=5131495" title="Błysk (album Hey)">
Błysk (album Hey)



</doc>
<doc id="5131497" url="https://pl.wikipedia.org/wiki?curid=5131497" title="Remona Burchell">
Remona Burchell

Remona Burchell (ur. 15 września 1991) – jamajska lekkoatletka specjalizująca się w biegach sprinterskich.
W 2018 zajęła 8. miejsce w finale biegu na 60 metrów podczas halowych mistrzostw świata w Birmingham. W 2021 zdobyła złoto za bieg w eliminacjach sztafety 4 × 100 metrów. Rok później zdobyła w ten sam sposób srebro mistrzostw świata w Eugene. Na igrzyskach Wspólnoty Narodów w Birmingham w tym samym roku zdobyła brązowy medal w sztafecie 4 × 100 metrów.
Studiowała na Uniwersytecie Alabamy. Złota medalistka akademickich mistrzostw NCAA.

</doc>
<doc id="5131498" url="https://pl.wikipedia.org/wiki?curid=5131498" title="Błysk">
Błysk



</doc>
<doc id="5131500" url="https://pl.wikipedia.org/wiki?curid=5131500" title="Boa Entrada">
Boa Entrada



</doc>
<doc id="5131501" url="https://pl.wikipedia.org/wiki?curid=5131501" title="Bodláčí z Parnassu (Vrchlický)">
Bodláčí z Parnassu (Vrchlický)



</doc>
<doc id="5131502" url="https://pl.wikipedia.org/wiki?curid=5131502" title="Wieniec sonetów (cykl Prešerena)">
Wieniec sonetów (cykl Prešerena)



</doc>
<doc id="5131503" url="https://pl.wikipedia.org/wiki?curid=5131503" title="Alexis Renard">
Alexis Renard

Alexis Renard (ur. 1 czerwca 1999 w Saint-Brieuc) – francuski kolarz szosowy.
Osiągnięcia.
Opracowano na podstawie:

</doc>
<doc id="5131504" url="https://pl.wikipedia.org/wiki?curid=5131504" title="Wieniec sonetów (cykl France Prešerena)">
Wieniec sonetów (cykl France Prešerena)



</doc>
<doc id="5131505" url="https://pl.wikipedia.org/wiki?curid=5131505" title="Fiddler's Farewell">
Fiddler's Farewell



</doc>
<doc id="5131507" url="https://pl.wikipedia.org/wiki?curid=5131507" title="Florent Mollet">
Florent Mollet

Florent Mollet (ur. 19 listopada 1991 w Fontaine-lès-Dijon) – francuski piłkarz występujący na pozycji pomocnika w niemieckim klubie. Wychowanek Dijon, w trakcie swojej kariery grał także w takich zespołach, jak Créteil, Metz oraz Montpellier.

</doc>
<doc id="5131508" url="https://pl.wikipedia.org/wiki?curid=5131508" title="In Yosemite (poemat)">
In Yosemite (poemat)



</doc>
<doc id="5131510" url="https://pl.wikipedia.org/wiki?curid=5131510" title="Bolesław Bisping (zm. 1785)">
Bolesław Bisping (zm. 1785)



</doc>
<doc id="5131511" url="https://pl.wikipedia.org/wiki?curid=5131511" title="Boża Stopka (Puszcza Darżlubska)">
Boża Stopka (Puszcza Darżlubska)



</doc>
<doc id="5131512" url="https://pl.wikipedia.org/wiki?curid=5131512" title="Bóg Ojciec pierwszy raz poważnie zastanowił się nad istotą ziemi">
Bóg Ojciec pierwszy raz poważnie zastanowił się nad istotą ziemi



</doc>
<doc id="5131513" url="https://pl.wikipedia.org/wiki?curid=5131513" title="Bracia Glenroy">
Bracia Glenroy



</doc>
<doc id="5131514" url="https://pl.wikipedia.org/wiki?curid=5131514" title="Józef Gabriel Świerczyński">
Józef Gabriel Świerczyński

Józef Gabriel Świerczyński herbu Ostoja (ur. 5 marca 1800 r. w Krzykowicach - zm. 9 sierpnia 1858 r. w Lublinie) – sędzia prezydujący w Sądzie Policji Poprawczej w Kaliszu, prokurator Sądu Kryminalnego w Lublinie, radca kolegialny, członek Deputacji Szlacheckiej, nauczyciel prawa w gimnazjum gubernialnym w Piotrkowie.
Życiorys.
Józef Gabriel Świerczyński urodził się 5 marca 1800 roku w Krzykowicach, w rodzinie szlacheckiej pieczętującej się herbem Ostoja, wywodzącej się ze Świerczyńska Mniejszego koło Rozprzy w dawnym powiecie piotrkowskim województwa sieradzkiego. Jego rodzicami byli małżonkowie - Franciszek Świerczyński, posesor klucza krzykowskiego ekonomii koronnej wolborskiej i Antonina z Kamińskich. Ożeniony był z Emilią Bayer (Amelią Bajer).
Józef Świerczyński był absolwentem Uniwersytetu Warszawskiego, Wydziału Prawa i Administracji. W latach 1830-1834 sprawował funkcję pisarza Obwodu Piotrkowskiego. W roku 1835 pełnił obowiązki inkwirenta przy Sądzie Policji Poprawczej w Piotrkowie. Był także nauczycielem prawa w gimnazjum gubernialnym w Piotrkowie. W roku 1842 mianowany został podprokuratorem przy Sądzie Policji Poprawczej w Piotrkowie, a następnie, w latach 1843-1856, piastował stanowisko sędziego prezydującego w Sądzie Policji Poprawczej w Kaliszu. W latach 1856-1857 pełnił funkcję prokuratora Sądu Kryminalnego w Lublinie.. W latach 1857–1858 był członkiem Deputacji Szlacheckiej, z urzędu zasiadającym w Biurze Marszałka Szlachty Guberni Lubelskiej. Pełnił też obowiązki radcy kolegialnego.

</doc>
<doc id="5131515" url="https://pl.wikipedia.org/wiki?curid=5131515" title="Brat Juniper i żebrak (obraz Bartolomé Estebana Murilla)">
Brat Juniper i żebrak (obraz Bartolomé Estebana Murilla)



</doc>
<doc id="5131517" url="https://pl.wikipedia.org/wiki?curid=5131517" title="Chrystus po ubiczowaniu (obraz Bartolomé Estebana Murilla)">
Chrystus po ubiczowaniu (obraz Bartolomé Estebana Murilla)



</doc>
<doc id="5131519" url="https://pl.wikipedia.org/wiki?curid=5131519" title="Chrystus po ubiczowaniu (obraz Bartolomé Estebana Murilla z 1665)">
Chrystus po ubiczowaniu (obraz Bartolomé Estebana Murilla z 1665)



</doc>
<doc id="5131522" url="https://pl.wikipedia.org/wiki?curid=5131522" title="Thibaut Vargas">
Thibaut Vargas

Thibaut Vargas (ur. 22 maja 2000 w Aix-en-Provence) – francuski piłkarz występujący na pozycji obrońcy we francuskim klubie Montpellier HSC, którego jest wychowankiem. W trakcie swojej kariery grał także w Châteauroux.

</doc>
<doc id="5131523" url="https://pl.wikipedia.org/wiki?curid=5131523" title="Elye Wahi">
Elye Wahi

Sepe Elye Wahi (ur. 2 stycznia 2003 w Courcouronnes) – francuski piłkarz iworyjskiego pochodzenia występujący na pozycji napastnika we francuskim klubie Montpellier HSC. Wychowanek Caen. Młodzieżowy reprezentant Francji.

</doc>
<doc id="5131524" url="https://pl.wikipedia.org/wiki?curid=5131524" title="Powrót syna marnotrawnego">
Powrót syna marnotrawnego



</doc>
<doc id="5131526" url="https://pl.wikipedia.org/wiki?curid=5131526" title="Bratnie Słowo (czasopismo)">
Bratnie Słowo (czasopismo)



</doc>
<doc id="5131528" url="https://pl.wikipedia.org/wiki?curid=5131528" title="Léo Leroy">
Léo Leroy

Léo Leroy (ur. 14 lutego 2000 w Marsylii) – francuski piłkarz występujący na pozycji pomocnika we francuskim klubie Montpellier HSC. Wychowanek Rennes, w trakcie swojej kariery grał także w Châteauroux. Młodzieżowy reprezentant Francji. Syn Jérôme'a Leroya.

</doc>
<doc id="5131531" url="https://pl.wikipedia.org/wiki?curid=5131531" title="Bridge over Troubled Water (album)">
Bridge over Troubled Water (album)



</doc>
<doc id="5131532" url="https://pl.wikipedia.org/wiki?curid=5131532" title="Bridge over Troubled Water">
Bridge over Troubled Water



</doc>
<doc id="5131533" url="https://pl.wikipedia.org/wiki?curid=5131533" title="Don’t Worry (singel Modern Talking)">
Don’t Worry (singel Modern Talking)

„Don’t Worry” – singel niemieckiego zespołu Modern Talking, wydany w 1987 roku wyłącznie w Hiszpanii, promując piąty album duetu pt. "Romantic Warriors" i docierając do 25. miejsca hiszpańskiej listy przebojów.

</doc>
<doc id="5131534" url="https://pl.wikipedia.org/wiki?curid=5131534" title="Trevor Stewart">
Trevor Stewart

Trevor Stewart (ur. 20 maja 1997) – amerykański lekkoatleta specjalizujący się w biegach sprinterskich.
Mistrz młodzieżowych mistrzostw NACAC w biegu na 400 metrów (2019). W 2021 zdobył złoto za bieg w eliminacjach sztafety 4 × 400 metrów oraz brąz w sztafecie mieszanej podczas igrzysk olimpijskich w Tokio.
Złoty medalista akademickich mistrzostw NCAA.

</doc>
<doc id="5131535" url="https://pl.wikipedia.org/wiki?curid=5131535" title="Don't Worry">
Don't Worry



</doc>
<doc id="5131536" url="https://pl.wikipedia.org/wiki?curid=5131536" title="Joris Chotard">
Joris Chotard

Joris Chotard (ur. 24 września 2001 w Orange) – francuski piłkarz występujący na pozycji pomocnika we francuskim klubie Montpellier HSC. Wychowanek US Le Pontet. Młodzieżowy reprezentant Francji.

</doc>
<doc id="5131537" url="https://pl.wikipedia.org/wiki?curid=5131537" title="In 100 Years">
In 100 Years



</doc>
<doc id="5131539" url="https://pl.wikipedia.org/wiki?curid=5131539" title="Wielka Brytania na Letnich Igrzyskach Olimpijskich 1928">
Wielka Brytania na Letnich Igrzyskach Olimpijskich 1928

Wielka Brytania na Letnich Igrzyskach Olimpijskich 1928 – występ kadry sportowców reprezentujących Wielką Brytanię na Letnich Igrzyskach Olimpijskich 1928. Kadra liczyła 232 zawodników: 201 mężczyzn i 31 kobiet. Był to ósmy start reprezentacji Wielkiej Brytanii na letnich igrzyskach olimpijskich.

</doc>
<doc id="5131541" url="https://pl.wikipedia.org/wiki?curid=5131541" title="P.M. Cool Lee">
P.M. Cool Lee



</doc>
<doc id="5131542" url="https://pl.wikipedia.org/wiki?curid=5131542" title="Bridge Over Troubled Water">
Bridge Over Troubled Water



</doc>
<doc id="5131543" url="https://pl.wikipedia.org/wiki?curid=5131543" title="Mauretania na Letnich Igrzyskach Olimpijskich 2020">
Mauretania na Letnich Igrzyskach Olimpijskich 2020

Mauretania na Letnich Igrzyskach Olimpijskich 2020 – występ kadry sportowców reprezentujących Mauretanię na igrzyskach olimpijskich, które odbyły się w Tokio w Japonii, w dniach 23 lipca - 8 sierpnia 2021 roku.
Reprezentacja Mauretanii liczyła dwóch zawodników - kobietę i mężczyznę, którzy wystąpili w 1 dyscyplinie.
Był to dziesiąty start Mauretanii na letnich igrzyskach olimpijskich.

</doc>
<doc id="5131545" url="https://pl.wikipedia.org/wiki?curid=5131545" title="Bridge over Troubled Water (singel)">
Bridge over Troubled Water (singel)



</doc>
<doc id="5131546" url="https://pl.wikipedia.org/wiki?curid=5131546" title="Komedia alternatywna">
Komedia alternatywna

Komedia alternatywna – termin, który został ukuty w latach 80. XX wieku dla stylu komediowego, świadomie zrywa z głównym nurtem komediowym epoki. Termin ten ma różne konotacje w różnych kontekstach, w Wielkiej Brytanii używano go do opisywania treści, które były „alternatywą” dla głównego nurtu komediowego na żywo, w którym często znajdowały się materiały rasistowskie oraz seksualne. W innych kontekstach charakter formy jest „alternatywny”, unikając polegania na normalnej wersji struktury sekwencji dowcipów z puentami.

</doc>
<doc id="5131549" url="https://pl.wikipedia.org/wiki?curid=5131549" title="Mikronezja na Letnich Igrzyskach Olimpijskich 2020">
Mikronezja na Letnich Igrzyskach Olimpijskich 2020

Mikronezja na Letnich Igrzyskach Olimpijskich 2020 – występ kadry sportowców reprezentujących Mikronezję na igrzyskach olimpijskich, które odbyły się w Tokio w Japonii, w dniach 23 lipca - 8 sierpnia 2021 roku.
Reprezentacja Mikronezji liczyła trzech zawodników - kobietę i dwóch mężczyzn, którzy wystąpili w 2 dyscyplinach.
Był to szósty start Mikronezji na letnich igrzyskach olimpijskich.

</doc>
<doc id="5131551" url="https://pl.wikipedia.org/wiki?curid=5131551" title="Téji Savanier">
Téji Savanier

Téji Savanier (ur. 22 grudnia 1991 w Montpellier) – francuski piłkarz algierskiego pochodzenia występujący na pozycji pomocnika we francuskim klubie Montpellier HSC. Wychowanek Castelnau Le Crès FC, w trakcie swojej kariery grał także w takich zespołach, jak Arles oraz Nîmes. Młodzieżowy reprezentant Francji.

</doc>
<doc id="5131558" url="https://pl.wikipedia.org/wiki?curid=5131558" title="Feliks Jarocki">
Feliks Jarocki



</doc>
<doc id="5131560" url="https://pl.wikipedia.org/wiki?curid=5131560" title="Kiribati na Letnich Igrzyskach Olimpijskich 2020">
Kiribati na Letnich Igrzyskach Olimpijskich 2020

Kiribati na Letnich Igrzyskach Olimpijskich 2020 – występ kadry sportowców reprezentujących Kiribati na igrzyskach olimpijskich, które odbyły się w Tokio w Japonii, w dniach 23 lipca – 8 sierpnia 2021 roku.
Reprezentacja Kiribati liczyła trzech zawodników – kobietę i dwóch mężczyzn, którzy wystąpili w 3 dyscyplinach.
Był to piąty start Kiribati na letnich igrzyskach olimpijskich.

</doc>
<doc id="5131569" url="https://pl.wikipedia.org/wiki?curid=5131569" title="Język malajski berau">
Język malajski berau

Język malajski berau ("bahasa Berau") – język austronezyjski używany w prowincji Borneo Wschodnie w Indonezji. Według danych z 2007 roku posługuje się nim ponad 11 tys. osób.
Należy do grupy języków malajskich, według klasyfikacji Ethnologue stanowi część tzw. makrojęzyka malajskiego. Bywa także klasyfikowany jako dialekt języka malajskiego.
Dzieli szereg innowacji fonologicznych z malajskim kutai, banjar i malajskim Brunei. Jest blisko spokrewniony z językiem banjar.

</doc>
<doc id="5131570" url="https://pl.wikipedia.org/wiki?curid=5131570" title="Język malajski kutai">
Język malajski kutai

Język malajski kutai ("bahasa Kutai") – język austronezyjski używany w prowincji Borneo Wschodnie w Indonezji, w rejonie rzeki Mahakam.
Według danych z 1981 roku posługuje się nim 300 tys. osób.
Jest znacznie zróżnicowany wewnętrznie. Dzieli się na co najmniej dwa warianty: tenggarong i kota bangun. Wariant tenggarong (używany w Tenggarong) służy jako język kontaktowy. Odmiany te nie są dobrze wzajemnie zrozumiałe, występuje też zróżnicowanie wewnętrzne.
Należy do grupy języków malajskich, według klasyfikacji Ethnologue stanowi część tzw. makrojęzyka malajskiego. Bywa także klasyfikowany jako dialekt języka malajskiego.

</doc>
<doc id="5131571" url="https://pl.wikipedia.org/wiki?curid=5131571" title="Język malajski wyspy Bangka">
Język malajski wyspy Bangka

Język malajski wyspy Bangka ("bahasa Melayu Bangka") – język austronezyjski używany w prowincji Wyspy Bangka i Belitung w Indonezji, zwłaszcza na wyspie Bangka.
Według danych z 2000 roku posługuje się nim 340 tys. osób. Dialekt lom jest zagrożony wymarciem, jego liczba użytkowników nie przekracza 50.
Należy do grupy języków malajskich, według klasyfikacji Ethnologue stanowi część tzw. makrojęzyka malajskiego. Bywa także klasyfikowany jako dialekt języka malajskiego.
Przypuszczalnie z tego języka wywodzi się język malajski betawi.

</doc>
<doc id="5131572" url="https://pl.wikipedia.org/wiki?curid=5131572" title="Junior Sambia">
Junior Sambia

Salomon Sambia (ur. 7 września 1996 w Lyonie) – francuski piłkarz środkowoafrykańskiego pochodzenia występujący na pozycji obrońcy we francuskim klubie Montpellier HSC. Wychowanek Olympique Lyon, w trakcie swojej kariery grał także w Niort.

</doc>
<doc id="5131573" url="https://pl.wikipedia.org/wiki?curid=5131573" title="Język malajski stanu Sarawak">
Język malajski stanu Sarawak

Język malajski stanu Sarawak ("bahasa Melayu Sarawak") – dialekt języka malajskiego używany w stanie Sarawak w Malezji.
Stanowi główny język ludności malajskiej w stanie Sarawak. Oprócz tego służy jako język kontaktów międzyetnicznych.
Jest znacznie odrębny od dialektów języka malajskiego używanych na Półwyspie Malajskim.
Współistnieje ze standardowym językiem malajskim, który jest stosowany przede wszystkim w sytuacjach oficjalnych.
Dialekty.
Wykazuje znaczne zróżnicowanie wewnętrzne. Według Asmah Haji Omar dzieli się na trzy subdialekty:

</doc>
<doc id="5131576" url="https://pl.wikipedia.org/wiki?curid=5131576" title="Język malajski miasta Pontianak">
Język malajski miasta Pontianak

Język malajski miasta Pontianak ("bahasa Melayu Pontianak") – język austronezyjski używany w prowincji Borneo Zachodnie w Indonezji, zwłaszcza w mieście Pontianak i jego okolicach.
Należy do grupy języków malajskich. Bywa także klasyfikowany jako dialekt języka malajskiego. Jest stosunkowo oddalony od odmian języka malajskiego używanych na wyspie Borneo, więcej cech wspólnych dzieli z dialektami z Półwyspu Malajskiego.
Według danych z 1986 roku posługuje się nim ponad 60 tys. osób. Jego użytkownicy władają również językiem indonezyjskim, który jest stosowany do komunikacji z innymi grupami etnicznymi.

</doc>
<doc id="5131577" url="https://pl.wikipedia.org/wiki?curid=5131577" title="Don't Worry (singel Modern Talking)">
Don't Worry (singel Modern Talking)



</doc>
<doc id="5131578" url="https://pl.wikipedia.org/wiki?curid=5131578" title="Don’t Worry">
Don’t Worry



</doc>
<doc id="5131580" url="https://pl.wikipedia.org/wiki?curid=5131580" title="Don't Worry 'Bout It">
Don't Worry 'Bout It



</doc>
<doc id="5131582" url="https://pl.wikipedia.org/wiki?curid=5131582" title="Xbox Live">
Xbox Live



</doc>
<doc id="5131584" url="https://pl.wikipedia.org/wiki?curid=5131584" title="Don't Worry, Be Happy">
Don't Worry, Be Happy



</doc>
<doc id="5131586" url="https://pl.wikipedia.org/wiki?curid=5131586" title="Todd Cantwell">
Todd Cantwell

Todd Owen Cantwell (ur. 27 lutego 1998 w Dereham) – angielski piłkarz występujący na pozycji pomocnika w angielskim klubie Bournemouth, do którego jest wypożyczony z Norwich City oraz w reprezentacji Anglii do lat 21. W trakcie swojej kariery grał także w Fortunie Sittard.

</doc>
<doc id="5131587" url="https://pl.wikipedia.org/wiki?curid=5131587" title="Powerballin'">
Powerballin'



</doc>
<doc id="5131588" url="https://pl.wikipedia.org/wiki?curid=5131588" title="Guess Who's Back?">
Guess Who's Back?



</doc>
<doc id="5131589" url="https://pl.wikipedia.org/wiki?curid=5131589" title="Life's on the Line">
Life's on the Line



</doc>
<doc id="5131590" url="https://pl.wikipedia.org/wiki?curid=5131590" title="If I Can't">
If I Can't



</doc>
<doc id="5131591" url="https://pl.wikipedia.org/wiki?curid=5131591" title="I'll Whip Ya Head Boy">
I'll Whip Ya Head Boy



</doc>
<doc id="5131592" url="https://pl.wikipedia.org/wiki?curid=5131592" title="I'll Still Kill">
I'll Still Kill



</doc>
<doc id="5131593" url="https://pl.wikipedia.org/wiki?curid=5131593" title="Can't Leave'Em Alone">
Can't Leave'Em Alone



</doc>
<doc id="5131597" url="https://pl.wikipedia.org/wiki?curid=5131597" title="Jacob Sørensen">
Jacob Sørensen

Jacob Lungi Sørensen (ur. 3 marca 1998 w Esbjergu) – duński piłkarz występujący na pozycji obrońcy w angielskim klubie Norwich City. Wychowanek Esbjerg fB. Młodzieżowy reprezentant Danii.

</doc>
<doc id="5131603" url="https://pl.wikipedia.org/wiki?curid=5131603" title="Žiga Škoflek">
Žiga Škoflek

Žiga Škoflek (ur. 22 lipca 1994 w Vojnik) – słoweński piłkarz grający na pozycji pomocnika, w słoweńskim NŠ Mura.
Kariera klubowa.
Žiga Škoflek rozpoczął swoją karierę w 2012 roku, w słoweńskim klubie NK Šampion Celje, gdzie grając 2 lata wystąpił 49 razy i strzelił 14 goli. W 2014 roku przeniósł się do NK Aluminij, gdzie w ciągu 4. lat wystąpił 99 razy i strzelił 29 bramek. W końcówce sezonu 2017/2018 grał w polskim Stal Mielec, gdzie wystąpił 6 razy. W sezonie 2018/2019 przez rok grał dla klubu NK Rudar Velenje, dla którego wystąpił w 30. meczach i strzelił 14 goli. Rok później przeniósł się do rosyjskiego FK Orenburg, gdzie w 27. meczach strzelił 6 bramek. W 2020 zaczął grać dla Torpedo Moskwa, dla którego zagrał 10 meczy. W 2021 roku przeniósł się do NŠ Mura.

</doc>
<doc id="5131609" url="https://pl.wikipedia.org/wiki?curid=5131609" title="Dimitrios Janulis">
Dimitrios Janulis

Dimitrios Janulis (ur. 17 października 1995 w Katerini) – grecki piłkarz występujący na pozycji obrońcy w angielskim klubie Norwich City oraz w reprezentacji Grecji. Wychowanek Vataniakosu, w trakcie swojej kariery grał także w takich zespołach, jak PAOK, Pierikos, Weria, Anorthosis Famagusta oraz Atromitos.

</doc>
<doc id="5131612" url="https://pl.wikipedia.org/wiki?curid=5131612" title="Ijhtihad">
Ijhtihad

Ijhtihad (17) – brunejski okręt patrolowy z początku XXI wieku, jedna z czterech zamówionych w Niemczech jednostek typu "Ijhtihad". Okręt został zwodowany w 2009 roku w niemieckiej stoczni Lürssen w Vegesack, a do służby w Marynarce Wojennej Brunei wszedł w marcu 2010 roku. Jednostka, oznaczona numerem taktycznym 17 nadal znajduje się w składzie floty i ma status operacyjny (stan na 2020 rok).
Projekt i budowa.
Okręty patrolowe typu "Ijhtihad" zostały zamówione przez rząd Brunei w stoczni Lürssen w Vegesack (projekt o nazwie FPB 41). Przeznaczeniem jednostek są operacje patrolowania i nadzoru morskiego, kontrola granic i operacje na płytkich wodach przybrzeżnych.
„Ijhtihad” został zwodowany w 2009 roku. Jednostka została ukończona w maju 2009 roku, rozpoczynając w tym miesiącu próby morskie.
Dane taktyczno-techniczne.
„Ijhtihad” jest okrętem patrolowym o długości całkowitej 41,3 metra, szerokości 7,7 metra i zanurzeniu 1,7–1,9 metra. Wyporność pełna wynosi 262 tony. Okręt napędzany jest przez dwa silniki wysokoprężne MTU 16V 4000 M93L o łącznej mocy 6,9 MW (9225 KM), poruszające poprzez wały napędowe dwoma śrubami o stałym skoku. Maksymalna prędkość jednostki wynosi 33 węzły. Zasięg wynosi 1500 Mm przy prędkości 12 węzłów.
Uzbrojenie jednostki składa się z dziobowego działka rewolwerowego Rheinmetall MLG 27 kalibru 27 mm oraz dwóch pojedynczych karabinów maszynowych kalibru 7,62 mm. Wyposażenie radioelektroniczne obejmuje radar nawigacyjny Furuno 2217, system walki Thales Cutlass i głowicę elektrooptyczną Zeiss MEOS II. Okręt może również przenosić czterometrową łódź hybrydową, obsługiwaną przez żurawik.
Załoga okrętu składa się z 16 oficerów, podoficerów i marynarzy, z możliwością zaokrętowania dalszych pięciu osób.
Służba.
„Ijhtihad” został przyjęty do służby w Marynarce Wojennej Brunei w marcu 2010 roku. Jednostka otrzymała numer burtowy 17. Jednostka nadal znajduje się w składzie floty i ma status operacyjny (stan na 2020 rok).

</doc>
<doc id="5131616" url="https://pl.wikipedia.org/wiki?curid=5131616" title="Melvin Sitti">
Melvin Sitti

Melvin Sitti (ur. 14 lutego 2000 w Paryżu) – francuski piłkarz togijskiego pochodzenia występujący na pozycji pomocnika w angielskim klubie Norwich City. Wychowanek Paris, w trakcie swojej kariery grał także w takich zespołach, jak Sochaux oraz Waasland-Beveren.

</doc>
<doc id="5131617" url="https://pl.wikipedia.org/wiki?curid=5131617" title="Berkat">
Berkat

Berkat (18) – brunejski okręt patrolowy z początku XXI wieku, jedna z czterech zamówionych w Niemczech jednostek typu "Ijhtihad". Okręt został zwodowany w 2009 roku w niemieckiej stoczni Lürssen w Vegesack, a do służby w Marynarce Wojennej Brunei wszedł w marcu 2010 roku. Jednostka, oznaczona numerem taktycznym 18 nadal znajduje się w składzie floty i ma status operacyjny (stan na 2020 rok).
Projekt i budowa.
Okręty patrolowe typu "Ijhtihad" zostały zamówione przez rząd Brunei w stoczni Lürssen w Vegesack (projekt o nazwie FPB 41). Przeznaczeniem jednostek są operacje patrolowania i nadzoru morskiego, kontrola granic i operacje na płytkich wodach przybrzeżnych.
„Berkat” został zwodowany w 2009 roku.
Dane taktyczno-techniczne.
„Berkat” jest okrętem patrolowym o długości całkowitej 41,3 metra, szerokości 7,7 metra i zanurzeniu 1,7–1,9 metra. Wyporność pełna wynosi 262 tony. Okręt napędzany jest przez dwa silniki wysokoprężne MTU 16V 4000 M93L o łącznej mocy 6,9 MW (9225 KM), poruszające poprzez wały napędowe dwoma śrubami o stałym skoku. Maksymalna prędkość jednostki wynosi 33 węzły. Zasięg wynosi 1500 Mm przy prędkości 12 węzłów.
Uzbrojenie jednostki składa się z dziobowego działka rewolwerowego Rheinmetall MLG 27 kalibru 27 mm oraz dwóch pojedynczych karabinów maszynowych kalibru 7,62 mm. Wyposażenie radioelektroniczne obejmuje radar nawigacyjny Furuno 2217, system walki Thales Cutlass i głowicę elektrooptyczną Zeiss MEOS II. Okręt może również przenosić czterometrową łódź hybrydową, obsługiwaną przez żurawik.
Załoga okrętu składa się z 16 oficerów, podoficerów i marynarzy, z możliwością zaokrętowania dalszych pięciu osób.
Służba.
„Berkat” został przyjęty do służby w Marynarce Wojennej Brunei w marcu 2010 roku. Jednostka otrzymała numer burtowy 18. 23 lutego 2014 roku „Berkat” został uszkodzony w wyniku kolizji z japońskim statkiem handlowym. Jednostka nadal znajduje się w składzie floty i ma status operacyjny (stan na 2020 rok).

</doc>
<doc id="5131622" url="https://pl.wikipedia.org/wiki?curid=5131622" title="Sam McCallum">
Sam McCallum

Sam Benjamin McCallum (ur. 2 września 2000 w Canterbury) – angielski piłkarz występujący na pozycji obrońcy w angielskim klubie Queens Park Rangers. Wychowanek Herne Bay, w trakcie swojej kariery grał także w takich zespołach, jak Coventry City oraz Norwich City.

</doc>
<doc id="5131623" url="https://pl.wikipedia.org/wiki?curid=5131623" title="Syafaat">
Syafaat

Syafaat (19) – brunejski okręt patrolowy z początku XXI wieku, jedna z czterech zamówionych w Niemczech jednostek typu "Ijhtihad". Okręt został zwodowany w 2010 roku w niemieckiej stoczni Lürssen w Vegesack, a do służby w Marynarce Wojennej Brunei wszedł w sierpniu 2010 roku. Jednostka, oznaczona numerem taktycznym 19 nadal znajduje się w składzie floty i ma status operacyjny (stan na 2020 rok).
Projekt i budowa.
Okręty patrolowe typu "Ijhtihad" zostały zamówione przez rząd Brunei w stoczni Lürssen w Vegesack (projekt o nazwie FPB 41). Przeznaczeniem jednostek są operacje patrolowania i nadzoru morskiego, kontrola granic i operacje na płytkich wodach przybrzeżnych.
„Syafaat” został zwodowany w 2010 roku.
Dane taktyczno-techniczne.
„Syafaat” jest okrętem patrolowym o długości całkowitej 41,3 metra, szerokości 7,7 metra i zanurzeniu 1,7–1,9 metra. Wyporność pełna wynosi 262 tony. Okręt napędzany jest przez dwa silniki wysokoprężne MTU 16V 4000 M93L o łącznej mocy 6,9 MW (9225 KM), poruszające poprzez wały napędowe dwoma śrubami o stałym skoku. Maksymalna prędkość jednostki wynosi 33 węzły. Zasięg wynosi 1500 Mm przy prędkości 12 węzłów.
Uzbrojenie jednostki składa się z dziobowego działka rewolwerowego Rheinmetall MLG 27 kalibru 27 mm oraz dwóch pojedynczych karabinów maszynowych kalibru 7,62 mm. Wyposażenie radioelektroniczne obejmuje radar nawigacyjny Furuno 2217, system walki Thales Cutlass i głowicę elektrooptyczną Zeiss MEOS II. Okręt może również przenosić czterometrową łódź hybrydową, obsługiwaną przez żurawik.
Załoga okrętu składa się z 16 oficerów, podoficerów i marynarzy, z możliwością zaokrętowania dalszych pięciu osób.
Służba.
„Syafaat” został przyjęty do służby w Marynarce Wojennej Brunei w sierpniu 2010 roku. Jednostka otrzymała numer burtowy 19. Jednostka nadal znajduje się w składzie floty i ma status operacyjny (stan na 2020 rok).

</doc>
<doc id="5131626" url="https://pl.wikipedia.org/wiki?curid=5131626" title="Marek Flasiński">
Marek Flasiński

Marek Flasiński (ur. 14 czerwca 1957 w Lublinie) – polski samorządowiec, przedsiębiorca i działacz gospodarczy, w latach 2007–2010 członek zarządu województwa lubelskiego III kadencji.
Życiorys.
W 1981 został absolwentem Wydziału Elektrycznego Politechniki Lubelskiej. Kształcił się podyplomowo w zakresie zarządzania projektami i prawa unijnego na Uniwersytet Marii Curie-Skłodowskiej oraz na studiach typu MBA prowadzonych przez Politechnikę Lubelską i Uniwersytet Illinois. W okresie studenckim członek władz uczelnianych Niezależnego Zrzeszenia Studentów. Był założycielem i właścicielem kilku przedsiębiorstw. W latach 2003–2007 kierował Puławską Izbą Gospodarczą, następnie do 2008 Lubelską Regionalną Organizacją Turystyczną. Później był m.in. prezesem PGKiM Ryki oraz stowarzyszenia energii odnawialnej, a także ekspertem Narodowego Centrum Badań i Rozwoju.
W 2000 zaangażował się w działalność polityczną w ramach Platformy Obywatelskiej. W 2005 bezskutecznie kandydował do Sejmu, a w 2009 – do Parlamentu Europejskiego. W 2006 uzyskał mandat radnego sejmiku lubelskiego. 12 grudnia 2007 został wybrany członkiem zarządu województwa lubelskiego, utrzymał stanowisko w zarządzie powołanym 25 stycznia 2008. W 2010 skreślony z list wyborczych PO ze względu na powiązania z Januszem Palikotem i kontrowersje wokół przyznania dofinansowania firmie jego żony, zakończył działalność w zarządzie z dniem 1 grudnia 2010. W 2012 wstąpił do Ruchu Palikota.
Żonaty z Jolantą, ma córkę Barbarę.
Odznaczenia.
W 2012 został odznaczony Złotym Krzyżem Zasługi "za zasługi w działalności na rzecz rozwoju przedsiębiorczości".

</doc>
<doc id="5131628" url="https://pl.wikipedia.org/wiki?curid=5131628" title="Sebastian Soto">
Sebastian Soto

Sebastian Guerra Soto (ur. 28 lipca 2000 w Carlsbad) – amerykański piłkarz chilijskiego pochodzenia występujący na pozycji napastnika w portugalskim klubie FC Porto B oraz w reprezentacji Stanów Zjednoczonych. Wychowanek Realu Salt Lake, w trakcie swojej kariery grał także w takich zespołach, jak Hannover 96 oraz Telstar.

</doc>
<doc id="5131631" url="https://pl.wikipedia.org/wiki?curid=5131631" title="Afiat">
Afiat

Afiat (20) – brunejski okręt patrolowy z początku XXI wieku, jedna z czterech zamówionych w Niemczech jednostek typu "Ijhtihad". Okręt został zwodowany w 2010 roku w niemieckiej stoczni Lürssen w Vegesack, a do służby w Marynarce Wojennej Brunei wszedł w sierpniu 2010 roku. Jednostka, oznaczona numerem taktycznym 20 nadal znajduje się w składzie floty i ma status operacyjny (stan na 2020 rok).
Projekt i budowa.
Okręty patrolowe typu "Ijhtihad" zostały zamówione przez rząd Brunei w stoczni Lürssen w Vegesack (projekt o nazwie FPB 41). Przeznaczeniem jednostek są operacje patrolowania i nadzoru morskiego, kontrola granic i operacje na płytkich wodach przybrzeżnych.
„Afiat” został zwodowany w 2010 roku.
Dane taktyczno-techniczne.
„Afiat” jest okrętem patrolowym o długości całkowitej 41,3 metra, szerokości 7,7 metra i zanurzeniu 1,7–1,9 metra. Wyporność pełna wynosi 262 tony. Okręt napędzany jest przez dwa silniki wysokoprężne MTU 16V 4000 M93L o łącznej mocy 6,9 MW (9225 KM), poruszające poprzez wały napędowe dwoma śrubami o stałym skoku. Maksymalna prędkość jednostki wynosi 33 węzły. Zasięg wynosi 1500 Mm przy prędkości 12 węzłów.
Uzbrojenie jednostki składa się z dziobowego działka rewolwerowego Rheinmetall MLG 27 kalibru 27 mm oraz dwóch pojedynczych karabinów maszynowych kalibru 7,62 mm. Wyposażenie radioelektroniczne obejmuje radar nawigacyjny Furuno 2217, system walki Thales Cutlass i głowicę elektrooptyczną Zeiss MEOS II. Okręt może również przenosić czterometrową łódź hybrydową, obsługiwaną przez żurawik.
Załoga okrętu składa się z 16 oficerów, podoficerów i marynarzy, z możliwością zaokrętowania dalszych pięciu osób.
Służba.
„Afiat” został przyjęty do służby w Marynarce Wojennej Brunei w sierpniu 2010 roku. Jednostka otrzymała numer burtowy 20. Jednostka nadal znajduje się w składzie floty i ma status operacyjny (stan na 2020 rok).

</doc>
<doc id="5131634" url="https://pl.wikipedia.org/wiki?curid=5131634" title="Žiga Pešut">
Žiga Pešut

Žiga Pešut (ur. 5 października 1992 w Mariborze) – słoweński hokeista grający na pozycji lewego napastnika, w klubie HDD Olimpija Lublana.
Kariera klubowa.
Žiga Pešut rozpoczął swą karierę w 2007 roku w klubie HDK Maribor, w którym wystąpił 52 razy i strzelił 29 goli. W sezonie 2009 grał dla Grums IK, gdzie wystąpił 29 razy i strzelił 16 bramek. W 2010 roku przeniósł się do HC Slezan Opava, dla którego wystąpił w 39. meczach i strzelił 14 goli. W następnym sezonie grał dla BK Mladá Boleslav, dla którego zagrał 35 meczów i strzelił 12 bramek. W 2013 roku występował w NED Hockey Nymburk, w klubie zagrał 54 meczów w trakcie których strzelił 9 goli. W latach 2013–2017 grając dla HDD Olimpija Lublana, grając w 135 meczach, strzelił 35 bramek. Pod koniec sezonu grał dla niemieckiego EHC Bayreuth, dla którego zagrał 9 meczów i strzelił 3 gole. W 2018 roku powrócił do HDD Olimpija Lublana, dla którego dotychczas zagrał 64 mecze i strzelił 31 bramek.

</doc>
<doc id="5131637" url="https://pl.wikipedia.org/wiki?curid=5131637" title="Allen Ong">
Allen Ong

Allen Ong Hou Ming (ur. 2 listopada 1979 w Ipoh) – malezyjski pływak, uczestnik igrzysk olimpijskich w Sydney i Atenach.
Przebieg kariery.
W 2000 roku wziął udział w letnich igrzyskach olimpijskich. Startował tam w trzech konkurencjach: na dystansie 100 m st. dowolnym zajął 40. pozycję z wynikiem 0:51,93 (odpadł w eliminacjach), na dystansie 200 m st. dowolnym zajął 37. pozycję z rezultatem 1:54,53 (również odpadł w eliminacjach), natomiast w sztafecie 4x100 m stylem zmiennym zajął 22. pozycję z rezultatem 3:48,32.
W 2002 wystartował w rozgrywanych w Pusan igrzyskach azjatyckich. W konkurencji 50 m st. dowolnym zajął 8. pozycję, w konkurencji 100 m tym samym stylem zajął 9. pozycję, natomiast w sztafecie 4x100 m stylem zmiennym zajął 4. pozycję. W 2003 debiutował w mistrzostwach świata, w konkurencjach 50 m i 100 m st. dowolnym zajął odpowiednio 61. i 66. pozycję.
W 2004 roku po raz drugi reprezentował Malezję na letnich igrzyskach olimpijskich. W konkurencji 50 m stylem dowolnym znalazł się na 46. pozycji z rezultatem 0:23,52. W konkurencji 100 m tym samym stylem uzyskał wynik 0:52,04 i uplasował się ostatecznie na 50. pozycji.
Rekordy życiowe.
Źródło: 

</doc>
<doc id="5131639" url="https://pl.wikipedia.org/wiki?curid=5131639" title="Filippo Tortu">
Filippo Tortu

Filippo Tortu (ur. 15 czerwca 1998 w Mediolanie) – włoski lekkoatleta specjalizujący się w biegach sprinterskich.
W 2014 wygrał bieg na 200 metrów podczas europejskich kwalifikacji do igrzysk olimpijskich młodzieży. Na imprezie docelowej nie stanął na starcie biegu finałowego. W 2016 w Bydgoszczy zdobywał srebro mistrzostw świata juniorów w biegu na 100 metrów, a rok później zdobył złoto indywidualnie i srebro w sztafecie 4 × 100 metrów podczas czempionatu Europy juniorów w Grosseto. W tym samym roku osiągnął półfinał biegu na 200 metrów podczas mistrzostw świata w Londynie.
W 2018 zdobył złoty medal igrzysk śródziemnomorskich w sztafecie 4 × 100 metrów. W tym samym roku był indywidualnie piąty na mistrzostwach Europy w Berlinie. W finale biegu na 100 metrów, 22 czerwca 2018 roku, podczas mityngu lekkoatletycznego w Madrycie uzyskał czas 9,99, stając się pierwszym Włochem, który przebiegł ten dystans w czasie poniżej 10 sekund. W 2019 pobiegł w finale mistrzostw świata, kończąc rywalizację na 7. miejscu.
W 2021 osiągnął półfinał biegu na 100 metrów podczas igrzysk olimpijskich w Tokio, a wraz z kolegami z reprezentacji zdobył złoto w sztafecie 4 × 100 metrów.
Złoty medalista mistrzostw Włoch. Stawał na podium World Athletics Relays.
Rekordy życiowe.
6 sierpnia 2021 Tortu biegł na ostatniej zmianie włoskiej sztafety 4 × 400 metrów, która czasem 37,50 ustanowiła aktualny rekord kraju w tej konkurencji.

</doc>
<doc id="5131641" url="https://pl.wikipedia.org/wiki?curid=5131641" title="Alex Lim">
Alex Lim

Alex Lim Keng Liat (ur. 29 sierpnia 1980 w Sabah) – malezyjski pływak specjalizujący się w stylu grzbietowym, trzykrotny uczestnik igrzysk olimpijskich (Atlanta, Sydney, Ateny).
Przebieg kariery.
Malezyjczyk startował w letnich igrzyskach olimpijskich w Atlancie. Reprezentował swój kraj w trzech konkurencjach, indywidualnie na dystansie 100 m i 200 m. W pierwszej z konkurencji był na 32. pozycji z czasem 0:57,68 a w drugiej uplasował się na 31. pozycji z czasem 2:06,17. Natomiast w konkurencji sztafet 4x100 m stylem zmiennym, razem z Wan Azlan Abdullahem, Anthonym Angem oraz Elvinem Chia, uzyskał czas 3:52,58 dający ostatecznie 20. pozycję.
W 1998 był jednym z reprezentantów swego kraju na igrzyskach Wspólnoty Narodów. W zmaganiach, które rozegrano w Kuala Lumpur, brał udział w konkursie pływackim na dystansie 200 m st. grzbietowym. Z czasem 2:02,52 zajął 7. pozycję. W tym samym roku wystartował w igrzyskach azjatyckich, które miały miejsce w Bangkoku. Zdobył tutaj dwa medale – złoty na dystansie 100 m (rezultatem 0:55,53 ustanowił ówczesny rekord igrzysk azjatyckich), a także srebrny medal na dystansie 200 m. Alex Lim był pierwszym malezyjskim sportowcem w historii, który zdobył złoty medal igrzysk azjatyckich w dyscyplinie pływania.
W 2000 roku wziął udział w letnich igrzyskach olimpijskich. Startował tam w trzech konkurencjach: na dystansie 100 m st. grzbietowym zajął 27. pozycję z czasem 0:56,81 (odpadł w eliminacjach), na dystansie 200 m st. grzbietowym zajął 42. pozycję z rezultatem 2:08,23 (również odpadł w eliminacjach), natomiast w sztafecie 4x100 m stylem zmiennym zajął 22. pozycję z rezultatem 3:48,32.
W 2001 debiutował na mistrzostwach świata, rozgrywanych w Fukuoce. Brał udział w czterech konkurencjach: 50, 100 i 200 m st. grzbietowym oraz 4x200 m stylem dowolnym. Najlepiej poradził sobie w konkurencji pływackiej na dystansie 100 metrów, gdzie zakwalifikował się do półfinału. W samym półfinale osiągnął rezultat 0:56,29 i nie zakwalifikował się do finału. Na igrzyskach Wspólnoty Narodów, które odbyły się w 2002 roku, wywalczył dwa medale. Lim otrzymał srebrny medal na dystansie 50 metrów oraz brązowy medal na dystansie 100 metrów. 
W 2003, po raz drugi w karierze, wziął udział w mistrzostwach świata. W zmaganiach rozegranych w Barcelonie rywalizował w trzech konkurencjach. Na dystansie 50 metrów udało mu się zakwalifikować do półfinału, jednak rezultat 0:25,68 nie wystarczył na awans do finału. Na dystansie 100 metrów zakwalifikował się do części finałowej (w półfinale zajął 4. pozycję z rezultatem 0:54,77 będącym również nowym rekordem Malezji), ale z rezultatem 0:55,18 uplasował się na 8. pozycji. Na dystansie 200 metrów zaś Malezyjczyk odpadł w eliminacjach, rezultat 2:01,43 dał mu dopiero 22. pozycję w klasyfikacji końcowej.
W 2004 wystartował w letnich igrzyskach olimpijskich. W konkurencji 100 m stylem grzbietowym znalazł się na 15. pozycji z rezultatem 0:56,08. Start w tej konkurencji był jedynym w jego karierze, który pozwolił zawodnikowi awansować do fazy półfinałowej. W konkurencji 200 m tym samym stylem uzyskał czas 2:01,43 i uplasował się na 22. pozycji.
W 2005 brał udział w mistrzostwach świata, rozegranych w Montrealu. Na dystansie 50 metrów awansował do półfinału, osiągając czas 0:25,78 (niedający awansu do finału) plasujący go na 10. pozycji w klasyfikacji końcowej. W pozostałych dwóch konkurencjach pływackich na dystansie 100 i 200 m odpadał w eliminacjach. Uzyskał odpowiednio czas 0:55,88 i 2:04,09. Po raz ostatni w zawodach międzynarodowych pojawił się na igrzyskach azjatyckich – pływak brał udział w trzech konkurencjach. Po raz pierwszy wystartował w konkurencji pływackiej stylem motylkowym, na dystansie 50 metrów uzyskał czas 0:25,37 dający mu 11. pozycję w klasyfikacji. Natomiast, w stylu grzbietowym, brał udział w konkurencjach 50 i 100 metrów. Zajął w nich odpowiednio 5. i 6. pozycję.
Rekordy życiowe.
Źródło: 

</doc>
<doc id="5131643" url="https://pl.wikipedia.org/wiki?curid=5131643" title="Toni Martínez">
Toni Martínez

Antonio Martínez López (ur. 30 czerwca 1997 w Barrio del Progreso) – hiszpański piłkarz występujący na pozycji napastnika w portugalskim klubie FC Porto. Wychowanek Realu Murcia, w trakcie swojej kariery grał także w takich zespołach, jak Valencia B, West Ham United, Oxford United, Real Valladolid, Rayo Majadahonda, CD Lugo oraz FC Famalicão. Młodzieżowy reprezentant Hiszpanii.

</doc>
<doc id="5131644" url="https://pl.wikipedia.org/wiki?curid=5131644" title="Łucznictwo na Letnich Igrzyskach Olimpijskich 2020 – mężczyźni indywidualnie">
Łucznictwo na Letnich Igrzyskach Olimpijskich 2020 – mężczyźni indywidualnie

Turniej indywidualny mężczyzn w łucznictwie podczas XXXII Letnich Igrzysk Olimpijskich w Tokio odbył się w dniach 23-31 lipca 2021. Do rywalizacji przystąpiło 64 sportowców z 40 krajów. Arena zawodów znajdowała się w tokijskim Parku Yumenoshima. Mistrzem olimpijskim został Turek Mete Gazoz, wicemistrzem Włoch Mauro Nespoli, a brąz zdobył Japończyk Takaharu Furukawa.
System rozgrywek.
Na początku wszyscy zawodnicy rozegrali rundę rankingową. Jej wyniki decydowały o rozstawieniu w fazie zasadniczej turnieju. Turniej główny rozegrany został w systemie pucharowym i składał się z sześciu rund. Przegrani odpadali z rywalizacji (z wyjątkiem przegranych półfinałów, którzy zmierzyli się o brązowy medal).
Rekordy.
Przed rozpoczęciem zawodów aktualny rekord świata i rekord olimpijski były następujące:
"Runda rankingowa – 72 strzały"
Wyniki.
Turniej główny.
Sekcja I
Sekcja II
Sekcja III
Sekcja IV

</doc>
<doc id="5131645" url="https://pl.wikipedia.org/wiki?curid=5131645" title="Mazuryn">
Mazuryn

Mazuryn – dawny majątek. Tereny na których leżał znajdują się obecnie na Białorusi, w obwodzie witebskim, w rejonie miorskim, w sielsowiecie Zaucie.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie majątek leżał w Polsce, w województwie wileńskim, w powiecie dziśnieńskim, w gminie Jazno.
Według Powszechnego Spisu Ludności z 1921 roku zamieszkiwały tu 24 osoby, 11 były wyznania rzymskokatolickiego a 13 prawosławnego. Jednocześnie wszyscy mieszkańcy zadeklarowali polską przynależność narodową. Były tu 4 budynki mieszkalne. W 1931 w 2 domach zamieszkiwało 12 osób.
Wierni należeli do parafii rzymskokatolickiej i prawosławnej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Jaźnie.

</doc>
<doc id="5131648" url="https://pl.wikipedia.org/wiki?curid=5131648" title="Eulânio Ângelo Chipela Gomes">
Eulânio Ângelo Chipela Gomes

Eulânio Ângelo Chipela Gomes (ur. 17 maja 1994 w Coimbrze) – gwinejski piłkarz portugalskiego pochodzenia występujący na pozycji obrońcy w portugalskim klubie FC Porto oraz w reprezentacji Gwinei Bissau. Wychowanek Sportingu CP, w trakcie swojej kariery grał także w takich zespołach, jak SC Beira-Mar, GD Gafanha oraz CS Marítimo.

</doc>
<doc id="5131651" url="https://pl.wikipedia.org/wiki?curid=5131651" title="I Liceum Ogólnokształcące im. Jarosława Dąbrowskiego (Tomaszów Mazowiecki)">
I Liceum Ogólnokształcące im. Jarosława Dąbrowskiego (Tomaszów Mazowiecki)



</doc>
<doc id="5131656" url="https://pl.wikipedia.org/wiki?curid=5131656" title="Žiga Grošelj">
Žiga Grošelj

Žiga Grošelj (ur. 31 sierpnia 1993) – słoweński kolarz szosowy. Aktualnie jest w austriackim klubie Felbermayr Simplon Wels. W 2016 roku zajął 768. miejsce w UCI Europe Tour, a w 2017 roku 1030. miejsce. W 2017 roku zajął również 481. miejsce w UCI Asia Tour.
Kariera klubowa.
Žiga Grošelj rozpoczął swoją karierę w 2012 roku w słoweńskim klubie Sava, w którym pozostał tylko rok. Przerwaną w 2013 roku karierę klubową wznowił w 2017 roku w słoweńskim Adria Mobil. W 2020 roku przeniósł się do Felbermayr Simplon Wels.

</doc>
<doc id="5131660" url="https://pl.wikipedia.org/wiki?curid=5131660" title="Lamont Marcell Jacobs">
Lamont Marcell Jacobs



</doc>
<doc id="5131662" url="https://pl.wikipedia.org/wiki?curid=5131662" title="Black Brook (rzeka w hrabstwie Seneca)">
Black Brook (rzeka w hrabstwie Seneca)



</doc>
<doc id="5131663" url="https://pl.wikipedia.org/wiki?curid=5131663" title="Okręty patrolowe typu Ijhtihad">
Okręty patrolowe typu Ijhtihad

Okręty patrolowe typu Ijhtihad – brunejskie okręty patrolowe z początku XXI wieku. W latach 2009–2010 w niemieckiej stoczni Lürssen w Vegesack zbudowano cztery jednostki tego typu. Okręty weszły w skład Marynarki Wojennej Brunei w latach 2009–2010. Wszystkie nadal znajdują się w składzie floty i mają status operacyjny (stan na 2020 rok).
Projekt i budowa.
Okręty patrolowe typu "Ijhtihad" zostały zamówione przez rząd Brunei w stoczni Lürssen w Vegesack (projekt o nazwie FPB 41). Przeznaczeniem jednostek są operacje patrolowania i nadzoru morskiego, kontrola granic i operacje na płytkich wodach przybrzeżnych.
Okręty typu "Ijhtihad" zostały zwodowane w latach 2009–2010. Pierwsza jednostka – „Ijhtihad” – została ukończona w maju 2009 roku, rozpoczynając w tym miesiącu próby morskie.
Dane taktyczno-techniczne.
Jednostki typu "Ijhtihad" są okrętami patrolowymi o długości całkowitej 41,3 metra, szerokości 7,7 metra i zanurzeniu 1,7–1,9 metra. Wyporność pełna wynosi 262 tony. Okręty napędzane są przez dwa silniki wysokoprężne MTU 16V 4000 M93L o łącznej mocy 6,9 MW (9225 KM), poruszające poprzez wały napędowe dwoma śrubami o stałym skoku. Maksymalna prędkość jednostek wynosi 33 węzły. Zasięg wynosi 1500 Mm przy prędkości 12 węzłów.
Uzbrojenie jednostek składa się z dziobowego działka rewolwerowego Rheinmetall MLG 27 kalibru 27 mm oraz dwóch pojedynczych karabinów maszynowych kalibru 7,62 mm. Wyposażenie radioelektroniczne obejmuje radar nawigacyjny Furuno 2217, system walki Thales Cutlass i głowicę elektrooptyczną Zeiss MEOS II. Okręty mogą również przenosić czterometrowe łodzie hybrydowe, obsługiwane przez żurawik.
Załoga pojedynczego okrętu składa się z 16 oficerów, podoficerów i marynarzy, z możliwością zaokrętowania dalszych pięciu osób.
Służba.
Okręty patrolowe typu "Ijhtihad" („Ijhtihad”, „Berkat”, „Syafaat” i „Afiat”) zostały wcielone do służby w Marynarce Wojennej Brunei w latach 2009–2010. Jednostki otrzymały numery burtowe 17–20. Wszystkie cztery jednostki nadal znajdują się w składzie floty i mają status operacyjny (stan na 2020 rok).

</doc>
<doc id="5131668" url="https://pl.wikipedia.org/wiki?curid=5131668" title="Maźniewo">
Maźniewo

Maźniewo – dawna wieś. Tereny na których leżała znajdują się obecnie na Białorusi, w obwodzie witebskim, w rejonie miorskim, w sielsowiecie Jazno.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Jazno.
Według Powszechnego Spisu Ludności z 1921 roku zamieszkiwały tu 82 osoby, 81 było wyznania prawosławnego a 1 greckokatolickiego. Jednocześnie 56 mieszkańców zadeklarowało polską a 26 białoruską przynależność narodową. Było tu 17 budynków mieszkalnych. W 1931 w 15 domach zamieszkiwało 91 osób.
Wierni należeli do parafii prawosławnej w Jaźnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Jaźnie.

</doc>
<doc id="5131671" url="https://pl.wikipedia.org/wiki?curid=5131671" title="Anastasija Kolesnikowa">
Anastasija Kolesnikowa

Anastasija Nikołajewna Kolesnikowa (; ur. 3 czerwca 1984 w Kazaniu) – rosyjska gimnastyczka, medalistka olimpijska.
W 2000 wystąpiła na letnich igrzyskach olimpijskich w Sydney, zdobywając srebrny medal w wieloboju drużynowym (wspólnie ze Swietłana Chorkiną, Anną Czepielewą, Jekatieriną Łobazniuk, Jeleną Produnową oraz Jeleną Zamołodczikową). Startowała również w eliminacjach w konkurencjach równoważni oraz poręczy asymetrycznych. W 2001, w wyniku problemów zdrowotnych, zakończyła karierę sportową.
Ojciec Anastasii Kolesnikowej, Nikołaj, był sztangistą, złotym medalistą olimpijskim (Montreal 1976) oraz wielokrotnym mistrzem świata i Europy w podnoszeniu ciężarów. 

</doc>
<doc id="5131673" url="https://pl.wikipedia.org/wiki?curid=5131673" title="Andreas Crap">
Andreas Crap



</doc>
<doc id="5131674" url="https://pl.wikipedia.org/wiki?curid=5131674" title="Arumugam Vijiaratnam">
Arumugam Vijiaratnam

Arumugam Vijiaratnam (ur. 24 sierpnia 1921, zm. 18 lutego 2016) – singapurski sportowiec, reprezentant kraju w hokeju na trawie, rugby, krykiecie i piłce nożnej, olimpijczyk z Melbourne (1956).
Życiorys.
W młodości uczęszczał do Victoria School w Singapurze. Na początku lat 50. wyjechał na studia do Brighton College w Wielkiej Brytanii, gdzie kształcił się na kierunku inżynierii lądowej. Po powrocie do ojczyzny objął stanowisko w Zarządzie Portu Singapuru. Przez ponad 40 lat pracował jako inżynier, był też wieloletnim kanclerzem Uniwersytetu Technologicznego Nanyang.
Pierwotnie uprawiał piłkę nożną, po czym grał w krykieta i rugby. Wystąpił m.in. w spotkaniach przeciwko kadrom narodowym Malajów. W wyniku powracającej kontuzji uda zaczął uprawiać hokej na trawie. Przed igrzyskami olimpijskimi w Melbourne (1956) zagrał m.in. jako środkowy napastnik w meczu przeciwko Indonezji. W tej dyscyplinie uczestniczył również w Letnich Igrzyskach Olimpijskich 1956. Reprezentował Singapur w czterech z sześciu spotkań, które kadra narodowa zagrała na tym turnieju. W zwycięskim meczu grupowym przeciwko Amerykanom (6–1), Vijiaratnam zdobył swojego jedynego gola na tym turnieju. Jego reprezentacja zajęła finalnie 8. miejsce w stawce 12 zespołów. Vijiaratnam jest jedynym Singapurczykiem, który wystąpił w reprezentacji kraju w czterech olimpijskich dyscyplinach sportu.

</doc>
<doc id="5131682" url="https://pl.wikipedia.org/wiki?curid=5131682" title="Edward Pillai">
Edward Pillai

Edward Nobel Pillai (ur. 29 kwietnia 1914, zm. ?) – singapurski hokeista na trawie.
Wielokrotny reprezentant kraju w spotkaniach międzynarodowych. Grał m.in. w meczach przeciwko drużynom Indii, Pakistanu i Indonezji. 
Był podstawowym bramkarzem Singapuru powołanym na Letnie Igrzyska Olimpijskie 1956. Po przylocie do Australii zerwał oba więzadła kolanowe w czasie jednego z meczów treningowych, wskutek czego podstawowym bramkarzem drużyny na tych igrzyskach został Abdullah Hamid. Jego reprezentacja zajęła finalnie 8. miejsce w stawce 12 zespołów.

</doc>
<doc id="5131683" url="https://pl.wikipedia.org/wiki?curid=5131683" title="Fidżi na Letnich Igrzyskach Olimpijskich 2020">
Fidżi na Letnich Igrzyskach Olimpijskich 2020

Fidżi na Letnich Igrzyskach Olimpijskich 2020 – występ kadry sportowców reprezentujących Fidżi na igrzyskach olimpijskich, które odbyły się w Tokio w Japonii, w dniach 23 lipca - 8 sierpnia 2021 roku.
Reprezentacja Fidżi liczyła trzydziestu jeden zawodników - szesnastu mężczyzn i piętnaście kobiet, którzy wystąpili w 6 dyscyplinach.
Był to piętnasty start tego kraju na letnich igrzyskach olimpijskich.

</doc>
<doc id="5131685" url="https://pl.wikipedia.org/wiki?curid=5131685" title="Dennis de Nooijer">
Dennis de Nooijer

Dennis de Nooijer (ur. 4 kwietnia 1969 w Oost-Souburgu) – holenderski piłkarz występujący na pozycji napastnika, trener piłkarski.
Życiorys.
Do 1986 roku był juniorem VV RCS, po czym przeszedł do Sparty Rotterdam. W sezonie 1987/1988 zadebiutował w barwach tego klubu w Eredivisie, co miało miejsce 1 kwietnia w przegranym 0:1 meczu z AZ Alkmaar. W 1996 roku dotarł wraz z klubem do finału Pucharu Holandii, w którym Sparta uległa PSV Eindhoven 2:5, a de Nooijer zdobył w tamtym spotkaniu gola. W Sparcie Rotterdam Holender występował do 1998 roku, kiedy to za pięć milionów guldenów wraz z bratem Gérardem został zakupiony przez sc Heerenveen. W sezonie 1998/1999 wystąpił w czterech spotkaniach w ramach Pucharu Zdobywców Pucharów (dwumecze z Amiką Wronki i Varteksem Varaždin), zaś w sezonie 1999/2000 wraz z klubem zdobył wicemistrzostwo kraju. Jednakże w październiku 1999 roku de Nooijer doznał poważnej kontuzji kolana, w wyniku której pauzował przez prawie rok. Po wyleczeniu urazu Heerenveen wypożyczył zawodnika do Sparty Rotterdam i NEC Nijmegen, ponadto po wygaśnięciu kontraktu w 2002 roku piłkarz związał się z NEC. W 2004 roku powrócił na krótko do Sparty Rotterdam. Karierę zakończył w 2005 roku jako piłkarz FC Dordrecht.
Po zakończeniu kariery piłkarskiej pracował jako trener amatorskich klubów z Holandii. Trenował także juniorów FC Twente, FC Dordrecht i chińskiego Dalian Istar H&amp;C, był trenerem napastników w FC Dordrecht i KSC Lokeren, a także pracował jako asystent trenera w reprezentacji Holandii U-16, SC Telstar i KSV Roeselare.
Rodzina.
Dennis de Nooijer jest bratem bliźniakiem Gérarda, a także ojcem Jeremy′ego i Mitchella.

</doc>
<doc id="5131687" url="https://pl.wikipedia.org/wiki?curid=5131687" title="Olav Kooij">
Olav Kooij

Olav Kooij (ur. 17 października 2001 w Numansdorp) – holenderski kolarz szosowy.
Osiągnięcia.
Opracowano na podstawie:

</doc>
<doc id="5131694" url="https://pl.wikipedia.org/wiki?curid=5131694" title="Rolls-Royce Sweptail">
Rolls-Royce Sweptail

Rolls-Royce Sweptail – samochód osobowy klasy luksusowej typu one-off wyprodukowany pod brytyjską marką Rolls-Royce w 2017 roku.
Historia i opis modelu.
W 2013 roku Rolls-Royce rozpoczął prace nad kolejnym w swojej nowożytnej historii, po przedstawionym w 2008 roku Hyperionie, samochodem zbudowanym specjalnie na indywidualne zamówienie klienta. Trwający kolejne 4 lata proces konstrukcyjny kosztował ok. 12 milionów dolarów i opierał się o pomysł, jaki przedstawił brytyjskiej manufakturze zlecający wykonanie modelu klient - specjalista od jachtów oraz lotnictwa.
Rolls-Royce Sweptail został oficjalnie przedstawiony w maju 2017 roku podczas wydarzenia Concorso d'Eleganza Villa d'Este we Włoszech. Za bazę konstrukcyjną wykorzystano model Phantom Coupé, wykorzystując jego płytę podłogową, a także panele nadwozia jak m.in. drzwi, reflektory czy deskę rozdzielczą.
Unikalnymi dla modelu Sweptail cechami stała się smukła sylwetka z łagodnie opadającą ku krawędzi zderzaka linia dachu z obszerną tylną szybą obejmującą także dach, a także opływowo ukształtowane nadwozie inspirowane luksusowymi jachtami.
Rolls-Royce Sweptail wyposażony został w 6,75-litrowy dwunastocylindrowy silnik typu V12, który rozwija moc 453 KM. Pojazd rozwija 100 km/h w 4,9 sekundy i rozpędza się maksymalnie do 250 km/h. Silnik umieszczono z przodu, a napęd przenoszony jest na tylną oś.
Sprzedaż.
Jako samochód zbudowany na specjalne zamówienie klienta indywidualnego, Rolls-Royce Sweptail zbudowany został tylko w jednej sztuce. W momencie premiery samochód wyróżnił się ceną, za którą został on nabyty przez zlecającego jego stworzenie właściciela. Wyniosła ona ok. 13 mln dolarów, będąc przez to najdroższym nowym samochodem na świecie. Rekord ten pobiło Bugatti La Voiture Noire dwa lata później, które w kwietniu 2019 roku sprzedano anonimowemu nabywcy za 18,7 mln dolarów.

</doc>
<doc id="5131700" url="https://pl.wikipedia.org/wiki?curid=5131700" title="Amber English">
Amber English

Amber English (ur. 25 października 1989 w Colorado Springs) – amerykańska strzelczyni sportowa specjalizująca się w skeecie, mistrzyni olimpijska i dwukrotna medalistka mistrzostw świata.
Życiorys.
Amerykanka zaczęła uprawiać sport w 2007 roku. Jest praworęczna, mierzy z broni prawym okiem.
Przebieg kariery.
W 2018 wystartowała na mistrzostwach świata, które zostały rozegrane w Changwon. Na nich wywalczyła złoty medal w konkurencji skeetu drużynowego, a także brązowy medal w konkurencji skeetu indywidualnego.
W 2021 brała udział w letnich igrzyskach olimpijskich, które rozegrano w Tokio. Na nich zdołała wywalczyć złoto olimpijskie w konkurencji skeetu. Złoty medal otrzymała dzięki wynikowi 56 punktów, jednocześnie ten wynik stał się nowym rekordem olimpijskim.

</doc>
<doc id="5131712" url="https://pl.wikipedia.org/wiki?curid=5131712" title="Zbysław Dobrowolski">
Zbysław Dobrowolski

Zbysław Dobrowolski (ur. 29 kwietnia 1964) – dr hab. nauk ekonomicznych, prof. Uniwersytetu Jagiellońskiego w Krakowie, ekonomista, prakseolog, specjalizujący się w naukach o zarządzaniu. Pracuje w Instytucie Spraw Publicznych Uniwersytetu Jagiellońskiego, jest członkiem Doradczego Komitetu Naukowego Rzecznika Finansowego w Warszawie, Współtwórca trzech światowych standardów oraz wytycznych Międzynarodowej Organizacji Najwyższych Organów Kontroli Państwowej (International Organization of Supreme Audit Institution – INTOSAI), skupiającej organizacje publiczne z ponad 180 krajów.
Życiorys.
Ukończył studia magisterskie w Akademii Ekonomicznej w Poznaniu. W 2003 roku uzyskał stopień doktora nauk ekonomicznych, a w 2012 roku doktora habilitowanego. Od roku 2012 pracuje na Wydziale Zarządzania i Komunikacji Społecznej Uniwersytetu Jagiellońskiego. Od 1992 roku związany zawodowo z Najwyższą Izbą Kontroli, gdzie w latach 2013–2018 pełnił funkcję dyrektora jednej z delegatur. Od 1993 roku rozpoczął w ramach Najwyższej Izby Kontroli działalność międzynarodową. Był jednym z pierwszych uczestników szkolenia w brytyjskim National Audit Office, a w 1998 roku brał udział w prestiżowym stażu skierowanym do kadry menedżerskiej najwyższych organów kontroli państwowej: GAO International Auditor Fellowship Program w U.S. Government Accountability Office. Staż ten skończyło wielu późniejszych prezesów zagranicznych odpowiedników Najwyższej Izby Kontroli, na przykład Prezes węgierskiego najwyższego organu kontroli państwowej (SAO of Hungary). Od 2008 roku związany z INTOSAI, gdzie w charakterze eksperta szkolił pracowników naczelnych organów kontroli państwowej z kilkudziesięciu krajów i współtworzył trzy globalne standardy i wytyczne audytu: ISSAI 130, GUID 5260, GUID 5270.
Działalność międzynarodowa.
Od 2008 roku związany z INTOSAI, gdzie współtworzył trzy globalne standardy i wytyczne audytu: ISSAI 130, GUID 5260, GUID 5270. Jedyny polski ekspert INTOSAI IDI do spraw działalności szkoleniowej. Polski przedstawiciel na konferencjach Organizacji Bezpieczeństwa i Współpracy w Europie (OSCE) w Dublinie i Pradze w 2012 r. Ekspert kilkunastu przedsięwzięć międzynarodowych, w tym organizowanych przez OECD lub Unię Europejską, służących poprawie zarządzania organizacjami międzynarodowymi w innych krajach. Na zaproszenie Kontrolera Generalnego Stanów Zjednoczonych współtworzył i współprowadził wraz z amerykańskim przedstawicielem najwyższego organu kontroli USA warsztaty szkoleniowe przeznaczone dla pracowników najwyższych organów kontroli państwowej z 10 krajów kandydujących do Unii Europejskiej. W późniejszym okresie na zaproszenie kierownictwa INTOSAI DI w charakterze eksperta, jako jedyny polski przedstawiciel brał udział w 2004 r. programie podnoszenia kwalifikacji zawodowych pracowników naczelnych organów kontroli państwowej z krajów Europy Wschodniej i Azji. W charakterze eksperta uczestniczył w programie pn. „Support and Bridging Activities for the SAI” organizowanym przez Organization for Economic Co-operation and Development (OECD) w Tiranie. W latach 2002–2017 udział w programach współpracy międzynarodowej służących rozwiązywaniu problemów zarządzania w organizacjach publicznych. Uczestniczył w przedsięwzięciach adresowanych do przedstawicieli naczelnych organów kontroli państwowej lub innych organizacji publicznych z kilkudziesięciu krajów, m.in. z: Korei Południowej, Zjednoczonych Emiratów Arabskich, Kenii, Indonezji, Ukrainy, Mołdawii, Gruzji, Rosji, Chin, Nigerii. Uczestniczył w spotkaniach przedstawicieli naczelnych organów kontroli państwowej z Grupy Wyszehradzkiej i Słowenii służących doskonaleniu metodyki kontroli państwowej, a także brał udział w pracach Komitetu Sterującego Audytem Funduszu Emerytalnego oraz Działalności CERN, tj. Europejskiej Organizacji Badań Jądrowych (the European Organization for Nuclear Research).
Pełnił funkcję redaktora naczelnego The International Journal on Government Financial Management, wydawanego przez the International Consortium on Governmental Financial Management, St. Michael’s Maryland USA (ICGFM). Autor licznych artykułów poświęconych problematyce kontroli państwowej, autor opracowania opublikowanego przez ONZ i INTOSAI, prezentowanego przez EUROSAI, ONZ, wskazywanego w opracowaniu OECD i Unii Europejskiej, cytowany w opracowaniu Organizacji Narodów Zjednoczonych – Sustainable Development Goal 16: Focus on Public Institutions. World Public Sector Report 2019, opracowaniu Tweede Kamer der Staten-Generaal, 31 388 Signaleren van fraude, opracowaniu EUROSAI AUDIT SUR L’ÉTHIQUE DANS LES ORGANISATIONS DU SECTEUR PUBLIC
Działalność naukowa i akademicka.
Pracownik naukowy Instytutu Spraw Publicznych Wydziału Zarządzania i Komunikacji Społecznej Uniwersytetu Jagiellońskiego, członek rad naukowych: Zarządzania Publicznego, Monografie i Studia Instytutu Spraw Publicznych Uniwersytetu Jagiellońskiego, czasopisma Finanse i Prawo Finansowe, członek rad programowych konferencji naukowych, przewodniczący sesji naukowych. Recenzent ponad 150 publikacji naukowych, w tym Zeszytów Naukowych Uniwersytetu Przyrodniczo-Humanistycznego w Siedlach, oraz artykułów opublikowanych w czasopismach o wysokim Impact Factor, WoS, Scopus. Autor i współautor ponad 700 opracowań, w tym ponad 100 publikacji naukowych, w tym ponad 20 monografii, kilkunastu artykułów o wysokim Impact Factor. Członek międzynarodowych stowarzyszeń naukowych, IRSPM. Promotor 5 rozpraw doktorskich. Recenzent 3 postępowań habilitacyjnych. Promotor lub recenzent ponad 150 prac magisterskich lub licencjackich.
Doświadczenia praktyczne w zarządzaniu.
Posiada ponad 25 lat doświadczeń, w tym w działalności kierowniczej oraz eksperckiej. Pełnił funkcję dyrektora jednej z delegatur Najwyższej Izby Kontroli, był ekspertem programów INTOSAI, a także finansowanych przez OECD i Unię Europejskiej. W ramach działalności eksperckiej uczestniczył w badaniach blisko 1000 organizacji. Prelegent konferencji i seminariów dla praktyków.
Wybrane publikacje.
Zbysław Dobrowolski jest autorem i współautorem ponad 100 publikacji naukowych z zakresu zarządzania. Obejmują one: monografie, publikacje w czasopismach międzynarodowych i krajowych oraz rozdziały w pracach zbiorowych w języku polskim i angielskim.

</doc>
<doc id="5131715" url="https://pl.wikipedia.org/wiki?curid=5131715" title="Anastazja Kolesnikowa">
Anastazja Kolesnikowa



</doc>
<doc id="5131718" url="https://pl.wikipedia.org/wiki?curid=5131718" title="Thomas Stewart">
Thomas Stewart



</doc>
<doc id="5131719" url="https://pl.wikipedia.org/wiki?curid=5131719" title="Dawid Prussak">
Dawid Prussak

Dawid Prussak (ur. w 1845 w Drobinie, zm. 9 stycznia 1909 w Łodzi) – łódzki fabrykant żydowskiego pochodzenia.
Życiorys.
Rodzina Prussaków pochodziła z Drobina. Pierwszym z jej członków, który przeniósł się do Łodzi był Abraham Prussak, brat Dawida. Pomógł on Dawidowi otworzyć fabrykę flaneli i tkanin kortowych przy ul. Zachodniej 68 oraz wybudować dom przy ul. Piotrkowskiej 49 w Łodzi (znany jako kamienica Dawida Prussaka) w latach 70. XIX w. W 1893 r. przy ul. Zielonej 13 wybudował fabrykę wyrobów wełnianych, obejmującą przędzalnię i tkalnię wełny, w której zatrudniał 140 osób.
Dawid Prussak był członkiem Towarzystwa Kredytowego Miejskiego oraz współzałożycielem oraz członkiem Łódzkiego Żydowskiego Towarzystwa Dobroczynności, a także założycielem jego kasy pożyczkowej – udzielał bezprocentowych pożyczek do wysokości 300 rubli, dla drobnych kupców, rzemieślników i handlarzy. Był członkiem łódzkiej gminy żydowskiej oraz współzałożycielem synagogi Wilker Szuli i twórcą bet midrasz przy synagodze, wraz z Danielem Dobranickim. Ponadto finansował budowę szpitala Konstadtów, wydając na ten cel 8 tys. rubli. Ożenił się z Rebeką Lewi, z którą miał 2 synów i 2 córki. 
Został pochowany na cmentarzu żydowskim przy ul. Brackiej w Łodzi. Spadkobiercy Prussaka w celu uczczenia jego pamięci przekazali na cele łódzkich instytucji dobroczynnych 19 500 rubli, w tym 2000 rubli na Łódzkie Żydowskie Towarzystwo Dobroczynności.

</doc>
<doc id="5131722" url="https://pl.wikipedia.org/wiki?curid=5131722" title="Guam na Letnich Igrzyskach Olimpijskich 2020">
Guam na Letnich Igrzyskach Olimpijskich 2020

Guam na Letnich Igrzyskach Olimpijskich 2020 – występ kadry sportowców reprezentujących Guam na igrzyskach olimpijskich, które odbyły się w Tokio w Japonii, w dniach 23 lipca - 8 sierpnia 2021 roku.
Reprezentacja Guamu liczyła pięcioro zawodników - dwóch mężczyzn i trzy kobiety, którzy wystąpili w 4 dyscyplinach.
Był to dziewiąty start tego terytorium zależnego na letnich igrzyskach olimpijskich.

</doc>
<doc id="5131727" url="https://pl.wikipedia.org/wiki?curid=5131727" title="Ho Lien Siew">
Ho Lien Siew

Ho Lien Siew (; ur. 5 września 1932 w Singapurze, zm. 3 kwietnia 2021 tamże) – singapurski koszykarz, olimpijczyk.
W 1956 roku wystąpił wraz z drużyną na igrzyskach w Melbourne. Zagrał we wszystkich siedmiu spotkaniach, które reprezentacja Singapuru rozegrała na tym turnieju. Ho zdobył w nich łącznie dwanaście punktów, w tym sześć w meczu przeciw Francji i po dwa punkty w starciach przeciwko Australii, Tajwanowi i Tajlandii. Singapurczycy zajęli ostatecznie 13. miejsce wśród 15 zespołów.
Uczestnik Igrzysk Azjatyckich 1962. Brązowy medalista Igrzysk Azji Południowo-Wschodniej 1961. W ostatnim z wymienionych turniejów brał również udział w 1959 i 1965 roku. 
Koszykówkę uprawiał do 1982 roku, po czym został trenerem.

</doc>
<doc id="5131732" url="https://pl.wikipedia.org/wiki?curid=5131732" title="Ong Kiat Guan">
Ong Kiat Guan

Ong Kiat Guan (; ur. ?, zm. 4 grudnia 1983) – singapurski koszykarz, olimpijczyk.
W 1956 roku wystąpił wraz z drużyną na igrzyskach w Melbourne. Zagrał we wszystkich siedmiu spotkaniach, które reprezentacja Singapuru rozegrała na tym turnieju (mimo krótkiej hospitalizacji w początkowej fazie zawodów, gdy podejrzewano u niego anginę). Ong nie zdobył jednak żadnego punktu. Singapurczycy zajęli ostatecznie 13. miejsce wśród 15 zespołów.

</doc>
<doc id="5131736" url="https://pl.wikipedia.org/wiki?curid=5131736" title="Thomas J. Stewart">
Thomas J. Stewart

Thomas Joseph Stewart (ur. 26 lipca 1848 w Blandford-Blenheim, zm. 9 listopada 1926 w Hamilton) – kanadyjski biznesman, polityk Partii Konserwatywnej.
Działalność polityczna.
Od 1907 do 1908 był burmistrzem Hamilton. W okresie od 26 października 1908 do 28 października 1925 reprezentował okręg wyborczy Hamilton West w kanadyjskiej Izbie Gmin.

</doc>
<doc id="5131737" url="https://pl.wikipedia.org/wiki?curid=5131737" title="Luksemburg na Letnich Igrzyskach Olimpijskich 2020">
Luksemburg na Letnich Igrzyskach Olimpijskich 2020

Luksemburg na Letnich Igrzyskach Olimpijskich 2020 – kadra sportowców reprezentujących Luksemburg na igrzyskach w 2020 roku w Tokio. Kadra liczyła 12 sportowców występujących w 7 dyscyplinach. Podczas ceremonii otwarcia chorążymi reprezentacji byli kolarka Christine Majerus oraz pływak Raphaël Stacchiotti.

</doc>
<doc id="5131741" url="https://pl.wikipedia.org/wiki?curid=5131741" title="Tonga na Letnich Igrzyskach Olimpijskich 2020">
Tonga na Letnich Igrzyskach Olimpijskich 2020

Tonga na Letnich Igrzyskach Olimpijskich 2020 – występ kadry sportowców reprezentujących Tonga na igrzyskach olimpijskich, które odbyły się w Tokio w Japonii, w dniach 23 lipca - 8 sierpnia 2021 roku.
Reprezentacja Tonga liczyła sześcioro zawodników - trzech mężczyzn i trzy kobiety, którzy wystąpili w 4 dyscyplinach.
Był to dziesiąty start tego kraju na letnich igrzyskach olimpijskich.

</doc>
<doc id="5131744" url="https://pl.wikipedia.org/wiki?curid=5131744" title="Kutkiwci (ujednoznacznienie)">
Kutkiwci (ujednoznacznienie)



</doc>
<doc id="5131748" url="https://pl.wikipedia.org/wiki?curid=5131748" title="Thomas E. Stewart">
Thomas E. Stewart

Thomas Elliott Stewart (ur. 22 września 1824 w Nowym Jorku w Nowym Jorku, zm. 9 stycznia 1904 w Nowym Jorku) – amerykański polityk, członek Partii Republikańskiej.
Działalność polityczna.
W 1865 i 1866 zasiadał w New York State Assembly. W okresie od 4 marca 1867 do 3 marca 1869 przez jedną kadencję był przedstawicielem 6. okręgu wyborczego w stanie Nowy Jork w Izbie Reprezentantów Stanów Zjednoczonych.

</doc>
<doc id="5131754" url="https://pl.wikipedia.org/wiki?curid=5131754" title="Kristian Blummenfelt">
Kristian Blummenfelt

Kristian Blummenfelt (ur. 14 lutego 1994 w Bergen) – norweski triathlonista, mistrz olimpijski.
Dwukrotnie uczestniczył w igrzyskach olimpijskich. W 2016 roku na igrzyskach w Rio de Janeiro zajął 13. miejsce w zawodach indywidualnych. Podczas igrzysk olimpijskich w Tokio w rywalizacji indywidualnej zdobył złoty medal olimpijski z czasem łącznym 1:45:04. 

</doc>
<doc id="5131756" url="https://pl.wikipedia.org/wiki?curid=5131756" title="Rebecca Hamilton">
Rebecca Hamilton

Rebecca Hamilton (znana również jako Becca Hamilton, ur. 12 lipca 1990 w Madison) – amerykańska curlerka. Brązowa medalistka mistrzostw świata kobiet z 2021 roku oraz reprezentantka kraju na Zimowych Igrzyskach Olimpijskich 2018.
Kariera.
Hamilton zaczęła grać w curling w 2006 roku. W 2008 reprezentowała kraj na mistrzostwach świata juniorów w Östersund w drużynie Niny Spatoli, gdzie zajęła 8. miejsce na 10. W tej kategorii reprezentowała kraj ponownie w 2011 roku. W tych zawodach Hamilton grała na pozycji skipa, a w jej drużynie występowała Tara Peterson, Karlie Koenig, Sophie Brorson i Rebecca Funk. Ostatecznie zajęły 5. miejsce.
W kolejnych latach Hamilton grała w drużynach Niny Spatoli/Roth, wygrywając krajowe mistrzostwa w 2014 roku, zajmując drugie miejsce w 2016, 2017 i 2019 oraz ponownie wygrywając w 2020. W międzyczasie w 2015 roku pojechała na mistrzostwa świata jako rezerwowa w drużynie Aileen Sormunen.
W 2018 roku zakwalifikowała się do reprezentowania kraju na igrzyskach olimpijskich w Pjongczangu zarówno w kategorii kobiet, jak i w parach mieszanych (w których występowała razem ze swoim bratem, Matthew Hamiltonem).
W 2021 wraz z drużyną skipowaną przez Tabithę Peterson zdobyła brązowy medal na mistrzostwach świata w Calgary, w meczu o trzecie miejsce pokonując drużynę Anny Hasselborg. W listopadzie tego roku z tą samą drużyną zwyciężyła Olympic Trials, w finale pokonując zespół Cory Christensen. Podczas samych Igrzysk Olimpijskich 2022 drużyna odnotowała 4 zwycięstwa i 5 porażek, nie awansując do fazy play-off.
Pary mieszane.
W konkurencji par mieszanych Becca występuje ze swoim bratem, Matthew Hamiltonem. W 2022 roku rodzeństwo zdobyło złoty medal w mistrzostwach Stanów Zjednoczonych.

</doc>
<doc id="5131761" url="https://pl.wikipedia.org/wiki?curid=5131761" title="Janosik (film 1963)">
Janosik (film 1963)

Janosik (słow. "Jánošík") – dwuczęściowy czechosłowacki film historyczny z 1963 roku w reżyserii Paľo Bielika, opowiadający o zbójniku Juraju Jánošíku. 
Polska premiera odbyła się wraz z dokumentem „Problem – papier” WFO.
Wersja polska.
Reżyseria: Romuald Drobaczyński
Udział wzięli:
Źródło:

</doc>
<doc id="5131767" url="https://pl.wikipedia.org/wiki?curid=5131767" title="Andrzej Salnikow">
Andrzej Salnikow

Andrzej Salnikow (ur. 22 marca 1960 w Białymstoku, zm. 12 sierpnia 2021) – polski poeta, dziennikarz, filozof, animator i menedżer kultury.
Życiorys.
Ukończył II LO z białoruskim językiem nauczania im. B. Taraszkiewicza w Bielsku Podlaskim. Studiował filozofię na Uniwersytecie Marii Curie – Skłodowskiej w Lublinie (1986). Pracował jako nauczyciel akademicki w Wyższej Szkole Pedagogicznej w Rzeszowie (1986 – 1995). Był współzałożycielem i pierwszym redaktorem naczelnym (1991 – 1995) pisma literackiego „Fraza”. Jako poeta debiutował na jego łamach w 1993 r. Od 2014 r. członek Stowarzyszenia Pisarzy Polskich. Od 2014 r. jest redaktorem naczelnym Kwartalnika „Cyrylica”. Założyciel i do 2021 r. prezes Stowarzyszenia Poetów Ziemi Bielskiej. Od 2021 r. współzałożyciel i prezes Stowarzyszenia Latający Dom Kultury. Mieszkał w Bielsku Podlaskim. Pracował jako instruktor ds. literackich w Bielskim Domu Kultury. Związany jako dziennikarz z tygodnikiem „Kurier Podlaski”, poprzednio z tygodnikiem „Nowiny Bielskie”. Pochowany w Rajsku.
Publikacje.
Eseje.
„Do prywatności otwartej”, Fraza, 1991 r., nr 1;
„Prywatność zagubiona”, Fraza, 1992 r, nr 2

</doc>
<doc id="5131769" url="https://pl.wikipedia.org/wiki?curid=5131769" title="Fiona MacDonald">
Fiona MacDonald

Fiona MacDonald, z domu Brown (ur. 9 grudnia 1974 w Paisley) – szkocka curlerka, złota medalistka Zimowych Igrzysk Olimpijskich 2002 w Salt Lake City, gdzie grała w drużynie skipowanej przez Rhonę Martin.
Życiorys.
W 1993 roku MacDonald zdobyła złoty medal na mistrzostwach świata juniorów. Jest byłą żoną curlera Ewana MacDonalda.
W 2002 roku zakończyła karierę sportową, by skupić się na karierze zawodowej.

</doc>
<doc id="5131772" url="https://pl.wikipedia.org/wiki?curid=5131772" title="Marjorie Pay Hinckley">
Marjorie Pay Hinckley

Marjorie Pay Hinckley (ur. 23 listopada 1911 w Nephi, zm. 6 kwietnia 2004 w Salt Lake City) – żona Gordona B. Hinckleya, pisarka, jedna z postaci współczesnej historii Kościoła Jezusa Chrystusa Świętych w Dniach Ostatnich. Potomkini mormońskich pionierów, posługiwała na różnych szczeblach afiliowanych przy Kościele organizacji pomocniczych. W 1937 poślubiła Gordona B. Hinckleya. Znana z poczucia humoru, ciepła oraz zamiłowania do zabawy, cieszyła się szacunkiem świętych w dniach ostatnich. Jej konserwatywne rozumienie małżeństwa było krytykowane za utrwalanie już obecnych w kulturze Kościoła patriarchalnych wzorców. Autorka trzech książek, za swoją działalność otrzymała doktoraty honorowe Uniwersytetu Brighama Younga i Utah Valley State College.
Życiorys.
Pochodzenie, edukacja i aktywność zawodowa.
Urodziła się w Nephi w stanie Utah jako pierwsze dziecko i najstarsza córka Phillipa LeRoya i Georgetty Paxman Pay. Jej przodkowie byli potomkami mormońskich pionierów. Swoje pochodzenie Hinckley wywodziła z Wysp Brytyjskich. Sarah Jarold Hyder (1800-1897), jedna jej praprababek, przystąpiła do Kościoła w angielskim Cambridge.
W 1914 wraz z rodziną przeniosła się do stołecznego Salt Lake City. Kształciła się w East High School w tym mieście, którą to ukończyła w 1929. Podjęła następnie, ostatecznie nieukończone, studia na Uniwersytecie Utah. Pragnąc wspierać finansowo swą dotkniętą przez wielki kryzys rodzinę, podjęła pracę w Owens-Illinois Glass Co. jako sekretarka. Edukację kontynuowała jako samouk, przez wiele lat niemniej brała udział w zajęciach kościelnego Instytutu Religii. Znana była z zamiłowania do literatury i książek, jak również do poszerzania swojej wiedzy. Ceniła badania genealogiczne, wspominała z przyjemnością o wierze będącej udziałem jej przodków. Z oddaniem brała udział również w obrzędach świątynnych.
Małżeństwo i dzieci.
29 kwietnia 1937 w świątyni w Salt Lake poślubiła Gordona B. Hinckleya. Zapieczętowani zostali przez starszego Stephena L. Richardsa. Swojego małżonka znała od dzieciństwa, dorastała bowiem w tej samej co on części Salt Lake City. Po urodzeniu pierwszego dziecka zrezygnowała z aktywności zawodowej. Urodziła pięcioro dzieci, doczekała się 25 wnuków oraz 41 prawnuków. Znana była z poczucia humoru, ciepła oraz zamiłowania do zabawy.
W życiu rodzinnym Hinckleyów religia odgrywała wiodącą rolę. Wspominając okres narzeczeństwa, Marjorie przyznała "miałam całkowitą pewność, że Gordon mnie kocha. Czułam jednakże, iż nigdy nie będę dla niego najważniejsza. Wiedziałam, że pozostanę na drugim miejscu w jego życiu. Pierwsze miejsce będzie zajmował Pan. I to było w porządku".
Jej małżeństwo doczekało się analizy w kontekście konstrukcji szerszego ideału kobiety subtelnie promowanego w mormońskiej kulturze. Jakkolwiek uznawano je za bardziej egalitarne niż związki kilku poprzednich par prezydenckich, wskazano również, że przyczyniło się do utrwalenia patriarchalnych tendencji od dawna obecnych w tej tradycji religijnej. Wpływ, który Marjorie wywierała na męża zauważano z kolei również z perspektywy wobec Kościoła krytycznej, w tym przy omawianiu wyraźnie wzrastających we współczesnym mormonizmie skłonności do autorytaryzmu.
Związek Hinckleyów, jakkolwiek bezsprzecznie stanowił przejaw poszerzającej się roli społecznej mormońskiej kobiety, nie może być wszakże uznany za przykład równoprawnego partnerstwa. Gordon, choć znany z publicznego okazywania żonie czułości oraz z publicznych wyrazów wdzięczności określał ją również jako "swój najważniejszy zasób" czy "swą najważniejszą własność".
Rola w życiu i kulturze Kościoła.
Marjorie posługiwała w rozmaitych powołaniach w Kościele, w szkole niedzielnej zaczęła nauczać jako siedemnastolatka. Otrzymywała powołania oraz przewodniczyła na różnych szczeblach afiliowanych przy Kościele organizacji pomocniczych, Organizacji Podstawowej, Organizacji Młodych Kobiet oraz Stowarzyszenia Pomocy.
Towarzyszyła awansującemu w kościelnej hierarchii małżonkowi, również po jego powołaniu w szeregi władz naczelnych czy po przejęciu przezeń prezydentury Kościoła. Podróżowała z nim, przemawiając i składając swe świadectwo o prawdziwości mormońskiej doktryny na rozmaitych konferencjach czy seminariach. Przemawiała również na uroczystościach poświęcenia przeszło 20 mormońskich świątyń. Odwiedziła wszystkie kontynenty z wyjątkiem Antarktydy. Jednym z jej ulubionych miast był Hongkong. Zwracała uwagę na znaczenie pracy misjonarskiej. Twierdziła, że odbyta służba misyjna jest doświadczeniem, które czyni z chłopca mężczyznę. Podkreślała też nieodzowność zaufania w wychowywaniu dzieci.
Opublikowała trzy książki, poruszające głównie tematykę religijną. Pozostawiła też obszerną korespondencję rodzinną. Za swoją działalność uhonorowana licznymi nagrodami, między innymi przyznawaną przez Uniwersytet Brighama Younga (BYU) Exemplary Womanhood Award (1996), Pioneer Heritage Award, Distinguished Service to Humanity Award oraz Utah Heritage Award. Otrzymała dwa doktoraty honorowe, kolejno od BYU (2000) oraz od Utah Valley State College (2001). Jej imię nosi Marjorie Pay Hinckley Chair in Social Work and Social Sciences na BYU. W przemówieniu wygłoszonym podczas Konferencji Generalnej w kwietniu 1995 apostoł wspomniał o Hinckley, nazywając ją "godnym przykładem" dla kobiet, zarówno tych należących do Kościoła, jak i dla tych spoza wspólnoty. Szacunek, którym darzyli ją współwyznawcy, bywa źródłem krążących wśród świętych w dniach ostatnich mitów. Błędnie przypisuje się jej chociażby popularny cytat opisujący aspiracje i pragnienia mormońskiej kobiety. Pragnąc podkreślić znaczenie każdej należącej do Kościoła kobiety, wręczała każdej ze swoich córek oraz wnuczek specyficzny prezent ślubny. Było to kunsztownie zdobione i oprawione drzewo genealogiczne rodziny, skupiające się na jej żeńskich przedstawicielkach zaangażowanych w pracę Stowarzyszenia Pomocy. Artefakty te były porównywane do diagramów ukazujących linię upoważnienia, w mormońskiej kulturze wręczanych zwyczajowo mężczyznom posiadającym kapłaństwo.
Śmierć i pochówek.
Zmarła w otoczeniu rodziny w swoim domu w Salt Lake City. Pochowana została na Salt Lake Cemetery. Podczas uroczystości pogrzebowych Thomas S. Monson, ówczesny przewodniczący Kworum Dwunastu Apostołów, nazwał ją wybraną panią. Tytuł ten w mormońskiej teologii przysługuje kobiecie, która otrzymała bądź też, dzięki swemu posłuszeństwu, uprawniona jest do otrzymania pełni błogosławieństw Ewangelii.

</doc>
<doc id="5131781" url="https://pl.wikipedia.org/wiki?curid=5131781" title="Język kreolski pasiarski">
Język kreolski pasiarski

Język kreolski pasiarski (), także: język pasiarski (pasiarski: "lang belta"; ang. "Belter language") – sztuczny język artystyczny stworzony przez Nicka Farmera na potrzeby serialu telewizyjnego "The Expanse". W serialu językiem posługiwali się Pasiarze, mieszkańcy pasa planetoid i planet zewnętrznych Układu Słonecznego.
Farmer został zatrudniony do stworzenia języka, podczas produkcji pierwszego sezonu serialu, która trwała pomiędzy 2014 a 2015 rokiem. Ukształtował go jako język kreolski oparty na bazie angielskiego, z wpływami innych języków z całego świata. Lista takowych języków zawierała między innymi języki romańskie, w tym: hiszpański, francuski, portugalski i włoski; języki germańskie, w tym: niemiecki, szwedzki, duński, norweski i niderlandzki; języki słowiańskie, w tym: polski, rosyjski i ukraiński, oraz inne języki takie jak: japoński, chiński, perski, arabski, hebrajski i zulu. W rezultacie Farmer stworzył ponad 1000 słów, dodając nowe zgodnie z życzeniami producentów i fanów serialu.
Koncept języka pojawił się po raz pierwszy w książce "Przebudzenie Lewiatana", wydanej w 2011 przez Daniela Abrahama i Tya Francka, piszących pod pseudonimem James S.A. Corey. Następnie język pojawił się w następnych książkach z cyklu "Expanse". Język nie miał rozbudowanej i jednoznacznej ortografii, słownictwa, fonologii i gramatyki. Składał się z mieszanki słów z różnych języków, głównie będąc przedstawionym jako dialekt wymieszany w angielskim dialogu. Słownictwo użyte w książkach było głównie wybrane przez autorów na podstawie estetyki. Wraz z rozwojem języka na potrzeby serialu telewizyjnego, autorzy książek odradzili fanom naukę ich wersji języka na rzecz tej stworzonej przez Farmera.
Fonologia.
Ortografia i wymowa.
Według autora języka, Nicka Farmera, w świecie "The Expanse", język pasiarski kreolski nie posiada ustandaryzowanej ortografii, i różne jego warianty są obecne w różnych częściach pasa asteroid i planet zewnętrznych. Dodatkowo, pomimo że, wszyskie przedstawienia języka w seriaulu, i wpisanych internetowych Farmera, język jest zapisywany w alfabecie łacińskim, według autora, język może być także zapisywany w różnych systemach pisma.
Alfabet używany przez Nicka Farmara do zapisu języka w scenariuszach do serialu, i jego wpisach na stronie "Twitter", zawiera 24 standardowe litery alfabetu łacińskiego. Wspomniane litery to:
Dodatkowo, zapis Farmera zawiera pięć dwuznaków: ch, ng, ny, ow, sh, oraz trójznak dzh. Litary c oraz h są tylko obecne w dwuznakach ch oraz sh, i w trójznaku dzh, podczas gdy litery j i q, tylko w zapożyczeniach językowych. Jako wyjątek, litera c jest czasem używana jako zamiennik litery k, w słowach ""copeng" („przyjaciel”) i "condenashang" („potępienie”), które zazwyczaj są pisane jako "kopeng" i "kondenashang".
Farmer także używa łacińskiej odwróconej alfy (majuskuła: Ɒ, minuskuła: ɒ) jako zamienik dwuznaku ow, który representuje dzwięk samogłoski otwartej tylnej zaokrąglonej ([ɒ]). Przykładowo słowo "owkwa" („woda”), może być alternatywnie zapisane jako "ɒkwa".
Zapis Farmera zawiera taże litery z dwoma znakami diaktryczynymi. Akcent ostry jest umieszczany w literach á, é, ó i ú, do oznaczenia innego niż zwykle umieszczenia akcentu wyrazowego w słowie. Przykładowo, litera á w słowie "ámolof" (/'æmo.lof/; „miłość”), é w "idzhifobék" (/id͡ʒi.fo’bek/; „słaby”, „kruchy”) ó w "belówt" (/be’lɒt/; „krew”) i ú w "gútegow" (/'gut.te.gɒ/; „gotowy”). Tylda obecna w literach ã i ẽ, jest używana do oznaczania samogłowek nosowych. Litera ã wymawiana jest jako [æn], przykładowo w słowie "shãsa" („szansa”), a litera é, wymawiana jest jako [en], przykładowo w słowie "Kẽdzhi", pasiarskiej wersji imienia Kenji. Litery z tyldą są rzadko używane, i większości ich rola jest pełniona przez zapis "„an”" i "„en”".
Epenteza i elizja.
Przy tworzeniu złożeń, samogłoski epentetyczne są dodawane do wyrazów. Są to zazwyczaj "a", i rzadziej, "e". Przykładowo:
Złożenia mogą także ulec elizji, gdzie, głoski są odjęte. Przykładowo:
Akcent wyrazowy.
W większości słów, akcent wyrazowy pada na przedostatniej sylabie. Przykładowo:
Jeśli akcent wyrazowy w słowie pada na inną niż przedostatnią sylabę, jest to oznaczone poprzez dodanie akcentu ostrego nad literą a, e, o, lub u. Przykładowo:
Przy tworzeniu złożeń, akcent wyrazowy często pozostaje na początku słowa. W takim przypadku, jest to oznaczone poprzez dodanie akcentu ostrego. Przykładowo:
Gramatyka.
W języku kreolskim pasiarskim nie ma rozróżnienia na liczbę pojedynczą i liczbę mnogą. Przykładowo, słowo "mang" może być przetłumaczone zarówno jako [jedna] "osoba", jak i [wiele] "osób". Wielość przedmiotów jest oznaczana poprzez dodanie kwantyfikator i numerów, bądz też czytana z konekstu. Przykładowo, "wang mang" oznacza "jedna osoba", a "tu mang", oznacza, "dwie osoby". Wyjątek stanowią zaimki, które posiadają zarówno liczbę pojedynczą i mnogą.
Rzeczowniki mogą być modyfikowane przez inne rzeczowniki. W pasiarskim, główny rzeczownik jest umieszczony jako pierwszy, a rzeczownik modyfikujący, jako drugi. Przykładowo, "diye beref" („urodziny”), jest stworzony przez słowa "diye" („dzień”) i "beref" („narodziny”), w dosłownym tłumaczenie oznaczając „dzień narodzin”.
Przymiotniki są dodawane po rzeczownikach które modyfikują, przykładowo, słowa "setara mali" oznaczają "mała gwiazda".
Czasowniki.
Wiele czasowników może być utworzone z przymiotników, poprzez dodanie słowa "du" („robić”) przed nimi. Przykładowo, poprzez dodatnie "du" przed słowem "ámolof" („miłość”), zostaje utworzone słowo "du ámolof" („kochać”). Jednakże istnieją także czasowniki, nie wymagające dodania "du", takie jak słowo "beve" („pić”). Dodatkowo, w paru przypadkach dodanie "du-" na przód czasownika, zmienia jego znaczenie. Przykładowo, dodajac to do słowa "sensa" („czuć”), uzyskuję się słowo "du-sensa" („przepraszać”).
Zaimki.
W języku pasiarskim funkcjonują dwa zestawy trzech zaimków, jeden w liczbie pojedynczej, i jeden w liczbie mnogiej. Wszystkie zaimki są neutralne płciowo.
Zadawanie pytań.
Pytania tworzy się poprzez dodanie słowa "ke" na końcu zdania twierdzącego. Przykładowo, zdanie "„To showxa lang belta”", które oznacza, "„Ty mówisz po pasiarsku”", po zmodyfikowaniu na "„To showxa lang belta, ke?”", oznacza "„Czy ty mówisz po pasiarsku?”".
Gdy zadając pytanie, przy którym obie strony znają odpowiedz, użyty jest zwrot "keyá" („czyż nie”), zamiast "ke". Przykładowo zdanie "„To showxa lang belta, keyá?”" oznacza "„Ty mówisz po pasiarsku, czyż nie?"”.
Zdania zawierające zwroty badawcze, nie wymagają dodania słowa "ke". Zwroty te to:
Przykładem takiego zdania jest "„Kepelésh shapu to?”" które znaczy "„Gdzie jest twój kapelusz?”".
Przykład.
Artykuł I "Powszechnej deklaracji praw człowieka" w języku kreolskim pasiarskim:
Artykuł I "Powszechnej deklaracji praw człowieka" w języku polskim:

</doc>
<doc id="5131782" url="https://pl.wikipedia.org/wiki?curid=5131782" title="Andrzej Perkman">
Andrzej Perkman

Andrzej Perkman (ur. 12 sierpnia 1977 w Chełmie) – polski kompozytor, producent muzyczny, akompaniator na Akademii Teatralnej im. J. Zelwerowicza w Warszawie oraz Uniwersytecie Muzycznym im. Fryderyka Chopina w Warszawie, absolwent Uniwersytetu im. Marii Curie-Skłodowskiej w Lublinie oraz Politechniki Warszawskiej. Współpracownik warszawskich teatrów Narodowego, Roma, Współczesnego, Syrena, Collegium Nobilium, Studenckiego Teatru Uniwersytetu Warszawskiego oraz teatru improwizowanego AB OVO. Muzyk, autor muzyki i kierownik muzyczny koncertów i spektakli teatralnych.

</doc>
<doc id="5131788" url="https://pl.wikipedia.org/wiki?curid=5131788" title="Język tondano">
Język tondano

Język tondano (a. tondanou, toundano), także toulour (a. tolou, tolour) – język austronezyjski używany w prowincji Celebes Północny w Indonezji, na południe od języka tonsea. Należy do grupy języków filipińskich.
Dzieli się na trzy dialekty: tondano właściwy, kakas (ka’kas) i remboken (rembokan). Pierwszy z nich na największy zasięg geograficzny (miasto oraz tereny na północ i wschód od jeziora Tondano), a pozostałe dwa są skoncentrowane na wsiach Kakas (na południu) i Rembokan (na zachodzie). Sporadycznie używana nazwa "toulour" pochodzi z języka tombulu. Sama społeczność posługuje się nazwą "toundano".
Jest poważnie zagrożony wymarciem. Według szacunków z XXI w. posługuje się nim 10 tys. osób, w większości przedstawicieli starszego pokolenia. Jeszcze w drugiej połowie XX w. miał 60–90 tys. użytkowników. Znajduje się pod presją lokalnego malajskiego. W użyciu jest także język indonezyjski.
Został udokumentowany w literaturze, przy czym publikacje anglojęzyczne nie są zbyt liczne. Sporządzono słowniki ("Kamus Tondano-Indonesia", 1985, "Kamus Malayu Manado-Indonesia-Toundano", 2005), a także opisy jego gramatyki ("Tondano Phonology and Grammar", 1975, "Struktur bahasa Tondano", 1992, "Tondano (Toundano)", 2023). Lokalny autor F.S. Watuseke napisał szereg artykułów nt. tego języka, zebrał również pewne materiały tekstowe. Jest zapisywany alfabetem łacińskim.

</doc>
<doc id="5131789" url="https://pl.wikipedia.org/wiki?curid=5131789" title="Język tonsea">
Język tonsea

Język tonsea – język austronezyjski używany w prowincji Celebes Północny w Indonezji, na północ od języka tondano. Należy do grupy języków filipińskich.
Według danych z 1989 roku posługuje się nim 90 tys. osób. Dzieli się na dwa główne dialekty: kelawat i minawerot (z niewielkimi różnicami lokalnymi). Jest wypierany przez malajski miasta Manado. Wyraźnie zagrożony wymarciem, jego użycie ogranicza się do starszego pokolenia (i nie wykracza poza kontakty nieformalne i tradycyjne uroczystości). Dodatkowo w obrębie terytorium Tonsea (w rejonie nadbrzeżnym) są obecne duże skupiska ludu Sangir.
Powstały pewne prace poświęcone aspektom jego gramatyki (składni i morfologii). Istnieją także słowniki ("Tonsea-Nederlandsch woordenboek met Tonsea register" oraz dwutomowy "Kamus bahasa Indonesia – bahasa Tonsea"). Jest zapisywany alfabetem łacińskim.

</doc>
<doc id="5131794" url="https://pl.wikipedia.org/wiki?curid=5131794" title="Debbie Knox">
Debbie Knox

Deborah Knox, znana jako Debbie Knox (ur. 26 września 1968 w Dunfermline)) – szkocka curlerka, zdobywczyni złotego medalu podczas Zimowych Igrzysk Olimpijskich 2002 w Salt Lake City.
Życiorys.
Knox występowała na Zimowych Igrzyskach Olimpijskich 1992 oraz 1994, kiedy curling był dyscypliną pokazową. Podczas igrzysk w 2002 roku zdobyła złoty medal w drużynie Rhony Martin. Początkowo Knox miała być jedynie rezerwową, jednak tuż przez rozpoczęciem igrzysk zmieniono jej rolę na trzecią. Reprezentowała kraj również na Igrzyskach w Turynie, które drużyna ukończyła na 5. miejscu.
Za osiągnięcia sportowe została w 2002 roku uhonorowana Orderem Imperium Brytyjskiego w stopniu Kawalera.

</doc>
<doc id="5131796" url="https://pl.wikipedia.org/wiki?curid=5131796" title="Deborah Knox">
Deborah Knox



</doc>
<doc id="5131798" url="https://pl.wikipedia.org/wiki?curid=5131798" title="Marian Rajczyk">
Marian Rajczyk

Marian Rajczyk (ur. 14 października 1928 w Częstochowie, zm. 6 sierpnia 2021) – polski bankowiec, autor publikacji z zakresu bankowości, prezes Banku Śląskiego.
Życiorys.
Od 1951 pracował w Narodowym Banku Polskim, w latach 1952–1963 był dyrektorem oddziału w Myszkowie, w latach 1963–1974 dyrektorem oddziału w Zawierciu, w latach 1974–1988 dyrektorem Oddziału Wojewódzkiego NBP w Częstochowie. W 1961 ukończył studia w Wyższej Szkole Ekonomicznej w Katowicach, w 1973 uzyskał stopień doktora nauk ekonomicznych, w latach 1973–1983 był wykładowcą w Katedrze Finansów Akademii Ekonomicznej w Katowicach.
W latach 1989–1991 organizował jako prezes wyodrębniony z NBP Bank Śląski, w 1991 został prezesem zarządu tego banku przekształconego wówczas w spółkę akcyjną. Odszedł ze swojej funkcji w 1994, po tym, jak zarzucono mu nieprawidłowości przy ofercie publicznej akcji banku. W 1995 postawiono mu zarzut karny działania na szkodę banku w związku z procesem prywatyzacji banku, jednak ostatecznie postępowanie karne zostało przeciwko niemu umorzone. W 2002 przegrał natomiast proces cywilny, w wyniku którego zobowiązany został do zapłaty bankowi kwoty 500000 zł tytułem odszkodowania w związku z nieprawidłowym nadzorem nad działalnością domu maklerskiego Banku Śląskiego w czasie prywatyzacji BŚ.
W latach 1956–1990 był członkiem PZPR.
Był odznaczony Krzyżem Kawalerskim i Krzyżem Oficerskim Orderu Odrodzenia Polski

</doc>
<doc id="5131800" url="https://pl.wikipedia.org/wiki?curid=5131800" title="I-70">
I-70

I-70 – japoński oceaniczny okręt podwodny typu KD6A o wyporności 1785 ton na powierzchni. Zwodowany 14 czerwca 1934 roku, wszedł do służby w cesarskiej marynarce wojennej 9 listopada 1935 roku. W grudniu 1941 roku wziął udział w ataku na Pearl Harbor, zaś kilka dni później, 10 grudnia, został zatopiony na powierzchni przez bombowiec nurkujący SBD-2 Dauntless z eskadry VS-6 lotniskowca USS „Enterprise” (CV-6) i został następnie uznany za pierwszy japoński okręt zatopiony podczas drugiej wojny światowej.

</doc>
<doc id="5131801" url="https://pl.wikipedia.org/wiki?curid=5131801" title="Jerzy Diatłowicki">
Jerzy Diatłowicki

Jerzy Diatłowicki (ur. 21 stycznia 1941 w Kustanaju, zm. 30 lipca 2021 w Warszawie) – polski dziennikarz, publicysta i socjolog.
Życiorys.
Urodził się w trakcie II wojny światowej na terenie Kazachskiej SRR, gdzie w 1940 roku została deportowana cała jego rodzina. Po powrocie do Polski w 1946 roku początkowo zamieszkał w Szczecinie, później przeniósł się do Warszawy. W latach 60. XX wieku podjął studia początkowo na Akademii Medycznej, później na Wydziale Filozofii i Wydziale Socjologii Uniwersytetu Warszawskiego. W tym samym okresie był działaczem opozycji demokratycznej. 
Jako dziennikarz publikował między innymi w tygodniku „Polityka” oraz miesięczniku „Focus – Historia”. W latach 1993–1998 zainicjował i prowadził cykl publicystyczno-historyczny pt. "„Rzeczpospolita Druga i Pół”". Był autorem m.in. dwóch książek w formie wywiadów-rzek: z Bogusławem Bagsikiem i Andrzejem Gąsiorowskim oraz z gen. Czesławem Kiszczakiem.
Pracował również jako reżyser i scenarzysta programów i filmów dokumentalnych. Był między innymi autorem scenariusza i reżyserem dwuczęściowego filmu dokumentalnego z 1998 roku pt. "Wina Ikara" oraz scenarzystą serialu "Przyłbice i kaptury" w reż. Marka Piestraka.
Był redaktorem i współredaktorem publikacji: "Żydzi w walce 1939–1945" oraz "Holokaust a teodycea".
Przekazał na rzecz Instytutu Pamięci Narodowej zapisane na kasetach VHS materiały dotyczące prowadzonych w Magdalence (od 16 września 1988 r.) rozmów władz państwowych PRL z przedstawicielami „Solidarności”. W 2016 r. rozpoczęto ich digitalizację.
Zmarł 30 lipca 2021 roku. Został pochowany na cmentarzu ewangelicko-reformowanym w Warszawie (kolumbarium CIV-3-11).

</doc>
<doc id="5131802" url="https://pl.wikipedia.org/wiki?curid=5131802" title="Clarence Dickinson">
Clarence Dickinson

Clarence Earle Dickinson (ur. 1 grudnia 1912 w Jacksonville, zm. 4 października 1984 w Los Olivos) – kontradmirał pilot US Navy. Uczestnik wojny na Pacyfiku, w tym bitwy pod Midway.
Clarence Dickinson ukończył akademię marynarki w Annapolis w 1934 roku. 7 grudnia 1941 roku podczas japońskiego ataku na Pearl Harbor wyskoczył na spadochronie z płonącego bombowca nurkującego SBD Dauntless, gdy w składzie lecącej na lotnisko Hickam Field części eskadry VS-6 lotniskowca USS „Enterprise” (CV-6) przypadkowo trafił na japoński atak, a jego samolot został zestrzelony przez japońskie myśliwce. 10 grudnia 1942 roku, pilotując bombowiec nurkujący SBD-2 Dauntless eskadry zatopił japoński okręt podwodny I-70, który został dzięki temu pierwszym japońskim okrętem zatopionym podczas wojny na Pacyfiku. Wziął następnie udział w rajdach lotniskowca „Enterprise” na wyspy Marshalla, na wyspę Wake oraz w rajdzie na Marcus. W kwietniu 1942 roku z pokładu swojego lotniskowca, osłaniał lotniskowiec USS „Hornet” (CV-8) przeprowadzający rajd Doolittle’a na rodzime Wyspy Japońskie. W trakcie bitwy pod Midway w czerwcu 1942 roku, ówczesny "Lieutenant" Clarence Dickinson trafił bombą japoński lotniskowiec „Kaga” znacznie przyczyniając się do jego zniszczenia i amerykańskiego zwycięstwa w tej bitwie.
Pierwsza osoba w historii trzykrotnie odznaczona Navy Cross – najwyższym odznaczeniem wojskowym nadawanym przez departament marynarki wojennej USA. Został również udekorowany Air Medalem. Na emeryturę odszedł w stopniu kontradmirała ("Rear Admiral").

</doc>
<doc id="5131812" url="https://pl.wikipedia.org/wiki?curid=5131812" title="Karol Karliński">
Karol Karliński

Karol Karliński właśc. Karol Knake-Zawadzki (ur. 15 listopada 1882 w Płocku, zm. 22 lipca 1929 w Wilnie) – polski aktor teatralny i filmowy, dyrektor teatrów.
Życiorys.
Był synem Stanisława Knake-Zawadzkiego i Marii z Mańkowskich. Jego bratem był aktor Marian Mariański, zaś małżonką - Stanisława Karlińska, śpiewaczka i aktorka. Na scenie teatralnej debiutował w 1902 roku w Teatrze Ludowym w Krakowie. W zespole tym grał do 1904 roku, a następnie występował w krakowskim Teatrze Miejskim (1905). W kolejnych latach występował w Kaliszu (1906) oraz w zespołach kierowanych przez ojca, m.in. w Wilnie (1906-1907). W latach 1908-1914 występował w Warszawie: w Warszawskich Teatrach Rządowych oraz w Teatrze Bagatela. W międzyczasie (druga połowa 1910 roku) grał również w krakowskim Teatrze Ludowym.
Podczas I wojny światowej odbył służbę wojskową w armii carskiej. Po jej zakończeniu kierował teatrem na warszawskim Dynasach (1918/1919). Następnie grał w Teatrze Rozmaitości, a podczas wojny polsko-bolszewickiej prowadził zespół teatru żołnierskiego (frontowego) YMCA, występujący m.in. w Równem, Żytomierzu i Kijowie. W kolejnych latach występował w Warszawie (Teatr Maska 1921-1922, Teatr Polski 1927-1928), Grodnie (Teatr Miejski 1922-1923) oraz Wilnie (1928-1929).
Został pochowany na warszawskim Cmentarzu ewangelicko-augsburskim.

</doc>
<doc id="5131813" url="https://pl.wikipedia.org/wiki?curid=5131813" title="Mormolyce">
Mormolyce



</doc>
<doc id="5131816" url="https://pl.wikipedia.org/wiki?curid=5131816" title="Omar Rudberg">
Omar Rudberg

Omar Josué Rudberg, znany powszechnie jako Omar (ur. 12 listopada 1998 w Caracas) – wenezuelsko-szwedzki piosenkarz, autor tekstów i aktor.
W latach 2013–2017 był członkiem zespołu FO&amp;O.
Kariera.
Kariera muzyczna.
W 2010 roku uczestniczył w castingach do szwedzkiego programu typu talent-show "Talang 2010". W latach 2013–2017 był członkiem boys bandu FO&amp;O. W 2017 wraz z zespołem uczestniczył w Melodifestivalen 2017, docierając do finału z piosenką „Gotta Thing About You”. W tym samym roku zespół poinformował o zakończeniu wspólnej działalności muzycznej.
W 2018 rozpoczął karierę solową singlami: „Que pasa” (który nagrał z raperem Lamixem) i „La mesa” (z raperem Eliasem Hurtigiem). W 2019 roku wziął udział w "Melodifestivalen 2019" z piosenką „Om igen”, jednak nie zakwalifikował się do finału. Ponownie uczestniczył w "Melodifestivalen 2022" z utworem „Moving Like That”, nie kwalifikując się do finału.
Kariera aktorska.
W 2015 pojawił się w filmie krótkometrażowym "Rollercoaster". W 2021 roku zadebiutował w roli Simona, ucznia szkoły w Hillerska w serialu "Książęta" produkcji Netflixa.
W grudniu 2022 ogłoszono, że pojawi się w obsadzie filmu fabularnego "Karusell", którego premiera zaplanowana jest na 2023 rok.
Życie prywatne.
Zapytany o swoją orientację seksualną, stwierdził, że nie określa swojej seksualności i umawia się zarówno z chłopakami, jak i dziewczynami.

</doc>
<doc id="5131818" url="https://pl.wikipedia.org/wiki?curid=5131818" title="Kanybiek Osmonalijew">
Kanybiek Osmonalijew

Kanybiek Osmonalijewicz Osmonalijew (; ur. 19 listopada 1953 w Biszkeku) – radziecki sztangista, złoty medalista olimpijski, wielokrotny mistrz świata oraz Europy w podnoszeniu ciężarów.
Biografia.
Kanybiek Osmonalijew z Kirgistanu wraz z innym radzieckim sztangistą, Aleksandrem Woroninem, należeli na przełomie lat 70. i 80. XX wieku do najlepszych na świecie ciężarowców w wadze muszej. Osmonalijew zaczął podnosić ciężary w 1971 podczas studiów na Kirgiskim Uniwersytecie Państwowym, a w 1975 został wybrany do radzieckiej kadry narodowej. Oprócz olimpijskiego złota z 1980 był czterokrotnie mistrzem świata (w latach 1978–1981) i dwukrotnie mistrzem Europy (w latach 1978 i 1981). W kraju był dwukrotnym mistrzem ZSRR (1978, 1980), jak również zdobył srebro (1981) i brąz (1977, 1979). Podczas swojej kariery ustanowił jeden rekord świata w wadze muszej w 1981 roku. 
Osmonalijew ukończył Kirgiski Uniwersytet Państwowy jako nauczyciel historii w 1975. Po zakończeniu kariery sportowej w 1981 pracował jako nauczyciel w liceum w Biszkeku oraz jako trener podnoszenia ciężarów. W 1986 był trenerem radzieckiej drużyny narodowej, a latach 1991–2006 zajmował stanowisko głównego trenera narodowej drużyny Kirgistanu w podnoszeniu ciężarów. Osmonalijew był także prezesem Federacji Podnoszenia Ciężarów Kirgistanu. W 2021 został mianowany doradcą Ministra Kultury, Informacji, Sportu i Polityki Młodzieżowej Kirgistanu.

</doc>
<doc id="5131821" url="https://pl.wikipedia.org/wiki?curid=5131821" title="Józef Skrodzki">
Józef Skrodzki



</doc>
<doc id="5131822" url="https://pl.wikipedia.org/wiki?curid=5131822" title="La Lupe">
La Lupe

Lupe Victoria Yolí Raymond, znana jako La Lupe (ur. 23 grudnia 1936 w Santiago de Cuba, zm. 29 lutego 1992 w Nowym Jorku) – kubańska tancerka i piosenkarka, znana z energicznych, nierzadko budzących kontrowersje występów. Określana mianem "królowej latynoskiego soulu", w repertuarze miała również utwory z zasięgu bolero, guarachy i salsy.
Życiorys.
Lupe Victoria urodziła się w dzielnicy San Pedrito w Santiago de Cuba. Jej ojcem był Tirso Yolí, pracownik lokalnej destylarni Bacardi, a matką Paula Raymond Soler. Swoje imię otrzymała na cześć meksykańskiej aktorki Lupe Vélez. W 1954 roku Lupe wzięła udział w konkursie radiowym na imitację ulubionego artysty. Wykonanie bolera „Miénteme” z repertuaru Olgi Guillot przyniosło początkującej wokalistce zwycięstwo. Rok później jej rodzina przeniosła się do Hawany, gdzie Lupe rozpoczęła studia pedagogiczne na stołecznym Uniwersytecie. 
Artystka w 1958 roku poślubiła Eulogio Reyesa, z którym - przy udziale drugiej wokalistki - założyła muzyczne trio „Tropicuba”. Kariera zespołu nie trwała długo; został on rozwiązany wraz z rozwodem młodego małżeństwa w 1960 roku. Lupe Victoria, już pod pseudonimem La Lupe, rozpoczęła solową karierę. Występowała w popularnym hawańskim klubie La Red i szybko zdobyła sympatię jego stałych bywalców, wśród których byli m.in. Ernest Hemingway, Tennessee Williams, Jean-Paul Sartre, Simone de Beauvoir oraz Marlon Brando. Wkrótce wydała swój pierwszy album, „Con el diablo en el cuerpo” (1960), nagrany dla wytwórni Discuba, będącej kubańskim oddziałem RCA Records. Telewizyjny debiut La Lupe odbył się na antenie portorykańskiej telewizji. Energiczny, "szalony" występ młodej wokalistki zszokował portorykańskich odbiorców.
W 1962 roku, w ramach masowych emigracji z Kuby, była zmuszona przeprowadzić się do Meksyku. Nawiązała kontakt z Celią Cruz, która zarekomendowała ją Mongo Santamariemu, legendarnemu kubańskiemu perkusiście, który robił wówczas karierę w Nowym Jorku. Za jego sprawą La Lupe zaczęła występować w kabarecie La Berraca, a jej kariera nabrała tempa. W latach 60., m.in. dzięki współpracy z Tito Puente i wytwórnią Fania Records, była najbardziej popularną latynoamerykańską piosenkarką w Stanach Zjednoczonych. Wykonywała hiszpańskojęzyczne wersje przebojów muzyki rozrywkowej i musicalowej.
Jej występy zaczęły z czasem budzić coraz większe kontrowersje, m.in. za sprawą scenicznej ekspresji wyrażającej się poprzez niezrozumiałą dla publiczności gestykulację czy targanie ubrań. Pojawiały się pogłoski o uzależnieniu piosenkarki od narkotyków, czemu stanowczo zaprzeczył Fred Weinberg, kompozytor, a prywatnie bliski przyjaciel La Lupe. Stwierdził on, że artystka "nie tylko nie przyjmowała narkotyków, ale nawet nie piła alkoholu", ze względu na swoje przekonania religijne. W podobnym tonie na temat rzekomego uzależnienia La Lupe od narkotyków, wypowiadał się jej biograf Juan Moreno Velázquez. 
Wraz z pojawieniem się w Nowym Jorku Celii Cruz i eskalacją popularności salsy, La Lupe zaczęła tracić swoją sceniczną pozycję. Ze względu na spadek sprzedawalności albumów, Fania Records pod koniec lat 70. rozwiązała kontrakt z artystką. Sama La Lupe przeszła na emeryturę w latach 80.
Zmarła na atak serca w wieku 55 lat; została pochowana na Saint Raymond's Cemetery na nowojorskim Bronksie.
Życie prywatne.
Artystka była dwukrotnie zamężna, w obu przypadkach związki zakończyły się rozwodem. Pierwszym mężem (1958−1960) La Lupe był Eulogio Reyes, a drugim (1964−1972) muzyk William García. Piosenkarka miała dwoje dzieci – syna, René Camaño, pochodzącego ze związku z José Camaño oraz córkę Rainbow, której ojcem był Mario Changó.
La Lupe przez większość życia była wierną wyznawczynią santerii, jednak w drugiej połowie lat 80. przeszła na chrześcijaństwo i związała się z kościołem nowego narodzenia.

</doc>
<doc id="5131823" url="https://pl.wikipedia.org/wiki?curid=5131823" title="Szkoła Aplikacyjna">
Szkoła Aplikacyjna



</doc>
<doc id="5131828" url="https://pl.wikipedia.org/wiki?curid=5131828" title="Aleksandra Ełbakjan">
Aleksandra Ełbakjan



</doc>
<doc id="5131830" url="https://pl.wikipedia.org/wiki?curid=5131830" title="Cyclopina brachystylis">
Cyclopina brachystylis

Cyclopina brachystylis – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1921 roku przez norweskiego hydrobiologa Georga Ossiana Sarsa. Gatunek został ujęty w Catalogue of Life.

</doc>
<doc id="5131833" url="https://pl.wikipedia.org/wiki?curid=5131833" title="Ignacy Kruszewski">
Ignacy Kruszewski



</doc>
<doc id="5131837" url="https://pl.wikipedia.org/wiki?curid=5131837" title="Cyclopina brevifurca">
Cyclopina brevifurca

Cyclopina brevifurca – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1913 roku przez norweskiego hydrobiologa Georga Ossiana Sarsa.

</doc>
<doc id="5131840" url="https://pl.wikipedia.org/wiki?curid=5131840" title="Cyclopina caissara">
Cyclopina caissara

Cyclopina caissara – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1994 roku przez brazylijskiego zoologa Guilherme Ribeiro Lotufo.

</doc>
<doc id="5131841" url="https://pl.wikipedia.org/wiki?curid=5131841" title="Byland Abbey (osada)">
Byland Abbey (osada)



</doc>
<doc id="5131842" url="https://pl.wikipedia.org/wiki?curid=5131842" title="Cyclopina caroli">
Cyclopina caroli

Cyclopina caroli – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1994 roku przez brazylijskiego zoologa Guilherme Ribeiro Lotufo.

</doc>
<doc id="5131843" url="https://pl.wikipedia.org/wiki?curid=5131843" title="Władysław Kryszczyszyn">
Władysław Kryszczyszyn

Władysław Wasylowycz Kryszczyszyn, (ur. 19 listopada 1946 we Lwowie, zm. 8 kwietnia 2001 tamże) – radziecki sztangista.
Biografia.
Urodzony we Lwowie na Ukrainie. Mistrz Sportu (1962). Honorowy Mistrz Sportu (1969). Absolwent Lwowskiego Państwowego Instytutu Kultury Fizycznej i Instytutu Medycznego. Zawodnik SKA Lwów. Szkolony przez trenera Mykoły Komeszewa. 
Mistrz świata (1969) oraz dwukrotny mistrz Europy (1969, 1970) w wadze muszej. Złoty (1969), srebrny (1970) i brązowy (1968) medalista mistrzostw ZSRR. Zwycięzca Spartakiady Narodów ZSRR (1967). Mistrz Ukraińskiej SRR (1964, 1967, 1971). Ustanowił 15 rekordów świata: 7 w wyciskaniu, 4 w podrzucie oraz 4 w trójboju.
Po zakończeniu kariery sportowej pracował jako stomatolog. Po śmierci pochowany na cmentarzu Janowskim we Lwowie.

</doc>
<doc id="5131844" url="https://pl.wikipedia.org/wiki?curid=5131844" title="Władisław Kriczinin">
Władisław Kriczinin



</doc>
<doc id="5131845" url="https://pl.wikipedia.org/wiki?curid=5131845" title="DERO">
DERO



</doc>
<doc id="5131846" url="https://pl.wikipedia.org/wiki?curid=5131846" title="Dero">
Dero



</doc>
<doc id="5131847" url="https://pl.wikipedia.org/wiki?curid=5131847" title="FLUX">
FLUX



</doc>
<doc id="5131848" url="https://pl.wikipedia.org/wiki?curid=5131848" title="CRAP">
CRAP



</doc>
<doc id="5131850" url="https://pl.wikipedia.org/wiki?curid=5131850" title="Cyclopina crassisetosa">
Cyclopina crassisetosa

Cyclopina crassisetosa – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1953 roku przez biologa Hansa-Volkmara Herbsta.

</doc>
<doc id="5131852" url="https://pl.wikipedia.org/wiki?curid=5131852" title="CANON (biotechnologia)">
CANON (biotechnologia)



</doc>
<doc id="5131853" url="https://pl.wikipedia.org/wiki?curid=5131853" title="CAPSTONE (sztuczny satelita)">
CAPSTONE (sztuczny satelita)



</doc>
<doc id="5131854" url="https://pl.wikipedia.org/wiki?curid=5131854" title="Domingos Quina">
Domingos Quina

Domingos Quina (ur. 18 listopada 1999 w Bissau) – portugalski piłkarz gwinejskiego pochodzenia występujący na pozycji pomocnika w angielskim klubie Watford. Wychowanek Chelsea, w trakcie swojej kariery grał także w takich zespołach, jak West Ham United oraz Granada. Młodzieżowy reprezentant Portugalii.

</doc>
<doc id="5131855" url="https://pl.wikipedia.org/wiki?curid=5131855" title="Capitán O’Brien">
Capitán O’Brien



</doc>
<doc id="5131856" url="https://pl.wikipedia.org/wiki?curid=5131856" title="Capitán O'Brien (1901)">
Capitán O'Brien (1901)



</doc>
<doc id="5131857" url="https://pl.wikipedia.org/wiki?curid=5131857" title="Capitán O'Brien">
Capitán O'Brien



</doc>
<doc id="5131859" url="https://pl.wikipedia.org/wiki?curid=5131859" title="Cashmere (Waszyngton)">
Cashmere (Waszyngton)



</doc>
<doc id="5131863" url="https://pl.wikipedia.org/wiki?curid=5131863" title="Frank Greer">
Frank Greer

Frank Bartholomew Greer (ur. 26 lutego 1879 w East Boston, zm. 7 maja 1943 w Winthrop) – amerykański wioślarz, mistrz olimpijski z 1904 roku.
Życiorys.
Greer był członkiem Amatorskiego Klubu Sportowego w East Boston oraz Springfield Boat Club. W latach 1903-1906 zdobył krajowe mistrzostwa w jedynce zarówno w Stanach Zjednoczonych, jak i Kanadzie.
Wziął udział w igrzyskach olimpijskich rozgrywanych w 1904 roku w Saint Louis, gdzie 30 lipca w jedynce z czasem 10:08.50 zwyciężył, pokonując swoich rodaków Jamesa Juvenala i Constance Titusa. 
Po zakończeniu kariery sportowej został szeryfem hrabstwa Suffolk.
W 1956 roku został wprowadzony do Rowing Hall of Fame.

</doc>
<doc id="5131864" url="https://pl.wikipedia.org/wiki?curid=5131864" title="Cashmere">
Cashmere



</doc>
<doc id="5131870" url="https://pl.wikipedia.org/wiki?curid=5131870" title="Kryzys migracyjny na granicy Białorusi z Unią Europejską (od 2021)">
Kryzys migracyjny na granicy Białorusi z Unią Europejską (od 2021)

Kryzys migracyjny na granicy Białorusi z Unią Europejską – wydarzenia będące elementem kryzysu migracyjnego w Europie spowodowane zorganizowanym przerzutem imigrantów i uchodźców (w większości młodych mężczyzn) do Unii Europejskiej m.in. z Iraku, Afganistanu i z innych krajów Bliskiego Wschodu oraz Afryki przez granicę białorusko-litewską oraz białorusko-polską i białorusko-łotewską.
Na początku lata 2021 roku prezydent Białorusi Alaksandr Łukaszenka zagroził niepowstrzymywaniem przybywających do Unii Europejskiej handlarzy narkotykami, handlarzy ludźmi, a także uzbrojonych imigrantów. Kryzys rozpoczął się, gdy władze białoruskie uruchomiły kanały przerzutu migrantów z kraju przez granicę z UE na terytorium Litwy, Polski i Łotwy. Prezydent Alaksandr Łukaszenka przyznał, że wspieranie nielegalnego transgranicznego przerzutu imigrantów jest odpowiedzią na unijne sankcje wobec Białorusi. W związku z kryzysem rządy Polski i Łotwy podjęły decyzje o wprowadzeniu stanów wyjątkowych na terenach przygranicznych z Białorusią, rząd Litwy wprowadził natomiast stan wyjątkowy na terytorium całego kraju.
Tło wydarzeń.
Alaksandr Łukaszenka pełni funkcję prezydenta Białorusi od 1994 roku i "de facto" jest dyktatorem tego państwa. Białoruski reżim był oskarżony o masowe fałszerstwa wyborcze podczas wyborów prezydenckich w 2020 roku przez społeczność międzynarodową i białoruską opozycję. Pomimo zwycięstwa w sfałszowanych wyborach, Stany Zjednoczone, Unia Europejska, Wielka Brytania i ich sojusznicy, nie uznały Łukaszenki za prezydenta. Ogłoszone wyniki wyborów wywołały także masowe protesty na Białorusi. Po wyborach prezydenckich, ich "de facto" zwyciężczyni i liderka opozycji, Swiatłana Cichanouska, uciekła na Litwę.
23 maja 2021 samolot linii lotniczych Ryanair lecący do Wilna został zmuszony do lądowania w Mińsku z powodu fałszywej informacji o znajdującej się na jego pokładzie bombie. W rzeczywistości samolot był zmuszony do lądowania, ponieważ na jego pokładzie znajdował się Raman Pratasiewicz, aktywista opozycyjny. Po wylądowaniu Pratasiewicz został wraz z partnerką aresztowany. W związku z tymi wydarzeniami Unia Europejska nałożyła na Białoruś sankcje gospodarcze, z powodu których, jak przyznał Alaksandr Łukaszenka, białoruskie władze rozpoczęły nielegalne przerzucanie imigrantów na terytorium Unii Europejskiej.
Niektóre źródła łączą to z manewrami Zapad 2021, w ramach których taka nielegalna migracja („broń D”, demograficzna) i powiązane działania wojny informacyjnej są działaniami asymetrycznymi, niekonwencjonalnymi, poniżej progu wojny, mających na celu przetestowanie rozpoznania, czasu i reakcji Polski i Litwy.
Litwa.
Czerwiec.
Na Litwie kryzys migracyjny spowodowany działaniami białoruskiego reżimu rozpoczął się w czerwcu 2021 roku, wcześniej niż w Polsce, czy na Łotwie. W czerwcu wśród migrantów przeważały osoby pochodzące Bliskiego Wschodu – Iraku, Syrii, Iranu, Afganistanu. 23 czerwca imigranci, przebywający w Centrum Rejestracji Cudzoziemców w Podbrodziu zachowywali się w sposób agresywny, a także próbowali opuścić ośrodek, wobec czego Funkcjonariusze VSAT użyli gazu łzawiącego. Według kierownika ośrodka sytuacja dość szybko wróciła do normy a mieszkańcy ośrodka do namiotów. W czerwcu 2021 roku litewscy strażnicy graniczni zatrzymali 474 osoby, które przekroczyły granicę białorusko-litewską.
Lipiec.
2 lipca rząd Litwy wprowadził stan nadzwyczajny w całym kraju w związku z nasileniem się nielegalnej migracji. W drugim tygodniu lipca rozpoczęto wznoszenie zasieków na granicy litewsko-białoruskiej i podjęto decyzję o budowie ogrodzenia granicznego. W trzecim tygodniu lipca w Dziewieniszkach zaczął powstawać obóz dla migrantów, którzy nielegalnie przekroczyli granicę.
13 lipca Seimas uchwalił ustawę zezwalającą na odsyłanie osób nielegalnie przekraczających granicę białorusko-litewską z powrotem na terytorium Białorusi. Litewski rząd uzasadniał wprowadzenie takiej ustawy przeciwdziałaniem wojnie hybrydowej prowadzonej przez białoruskie władze. Zdaniem litewskich władz Łukaszenko wykorzystywał migrantów jako „broń hybrydową”. Organizacje chroniące prawa człowieka skrytykowały nowe prawo, ponieważ ich zdaniem naruszało ono prawa człowieka i może sprawić, że osoby z zasadnymi wnioskami o azyl spotkają się z odmowami, a także uznały, że nowe prawo pozwala przetrzymywać migrantów przez nieokreślony czas bez orzeczenia sądu, a także ogranicza dostęp organizacji pozarządowych do ośrodków w których są oni przetrzymywani. Według danych Litweskiego Czerwonego Krzyża spośród osób przybyłych wtedy na Litwę z Białorusi 400 to dzieci a 40% to osoby wymagające szczególnej ochrony: ofiary przemocy, kobiety, chorzy i niepełnosprawni.
30 lipca na Litwę przybyło 60 funkcjonariuszy Frontexu w celu wsparcia służb granicznych.
Od sierpnia do listopada.
Na początku sierpnia litewskie MSW zapowiedziało, że każdy, kto przekroczył nielegalnie granice, a będzie chciał powrócić do kraju, z którego pochodzi, otrzyma bilet lotniczy i 300 euro. 17 sierpnia doszło do incydentu, podczas którego 12 żołnierzy białoruskich przekroczyło litewską granicę wypychając migrantów ze swojej strony granicy. Przekraczających zawrócili strażnicy litewscy. 15 września 2021 minister spraw zagranicznych, Gabrielius Landsbergis, zapowiedział, że imigranci nielegalnie przekraczający granicę nie będą mogli złożyć wniosku o udzielenie ochrony prawnej. 11 października w Kibartach powstał obóz dla imigrantów. 5 listopada na Litwie zaczęto budować stalową zaporę na granicy z Białorusią.
10 listopada litewskie władze wprowadziły na granicy z Białorusią zaostrzony stan wyjątkowy, w związku z tym, że białoruskie służby zwiększyły liczbę transportów z migrantami na granicę białorusko-litewską. 11 listopada Seimas przyjął uchwałę, wyrażającą poparcie dla Polski w obronie jej granic i uznającą działania Białorusi za prowokacyjne i eskalujące sytuację w regionie. 12 listopada litewski minister spraw wewnętrznych wezwał organizacje międzynarodowe i pozarządowe do podjęcia współpracy z białoruskimi władzami w celu zorganizowania pomocy dla osób, znajdujących się na terytorium Białorusi i próbujących w sposób nielegalny przekroczyć granicę tego państwa z Unią Europejską. W listopadzie większość imigrantów którzy, próbowali nielegalnie dostać się na Litwę stanowili młodzi mężczyźni.
Łotwa.
W sierpniu władze Łotwy zaprezentowały nagrania, na których widać jak umundurowani funkcjonariusze służb białoruskich przeprowadzają migrantów przez granicę łotewsko-białoruską.
Łotewskie MSZ nazwało kryzys wojną hybrydową, która w połączeniu z rosyjsko-białoruskimi ćwiczeniami „Zapad-2021” może doprowadzić do zwiększenia ilości incydentów lub prowokacji. Ponadto łotewski rząd zapowiedział odwołanie się do art. 4 "Traktatu Północnoatlantyckiego", który wzywa do konsultacji wewnątrz sojuszu, jeżeli któryś z członków uzna, że jego integralność terytorialna, niezależność polityczna lub bezpieczeństwo są zagrożone. 18 października władze Łotwy zapowiedziały nałożenie sankcji na białoruskie linie lotnicze Belavia.
12 listopada łotewski parlament zatwierdził budowę muru na granicy z Białorusią.
Polska.
Sierpień.
W okresie 7–8 sierpnia Straż Graniczna zatrzymała 349 imigrantów, pochodzących z Iraku i Afganistanu, którzy nielegalnie przekroczyli granicę polsko-białoruską. 17 sierpnia Centrum Informacyjne Rządu podało, że od początku miesiąca 1935 osób próbowało przekroczyć granicę polsko-białoruską, z czego 1175 zostało zawróconych, a 760 skierowanych do ośrodków dla cudzoziemców. Wiceminister MSWiA Maciej Wąsik poinformował tego dnia, że od tygodnia działania Straży Granicznej wspiera 1000 żołnierzy.
8 sierpnia po białoruskiej stronie granicy niedaleko wsi Usnarz Górny pojawiła się grupa ok. 60 osób uchodźców m.in. z Iraku i Afganistanu, z czego część z nich – głównie kobiety po kilku dniach wycofała się na terytorium Białorusi, pozostawiając na miejscu grupę 32 osób, której powrót uniemożliwiają funkcjonariusze białoruskiej straży granicznej, a której wejście na terytorium Polski uniemożliwiają znajdujący się na miejscu funkcjonariusze polskiej Straży Granicznej. 17 sierpnia 2021 ukazała się w TVN24 relacja Piotra Czabana z Usnarza Górnego - z pogranicza polsko-białoruskiego. Przeciągająca się patowa sytuacja stała się przedmiotem ożywionej debaty politycznej. Duży wpływ na rozgłos sytuacji imigrantów na granicy polsko-białoruskiej miała ówczesna sytuacja w Afganistanie, gdzie doszło do upadku Kabulu i przejęcia władzy przez talibów.
19 sierpnia polska Straż Graniczna zapowiedziała, że nie wpuści na teren Polski migrantów z Białorusi. 22 sierpnia Straż Graniczna poinformowała, że kolejne osoby powróciły w głąb Białorusi, a na miejscu pozostały 24 osoby, które odmawiają opuszczenia obozowiska. Tego samego dnia polskie Ministerstwo Spraw Zagranicznych zaoferowało białoruskiemu chargé d’affaires chęć udzielenia pomocy humanitarnej Białorusi i migrantom przebywającym na jej terytorium. 23 sierpnia minister obrony narodowej Mariusz Błaszczak zapowiedział wzmocnienie ochrony granicy polsko-białoruskiej poprzez rozpoczęcie budowy płotu o wysokości 2,5 m. 24 sierpnia wysłany na Białoruś konwój z pomocą humanitarną został zatrzymany na przejściu granicznym w Bobrownikach; władze białoruskie nie wydały zgody na jego wjazd. Tego samego dnia premier Mateusz Morawiecki potwierdził plany uszczelnienia granicy polsko-białoruskiej, zapowiadając, że polski rząd nie dopuści do tego, „aby na terytorium Polski przedostawały się fale osób, które są do tego nieuprawnione”, a także oskarżając wprost władze białoruskie o eskalację konfliktu i prowadzenie działań o charakterze hybrydowym. 27 sierpnia Ministerstwo Spraw Zagranicznych ponowiło propozycję udzielenia migrantom pomocy rzeczowej, zwracając się do władz białoruskich o zgodę na wjazd konwoju humanitarnego oczekującego na granicy.
26 sierpnia polscy funkcjonariusze policji zabezpieczyli miasteczko namiotowe migrantów za przejściem granicznym z Białorusią. Następnego dnia polska Straż Graniczna udostępniła film, na którym widać, jak funkcjonariusze białoruscy rozdają żywność migrantom, informując, że codziennie otrzymują oni posiłki i inną pomoc od białoruskich służb. Jednocześnie premier Mateusz Morawiecki potwierdził, że pomoc ze strony Polski dla migrantów jest gotowa, jednak Białoruś odmawia wpuszczenia konwoju z żywnością i innymi zasobami na terytorium swojego państwa.
29 sierpnia funkcjonariusze polskiej policji i straży granicznej zatrzymali niedaleko Usnarza Górnego grupę osób (12 Polaków i 1 obywatela Holandii), która próbowała zniszczyć pod wsią Szymaki przygraniczne zasieki i umocnienia; jednym z zatrzymanych był Bartosz Kramek z Fundacji Otwarty Dialog. W opublikowanym manifeście pt. „Brońmy granicy przed Łukaszenką i Putinem, nie ich ofiarami”, podpisani z nazwiska uczestnicy akcji określili ją jako „pokojowy protest w duchu obywatelskiego nieposłuszeństwa” mający na celu zwrócenie uwagi na „legitymizowanie ksenofobii i rasizmu pod płaszczykiem dbałości o bezpieczeństwo narodowe”. Minister spraw wewnętrznych i administracji, Mariusz Kamiński, zapowiedział, że aresztowane osoby „poniosą wszelkie konsekwencje swoich działań”. Następnego dnia wszyscy sprawcy usłyszeli zarzuty zniszczenia mienia. 31 sierpnia cała grupa została wypuszczona na wolność po tym jak Sąd Rejonowy w Sokółce nie znalazł podstaw, by przystać na wniosek prokuratury o areszt tymczasowy dla aktywistów; tego samego dnia Rada Ministrów podjęła uchwałę o wprowadzeniu stanu wyjątkowego na wąskim pasie leżącym bezpośrednio przy granicy z Białorusią, obejmującym 115 miejscowości w woj. podlaskim i 68 miejscowości w woj. lubelskim. Dziennik Die Welt, poinformował, że w sierpniu 2021 niemiecka policja odnotowała 500 nielegalnych wjazdów migrantów przybyłych z Białorusi przez granicę polsko-niemiecką.
Pod koniec sierpnia 2021 roku, po przeprowadzeniu wizytacji granicy polsko-białoruskiej przez przedstawiciela Rzecznika Praw Obywatelskich stwierdził on w wystąpieniu, że polska Straż Graniczna naruszyła Konwencję genewską o statusie uchodźców, nie przyjmując ustnych oświadczeń od osób chcących ubiegać się o ochronę międzynarodową w Polsce, a prawo do ubiegania się w Polsce o status uchodźcy jest prawem konstytucyjnym, gwarantowanym w art. 56 ust. 2 Konstytucji Rzeczypospolitej Polskiej „i – jako takie – nie może być w swej istocie ograniczane, ani przepisami ustaw, ani tym bardziej działaniem lub zaniechaniem ze strony organów państwa”. Według RPO uchodźcy znaleźli się pod jurysdykcją polskiej Straży Granicznej, gdy pogranicznicy zaczęli wykonywać wobec nich czynności, niezależnie od tego czy uchodźcy znaleźli się na terytorium Polski.
Z drugiej strony Sąd Rejonowy w Sokółce utrzymał w mocy postanowienie prokuratury o odmowie wszczęcia śledztwa w sprawie niedopełnienia obowiązków służbowych przez funkcjonariuszy Straży Granicznej w Usnarzu Górnym, ponieważ nie dopatrzył się znamion przestępstwa. W ocenie sądu uchodźcy znajdowali się na terytorium Białorusi, skąd dostarczano im jedzenie i inne potrzebne przedmioty, zaś rola polskich funkcjonariuszy ograniczała się do uniemożliwienia im nielegalnego przekroczenia granicy. W pobliżu nie było przejścia granicznego, w którym możliwe byłoby złożenie wniosku o ochronę międzynarodową, a ochrona granic przed nielegalną migracją należy do ustawowych zadań Straży Granicznej. Co więcej, uchodźcy poprzez swoich pełnomocników złożyli wnioski o ochronę międzynarodową w dniu 20 sierpnia. 
Wrzesień.
2 września prezydent Andrzej Duda wydał decyzję o wprowadzeniu stanu wyjątkowego w przygranicznym pasie z Białorusią. 3 września rozpoczęła się operacja „Silne Wsparcie”, w ramach której żołnierze Wojsk Obrony Terytorialnej mają wspomagać władze samorządowe, lokalne społeczności i funkcjonariuszy Straży Granicznej. Następnego dnia odnotowano 84 próby nielegalnego przekroczenia przez migrantów granicy Polski z Białorusią. 6 września Sejm zdecydował o utrzymaniu stanu wyjątkowego.
8 września stan wyjątkowy w Polsce został zniesiony dla pielgrzymów. 19 września polska Straż Graniczna w pobliżu granicy z Białorusią znalazła ciała trzech migrantów. Tego samego dnia na Podlasiu, nieopodal granicy polsko-litewskiej (teren nie objęty stanem wyjątkowym) odnaleziono kolejną zmarłą z wychłodzenia osobę. 24 września pomimo przeprowadzonej reanimacji zmarł mężczyzna, który wraz z grupą innych imigrantów został zatrzymany przez straż graniczną przy białoruskiej granicy. W nocy, z 26 na 27 września, w pobliżu granicy polsko-białoruskiej zmarł szesnastoletni Irakijczyk. 30 września Sejm zdecydował o przedłużeniu stanu wyjątkowego w Polsce. Dziennik Die Welt poinformował, że we wrześniu 2021 niemiecka policja odnotowała 1900 nielegalnych wjazdów migrantów przybyłych z Białorusi przez granicę polsko-niemiecką.
Październik.
6 października władze Polski wystosowały do władz Białorusi notę w związku z kryzysem migracyjnym.
12 października minister obrony narodowej, Mariusz Błaszczak, zapowiedział zwiększenie liczby żołnierzy stacjonujących na granicy z Białorusią. 14 października policjanci patrolujący ze śmigłowca obszar przygraniczny zauważyli zwłoki 24-letniego Syryjczyka, które leżały na polu blisko miejscowości Klimówka. 2 listopada Andrzej Duda podpisał ustawę o budowie zabezpieczenia granicy. 19 października niemiecka policja poinformowała, że od 1 października, 3104 osoby nielegalnie przekroczyły granicę polsko-niemiecką. Heiko Teggatz, przewodniczący niemieckiego związku zawodowego policji federalnej poinformował, że od kilku miesięcy liczba zatrzymań osób, nielegalnie przekraczających granicę polsko-niemiecką szybko wzrasta. Dziennik Die Welt, powołując się na niemiecką policję, poinformował o 5285 nielegalnych przekroczeniach granicy polsko-niemieckiej przez migrantów przybyłych z Białorusi w październiku 2021. 22 października pomoc migrantom zaoferował Caritas Polska.
Listopad.
4 listopada Ministerstwo Obrony Narodowej poinformowało, że dzień wcześniej białoruscy żołnierze zagrozili otwarciem ognia po tym, jak żołnierze polscy wykryli pilnowaną przez nich grupę migrantów przy ogrodzeniu biegnącym wzdłuż granicy.
8 listopada służby białoruskie skierowały na granicę polsko-białoruską, koło przejścia w Kuźnicy, największą, jak do tej pory, grupę migrantów. Została ona skierowana do lasu, gdzie migranci założyli obozowisko. W związku z zaistniałą sytuacją rząd zwołał sztab kryzysowy. Od godziny 15:00 w stan gotowości zostali postawieni żołnierze dwóch batalionów lekkiej piechoty z 1 Podlaskiej Brygady Obrony Terytorialnej z Białegostoku i Hajnówki. Tego samego dnia miała miejsce próba siłowego, nielegalnego przekroczenia granicy przez migrantów. Doszło do zniszczenia zabezpieczeń wzniesionych na granicy i ataków na funkcjonariuszy Straży Granicznej, Policji oraz żołnierzy. Wobec osób forsujących zasieki został użyty gaz łzawiący. Migranci byli wyposażeni w narzędzia mające ułatwić im zniszczenie zasieków na granicy polsko-białoruskiej. W trakcie zajść na granicy, w rejonie Kuźnicy było 12 000 żołnierzy, 8000 funkcjonariuszy Straży Granicznej, 1000 policjantów. Na granicę skierowano także antyterrorystów. Rzecznik ministra-koordynatora służb specjalnych Stanisław Żaryn podał, iż szacowana liczba migrantów sprowadzonych w rejon granicy wynosi około 4000 osób.
W nocy z 9 na 10 listopada dwie duże grupy migrantów próbowały przekroczyć granicę polsko-białoruską.
W nocy z 10 na 11 listopada miała miejsce kolejna próba siłowego przekroczenia granicy przez migrantów w liczbie 150 osób. Po dotarciu na miejsce dodatkowych oddziałów funkcjonariuszy Policji i Straży Granicznej Białorusini wycofali grupę do lasu. Wieczorem 11 listopada białoruskie służby próbowały siłą zmusić grupę 35 osób, głównie kobiet i dzieci, do przekroczenia granicy. Interwencja Straży Granicznej, Policji i wojska udaremniła działania Białorusinów.
12 listopada doniesiono o pierwszym pobiciu trzech migrantów na terytorium RP. Do zdarzenia miało dojść 11 listopada w lesie w okolicy Hajnówki. Straż Graniczna doniosła, że w nocy 12 listopada białoruskie służby użyły lasera w celu oślepienia polskich funkcjonariuszy i żołnierzy. Podobne działania podejmowali rosyjscy separatyści w walkach z siłami ukraińskimi w Donbasie.
W nocy z 12 na 13 listopada grupa białoruskich żołnierzy podjęła próbę zniszczenia tymczasowej zapory na granicy w okolicach Wólki Terechowskiej koło Czeremchy. Wobec funkcjonariuszy Straży Granicznej używano kolejny raz wiązki laserowej oraz świateł stroboskopowych. Dodatkowo grupa około 100 migrantów próbowała przekroczyć nielegalnie granicę. Jak podała Straż Graniczna, zostali oni wyposażeni przez Białorusinów w gaz łzawiący, którego używali przeciwko Polakom. Podlaska Policja podała, że około godziny 01:00, koło Wólki Terechowskiej, znaleziono ciało młodego Syryjczyka. To już dziewiąta martwa osoba znaleziona przez polskie służby.
13 listopada doszło do siłowego przekroczenia granicy przez migrantów w okolicach miejscowości Klukowicze-Kolonia. Polscy policjanci zostali zaatakowani kamieniami. Jeden został ranny. Do innej próby forsowania granicy doszło koło Starzyny, gdzie grupa 50 migrantów przeszła granicę. Grupie funkcjonariuszy Policji udało się złapać 22 migrantów.
Według doniesień Al-Jazeery z obozu migrantów, białoruskie służby zmuszają ich do siłowego przekraczania granicy pod groźbą pobicia lub siłowego spychania na płot.
14 listopada niezależne białoruskie portale Radio Swaboda i Zerkalo.io poinformowały, że kolejna kolumna migrantów przemieszczała się w stronę granicy z Polską. Migranci szli szosą w kierunku przejścia granicznego Bruzgi-Kuźnica Białostocka. Stanisław Żaryn poinformował, że białoruskie służby informują migrantów o tym, iż 15 listopada, po polskiej stronie granicy, mają zjawić się autobusy, które zabiorą migrantów do Niemiec. Żaryn poinformował jednocześnie o zwiększającej się liczbie funkcjonariuszy białoruskich służb na granicy, pojawieniu się osób przeprowadzających instruktaże oraz transportach kłód drewna. Tego samego dnia premier Mateusz Morawiecki oświadczył, że wraz z premierami Litwy i Łotwy rozważają skorzystanie z Art. 4 "Traktatu Północnoatlantyckiego" w związku z eskalacją napięcia na odcinkach granicy Białorusi z Litwą, Polską i Łotwą.
W poniedziałek, 15 listopada, służby białoruskie przekierowały obozowisko migrantów na zamknięte przejście graniczne Bruzgi-Kuźnica Białostocka. Na przejściu pojawiły się białoruskie media. Według doniesień towarzyszący białoruscy funkcjonariusze nie reagowali na poczynania migrantów na przejściu granicznym. Wieczorem polskie służby wzmocniły zabezpieczenia i zapory po polskiej stronie. W nocy 15 listopada doszło do kolejnego incydentu na granicy. Białoruscy funkcjonariusze wpychali grupę migrantów na prowizoryczne ogrodzenie z drutu kolczastego. Użyto gazu łzawiącego i doszło do słownych utarczek. Tej samej nocy w okolicach Starzyny kilkusetosobowa grupa migrantów próbowała siłowo przekroczyć granicę. Przeciwko interweniującym policjantom, żołnierzom i funkcjonariuszom Straży Granicznej użyto kamieni. Grupa była wyposażona w prowizoryczne drabiny do forsowania zasieków. Ministerstwo Obrony Narodowej opublikowało film, w którym widać jak białoruscy żołnierze niszczyli ogrodzenie na granicy, aby ułatwić przejście migrantów w tym miejscu.
16 listopada migranci próbowali dostać się na terytorium Polski. Polskie służby graniczne przekazały informację, że zostały zaatakowane kamieniami przez migrantów w pobliżu przejścia granicznego w Kuźnicy na co odpowiedziały przy pomocy armatek wodnych i gazu łzawiącego. Polski minister obrony narodowej powiedział, że migranci i białoruscy funkcjonariusze próbowali zniszczyć ogrodzenie na granicy. Według doniesień polskiej policji białoruskie służby nie interweniowały podczas tych wydarzeń, polska policja oskarżyła także białoruskich funkcjonariuszy o dostarczanie migrantom granatów hukowych. Strona polska wysunęła podejrzenia, iż w trakcie zamieszek, między migrantami, znajdowali się przebrani w cywilne ubrania białoruscy funkcjonariusze. Doniesienia o udziale białoruskich funkcjonariuszy w zamieszkach miał potwierdzić także rzecznik Komendy Wojewódzkiej Policji w Białymstoku. Podał, że według obserwacji funkcjonariuszy z granicy, migranci nie noszą kominiarek, anie nie maskują twarzy w inny sposób. Według rzecznika działania atakujących wyglądały na wcześniej przygotowane i koordynowane. W wyniku starć na granicy zostało rannych 7 policjantów, jedna funkcjonariuszka Straży Granicznej oraz jeden żołnierz. Po południu polskie służby poinformowały o kolejnych czterech rannych funkcjonariuszach. Stanisław Żaryn podał, iż według doniesień polskich służb z przejścia, przed atakiem na miejscu pojawiły się białoruskie media państwowe. Według relacji rzeczniczki prasowej Straży Granicznej, 16 listopada w godzinach wieczornych miały miejsce jeszcze dwie próby nielegalnego, siłowego przekroczenia granicy. Jedna odbyła się ok. 18:00 w okolicach Czeremchy. Białorusini mieli w jej trakcie oślepiać Polaków laserami i używali oślepiających świateł, a migranci (grupa ok. 50 osób) rzucali kamieniami. Druga próba miała miejsce w rejonie Dubicz Cerkiewnych (grupa ok. 100 osób) ok. 23:00, gdzie migranci również rzucali kamieniami w polskich funkcjonariuszy.
Rankiem 17 listopada wiceminister MSWiA Maciej Wąsik poinformował, że Białorusini przysłali w okolice przejścia w Bruzgach autobusy, a migranci zaczęli przemieszczać się w niewiadomym kierunku. Tego samego dnia poinformowano, że od 16 listopada Białoruś ograniczyła dostawy ropy do Polski na trzy dni. Według informacji podanych przez rosyjski Transnieft wynika to z nieplanowanych prac konserwacyjnych.
18 listopada białoruskie władze oczyściły okolice przejścia granicznego w Bruzgach z obozowisk migrantów. Setki osób, które mieszkały w nich przez kilka poprzednich dni przemieściły się eskortowane przez uzbrojonych i zamaskowanych białoruskich strażników do dużego magazynu położonego kilkaset metrów od przejścia granicznego w którym białoruskie władze zapewniły im schronienie i jedzenie.
19 listopada minister obrony Estonii Kalle Laanet poinformował, że Estonia odpowiadając na polską prośbę o praktyczne wsparcie wyśle do Polski stu żołnierzy i specjalne jednostki z dronami. Informację tą potwierdził wiceminister Marcin Ociepa. Minister Laanet powiedział, że jest to wyraz solidarności z Polską w czasie ataku hybrydowego ze strony Białorusi.
Od grudnia.
11 kwietnia 2022, organizacja Amnesty International opublikowała raport, w którym wskazuje na naruszanie praw osób ubiegających się o ochronę międzynarodową przez polskie władze. Raport skupia się głównie na dwóch problemach naruszania praw człowieka: sposób traktowania migrantów na granicy Polsko-Białoruskiej oraz w ośrodkach detencyjnych. Amnesty International zarzuca polskim władzom wielokrotne pushbacki stosowane wobec migrantów (w tym kobiet, dzieci i osób z niepełnosprawnościami), uniemożliwianie wejścia w procedurę azylową oraz niszczenie własności osobistej migrantów. Zarzuca się także złe traktowanie migrantów w ośrodkach detencyjnych; ośrodki te są przepełnione (raport podaje, że w pomieszczeniach o powierzchni ośmiu metrów kwadratowych przetrzymywanych jest do 24 mężczyzn) oraz ograniczony dostęp do sanitariatów, lekarzy, psychologów czy pomocy prawnej, a także ograniczanie możliwości migrantów do kontaktu z bliskimi. Amnesty International zwraca także uwagę na kryminalizację oraz stygmatyzację dostarczania pomocy dla potrzebujących przez wolontariuszy.

</doc>
<doc id="5131871" url="https://pl.wikipedia.org/wiki?curid=5131871" title="Uwertura do „Tannhäusera” (obraz Paula Cézanne’a)">
Uwertura do „Tannhäusera” (obraz Paula Cézanne’a)



</doc>
<doc id="5131873" url="https://pl.wikipedia.org/wiki?curid=5131873" title="World Tour w siatkówce plażowej 2003">
World Tour w siatkówce plażowej 2003

World Tour w siatkówce plażowej 2003 składał się z 22 turniejów, które były organizowane przez FIVB. Swatch zostaje sponsorem tytularnym rozgrywek głównych oraz Mistrzostw Świata wchodzących w skład cyklu World Tour i wprowadza nowe technologie jak tablice elektroniczne oraz tworząc nowe logo. Dodatkowo turnieje rangi Grand Slam zyskują na prestiżu oraz gwarantują większe nagrody pieniężne.

</doc>
<doc id="5131875" url="https://pl.wikipedia.org/wiki?curid=5131875" title="Val d’Or">
Val d’Or



</doc>
<doc id="5131877" url="https://pl.wikipedia.org/wiki?curid=5131877" title="A Jacobite’s Exile (Swinburne)">
A Jacobite’s Exile (Swinburne)



</doc>
<doc id="5131878" url="https://pl.wikipedia.org/wiki?curid=5131878" title="A Jacobite's Exile">
A Jacobite's Exile



</doc>
<doc id="5131879" url="https://pl.wikipedia.org/wiki?curid=5131879" title="A Jacobite's Exile (Swinburne)">
A Jacobite's Exile (Swinburne)



</doc>
<doc id="5131880" url="https://pl.wikipedia.org/wiki?curid=5131880" title="A Jacobite’s Farewell (Swinburne)">
A Jacobite’s Farewell (Swinburne)



</doc>
<doc id="5131881" url="https://pl.wikipedia.org/wiki?curid=5131881" title="A Jacobite's Farewell">
A Jacobite's Farewell



</doc>
<doc id="5131882" url="https://pl.wikipedia.org/wiki?curid=5131882" title="Memorial Verses on the Death of Théophile Gautier (Swinburne)">
Memorial Verses on the Death of Théophile Gautier (Swinburne)



</doc>
<doc id="5131883" url="https://pl.wikipedia.org/wiki?curid=5131883" title="A Polish Kaleidoscope">
A Polish Kaleidoscope



</doc>
<doc id="5131884" url="https://pl.wikipedia.org/wiki?curid=5131884" title="Albumy numer jeden w roku 1984">
Albumy numer jeden w roku 1984



</doc>
<doc id="5131886" url="https://pl.wikipedia.org/wiki?curid=5131886" title="Jan Bereza (samorządowiec)">
Jan Bereza (samorządowiec)

Jan Piotr Bereza (ur. 9 lutego 1968 w Legnicy) – polski samorządowiec, dziennikarz i urzędnik, w latach 2002–2006 członek zarządu województwa małopolskiego II kadencji.
Życiorys.
Absolwent politologii na Wydziale Prawa i Administracji Uniwersytetu Jagiellońskiego, kształcił się podyplomowo w zakresie public relations na Akademii Ekonomicznej w Krakowie. Pracował jako dziennikarz informacyjny i ekonomiczny w „Czasie Krakowskim”, współpracował też z prasą biznesową (m.in. „Parkietem” i „Nowym Życiem Gospodarczym”), a później z redakcją pisma „Polonia Christiana”. Zajmował stanowisko rzecznika prasowego Huty im. Tadeusza Sendzimira w Krakowie oraz prezydenta Krakowa Andrzeja Gołasia (2001–2002). Został ekspertem w ramach Programu Aktywizacji Obszarów Wiejskich oraz dyrektorem biura rzecznika prasowego w starostwie powiatu krakowskiego.
Zaangażował się w działalność polityczną w ramach Ligi Polskich Rodzin. W 2002 wybrany radnym sejmiku małopolskiego, w 2004 kandydował też do Parlamentu Europejskiego. 20 listopada 2002 został powołany na członka zarządu województwa małopolskiego, odpowiedzialnego m.in. za promocję, turystykę, transport i współpracę zewnętrzną. Zakończył pełnienie funkcji wraz z całym zarządem 27 listopada 2006, w tym samym roku uzyskał reelekcję do sejmiku z listy Prawa i Sprawiedliwości (później przeszedł do klubu Wspólnota Małopolska). Od 2007 do 2019 pozostawał sekretarzem gminy Krzeszowice, w 2020 objął tożsamą funkcję w gminie Czernichów.
Życie prywatne.
Żonaty, ma syna. Zamieszkał w Krzeszowicach.

</doc>
<doc id="5131887" url="https://pl.wikipedia.org/wiki?curid=5131887" title="Jan Chrzciciel Lampi (starszy)">
Jan Chrzciciel Lampi (starszy)



</doc>
<doc id="5131892" url="https://pl.wikipedia.org/wiki?curid=5131892" title="Aloys Wenzel von Kaunitz-Rietberg (obraz Jana Chrzciciela Lampiego)">
Aloys Wenzel von Kaunitz-Rietberg (obraz Jana Chrzciciela Lampiego)



</doc>
<doc id="5131893" url="https://pl.wikipedia.org/wiki?curid=5131893" title="Dystrykt Antsirabe">
Dystrykt Antsirabe



</doc>
<doc id="5131894" url="https://pl.wikipedia.org/wiki?curid=5131894" title="Amoron'i Mania">
Amoron'i Mania



</doc>
<doc id="5131896" url="https://pl.wikipedia.org/wiki?curid=5131896" title="Buslacena">
Buslacena

Buslacena (łac. "Diocesis Buslacenus") – stolica historycznej diecezji w Cesarstwie rzymskim w prowincji Afryka Prokonsularna, sufragania metropolii Kartagina. Współcześnie w Tunezji. Obecnie katolickie biskupstwo tytularne.

</doc>
<doc id="5131898" url="https://pl.wikipedia.org/wiki?curid=5131898" title="Christos Dzolis">
Christos Dzolis

Christos Dzolis (ur. 30 stycznia 2002 w Salonikach) – grecki piłkarz występujący na pozycji napastnika w angielskim klubie Norwich City oraz w reprezentacji Grecji. Wychowanek Doxa Pentalofos, w trakcie swojej kariery grał także w PAOK-u.

</doc>
<doc id="5131900" url="https://pl.wikipedia.org/wiki?curid=5131900" title="Władimir Smietanin">
Władimir Smietanin

Władimir Smietanin, (ur. 13 lutego 1937 w Podlipkach, obwód moskiewski) – radziecki sztangista.
Biografia.
Mistrz Sportu ZSRR (1961), Zasłużony Mistrz Sportu ZSRR (1969). Odznaczony medalami „Za Waleczność Pracy” i „Weteran Pracy”. Weteran sportu RSFSR. Absolwent Państwowego Instytutu Kultury Fizycznej w Omsku (1970), z wykształcenia nauczyciel wychowania fizycznego.
Startował w wadze muszej (do 52 kg). Dwukrotny medalista mistrzostw świata (srebrny – 1969, brązowy – 1970) oraz dwukrotny medalista mistrzostw Europy (srebrny – 1969, brązowy – 1970). Pięciokrotny złoty medalista ZSRR (1962, 1963, 1964, 1970, 1972), jak również trzykrotnie srebrny (1961, 1969, 1971). Złoty (1963) i srebrny (1971) medalista Spartakiady ZSRR. Siedmiokrotnie ustanowił rekordy ZSRR, był również dwukrotnie rekordzistą świata (w dwuboju oraz w trójboju).
Ojciec Władimira Smietanina został stracony podczas czystek stalinowskich w 1937, a jego rodzina została przeniesiona z Moskwy na Ural, gdzie wychowywała go matka.

</doc>
<doc id="5131902" url="https://pl.wikipedia.org/wiki?curid=5131902" title="Ambatomena">
Ambatomena



</doc>
<doc id="5131903" url="https://pl.wikipedia.org/wiki?curid=5131903" title="Angel Maria (Jose Sanchez Rodriguez)">
Angel Maria (Jose Sanchez Rodriguez)



</doc>
<doc id="5131904" url="https://pl.wikipedia.org/wiki?curid=5131904" title="Ambasadorowie Elektoratu Brandenburgii i Królestwa Prus">
Ambasadorowie Elektoratu Brandenburgii i Królestwa Prus

Ambasadorzy Elektoratu Brandenburgii i Królestwa Prus.
Powstanie Królestwa Prus w 1701 roku spowodowało znaczne ożywienie dyplomacji pruskiej w Europie. Prusy rozpoczęły wówczas drogę do mocarstwowości. Wraz z nadejściem wieku XVIII władcy z dynastii brandenburskiej Hohenzollernów odeszli od zasady sojuszu z Francją i zbliżyli się do Anglii.
Rzesza Niemiecka.
Święte Cesarstwo Rzymskie
Związek Niemiecki
Szwecja.
"od 1867 przedstawicielstwo Związku Północnoniemieckiego, od 1871 Rzeszy Niemieckiej"

</doc>
<doc id="5131907" url="https://pl.wikipedia.org/wiki?curid=5131907" title="Antropos (seria wydawnicza)">
Antropos (seria wydawnicza)



</doc>
<doc id="5131908" url="https://pl.wikipedia.org/wiki?curid=5131908" title="Antym I (patriarcha Konstantynopola)">
Antym I (patriarcha Konstantynopola)



</doc>
<doc id="5131909" url="https://pl.wikipedia.org/wiki?curid=5131909" title="Antym II (patriarcha Konstantynopola)">
Antym II (patriarcha Konstantynopola)



</doc>
<doc id="5131910" url="https://pl.wikipedia.org/wiki?curid=5131910" title="Antym III (patriarcha Konstantynopola)">
Antym III (patriarcha Konstantynopola)



</doc>
<doc id="5131911" url="https://pl.wikipedia.org/wiki?curid=5131911" title="Antym IV (patriarcha Konstantynopola)">
Antym IV (patriarcha Konstantynopola)



</doc>
<doc id="5131912" url="https://pl.wikipedia.org/wiki?curid=5131912" title="Antym V (patriarcha Konstantynopola)">
Antym V (patriarcha Konstantynopola)



</doc>
<doc id="5131913" url="https://pl.wikipedia.org/wiki?curid=5131913" title="Antym VI (patriarcha Konstantynopola)">
Antym VI (patriarcha Konstantynopola)



</doc>
<doc id="5131914" url="https://pl.wikipedia.org/wiki?curid=5131914" title="Antym VII (patriarcha Konstantynopola)">
Antym VII (patriarcha Konstantynopola)



</doc>
<doc id="5131917" url="https://pl.wikipedia.org/wiki?curid=5131917" title="Ramsey Angela">
Ramsey Angela

Ramsey Angela (ur. 6 listopada 1999) – holenderski lekkoatleta specjalizujący się w biegach sprinterskich i płotkarskich.
Kariera sportowa.
Startując na dystansie 400 metrów przez płotki, nie ukończył biegu eliminacyjnego podczas mistrzostw Europy juniorów (2017). Rok później dotarł do półfinału na światowym czempionacie juniorów w Tampere. W 2019 był siódmy na mistrzostwach Europy młodzieżowców.
Na początku 2021 zdobył złoto halowych mistrzostw Europy w sztafecie 4 × 400 metrów. W tym samym roku sięgnął po brąz mistrzostw Europy do lat 22 na dystansie 400 metrów przez płotki. Miesiąc później wszedł w skład holenderskiej sztafety 4 × 400 metrów, która zdobyła srebrny medal igrzysk olimpijskich w Tokio.
Stawał na podium World Athletics Relays. Jako junior zdobywał medale CARIFTA Games.
Złoty medalista mistrzostw Holandii oraz reprezentant kraju na drużynowych mistrzostwach Europy. 
Życie prywatne.
Jest zdeklarowanym gejem.

</doc>
<doc id="5131923" url="https://pl.wikipedia.org/wiki?curid=5131923" title="Anabel Medina">
Anabel Medina

Anabel Medina Ventura (ur. 15 grudnia 1996) – dominikańska lekkoatletka specjalizująca się w biegach sprinterskich.
W 2018 zdobyła brązowy medal igrzysk Ameryki Środkowej i Karaibów w sztafecie 4 × 100 metrów. W 2021 wystartowała na igrzyskach olimpijskich w Tokio, zdobywając srebro w sztafecie mieszanej 4 × 400 metrów.
Złota medalistka mistrzostw Dominikany.

</doc>
<doc id="5131925" url="https://pl.wikipedia.org/wiki?curid=5131925" title="Anabel Medina Ventura">
Anabel Medina Ventura



</doc>
<doc id="5131926" url="https://pl.wikipedia.org/wiki?curid=5131926" title="Anabel Ventura Medina">
Anabel Ventura Medina



</doc>
<doc id="5131927" url="https://pl.wikipedia.org/wiki?curid=5131927" title="(555468) Tokarczuk">
(555468) Tokarczuk

(555468) Tokarczuk, 2013 YH47 – planetoida z pasa głównego odkryta 12 września 2013 r. przez Michała Kusiaka i Michała Żołnowskiego. Nazwa na cześć pisarki i noblistki Olgi Tokarczuk została zatwierdzona 30 lipca 2021 r. przez Grupę Roboczą ds. Nazewnictwa Małych Ciał przy Międzynarodowej Unii Astronomicznej i ogłoszona w „WGSBN Bulletin” tom 1, nr 5.

</doc>
<doc id="5131933" url="https://pl.wikipedia.org/wiki?curid=5131933" title="Jujutsu kaisen">
Jujutsu kaisen



</doc>
<doc id="5131937" url="https://pl.wikipedia.org/wiki?curid=5131937" title="Józef Sowiński">
Józef Sowiński



</doc>
<doc id="5131940" url="https://pl.wikipedia.org/wiki?curid=5131940" title="Masahiro Ueki">
Masahiro Ueki

Masahiro Ueki – japoński sztangista.
Brązowy medalista mistrzostwa świata w Limie (1971), w wadze muszej (do 52 kg). Startował również w mistrzostwach świata w Hawanie (1973), zajmując w tej samej kategorii wagowej 12. miejsce. 

</doc>
<doc id="5131941" url="https://pl.wikipedia.org/wiki?curid=5131941" title="Janice Rankin">
Janice Rankin

Janis Rankin (z domu Watt, ur. 8 lutego 1972 w Inverness) – szkocka curlerka, zdobywczyni złotego medalu na Zimowych Igrzyskach Olimpijskich 2002 w Salt Lake City.
Janice Watt była członkiem drużyny Gillian Barr, która w 1992 roku zdobyła złoty medal na mistrzostwach świata juniorów w Oberstdorfie. W 1994 zdobyła srebro na mistrzostwach świata (skip Christine Cannon), a w 1998 na mistrzostwach Europy.
Jej mężem jest Stephen Rankin, mistrz Szkocji w curlingu z 2002 roku.
Za osiągnięcia sportowe została w 2002 roku uhonorowana Orderem Imperium Brytyjskiego w stopniu kawalera.

</doc>
<doc id="5131942" url="https://pl.wikipedia.org/wiki?curid=5131942" title="Język helong">
Język helong

Język helong (a. helon), także: kupang (a. kupong), semau – język austronezyjski używany w indonezyjskiej prowincji Małe Wyspy Sundajskie Wschodnie, w zachodniej części Timoru oraz na wyspie Semau. Według danych z 1997 roku posługuje się nim 14 tys. osób, członków ludu Helong.
Dzieli się na trzy dialekty: helong pulau (semau), helong darat (bolok), funai. Jest potencjalnie zagrożony wymarciem. Dialekt helong darat zanika na korzyść języka malajskiego Kupangu. Występuje również nacisk ze strony języka indonezyjskiego.
Istnieją nieliczne publikacje poświęcone temu językowi. W 1995 roku wydano jego słownik ("Kamus Pengantar Bahasa Helong"). Powstał także opis gramatyki ("Dialek Helong", 1977). Jest zapisywany alfabetem łacińskim.

</doc>
<doc id="5131944" url="https://pl.wikipedia.org/wiki?curid=5131944" title="Język helon">
Język helon



</doc>
<doc id="5131945" url="https://pl.wikipedia.org/wiki?curid=5131945" title="Język semau">
Język semau



</doc>
<doc id="5131946" url="https://pl.wikipedia.org/wiki?curid=5131946" title="Język kupang">
Język kupang



</doc>
<doc id="5131949" url="https://pl.wikipedia.org/wiki?curid=5131949" title="Janice Watt">
Janice Watt



</doc>
<doc id="5131950" url="https://pl.wikipedia.org/wiki?curid=5131950" title="Hayden Wilde">
Hayden Wilde

Hayden Wilde (ur. 1 września 1997 w Taupo) – nowozelandzki triathlonista, brązowy medalista olimpijski.
W 2021 roku wystąpił podczas igrzysk olimpijskich w Tokio. W rywalizacji indywidualnej zdobył brązowy medal olimpijski z czasem łącznym 1:45:24. Stracił 20 sekund do zwycięzcy zawodów Kristiana Blummenfelta oraz 9 sekund do drugiego w klasyfikacji Alexa Yee. Wystartował również w sztafecie mieszanej, w której zajął dwunastą pozycję (wraz z nim nowozelandzką sztafetę stanowili: Ainsley Thorpe, Tayler Reid i Nicole van der Kaay).

</doc>
<doc id="5131952" url="https://pl.wikipedia.org/wiki?curid=5131952" title="Leon Chlebowski">
Leon Chlebowski



</doc>
<doc id="5131954" url="https://pl.wikipedia.org/wiki?curid=5131954" title="Samoa na Letnich Igrzyskach Olimpijskich 2020">
Samoa na Letnich Igrzyskach Olimpijskich 2020

Samoa na Letnich Igrzyskach Olimpijskich 2020 – występ kadry sportowców reprezentujących Samoa na igrzyskach olimpijskich, które odbyły się w Tokio w Japonii, w dniach 23 lipca - 8 sierpnia 2021 roku.
Reprezentacja Samoa liczyła ośmioro zawodników - siedmiu mężczyzn i jedną kobietę, którzy wystąpili w 5 dyscyplinach.
Był to dziesiąty start tego kraju na letnich igrzyskach olimpijskich.
Reprezentanci.
Podnoszenie ciężarów.
Reprezentacja Samoa na podstawie rankingu kwalifikacyjnego z 11 czerwca 2021 roku otrzymała trzy miejsca w zawodach podnoszenia ciężarów podczas igrzysk olimpijskich w Tokio. Jednakże, ze względu na restrykcje związane z podróżowaniem w czasie pandemii COVID-19 komitet olimpijski podjął decyzję o wycofaniu wszystkich trzech zawodników z imprezy.

</doc>
<doc id="5131955" url="https://pl.wikipedia.org/wiki?curid=5131955" title="Rosetta Franzi">
Rosetta Franzi

Rosetta Franzi (ur. 1902 w Crova, zm. 26 października 1934) – włoska matka, nauczycielka, kandydatka na błogosławioną Kościoła katolickiego. 
Urodziła się jako druga z czterech sióstr. W 1918 ukończyła szkołę podstawową, potem bez wynagrodzenia opiekowała się i nauczała dzieci przedszkolne i szkolne (po ukończeniu pierwszych czterech klas w Crova przeniosła się do Casale Monferrato, do gospodarstwa wiejskiego siostry jej dziadka, ciotki Olimpii, wdowy z jedenastką dziećmi, aby studiować w Kolegium Córek Maryi Wspomożycielki). Otworzyła ochronkę w Crova, wspomagała finansowo ubogich. Społecznie zajmowała się dokształcaniem niepiśmiennych dorosłych. W 1928 poślubiła Giovanniego Gheddo, również kandydata do beatyfikacji. Działała w Akcji Katolickiej, była też katechetką parafialną. Małżonkowie zamieszkali w Tronzano i planowali stworzyć rodzinę z licznym potomstwem, z której dzieci mogłyby być wychowane do kapłaństwa i życia zakonnego. Miała troje dzieci: Piero (ur. 1929, pracownik Instytutu Papieskiego dla Misji Zagranicznych), Francesco (ur. 1930) i Mario (ur. 1931). W następnych latach przeszła dwa poronienia, a 26 października 1934 urodziła przedwcześnie dwoje 5-miesięcznych bliźniąt, które zmarły razem z nią, chore na zapalenie płuc.
Proces beatyfikacyjny małżeństwa rozpoczął się 18 lutego 2006 w Tronzano (trybunał informacyjny otworzył arcybiskup Enrico Masseroni).

</doc>
<doc id="5131956" url="https://pl.wikipedia.org/wiki?curid=5131956" title="Takeshi Horikoshi">
Takeshi Horikoshi

Takeshi Horikoshi, (ur. 18 maja 1943) – japoński sztangista, olimpijczyk.
Biografia.
Startował w wadze muszej (do 52 kg). W 1970 zdobył w Teheranie złoty medal igrzysk azjatyckich. Pięciokrotnie uczestniczył w mistrzostwach świata w podnoszeniu ciężarów, w 1974 zdobywając w Manili brązowy medal. W 1976 startował na igrzyskach olimpijskich w Montrelu – w rwaniu uzyskał wynik 100 kg (co dało mu w tej konkurencji 5. miejsce), jednak w podrzucie spalił wszystkie trzy próby podniesienia ciężaru 122,5 kg i nie został sklasyfikowany. Podczas swojej kariery ustanowił trzy rekordy świata w wadze muszej, wszystkie w rwaniu: Sapporo 30.05.1971 – 102,5 kg, Hawana 15.09.1973 – 105,5 kg oraz Manila 21.09.1974 – 106,5 kg.

</doc>
<doc id="5131958" url="https://pl.wikipedia.org/wiki?curid=5131958" title="Tomasz Konarski">
Tomasz Konarski



</doc>
<doc id="5131961" url="https://pl.wikipedia.org/wiki?curid=5131961" title="Wiktorija Pantyłej">
Wiktorija Pantyłej



</doc>
<doc id="5131963" url="https://pl.wikipedia.org/wiki?curid=5131963" title="Giovanni Gheddo">
Giovanni Gheddo

Giovanni Gheddo (ur. 1900 w Viancino, zm. 17 grudnia 1942 w ZSRR) – włoski geodeta, żołnierz, kandydat na błogosławionego Kościoła katolickiego. 
Pochodził z religijnej rodziny. Ukończył studia geodezyjne. W 1917 brał udział w bitwie pod Caporetto. W rodzinnych stronach pracował przy projektowaniu kanałów irygacyjnych. Otworzył własną pracownię w Tronzano Vercellese i był sekretarzem „Distretto irriguo Ovest Sesia” (okręg irygacyjny) w zakresie dystrybucji wód kanału Cavour na lokalne pola ryżowe. Część prac wykonywał nieodpłatnie, uwzględniając potrzeby osób ubogich. Był członkiem Akcji Katolickiej. W 1928 poślubił Rosettę Franzi (również kandydatka do beatyfikacji). Małżonkowie zamieszkali w Tronzano i planowali stworzyć rodzinę z licznym potomstwem, z której dzieci mogłyby być wychowane do kapłaństwa i życia zakonnego. Miał troje dzieci: Piero (ur. 1929, pracownik Instytutu Papieskiego dla Misji Zagranicznych), Francesco (ur. 1930) i Mario (ur. 1931). W następnych latach żona przeszła dwa poronienia, a 26 października 1934 urodziła przedwcześnie dwoje 5-miesięcznych bliźniąt, które zmarły razem z nią, chore na zapalenie płuc. Ciężko zniósł stratę żony i nigdy nie ożenił się ponownie. W 1940 został zaciągnięty do wojska i wysłany na front wschodni w ZSRR, co było formą szykany za zdecydowaną postawę antyfaszystowską (jako wdowiec z trójką dzieci nie musiał być powoływany do armii). W listach z frontu pisał o tym, jak dzielił się chlebem z okupowaną ludnością. Według świadectwa innych żołnierzy, w momencie jednego z odwrotów, zamienił się z młodym podporucznikiem i w jego miejsce pozostał z rannymi w szpitalu polowym, który dostał się w ręce sowieckie i tam zginął. Zanotowano jego słowa: "Jesteś młody, powinieneś jeszcze przekazać życie innym. Ratuj się, ja zostanę". Za ten czyn został odznaczony brązowym Medalem za Męstwo Wojskowe. 
Proces beatyfikacyjny małżeństwa rozpoczął się 18 lutego 2006 w Tronzano (trybunał informacyjny otworzył arcybiskup Enrico Masseroni).

</doc>
<doc id="5131964" url="https://pl.wikipedia.org/wiki?curid=5131964" title="Roman Malinowski (ludowiec)">
Roman Malinowski (ludowiec)



</doc>
<doc id="5131965" url="https://pl.wikipedia.org/wiki?curid=5131965" title="Dion Cools">
Dion Cools

Dion Johan Cools (ur. 4 czerwca 1996 w Kuching) – malezyjski piłkarz belgijskiego pochodzenia grający na pozycji prawego obrońcy. W sezonie 2021/2022 występuje w klubie SV Zulte Waregem, do którego jest wypożyczony z FC Midtjylland.
Kariera juniorska.
Cools jako junior grał dla Tempo Overijse (do 2005), Oud-Heverlee Leuven (2005–2009, ponownie 2011–2014) oraz dla RSC Anderlecht (2009–2011).
Kariera seniorska.
Oud-Heverlee Leuven.
Coolsa awansowano do pierwszej drużyny Oud-Heverlee Leuven 1 lipca 2014. Zadebiutował on dla tego klubu 3 sierpnia 2014 roku w starciu z KRC Mechelen (wyg. 0:1). Łącznie dla Oud-Heverlee Leuven Cools rozegrał 32 mecze, nie strzelając żadnego gola. 
Club Brugge.
Cools przeszedł do Club Brugge 1 lipca 2015. Debiut dla tego zespołu zaliczył on 24 lipca 2015 roku w przegranym 2:1 spotkaniu przeciwko Sint-Truidense VV, notując asystę. Pierwszego gola zawodnik ten zdobył 5 sierpnia 2015 roku w meczu z Panathinaikosem AO (wyg. 3:0), notując również asystę. Ostatecznie w barwach Club Brugge Cools wystąpił 106 razy, zdobywając 8 bramek.
FC Midtjylland.
Cools przeniósł się do FC Midtjylland 31 stycznia 2020 roku. Zadebiutował on dla tego klubu 17 lutego 2020 roku w meczu z Lyngby BK (wyg. 2:0). Premierową bramkę zawodnik ten zdobył 14 lutego 2021 roku w wygranym 1:0 spotkaniu przeciwko AC Horsens. Do 14 lutego 2022 dla Midtjylland Malezyjczyk rozegrał 53 mecze, strzelając w nich jednego gola.
SV Zulte Waregem.
Cools został wypożyczony do SV Zulte Waregem 4 stycznia 2022.

</doc>
<doc id="5131966" url="https://pl.wikipedia.org/wiki?curid=5131966" title="Władysław Jabłoński (1932–2013)">
Władysław Jabłoński (1932–2013)



</doc>
<doc id="5131968" url="https://pl.wikipedia.org/wiki?curid=5131968" title="Elżbieta Łucja Gacek">
Elżbieta Łucja Gacek



</doc>
<doc id="5131970" url="https://pl.wikipedia.org/wiki?curid=5131970" title="Listy św. Pawła">
Listy św. Pawła



</doc>
<doc id="5131973" url="https://pl.wikipedia.org/wiki?curid=5131973" title="Mikael Ingebrigtsen">
Mikael Ingebrigtsen

Mikael Norø Ingebrigtsen (ur. 21 lipca 1996 w Tromsø) – norweski piłkarz występujący na pozycji skrzydłowego w norweskim klubie Tromsø IL.
Kariera klubowa.
Tromsø IL.
W 2014 roku został przesunięty do pierwszej drużyny Tromsø IL. Zadebiutował 24 kwietnia 2014 w meczu Pucharu Norwegii przeciwko FK Mjølner (0:0 k. 7:8). W OBOS-ligaen zadebiutował 1 maja 2014 w meczu przeciwko Tromsdalen UIL (0:0). 10 lipca 2014 zadebiutował w kwalifikacjach do Ligi Europy UEFA w meczu przeciwko FC Santos Tartu (6:1). W sezonie 2014 jego drużyna zajęła drugie miejsce w tabeli i awansowała do najwyższej ligi. W Eliteserien zadebiutował 19 kwietnia 2015 w meczu przeciwko Lillestrøm SK (1:1). Pierwszą bramkę zdobył 22 kwietnia 2015 w meczu Pucharu Norwegii przeciwko Mo IL (1:2). Pierwszą bramkę w Eliteserien zdobył 26 kwietnia 2015 w meczu przeciwko Aalesunds FK (0:2).
IFK Göteborg.
4 lutego 2018 przeszedł do zespołu IFK Göteborg. Zadebiutował 24 lutego 2018 w meczu Pucharu Szwecji przeciwko Östers IF (1:1). W Allsvenskan zadebiutował 19 kwietnia 2018 w meczu przeciwko Dalkurd FF (1:0).
Tromsø IL.
8 sierpnia 2018 podpisał kontrakt z klubem Tromsø IL. Zadebiutował 10 sierpnia 2018 w meczu Eliteserien przeciwko Sandefjord Fotball (1:0). Pierwszą bramkę zdobył 1 września 2018 w meczu ligowym przeciwko Strømsgodset IF (2:4). W sezonie 2019 jego zespół zajął przedostatnie miejsce w tabeli i spadł do OBOS-ligaen. Po jednym sezonie spędzonym na drugim poziomie rozgrywkowym, jego drużyna zdobyła mistrzostwo ligi i awansowała do Eliteserien.
Kariera reprezentacyjna.
Norwegia U-21.
W 2017 roku otrzymał powołanie do reprezentacji Norwegii U-21. Zadebiutował 24 marca 2017 w meczu towarzyskim przeciwko reprezentacji Portugalii U-21 (3:1).

</doc>
<doc id="5131974" url="https://pl.wikipedia.org/wiki?curid=5131974" title="Jakub Lewiński">
Jakub Lewiński



</doc>
<doc id="5131978" url="https://pl.wikipedia.org/wiki?curid=5131978" title="Archidiecezja Saint John’s (Nowa Fundlandia)">
Archidiecezja Saint John’s (Nowa Fundlandia)



</doc>
<doc id="5131982" url="https://pl.wikipedia.org/wiki?curid=5131982" title="Metropolia Saint John’s (Nowa Fundlandia)">
Metropolia Saint John’s (Nowa Fundlandia)



</doc>
<doc id="5131985" url="https://pl.wikipedia.org/wiki?curid=5131985" title="Junonia orithya">
Junonia orithya

Junonia orithya − gatunek motyla z rodziny rusałkowatych i podrodziny Nymphalinae. Zamieszkuje suche tereny otwarte w Afryce Subsaharyjskiej, na Madagaskarze, Półwyspie Arabskim, w orientalnej Azji i na północy krainy australijskiej. Gąsienice są polifagami żerującymi na roślinach z różnych rodzin.
Taksonomia.
Gatunek ten opisany został naukowo po raz pierwszy w 1758 roku przez Karola Linneusza na łamach dziesiątej edycji "Systema Naturae" pod nazwą "Papilio orithya". Jako miejsce typowe wskazano południowe Chiny.
W obrębie tego gatunku wyróżnia się liczne podgatunki:
Morfologia.
Owad dorosły.
Motyl o rozpiętości skrzydeł od 40 do 60 mm; samice są przeciętnie większe od samców. Głowa jest rudobrązowa. Tułów i odwłok z wierzchu są brunatnoczarne, od spodu zaś matowo białe. Czułki z wierzchu są białe, zaś od spodu brunatne. Wierzch przedniego skrzydła samca ma przednią krawędź białą, a nasadową ponad połowę powierzchni brązową do jedwabiście czarnej, czasem z niebieską łatką lub dwiema pomarańczowymi pręgami poprzecznymi. Wierzchołkowa część skrzydła ma białe, ewentualnie miejscami niebieskie, tło ze wzorem z ciemnego przydymienia oraz z dwiema plamkami ocznymi o niebieskich źrenicach i, zwykle, pomarańczowożółtych obwódkach. Samica wyróżnia się brakiem elementów niebieskich na wierzchu przedniego skrzydła. Strzępina przedniego skrzydła ma naprzemienne elementy białe i ciemne. Na spodzie przedniego skrzydła typowo występują w nasadowej połowie trzy szerokie, faliste przepaski poprzeczne o ochrowopomarańczowej barwie i czarnym obrzeżeniach, a za nimi jasna przepaska dyskalna, od wewnątrz odgraniczona szeroką, czarną, kanciastą linią o przebiegu takim jak granica ciemnego obszaru na wierzchu skrzydła. U samca skrzydło tylne ma wierzch błękitny z jedwabiście czarną nasadą, dwoma zadyskowymi plamkami ocznymi o jasnych źrenicach, pomarańczowych tęczówkach i czarnych obwódkach. U samicy wierzch skrzydła tylnego jest głównie brązowy, w części wierzchołkowej jasny, rzadko z błękitnym nalotem; plamki oczne są podobne jak u samca, ale większe. U obu płci zewnętrzna krawędź tylnego skrzydła jest jasna z trzema równoległymi czarnymi liniami, a strzępina jest biała. Spód tylnego skrzydła jest oprószony przydymionymi łuskami. W jego wzorze obecne są typowo zygzakowate linie subbazalna i dyskalna o brązowej barwie, również brązowe linie subterminalna i terminalna oraz przyciemnienie postdyskalne, na którym umieszczone są dwie plamki oczne w tych samym miejscach co na wierzchu skrzydła.
Stadia rozwojowe.
Jajo ma beczułkowaty kształt i zielone zabarwienie.
Gąsienica ma pomarańczową głowę z parą krótkich, czarnych kolców. Reszta jej ciała jest czarna z drobnym, żółtym lub pomarańczowym nakrapianiem oraz krótkimi kolcami o licznych odgałęzieniach.
Poczwarka ma kolor brązowy z szarawym nakrapianiem i żółtawobrązowymi pochewkami skrzydłowymi. Grzbietowa strona jej ciała zaopatrzona jest w drobne guzki o kształcie cierni.
Biologia i ekologia.
Owad ten występuje głównie na nizinach, na rzędnych poniżej 300 m n.p.m. Zasiedla głównie stanowiska otwarte i trawiaste, jak sawanny, łąki, pola uprawne, pobocza dróg, kamieniołomy oraz trawiaste polany i poręby. Owady dorosłe latają za dnia, zwykle na krótkie odległości. Loty przerywane są krótkimi okresami siedzenia na glebie lub liściach i wygrzewania się na słońcu z rozpostartymi skrzydłami. Pokarm postaci dorosłych stanowi nektar różnych roślin. Samce ponadto odwiedzają fermentujące owoce i odchody słoni.
Jaja składane są pojedynczo na spodniej stronie liści rośliny żywicielskiej. Gąsienice są polifagami żerującymi na roślinach z różnych rodzin. Wśród ich roślin pokarmowych wymienia się taksony: "Acanthus", "Angelonia salicariifolia", "Antirrhinum" (w tym "Antirrhinum majus"), "Asystasia gangetica", "Asystasia scandens", "Barleria", "Brunoniella", "Buchnera linearis", "Convolvulus", "Hygrophila salicifolia", "Hypoestes floribunda", "Engelastrum", "Ipomoea batatas", "Justicia procumbens", "Justicia micrantha", "Lepidagathis prostrata", "Lippia", "Misopates", "Plantago", "Plectranthus", "Pseuderanthemum variabile", "Rostellularia adscendens", "Scrophularia", "Striga asatica" i "Thunbergia alata". Przepoczwarczenie następuje zwykle na suchych pędach. Poczwarka umocowana jest do podłoża kremastrem.
Rozprzestrzenienie.
Gatunek szeroko rozprzestrzeniony. W Afryce zamieszkuje suchsze rejony całej krainy etiopskiej (od Sahelu po Południową Afrykę) i Madagaskaru. Na Półwyspie Arabskim znany jest z m.in. z Arabii Saudyjskiej i Jemenu. W krainie orientalnej występuje od Indii, Sri Lanki, Bangladeszu i południowych Chin przez Mjanmę, Kambodżę, Laos, Wietnam, Tajlandię, Malezję, Singapur, Brunei, Filipiny i Indonezję po Timor Wschodni. W krainie australijskiej zamieszkuje Nową Gwineę, Nową Brytanię i północną część Australii, sięgając na południe do Brisbane.

</doc>
<doc id="5131986" url="https://pl.wikipedia.org/wiki?curid=5131986" title="Mateusz Ustrzycki">
Mateusz Ustrzycki



</doc>
<doc id="5131988" url="https://pl.wikipedia.org/wiki?curid=5131988" title="Samuel Różycki">
Samuel Różycki



</doc>
<doc id="5131989" url="https://pl.wikipedia.org/wiki?curid=5131989" title="Francisco Casamayor">
Francisco Casamayor

Francisco Casamayor Fals (ur. 29 stycznia 1949) – kubański sztangista.
Biografia.
Startował w wadze muszej (do 52 kg). Dwukrotny olimpijczyk (1976, 1980), siedmiokrotny uczestnik mistrzostw świata (w tym dwukrotny brązowy medalista – 1977, 1978), jak również dwukrotny złoty medalista igrzysk panamerykańskich (1975, 1979).

</doc>
<doc id="5131991" url="https://pl.wikipedia.org/wiki?curid=5131991" title="Arfik (zespół muzyczny)">
Arfik (zespół muzyczny)



</doc>
<doc id="5131996" url="https://pl.wikipedia.org/wiki?curid=5131996" title="At a Month's End (Swinburne)">
At a Month's End (Swinburne)



</doc>
<doc id="5131998" url="https://pl.wikipedia.org/wiki?curid=5131998" title="Bad Münster am Stein">
Bad Münster am Stein



</doc>
<doc id="5131999" url="https://pl.wikipedia.org/wiki?curid=5131999" title="Piłka wodna na Letnich Igrzyskach Olimpijskich 2020 – turniej kobiet">
Piłka wodna na Letnich Igrzyskach Olimpijskich 2020 – turniej kobiet

Turniej olimpijski w piłce wodnej kobiet podczas XXXII Letnich Igrzysk Olimpijskich w Tokio odbył się w dniach od 24 lipca 2021 do 7 sierpnia 2021. Do rywalizacji przystąpiło 10 drużyn. Areną zawodów było Tatsumi Water Polo Centre. Pierwotnie zawody miały odbyć się rok wcześniej jednak zostały przełożone wskutek pandemii COVID-19. W późniejszym czasie ustalono, że zmagania olimpijskie odbędą się bez kibiców zza granicy. Mistrzyniami olimpijskimi zostały reprezentantki Stanów Zjednoczonych, które w finale pokonały Hiszpanki, trzecie miejsce przypadło w udziale Węgierkom.
System rozgrywek.
Do rywalizacji przystąpiło 10 drużyn, które zostały podzielone na dwie grupy. W każdej z nich zmagania toczyły się systemem kołowym (tj. każdy z każdym, po jednym meczu). Cztery najlepsze drużyny z każdej grupy awansowały ćwierćfinałów. Drużyny, które zwyciężyły w ćwierćfinałach, zmierzyły się w półfinałach i finale w walce o medale olimpijskie, natomiast przegrane rozegrały mecze o miejsca 5-8.
Losowanie fazy grupowej.
Losowanie fazy grupowej odbyło się 21 lutego 2021 w Rotterdamie.
Podział na koszyki.
Na podstawie:
W następstwie losowania wyłoniono następujące grupy:
Rozgrywki.
Rozgrywki grupowe.
Grupa A.
"godziny zostały podane w czasie japońskim (UTC+9)"
Grupa B.
"godziny zostały podane w czasie japońskim (UTC+9)"
Faza pucharowa.
Ćwierćfinały.
"godziny zostały podane w czasie japońskim (UTC+9)"
Miejsca 5.-8..
Półfinały
----Mecz o 7. miejsce
----Mecz o 5. miejsce

</doc>
<doc id="5132000" url="https://pl.wikipedia.org/wiki?curid=5132000" title="Wioślarstwo na Letnich Igrzyskach Olimpijskich 2020 – czwórka bez sternika mężczyzn">
Wioślarstwo na Letnich Igrzyskach Olimpijskich 2020 – czwórka bez sternika mężczyzn

Rywalizacja w czwórce bez sternika mężczyzn w wioślarstwie na Letnich Igrzyskach Olimpijskich 2020 rozgrywana była między 24 a 28 lipca na Sea Forest Waterway.
Do zawodów zgłoszonych zostało 10 osad.
Wyniki.
Eliminacje.
Do finału awansowały dwie pierwsze osoady z każdego biegu. Pozostałe osady wzięły udział w repasażach.
Repasaże.
Dwie pierwsze osady awansowały do finału A pozostałe do finału B.

</doc>
<doc id="5132001" url="https://pl.wikipedia.org/wiki?curid=5132001" title="Alfa Centauri (album)">
Alfa Centauri (album)

Alfa centauri – dziesiąty album muzyczny zespołu Komety, wydany 14 lutego 2020 roku przez wytwórnię Thin Man Records na płytach CD w wersji digipak. Płytę zespół nagrał w składzie: Lesław (śpiew i gitary), Dżony (perkusja), Riczmond (gitara basowa, śpiew).
Linki zewnętrzne.
Cantara Music | Recenzja płyty: Komety, "Alfa Centauri"

</doc>
<doc id="5132004" url="https://pl.wikipedia.org/wiki?curid=5132004" title="World Tour w siatkówce plażowej 2004">
World Tour w siatkówce plażowej 2004

World Tour w siatkówce plażowej 2004 organizowany przez FIVB składał się 14 turniejów męskich i 12 turniejów żeńskich. Rozegrano trzy turnieje Grand Slam w Berlinie, Marsylii i Klagenfurcie. Po raz pierwszy w historii zorganizowani zawody w Polsce pod nazwą Mazury Open.

</doc>
<doc id="5132007" url="https://pl.wikipedia.org/wiki?curid=5132007" title="Ferenc Hornyák">
Ferenc Hornyák

Ferenc Hornyák (ur. 25 lipca 1957 w Tiszafüred) – węgierski sztangista.
Biografia.
Startował w wadze muszej (do 52 kg). Olimpijczyk z Moskwy (1980), wicemistrz świata z Salonik (1979).

</doc>
<doc id="5132013" url="https://pl.wikipedia.org/wiki?curid=5132013" title="Balinac">
Balinac



</doc>
<doc id="5132014" url="https://pl.wikipedia.org/wiki?curid=5132014" title="Bankor">
Bankor

Bankor – międzynarodowa jednostka rozliczeniowa zaproponowana przez Ernsta Friedricha Schumachera i Johna Maynarda Keynesa w czasie konferencji w Bretton Woods.
Bankor miałby być wykorzystywany w handlu międzynarodowym. Emisja bankora miała przede wszystkim służyć finansowaniu odbudowy po II wojnie światowej oraz prowadzeniu zrównoważonej światowej polityki finansowej. Keynes proponował również utworzenie Międzynarodowej Unii Clearingowej. W czasie konferencji w Bretton Woods głównymi przeciwnikami rozwiązania proponowanego przez Keynesa byli Amerykanie (na czele z Harrym Dexterem White’em) dążący do uprzywilejowania dolara. Ostatecznie w czasie konferencji propozycja stworzenia bankora została odrzucona, a dzięki rozwiązaniom z konferencji dolar stał się walutą o zasięgu światowym. Według koncepcji Keynesa osoby fizyczne nie mogły posiadać bankorów ani nimi handlować. Każdy towar eksportowany przez państwo członkowskie dodawał by mu bankory, a każdy towar importowany by je odejmował. Po kryzysie finansowym z lat 2007–2009 kilkukrotnie poruszano temat ewentualnego stworzenia jednostki proponowanej przez Keynesa (szef Ludowego Banku Chin Zhou Xiaochuan mówił, że podejście Keynesa było dalekwzroczne). Obecnie bankor jest także nazwą kryptowaluty.

</doc>
<doc id="5132019" url="https://pl.wikipedia.org/wiki?curid=5132019" title="Darussalam">
Darussalam

Darussalam (06) – brunejski okręt patrolowy z początku XXI wieku, jedna z czterech zamówionych w Niemczech jednostek typu "Darussalam". Okręt został zwodowany w marcu 2010 roku w niemieckiej stoczni Lürssen w Vegesack, a do służby w Marynarce Wojennej Brunei wszedł 14 czerwca 2011 roku. Jednostka, oznaczona numerem taktycznym 06 nadal znajduje się w składzie floty i ma status operacyjny (stan na 2020 rok).
Projekt i budowa.
Okręty patrolowe typu "Darussalam" zostały zamówione przez rząd Brunei w stoczni Lürssen w Vegesack (projekt o nazwie OPV 80). Patrolowce zamówiono zamiast trzech korwet typu "Nakhoda Ragam", które nie zostały odebrane przez Brunei. Przeznaczeniem jednostek są operacje patrolowania i nadzoru morskiego, ochrona infrastruktury brzegowej, operacje abordażowe, wsparcie sił specjalnych i kontrola płytkich wód przybrzeżnych. Okręty są przystosowane do zaopatrywania w morzu i wyposażone w lądowisko dla śmigłowców.
„Darussalam” został zwodowany w marcu 2010 roku.
Dane taktyczno-techniczne.
„Darussalam” jest okrętem patrolowym o długości całkowitej 80 metrów (75 metrów między pionami), szerokości 13 metrów i zanurzeniu 3–3,3 metra. Wyporność standardowa wynosi 1486 ton, zaś pełna 1625 ton. Okręt napędzany jest przez dwa silniki wysokoprężne MTU 12V 1163 TB93 o łącznej mocy 8,5 MW (11 400 KM), poruszające poprzez wały napędowe dwoma śrubami o zmiennym skoku. Maksymalna prędkość jednostki wynosi 22 węzły. Zasięg wynosi 7500 Mm przy prędkości 12 węzłów.
Uzbrojenie artyleryjskie jednostki składa się z dziobowego działa uniwersalnego Bofors SAK-57 Mk 3 kalibru 57 mm L/70 oraz dwóch pojedynczych armat automatycznych GAM-B01 kalibru 20 mm L/90. Uzbrojenie rakietowe stanowią dwie podwójne wyrzutnie przeciwokrętowych pocisków rakietowych Exocet MM40 Block 3.
Wyposażenie radioelektroniczne obejmuje dwa radary nawigacyjne Furuno, radar dozoru powietrznego i nawodnego Terma Scanter 4100, radar kierowania ogniem Thales Sting EO Mk 2, system walki elektronicznej EDO ES-3601 i głowicę elektrooptyczną Zeiss MEOS II. Na okręcie zamontowano też dwie wyrzutnie celów pozornych Terma SKWS DL-6O. Jednostka wyposażona jest także w dwie łodzie hybrydowe – dziesięciometrową (umieszczoną na rampie rufowej) i czterometrową, obsługiwaną przez żurawik; na rufie znajduje się też lądowisko dla śmigłowca, z możliwością uzupełnienia paliwa przez statek powietrzny.
Załoga okrętu składa się z 54 oficerów, podoficerów i marynarzy.
Służba.
„Darussalam” został przyjęty do służby w Marynarce Wojennej Brunei 14 czerwca 2011 roku. Jednostka otrzymała numer burtowy 06. Jednostka nadal znajduje się w składzie floty i ma status operacyjny (stan na 2020 rok).

</doc>
<doc id="5132020" url="https://pl.wikipedia.org/wiki?curid=5132020" title="Dekanat Czechowice-Dziedzice">
Dekanat Czechowice-Dziedzice



</doc>
<doc id="5132029" url="https://pl.wikipedia.org/wiki?curid=5132029" title="Michał Despot-Zenowicz">
Michał Despot-Zenowicz

Michał Despot-Zenowicz (Deszpott-Zienowicz / Deszpott z Bratoszyna Zenowicz / Zenowicz) herbu Deszpot (ur. 1768, zm. 1841) – działacz polityczny i społeczny, pamiętnikarz, wolnomularz, poseł na Sejm Wielki, członek Zgromadzenia Przyjaciół Konstytucji Rządowej, powstaniec kościuszkowski, marszałek dokszycki, podkomorzy borysowski, marszałek borysowski (1811-1814), generalny komisarz przy marszałku Francji Davout (1812), marszałek guberni mińskiej (1814-1823).
Życiorys.
Ojciec Michała Zenowicza, Antoni Despot Zenowicz, był podkomorzym połockim (od 1765) r., a przedtem wojskim połockim i posłem na sejm elekcyjny 1764 roku. Matka, Eleonora-Magdalena z domu Skarbek-Ważyńska herbu Habdank (zm. w/po 1792), była córką podkomorzego oszmiańskiego Marcina Ważyńskiego, dziedzica Murowanej Oszmiany, i Marianny z Nagurskich. Eleonora Skarbek-Ważyńska od 1759 była kanoniczką warszawską. W Zgromadzeniu przebywała do 1764, kiedy poślubiła Antoniego Zenowicza. Michał miał brata Jerzego – pułkownika sztabu wojsk cesarsko-francuskich, hrabiego cesarstwa francuskiego, publicystę (bezdzietnego) oraz pięć sióstr: 1) Teklę, żonę księcia Jana Mirskiego, podkomorzego; 2) Kunegundę, żonę Wincentego Prószyńskiego; 3) Maryannę (Marię), żonę Wincentego/Ignacego Dmochowskiego wicemarszałka oszmiańskiego (rodziców malarza Wincentego Dmochowskiego); 4) Eleonorę, żonę Edwarda Kiełpsza; 5) Weronikę, żonę Michała Wazgirda.
Karierę polityczną i działalność publiczną Michał Despot-Zenowicz rozpoczął w 1787 roku, kiedy został wybrany deputatem z województwa połockiego do Asesorii Wielkiego Księstwa Litewskiego. W 1790 roku został posłem z woj. połockiego na Sejm Wielki (1788-1792). W 1791 zaangażował się w agitację na rzecz Konstytucji. Został członkiem Zgromadzenia Przyjaciół Konstytucji Rządowej. Wybrany z klubu do deputacji sejmowej w sprawie starostw (m.in. wraz z Protem Potockim, Józefem Zajączkiem, Sobolewskim, Wawrzeckim, Straszem). Dzięki staraniom posłów Michała Zenowicza i Marcina Niemirowicza-Szczytta oraz rektora Szkoły Głównej Litewskiej Marcina Poczobutta-Odlanickiego w 1791 r. Komisja Edukacji utworzyła szkoły podwydziałowe w Uszaczu, który wówczas był stolicą okrojonego woj. połockiego.
Brał udział w powstaniu kościuszkowskim. Swoje wspomnienia z tego okresu opisał w „Kampanii Oddziału Wojsk Polskich pod Generałem Sierakowskim w roku 1794 odbytej”, które zostały przedstawione w na posiedzeniu publicznym Towarzystwa Królewsko-Warszawskiego Przyjaciół Nauk w Warszawie w 1819 r., a następnie opublikowane przez J. Kraszewskiego w Ateneum w 1840 roku i ponownie w serii Biblioteka Pamiętników i Podróży po dawnej Polsce w Dreźnie w 1871 r.
Michał Zenowicz jest również autorem wspomnienia „Nieszczęśliwa miłość Kościuszki. Nota przez Świadka naocznego napisana”. Jest to najdokładniejsza relacja dotycząca miłości Tadeusza Kościuszki do Ludwiki Sosnowskiej (później Lubomirskiej), córki hetmana polnego litewskiego Józefa Sosnowskiego i Tekli z Despot-Zenowiczów (rodzonej siostry Franciszka Despot-Zenowicza – dziadka Michała).
Po rozbiorach został obrany przez szlachtę na marszałka pow. dokszyckiego (1795-1797), a po likwidacji powiatu został podkomorzym borysowskim (1799-1802). W 1800 wspomniany jako pisarz asesorii litewskiej.
28 września 1811 roku został obrany na marszałka powiatu borysowskiego, gdzie znajdowały się jego majątki ziemskie. 20 lutego 1812 roku władze Uniwersytetu Wileńskiego mianowały go dozorcą honorowym szkół w pow. borysowskim. Na tej funkcji wspominany też w latach 1822,1823.
Marszałkiem borysowskim Zenowicz pozostał do 1814 r. W czasie kampanii francuskiej na Rosję w 1812 roku Michał Zenowicz wszedł w skład Komisji Tymczasowego Rządu Prowincji Mińskiej powołanej przez władze francuskie w lipcu 1812 r. Michał Zenowicz został obrany Generalnym Komisarzem przy marszałku Francji Louis Nicolas Davout, a prezesem Komisji został Michał Puzyna. Zenowicz wraz z Antonim Wańkowiczem został wyznaczony przez marszałka Davout do Wydziału I Żywności, której przewodniczył Ignacy Moniuszko. Po likwidacji Komisji 8 sierpnia 1812 Zenowicz pozostawał nadal na stanowisku generalnego komisarza przy marszałku Louis Nicolas Davout i był prefektem podprefektury pow. borysowskiego (od 27 lipca do końca sierpnia 1812). Na terenie pow. borysowskiego Zenowicz wspomagał generała Grouchy.
Na początku września 1814 Zenowicz na wyborach został obrany jednogłośnie na marszałka borysowskiego, ale urzędu nie objął (vacat po Zenowiczu objął Pius Tyszkiewicz), ponieważ na wyborach 7 września 1814, został wybrany na marszałka guberni mińskiej. Na kolejnych wyborach w 1817 i 1820 Michał Zenowicz ponownie był wybierany na marszałka guberni mińskiej. Po dojściu informacji o śmierci Tadeusza Kościuszki w 1817 r., Michał Zenowicz wystąpił z mową na uroczystościach upamiętniających Kościuszkę, które odbyły się w Katedrze w Mińsku 7–8 marca 1818 r.
Rzeczywisty członek Moskiewskiego Towarzystwa Rolniczego (1822). Radca stanu. Kawaler orderu św. Stanisława I klasy, Św. Włodzimierza IV klasy (1816) i św. Anny II klasy (1816).
Michał Zenowicz, jak większość ówczesnej elity, był wolnomularzem, członkiem lóż Pochodnia Północy w Mińsku (orator od 1818, mistrz loży/katedry 1819-1821), Góra Tabor, Szczęśliwe Wyzwolenie, Władysław Jagiełło, Świątynia Pokoju.
Rodzina.
W 1795 roku w Graużyszkach (do której to parafii należały dobra Wialbutów Niemirowiczów-Szczyttów) poślubił Annę Niemirowicz-Szczytt (córkę starosty witagolskiego Krzysztofa Niemirowicza-Szczytta, pana na Kożangródku, i Józefy z hr. Buttlerów). Anna była bratanicą kasztelana brzeskolitewskiego Józefa Niemirowicza-Szczytta, a siostrą marszałka dawidgródzkiego Józefa Niemirowicza-Szczytta i Ludwiki Niemirowicz-Szczytt, żony Ludwika Oskierki, a następnie Filipa Olizara.
Michał i Anna z Niemirowiczów-Szczyttów Zenowiczowie ufundowali w 1816 roku szpital dla włościan we wsi Słobodzie, należącej do ich dóbr Januszew w powiecie borysowskim.
W latach 20. XIX wieku u marszałkowej Anny z Niemirowiczów-Szczyttów Zenowicz pracowała jako guwernantka wychowanka Zofii Tyszkiewiczowej, Maria Colau – domniemana córka Napoleona I.
Anna z Niemirowiczów-Szczyttów Zenowicz zmarła w 1840 lub 1841 w Subocie (Słobodzie/Subotowie). Jej grobowiec znajdował się na cmentarzu katolickim w Głębokiem.
Michał Zenowicz z Anną z Niemirowiczów-Szczyttów mieli dzieci:

</doc>
<doc id="5132030" url="https://pl.wikipedia.org/wiki?curid=5132030" title="Adam Zimmerman">
Adam Zimmerman

Adam Isaac Zimmerman (ur. 14 sierpnia 1852 w Harrisburgu w Stanach Zjednoczonych, zm. 21 listopada 1919 w Hamilton) – kanadyjski kupiec, polityk Partii Liberalnej.
Działalność polityczna.
W okresie od 3 listopada 1904 do 25 października 1908 reprezentował okręg wyborczy Hamilton West w kanadyjskiej Izbie Gmin.

</doc>
<doc id="5132031" url="https://pl.wikipedia.org/wiki?curid=5132031" title="Sejm radomski 1505">
Sejm radomski 1505

Sejm radomski 1505 – Sejm walny Korony Królestwa Polskiego został zwołany 23 grudnia 1504 roku, na 9 lutego 1505 roku do Radomia.
Sejmiki przedsejmowe w województwach odbyły się ok. 1 lutego 1505 roku. Obrady sejmu trwały od 30 marca do 31 maja 1505 roku.
Sejm jest przed wszystkim z znany z uchwalnenia na nim aktu "nihil novi". Inny tekst uchwalony na sejmie radomskim to "De constitutionibus novis per proclamationem publicandis".

</doc>
<doc id="5132032" url="https://pl.wikipedia.org/wiki?curid=5132032" title="Żenja Sarandaliew">
Żenja Sarandaliew

Żenja Sarandaliew, (ur. w 1961) – bułgarski sztangista.
Biografia.
Startował w wadze muszej (do 52 kg). Wicemistrz świata oraz wicemistrz Europy z Lublany (1982). 11-krotny medalista mistrzostw Bułgarii: trzykrotnie złoty (1988, 1990, 1991), trzykrotnie srebrny (1983, 1985, 1987) oraz pięciokrotnie brązowy (1980, 1984, 1986, 1989, 1992).

</doc>
<doc id="5132034" url="https://pl.wikipedia.org/wiki?curid=5132034" title="Darulehsan">
Darulehsan

Darulehsan (07) – brunejski okręt patrolowy z początku XXI wieku, jedna z czterech zamówionych w Niemczech jednostek typu "Darussalam". Okręt został zwodowany we wrześniu 2010 roku w niemieckiej stoczni Lürssen w Vegesack, a do służby w Marynarce Wojennej Brunei wszedł 14 czerwca 2011 roku. Jednostka, oznaczona numerem taktycznym 07 nadal znajduje się w składzie floty i ma status operacyjny (stan na 2020 rok).
Projekt i budowa.
Okręty patrolowe typu "Darussalam" zostały zamówione przez rząd Brunei w stoczni Lürssen w Vegesack (projekt o nazwie OPV 80). Patrolowce zamówiono zamiast trzech korwet typu "Nakhoda Ragam", które nie zostały odebrane przez Brunei. Przeznaczeniem jednostek są operacje patrolowania i nadzoru morskiego, ochrona infrastruktury brzegowej, operacje abordażowe, wsparcie sił specjalnych i kontrola płytkich wód przybrzeżnych. Okręty są przystosowane do zaopatrywania w morzu i wyposażone w lądowisko dla śmigłowców.
„Darulehsan” został zwodowany we wrześniu 2010 roku.
Dane taktyczno-techniczne.
„Darulehsan” jest okrętem patrolowym o długości całkowitej 80 metrów (75 metrów między pionami), szerokości 13 metrów i zanurzeniu 3–3,3 metra. Wyporność standardowa wynosi 1486 ton, zaś pełna 1625 ton. Okręt napędzany jest przez dwa silniki wysokoprężne MTU 12V 1163 TB93 o łącznej mocy 8,5 MW (11 400 KM), poruszające poprzez wały napędowe dwoma śrubami o zmiennym skoku. Maksymalna prędkość jednostki wynosi 22 węzły. Zasięg wynosi 7500 Mm przy prędkości 12 węzłów.
Uzbrojenie artyleryjskie jednostki składa się z dziobowego działa uniwersalnego Bofors SAK-57 Mk 3 kalibru 57 mm L/70 oraz dwóch pojedynczych armat automatycznych GAM-B01 kalibru 20 mm L/90. Uzbrojenie rakietowe stanowią dwie podwójne wyrzutnie przeciwokrętowych pocisków rakietowych Exocet MM40 Block 3.
Wyposażenie radioelektroniczne obejmuje dwa radary nawigacyjne Furuno, radar dozoru powietrznego i nawodnego Terma Scanter 4100, radar kierowania ogniem Thales Sting EO Mk 2, system walki elektronicznej EDO ES-3601 i głowicę elektrooptyczną Zeiss MEOS II. Na okręcie zamontowano też dwie wyrzutnie celów pozornych Terma SKWS DL-6O. Jednostka wyposażona jest także w dwie łodzie hybrydowe – dziesięciometrową (umieszczoną na rampie rufowej) i czterometrową, obsługiwaną przez żurawik; na rufie znajduje się też lądowisko dla śmigłowca, z możliwością uzupełnienia paliwa przez statek powietrzny.
Załoga okrętu składa się z 54 oficerów, podoficerów i marynarzy.
Służba.
„Darulehsan” został przyjęty do służby w Marynarce Wojennej Brunei 14 czerwca 2011 roku. Jednostka otrzymała numer burtowy 07. Jednostka nadal znajduje się w składzie floty i ma status operacyjny (stan na 2020 rok).

</doc>
<doc id="5132035" url="https://pl.wikipedia.org/wiki?curid=5132035" title="Jenia Sarandaliew">
Jenia Sarandaliew



</doc>
<doc id="5132039" url="https://pl.wikipedia.org/wiki?curid=5132039" title="Darulaman">
Darulaman

Darulaman (08) – brunejski okręt patrolowy z początku XXI wieku, jedna z czterech zamówionych w Niemczech jednostek typu "Darussalam". Okręt został zwodowany 6 stycznia 2011 roku w niemieckiej stoczni Lürssen w Vegesack, a do służby w Marynarce Wojennej Brunei wszedł 12 grudnia 2011 roku. Jednostka, oznaczona numerem taktycznym 08 nadal znajduje się w składzie floty i ma status operacyjny (stan na 2020 rok).
Projekt i budowa.
Okręty patrolowe typu "Darussalam" zostały zamówione przez rząd Brunei w stoczni Lürssen w Vegesack (projekt o nazwie OPV 80). Patrolowce zamówiono zamiast trzech korwet typu "Nakhoda Ragam", które nie zostały odebrane przez Brunei. Przeznaczeniem jednostek są operacje patrolowania i nadzoru morskiego, ochrona infrastruktury brzegowej, operacje abordażowe, wsparcie sił specjalnych i kontrola płytkich wód przybrzeżnych. Okręty są przystosowane do zaopatrywania w morzu i wyposażone w lądowisko dla śmigłowców.
„Darulaman” został zwodowany 6 stycznia 2011 roku.
Dane taktyczno-techniczne.
„Darulaman” jest okrętem patrolowym o długości całkowitej 80 metrów (75 metrów między pionami), szerokości 13 metrów i zanurzeniu 3–3,3 metra. Wyporność standardowa wynosi 1486 ton, zaś pełna 1625 ton. Okręt napędzany jest przez dwa silniki wysokoprężne MTU 12V 1163 TB93 o łącznej mocy 8,5 MW (11 400 KM), poruszające poprzez wały napędowe dwoma śrubami o zmiennym skoku. Maksymalna prędkość jednostki wynosi 22 węzły. Zasięg wynosi 7500 Mm przy prędkości 12 węzłów.
Uzbrojenie artyleryjskie jednostki składa się z dziobowego działa uniwersalnego Bofors SAK-57 Mk 3 kalibru 57 mm L/70 oraz dwóch pojedynczych armat automatycznych GAM-B01 kalibru 20 mm L/90. Uzbrojenie rakietowe stanowią dwie podwójne wyrzutnie przeciwokrętowych pocisków rakietowych Exocet MM40 Block 3.
Wyposażenie radioelektroniczne obejmuje dwa radary nawigacyjne Furuno, radar dozoru powietrznego i nawodnego Terma Scanter 4100, radar kierowania ogniem Thales Sting EO Mk 2, system walki elektronicznej EDO ES-3601 i głowicę elektrooptyczną Zeiss MEOS II. Na okręcie zamontowano też dwie wyrzutnie celów pozornych Terma SKWS DL-6O. Jednostka wyposażona jest także w dwie łodzie hybrydowe – dziesięciometrową (umieszczoną na rampie rufowej) i czterometrową, obsługiwaną przez żurawik; na rufie znajduje się też lądowisko dla śmigłowca, z możliwością uzupełnienia paliwa przez statek powietrzny.
Załoga okrętu składa się z 54 oficerów, podoficerów i marynarzy.
Służba.
„Darulaman” został przyjęty do służby w Marynarce Wojennej Brunei 12 grudnia 2011 roku. Jednostka otrzymała numer burtowy 08. Jednostka nadal znajduje się w składzie floty i ma status operacyjny (stan na 2020 rok).

</doc>
<doc id="5132042" url="https://pl.wikipedia.org/wiki?curid=5132042" title="Daruttaqwa">
Daruttaqwa

Daruttaqwa (09) – brunejski okręt patrolowy z początku XXI wieku, jedna z czterech zamówionych w Niemczech jednostek typu "Darussalam". Okręt został zwodowany 24 sierpnia 2013 roku w niemieckiej stoczni Lürssen w Vegesack, a do służby w Marynarce Wojennej Brunei wszedł 9 maja 2014 roku. Jednostka, oznaczona numerem taktycznym 09 nadal znajduje się w składzie floty i ma status operacyjny (stan na 2020 rok).
Projekt i budowa.
Okręty patrolowe typu "Darussalam" zostały zamówione przez rząd Brunei w stoczni Lürssen w Vegesack (projekt o nazwie OPV 80). Patrolowce zamówiono zamiast trzech korwet typu "Nakhoda Ragam", które nie zostały odebrane przez Brunei. Przeznaczeniem jednostek są operacje patrolowania i nadzoru morskiego, ochrona infrastruktury brzegowej, operacje abordażowe, wsparcie sił specjalnych i kontrola płytkich wód przybrzeżnych. Okręty są przystosowane do zaopatrywania w morzu i wyposażone w lądowisko dla śmigłowców.
„Daruttaqwa” został zwodowany 24 sierpnia 2013 roku.
Dane taktyczno-techniczne.
„Daruttaqwa” jest okrętem patrolowym o długości całkowitej 80 metrów (75 metrów między pionami), szerokości 13 metrów i zanurzeniu 3–3,3 metra. Wyporność standardowa wynosi 1486 ton, zaś pełna 1625 ton. Okręt napędzany jest przez dwa silniki wysokoprężne MTU 12V 1163 TB93 o łącznej mocy 8,5 MW (11 400 KM), poruszające poprzez wały napędowe dwoma śrubami o zmiennym skoku. Maksymalna prędkość jednostki wynosi 22 węzły. Zasięg wynosi 7500 Mm przy prędkości 12 węzłów.
Uzbrojenie artyleryjskie jednostki składa się z dziobowego działka rewolwerowego Rheinmetall MLG 27 kalibru 27 mm L/63 oraz dwóch pojedynczych armat automatycznych GAM-B01 kalibru 20 mm L/90. Uzbrojenie rakietowe stanowią dwie podwójne wyrzutnie przeciwokrętowych pocisków rakietowych Exocet MM40 Block 3.
Wyposażenie radioelektroniczne obejmuje dwa radary nawigacyjne Furuno, radar dozoru powietrznego i nawodnego Terma Scanter 4100, radar kierowania ogniem Thales Sting EO Mk 2, system walki elektronicznej EDO ES-3601 i głowicę elektrooptyczną Zeiss MEOS II. Na okręcie zamontowano też dwie wyrzutnie celów pozornych Terma SKWS DL-6O. Jednostka wyposażona jest także w dwie łodzie hybrydowe – dziesięciometrową (umieszczoną na rampie rufowej) i czterometrową, obsługiwaną przez żurawik; na rufie znajduje się też lądowisko dla śmigłowca, z możliwością uzupełnienia paliwa przez statek powietrzny.
Załoga okrętu składa się z 54 oficerów, podoficerów i marynarzy.
Służba.
„Daruttaqwa” został przyjęty do służby w Marynarce Wojennej Brunei 9 maja 2014 roku. Jednostka otrzymała numer burtowy 09. Jednostka nadal znajduje się w składzie floty i ma status operacyjny (stan na 2020 rok).

</doc>
<doc id="5132046" url="https://pl.wikipedia.org/wiki?curid=5132046" title="Balko (serial telewizyjny)">
Balko (serial telewizyjny)



</doc>
<doc id="5132048" url="https://pl.wikipedia.org/wiki?curid=5132048" title="Diecezja Saint John (Nowy Brunszwik)">
Diecezja Saint John (Nowy Brunszwik)



</doc>
<doc id="5132050" url="https://pl.wikipedia.org/wiki?curid=5132050" title="Film artystyczny">
Film artystyczny

Film artystyczny – rodzaj filmu niezależnego, który jest skierowany do niszowego rynku, zamiast do publiczności na masowym rynku. Jest „zamierzonym dziełem poważnym, artystycznym, często eksperymentalnym i nieprzeznaczonym do masowej atrakcyjności”, „produkowanym wyłącznie z estetycznych powodów, zamiast dla zysku komercyjnego” i znajdują się w niej „niekonwencjonalne lub wysoce symboliczne treści”.
Krytycy filmowi i badacze filmoznawstwa określają zazwyczaj film artystyczny jako gatunek filmowy posiadający „formalne cechy, które odróżniają go od głównego nurtu hollywoodzkich produkcji”. Cechy te mogą obejmować m.in. poczucie realizmu społecznego, nacisk na autorską ekspresję filmowca i skupienie się na myślach, marzeniach lub motywacjach postaci, w przeciwieństwie do rozwijania jasnej, ukierunkowanej na cel historii. Badacz filmowy David Bordwell opisuje kino artystyczne jako „gatunek filmowy z własnymi odrębnymi konwencjami”.
Producenci filmów artystycznych zazwyczaj prezentują swoje filmy w specjalnych kinach (kina repertuarowe lub studyjne) oraz na festiwalach filmowych. Termin "film artystyczny" jest znacznie szerzej używany w Ameryce Północnej, Wielkiej Brytanii i Australii. Ponieważ filmy artystyczne skierowane są często do mniejszej, niszowej publiczności, rzadko otrzymują wsparcie finansowe, które pozwoliłoby na duże budżety związane z szeroko wydanymi hitami kinowymi. Twórcy filmów artystycznych nadrabiają te ograniczenia, tworząc inny gatunek filmowy, który zazwyczaj wykorzystuje mniej znanych aktorów filmowych (lub nawet aktorów-amatorów) i skromne zestawy w celu tworzenia filmów, które znacznie bardziej specjalizująca się w rozwijaniu pomysłów, odkrywaniu nowych technik narracyjnych i próbowanie nowych konwencji filmowych.
Filmy artystyczne ostro kontrastują z popularnymi hitami kinowymi, które zazwyczaj są nastawione bardziej na linearne opowiadanie historii i mainstreamową rozrywkę. Niektóre filmy artystyczne mogą poszerzyć swoją atrakcyjność, oferując pewne elementy bardziej znanych gatunków, takich jak film dokumentalny czy biograficzny. W celu promocji filmy artystyczne opierają się na rozgłosie generowanym przez recenzje krytyków filmowych, omówienie filmu przez publicystów artystycznych, komentatorów i blogerów, oraz promocja szeptana przez członków widowni. Ponieważ filmy artystyczne wiążą się z małymi początkowymi kosztami inwestycyjnymi, wystarczy, że przyciągną uwagę niewielkiej części widzów głównego nurtu, aby filmy te stały się finansowo opłacalne.
Krytyka.
Krytyka kina artystycznego obejmuje bycie zbyt pretensjonalnym i pobłażliwym dla odbiorców mainstreamowych.
W popularnych mediach.
Kino artystyczne było częścią kultury popularnej, od animowanych seriali komediowych, takich jak "Simpsonowie" i "Clone High", podrabiających i satyryzujących je, aż po komediowy przegląd filmów internetowych "Brows Held High" (prowadzony przez Kyle'a Kallgrena).

</doc>
<doc id="5132051" url="https://pl.wikipedia.org/wiki?curid=5132051" title="Francisco Sierralta">
Francisco Sierralta

Francisco Andrés Sierralta Carvallo (ur. 6 maja 1997 w Santiago) – chilijski piłkarz występujący na pozycji środkowego obrońcy w angielskim klubie Watford oraz w reprezentacji Chile. Wychowanek Universidad Católica, w trakcie swojej kariery grał także w takich zespołach, jak Granada, Palestino, Udinese, Parma oraz Empoli. Posiada również obywatelstwo hiszpańskie.

</doc>
<doc id="5132053" url="https://pl.wikipedia.org/wiki?curid=5132053" title="Graciela Pisonero">
Graciela Pisonero

Graciela Pisonero Castro (ur. 3 sierpnia 1982 w Gijón) – hiszpańska żeglarka sportowa startująca w klasie Yngling, dwukrotna olimpijka.
Kariera sportowa.
Początkowo pływała w załodze trzyosobowej z Mónicą Azón oraz Mariną Sanchez, następnie od 2006 r. z siostrami Mónicą i Sandrą Azón.
Na arenie międzynarodowej debiutowała w 2003 r., zajmując 22. miejsce na mistrzostwach świata w żeglarstwie w Cadiz.
W 2006 r. zdobyła złote medale na mistrzostwach Europy w Medembliku (w klasie Yngling) oraz na mistrzostwach świata w klasie Yngling.
Dwukrotnie brała udział w igrzyskach olimpijskich – w 2004 w Atenach, zajmując 12. miejsce, oraz w 2008 w Pekinie, gdzie zajęła 14. miejsce.

</doc>
<doc id="5132055" url="https://pl.wikipedia.org/wiki?curid=5132055" title="Marco Canola">
Marco Canola

Marco Canola (ur. 26 grudnia 1988 w Vicenzy) – włoski kolarz szosowy.
Osiągnięcia.
Opracowano na podstawie:

</doc>
<doc id="5132058" url="https://pl.wikipedia.org/wiki?curid=5132058" title="General San Martín (Chaco)">
General San Martín (Chaco)



</doc>
<doc id="5132059" url="https://pl.wikipedia.org/wiki?curid=5132059" title="Protesty przeciwko zaostrzeniu przepisów dotyczących aborcji w Polsce">
Protesty przeciwko zaostrzeniu przepisów dotyczących aborcji w Polsce



</doc>
<doc id="5132061" url="https://pl.wikipedia.org/wiki?curid=5132061" title="General José de San Martín">
General José de San Martín



</doc>
<doc id="5132065" url="https://pl.wikipedia.org/wiki?curid=5132065" title="Okręty patrolowe typu Darussalam">
Okręty patrolowe typu Darussalam

Okręty patrolowe typu Darussalam – brunejskie okręty patrolowe z początku XXI wieku. W latach 2010–2014 w niemieckiej stoczni Lürssen w Vegesack zbudowano cztery jednostki tego typu. Okręty weszły w skład Marynarki Wojennej Brunei w latach 2011–2014. Wszystkie nadal znajdują się w składzie floty i mają status operacyjny (stan na 2020 rok).
Projekt i budowa.
Okręty patrolowe typu "Darussalam" zostały zamówione przez rząd Brunei w stoczni Lürssen w Vegesack (projekt o nazwie OPV 80). Patrolowce zamówiono zamiast trzech korwet typu "Nakhoda Ragam", które nie zostały odebrane przez Brunei. Przeznaczeniem jednostek są operacje patrolowania i nadzoru morskiego, ochrona infrastruktury brzegowej, operacje abordażowe, wsparcie sił specjalnych i kontrola płytkich wód przybrzeżnych. Okręty są przystosowane do zaopatrywania w morzu i wyposażone w lądowisko dla śmigłowców.
Okręty typu "Darussalam" zostały zwodowane w latach 2010–2013.
Dane taktyczno-techniczne.
Jednostki typu "Darussalam" są okrętami patrolowymi o długości całkowitej 80 metrów (75 metrów między pionami), szerokości 13 metrów i zanurzeniu 3–3,3 metra. Wyporność standardowa wynosi 1486 ton, zaś pełna 1625 ton. Okręty napędzane są przez dwa silniki wysokoprężne MTU 12V 1163 TB93 o łącznej mocy 8,5 MW (11 400 KM), poruszające poprzez wały napędowe dwoma śrubami o zmiennym skoku. Maksymalna prędkość jednostek wynosi 22 węzły. Zasięg wynosi 7500 Mm przy prędkości 12 węzłów.
Uzbrojenie artyleryjskie jednostek składa się z dziobowego działa uniwersalnego Bofors SAK-57 Mk 3 kalibru 57 mm L/70 (na trzech pierwszych okrętach; czwarty – „Daruttaqwa” – ma w tym miejscu działko rewolwerowe Rheinmetall MLG 27 kalibru 27 mm L/63) oraz dwóch pojedynczych armat automatycznych GAM-B01 kalibru 20 mm L/90. Uzbrojenie rakietowe stanowią dwie podwójne wyrzutnie przeciwokrętowych pocisków rakietowych Exocet MM40 Block 3.
Wyposażenie radioelektroniczne obejmuje dwa radary nawigacyjne Furuno, radar dozoru powietrznego i nawodnego Terma Scanter 4100, radar kierowania ogniem Thales Sting EO Mk 2, system walki elektronicznej EDO ES-3601 i głowicę elektrooptyczną Zeiss MEOS II. Na okrętach zamontowano też dwie wyrzutnie celów pozornych Terma SKWS DL-6O. Jednostki wyposażone są także w dwie łodzie hybrydowe – dziesięciometrową (umieszczoną na rampie rufowej) i czterometrową, obsługiwaną przez żurawik; na rufie znajduje się też lądowisko dla śmigłowca o masie do 11 ton, z możliwością uzupełnienia paliwa przez statek powietrzny.
Załoga pojedynczego okrętu składa się z 54 oficerów, podoficerów i marynarzy.
Służba.
Okręty patrolowe typu "Darussalam" („Darussalam”, „Darulehsan”, „Darulaman” i „Daruttaqwa”) zostały wcielone do służby w Marynarce Wojennej Brunei w latach 2011–2014. Jednostki otrzymały numery burtowe 06–09. Wszystkie cztery okręty nadal znajdują się w składzie floty i mają status operacyjny (stan na 2020 rok).

</doc>
<doc id="5132068" url="https://pl.wikipedia.org/wiki?curid=5132068" title="Kościół Świętej Rodziny w Kozienicach">
Kościół Świętej Rodziny w Kozienicach

Kościół Świętej Rodziny w Kozienicach – rzymskokatolicki kościół parafialny należący do parafii pod tym samym wezwaniem (dekanat kozienicki diecezji radomskiej).
Jest to świątynia zaprojektowana przez architekta Franciszka Okowińskiego i konstruktora Józefa Stępnia, wybudowano ją w latach 1987–1998 dzięki staraniom księdza Józefa Domańskiego. Kościół został poświęcony przez biskupa Edwarda Materskiego w dniu 27 grudnia 1998 roku. Świątynia została wzniesiona z cegły ceramicznej.

</doc>
<doc id="5132069" url="https://pl.wikipedia.org/wiki?curid=5132069" title="Mistrzostwa Oceanii w Rugby 7 Mężczyzn 2021">
Mistrzostwa Oceanii w Rugby 7 Mężczyzn 2021

Mistrzostwa Oceanii w Rugby 7 Mężczyzn 2021 – trzynaste mistrzostwa Oceanii w rugby 7 mężczyzn, oficjalne międzynarodowe zawody rugby 7 o randze mistrzostw kontynentu organizowane przez Oceania Rugby mające na celu wyłonienie najlepszej męskiej reprezentacji narodowej w tej dyscyplinie sportu w Oceanii. Odbyły się wraz z turniejem żeńskim w dniach 25–27 czerwca 2021 roku w australijskim mieście Townsville.
Informacje ogólne.
Na początku czerwca 2021 roku ogłoszono, że zawody – będące również ostatnim sprawdzianem przed turniejem rugby 7 na Letnich Igrzyskach Olimpijskich 2020 – zostaną rozegrane w Australii w czterozespołowej obsadzie. Zarówno w turnieju męskim, jak i żeńskim wystąpić miały Australia, Fidżi, Nowa Zelandia oraz zaproszeniowa drużyna Oceania Barbarians. W połowie tego miesiąca ogłoszono harmonogram rozgrywek – rywalizacja odbywała się systemem kołowym w ramach jednej grupy, zaś same mecze miały odbywać się systemem symulującym olimpijskie zmagania, zatem każdy z zespołów rozgrywał w ciągu trzech meczowych dni po dwa spotkania. Zawody były transmitowane zarówno w telewizji, jak i w Internecie na oficjalnej stronie Oceania Rugby.
Z kompletem zwycięstw w turnieju triumfowała reprezentacja Fidżi.

</doc>
<doc id="5132071" url="https://pl.wikipedia.org/wiki?curid=5132071" title="Ajax Systems">
Ajax Systems

Ajax Systems – międzynarodowa firma technologiczna z siedzibą i zakładami produkcyjnymi w Kijowie. Specjalizuje się w bezprzewodowych systemach alarmowych i prowadzi pełny cykl rozwoju i produkcji urządzeń. Aleksandr Konotopski założył firmę Ajax Systems w Kijowie w 2011 r.
Głównym produktem firmy jest bezprzewodowy system alarmowy Ajax. System alarmowy Ajax obecnie obejmuje alarmy antywłamaniowe, czujniki pożarowe i zalewowe oraz urządzenia do zarządzania zasilaniem. Czujniki i urządzenia Ajax pracują na dołączonych bateriach od 2 do 7 lat.
Urządzenia Ajax komunikują się ze sobą przy pomocy dwukierunkowego protokołu radiowego Jeweller opracowanego przez firmę Ajax. Dzięki zasięgowi do 2000 m protokół radiowy Jeweller umożliwia dostarczenie sygnału alarmowego w ciągu 0,15 sek. Do przesyłania obrazów po wystąpieniu alarmu system alarmowy Ajax wykorzystuje inny dwukierunkowy protokół radiowy – Wings. Wings potrafi przesyłać obrazy na odległość do 1700 m (w terenie otwartym). Pierwszy obraz jest dostarczany do użytkowników i agencji ochrony w ciągu 9 sekund.
Ajax Systems obsługuje klientów w ponad 120 krajach.
Historia.
W 2008 r. Oleksandr Konotopskyi i Yevhenii Humeniuk założyli firmę, aby importować z Chin na Ukrainę domowe systemy alarmowe i rozwiązania do monitoringu wideo.
Założona w 2011 r. firma Ajax Systems miała kapitał początkowy na poziomie 50 000 USD. Pierwsza linia produktów firmy obejmowała czujnik ruchu Ajax (WS-301), alarm magnetyczny do drzwi i okien (WS-401), czujnik stłuczenia szkła (WS-601), czujnik ruchu i stłuczenia szkła (WS-302GB), czujnik dymu (WS-501), brelok (WS-101), klawiaturę bezprzewodową (WS-102) oraz zewnętrzną syrenę świetlno-dźwiękową (WS-201). Te urządzenia bezprzewodowe komunikowały się z agencjami ochrony przez programowalny odbiornik Ajax RR-104.
Odbiornik komunikował się z czujnikami przy użyciu jednokierunkowego protokołu Conquistador o zasięgu do 500 m opracowanego przez firmę Ajax (w przeciwieństwie do systemów alarmowych innych marek, które zapewniały średni zasięg 150 m). Urządzenia Ajax wykorzystują wbudowane baterie o czasie pracy od 3 do 5 lat i kosztują o 30% mniej niż najtańsze polskie odpowiedniki.
W 2015 r. na rynek wprowadzono drugą generację rozwiązań alarmowych Ajax, która obejmowała czujniki MotionProtect, DoorProtect i GlassProtect, a także brelok SpaceControl z przyciskiem alarmowym.
Nowe produkty były lepsze pod względem technologicznym i działały na ulepszonym oprogramowaniu. Nowy sprzęt Ajax charakteryzował się eleganckim, czarno-białym designem. Dzięki nowemu, dwukierunkowemu protokołowi radiowemu Jeweller zasięg komunikacji systemu Ajax zwiększył się do 2000 m, samodzielna praca czujników wydłużyła się do 5–7 lat, a minimalny interwał sygnału ping wysyłanego przez hub wynosił 12 sekund.
W 2015 r. ukraińska firma SMRK VC Fund w zamian za udziały zainwestowała 1 mln USD w Ajax Systems.
W 2016 r., mając rozszerzone opcje produktowe, firma mogła zaoferować całościowy system alarmowy do niezależnego monitoringu z możliwością komunikacji ze stacją monitorowania.
Nowy system alarmowy obejmował panel sterowania Hub, Ajax Cloud Server i aplikacje mobilne Ajax Security System na systemy iOS i Android. Nowo opracowane czujniki obejmowały: CombiProtect łączący technologię wykrywania ruchu i stłuczenia szkła, MotionProtect Plus, czyli czujnik ruchu na podczerwień z dodatkowym sensorem mikrofalowym, FireProtect – czujnik dymu i wysokiej temperatury, LeaksProtect, StreetSiren do ochrony na zewnątrz, jak również WallSwitch – przekaźnik zasilania monitorujący zużycie energii.
W 2017 r. firma wprowadziła OS Malevich, system operacyjny czasu rzeczywistego (RTOS) dla urządzeń hub, czujnik DoorProtect Plus z sensorami otwarcia, stłuczenia i przechylenia, FireProtect Plus, czyli czujnik pożaru z sensorem tlenku węgla, HomeSiren do ochrony wewnątrz pomieszczeń oraz klawiaturę dotykową KeyPad Dzięki obsłudze protokołu RTSP system alarmowy Ajax zyskał możliwość komunikacji z kamerami do monitoringu wideo. Nowo opracowany moduł Transmitter integrował czujniki innych firm (np. czujniki zewnętrzne) z systemem Ajax.
Aktualizacja systemu OS Malevich w 2018 r. obejmowała grupy ochrony oraz możliwość tworzenia kodów osobistych. W tym samym roku wprowadzono HubPlus, czyli inteligentny panel sterowania Ajax drugiej generacji z czterema kanałami komunikacji (Ethernet, Wi-Fi, dwie karty SIM) oraz zewnętrzny czujnik MotionProtect ze zintegrowanym algorytmem inteligentnej analizy spektrum w czasie rzeczywistym (LISA), który zapobiegał fałszywym alarmom. Przekaźnik mocy w połączeniu z przekaźnikiem niskoprądowym (np. zawory elektryczne i zamki elektryczne) umożliwiły zdalne sterowanie urządzeniami.
Aplikacja Ajax PRO Desktop dla systemu Windows została wydana w 2018 r. i zapewniła dostęp do API oraz integrację rozwiązań innych firm z technologiami Ajax.
W 2019 r. wprowadzono na rynek Button, ReX, Hub 2 i MotionCam. Dzięki uruchomieniu sześciu linii montażowych firma zautomatyzowała większość swoich procesów. Dzięki temu miesięczna produkcja wzrosła do 250 000 urządzeń.
W 2020 r. firma wprowadziła na rynek następujące produkty:
Dodatkowo w 2021 r. firma wprowadziła na rynek 911 (oprogramowanie do monitoringu dziesiątek tysięcy systemów alarmowych) oraz dwie aktualizacje OS Malevich. Dzięki ostatniej aktualizacji OS Malevich system alarmowy Ajax stał się zgodny z normą PD 6662:2017. Jest to kompleksowy dokument, który obejmuje schemat stosowania europejskich norm bezpieczeństwa w Wielkiej Brytanii.
Rozwój i produkcja.
W 2021 r. Ajax Systems posiadał dwie fabryki w Kijowie oraz trzy centra badań i rozwoju: w Kijowie, Charkowie i Winnicy.
Firma opracowuje i projektuje zarówno sprzęt alarmowy, jak i oprogramowanie. W zależności od stopnia złożoności opracowanie nowego urządzenia może trwać od 6 miesięcy do 2,5 roku.
Firma Ajax Systems jest zaangażowana we wszystkie etapy opracowywania i produkcji – od zautomatyzowanego montażu PCB (SMD) przez systemy przenośników aż po zautomatyzowane oprogramowanie sprzętowe i pakowanie. Produkty są testowane w zakładach firmy z użyciem własnego oprogramowania.
W 2018 r. firma Ajax produkowała miesięcznie 108 000 sztuk urządzeń i zatrudniała przy produkcji 250 osób.
Obecnie firma produkuje 450 000 jednostek miesięcznie i zatrudnia 1500 osób na całym świecie, z czego połowa jest zaangażowana w proces produkcyjny.
Jak działa system.
Hub to jednostka sterująca systemu Ajax – jej panel sterowania. Jest zasilany z sieci, ale posiada zapasowe baterie, które umożliwiają niezależne działanie nawet przez 16 godzin.
Hub można podłączyć do 200 urządzeń Ajax za pośrednictwem protokołu radiowego Jeweller, w tym do czujników włamaniowych, pożaru i zalania, modułów integracji, klawiatur, breloków i urządzeń do sterowania zasilaniem. Urządzenia można umieścić w odległości do 2000 m od huba i mogą pracować na dołączonych bateriach od 2 do 7 lat. Z systemem alarmowym może współpracować do 100 kamer do monitoringu wideo lub urządzeń DVR z dowolną liczbą streamów wideo.
Po odebraniu alarmu z czujnika hub aktywuje syreny i natychmiast powiadamia użytkowników oraz agencję ochrony. Dodatkowo hub reaguje na przerwy w zasilaniu, próby zagłuszenia transmisji radiowej oraz utratę połączenia. Czujniki MotionCam i MotionCam Outdoor po wystąpieniu alarmu dostarczają serię zdjęć, dzięki czemu użytkownicy i agencja ochrony mogą sprawdzić, co się stało.
Hub wykorzystuje kilka niezależnych kanałów komunikacji:
Hub utrzymuje ciągłą łączność z serwerem firmy w chmurze. Dzięki temu systemem można zdalnie sterować przez aplikację mobilną lub komputerową. System może także uruchomić alarm w przypadku utraty połączenia z serwerem w chmurze.
Użytkownik jest także informowany o incydentach poprzez powiadomienia push, wiadomości tekstowe i połączenia telefoniczne z huba. Alarmy i zdarzenia są przesyłane do stacji monitorowania poprzez firmowy protokół, protokoły ID lub SIA, bezpośrednio z Huba, poprzez bezpośrednią łączność lub przez Ajax Cloud Server (zapasowy kanał komunikacji).
Systemem można sterować poprzez aplikację mobilną Ajax Security Systems dla systemu iOS i Android. Aplikacja łączy system z urządzeniami poprzez skanowanie kodów QR, tworzenie grup ochroniarskich, dodawanie użytkowników i zarządzanie ich uprawnieniami, przeglądanie historii zdarzeń i zarządzanie trybami.
Firma Ajax Systems wprowadziła aplikację Ajax PRO Mobile na iOS i Android dla instalatorów, firm usługowych i specjalistów ds. stacji monitoringu. Aplikacja ma te same funkcje i interfejs dostosowany do administrowania wieloma systemami alarmowymi. Aplikacja Ajax PRO Desktop, która funkcjonuje jak monitor alarmów i zdarzeń, to alternatywa dla centralnych stacji monitoringu (CMS) dla agencji ochrony. Aplikację można również wykorzystać do konfiguracji systemu. Aplikacja Ajax PRO Desktop jest dostępna dla systemów macOS i Windows.
Sprzęt Ajax posiada certyfikaty EN 50131 i EN 14604. System alarmowy Ajax został certyfikowany jako system klasy 2, co odpowiada najwyższej ocenie bezpieczeństwa dla bezprzewodowych systemów alarmowych.
Wyróżnienia i nagrody.
Na przestrzeni lat firma otrzymała liczne nagrody, w tym przyznawane w profesjonalnych konkursach:

</doc>
<doc id="5132075" url="https://pl.wikipedia.org/wiki?curid=5132075" title="Alfred Narloch">
Alfred Narloch

Alfred Narloch (ur. 13 marca 1927 w Świętochłowicach) – polski piłkarz grający na pozycji obrońcy, trener. Zawodnik Polonii Bytom.
Kariera piłkarska.
Alfred Narloch karierę piłkarską spędził w Polonii Bytom, w której grał w 1949–1957, rozegrał 106 meczów w ekstraklasie, w których zdobył 8 goli, a także miał duży udział w pierwszych sukcesach "Królowej Śląska". Debiut w ekstraklasie zaliczył 27 marca 1949 roku przegranym 1:2 meczu u siebie z Polonią Warszawa. W sezonie 1949 zajmując przedostatnie – 11. miejsce, spadł z ekstraklasy, jednak w sezonie 1950 wrócił do niej. W sezonie 1952 zdobył wicemistrzostwo Polski, natomiast w sezonie 1954 zdobył pierwsze w historii klubu mistrzostwo Polski. W sezonie 1955 zajmując przedostatnie – 11. miejsce, ponownie spadł z ekstraklasy, jednak w sezonie 1956 ponownie wrócił do niej. Ostatni w ekstraklasie rozegrał 21 sierpnia 1957 roku na Stadionie Śląskim w Chorzowie w wygranym 4:1 meczu wyjazdowym z Ruchem Chorzów.
Kariera trenerska.
Alfred Narloch był trenerem Polonii Bytom.
Kariera reprezentacyjna.
Alfred Narloch 25 kwietnia 1953 roku rozegrał nieoficjalny mecz w reprezentacji Polski na Stadionie Ruchu Chorzów w Chorzowie w wygranym 3:2 meczu towarzyskim z reprezentacją Śląska.
Ponadto w latach 1952–1953 rozegrał 2 mecze w reprezentacji Śląska. Debiut zaliczył 24 sierpnia 1952 roku na Stadionie Ruchu Chorzów w Chorzowie w wygranym 5:1 meczu towarzyskim z reprezentacją Pekinu, zastępując w drugiej połowie Huberta Banisza. Ostatni mecz rozegrał 13 września 1953 roku na Stadionie Polonii Bytom w Bytomiu w zremisowanym 3:3 meczu towarzyskim z reprezentacją Polski B, w którym po pierwszej połowie został zastąpiony przez Czesława Szuszczyka.

</doc>
<doc id="5132076" url="https://pl.wikipedia.org/wiki?curid=5132076" title="Perica">
Perica

Perica () – wieś w Bułgarii, w obwodzie Błagojewgrad, w gminie Chadżidimowo. W tej miejscowości już nikt nie został.

</doc>
<doc id="5132077" url="https://pl.wikipedia.org/wiki?curid=5132077" title="Lalewo">
Lalewo

Lalewo () – wieś w Bułgarii, w obwodzie Błagojewgrad, w gminie Chadżidimowo. Miejscowość jest opustoszała.

</doc>
<doc id="5132078" url="https://pl.wikipedia.org/wiki?curid=5132078" title="Łucznictwo na Letnich Igrzyskach Olimpijskich 2020 – kobiety indywidualnie">
Łucznictwo na Letnich Igrzyskach Olimpijskich 2020 – kobiety indywidualnie

Turniej indywidualny kobiet w łucznictwie podczas XXXII Letnich Igrzysk Olimpijskich w Tokio odbył się w dniach 23-30 lipca 2021. Do rywalizacji przystąpiło 64 sportowców. Arena zawodów znajdowała się w tokijskim Parku Yumenoshima. Mistrzynią olimpijską została południowa Koreanka An San, wicemistrzynią reprezentantka Rosyjskiego Komitetu Olimpijskiego Jelena Osipowa, a brąz zdobyła Włoszka Lucilla Boari.
System rozgrywek.
Na początku wszystkie zawodniczki rozegrały rundę rankingową. Jej wyniki decydowały o rozstawieniu w fazie zasadniczej turnieju. Turniej główny rozegrany został w systemie pucharowym i składał się z sześciu rund. Przegrane odpadały z rywalizacji (z wyjątkiem przegranych półfinałów, które zmierzyły się o brązowy medal).
Rekordy.
Przed rozpoczęciem zawodów aktualny rekord świata i rekord olimpijski były następujące:
"Runda rankingowa – 72 strzały"
Wyniki.
Turniej główny.
Sekcja I
Sekcja II
Sekcja III
Sekcja IV

</doc>
<doc id="5132079" url="https://pl.wikipedia.org/wiki?curid=5132079" title="Rafał Grząka">
Rafał Grząka

Rafał Grząka (ur. 18 lutego 1984 w Ełku) – polski akordeonista i pedagog.
Absolwent Policealnego Studium Jazzu (klasa akordeonu jazzowego Andrzeja Jagodzińskiego) oraz Uniwersytetu Muzycznego Fryderyka Chopina w Warszawie (klasa prof. Klaudiusza Barana). Doktor habilitowany, od 2018 prodziekan do spraw studenckich Wydziału Instrumentalnego UMFC. Wiceprezes Stowarzyszenia Akordeonistów Polskich. Występował m.in. z Orkiestrą Symfoniczną Filharmonii Narodowej, Polską Orkiestra Radiową, Orkiestrą Filharmonii Lwowskiej, Orkiestrą Symfoniczną Filharmonii i Opery Podlaskiej.
Członek zespołów Klezmafour oraz Cup of Time. Płyta "Atom Accordion Quintet," na której występował wspólnie z Atom String Quartet, została nominowana do Fryderyków 2017 w kategorii Album Roku Muzyka Współczesna. Wystąpił również obok Pawła Gusnara i Chopin University Chamber Orchestra na płycie "Reminiscences of Dark Streams" nominowanej do Fryderyków 2021 w kategorii Album Roku Muzyka Koncertująca.

</doc>
<doc id="5132080" url="https://pl.wikipedia.org/wiki?curid=5132080" title="Stan Keyes">
Stan Keyes

Stanley Kazmierczak Keyes (ur. 17 maja 1953 w Hamilton) – kanadyjski polityk Partii Liberalnej, minister.
Działalność polityczna.
W okresie od 21 listopada 1988 do 27 czerwca 2004 reprezentował okręg wyborczy Hamilton West w kanadyjskiej Izbie Gmin Od 12 grudnia 2003 do 20 lipca 2004 był ministrem skarbu w rządzie premiera Martina.

</doc>
<doc id="5132084" url="https://pl.wikipedia.org/wiki?curid=5132084" title="Charles William Bell">
Charles William Bell

Charles William Bell (ur. 24 kwietnia 1876 w Hamilton, zm. 8 lutego 1938) – kanadyjski polityk Partii Konserwatywnej.
Działalność polityczna.
W okresie od 29 października 1925 do 13 października 1935 reprezentował okręg wyborczy Hamilton West w kanadyjskiej Izbie Gmin.

</doc>
<doc id="5132085" url="https://pl.wikipedia.org/wiki?curid=5132085" title="Christian Eduard Pabst">
Christian Eduard Pabst

Christian Eduard Pabst (ur. 28 września 1815 w Bremie, zm. 12 stycznia 1882 w Tallinie) – niemiecki historyk, filolog, nauczyciel i wydawca związany z Estonią.
Życiorys.
Jego ojcem był Arnold Johann Pabst (złotnik), a matką Anna z domu Hemmelkamp. Ukończył szkołę w Bremie, a studia teologiczne i filologiczne w Jenie (1834-1836) i w Getyndze (1836-1837). W Tallinie przebywał od 1837. W latach 1837-1847 był inspektorem szkolnym, a w latach 1842-1865 starszym nauczycielem filologii Szkoły Rycerskiej i Katedralnej. Przeszedł na emeryturę w 1865 i został zatrudniony w archiwum i bibliotece Estländische Literarische Gesellschaft.
Interesował się historią lokalną i regionalną. Jednym z jego głównych osiągnięć było przetłumaczenie "Kroniki Henryka Łotysza".
Rodzina.
Był dwukrotnie żonaty: od 1850 z Annette Dorotheą Hoeppener (zm. 1852) oraz z Etelinde Hoeppener (zm. 1875), z którą miał trójkę dzieci: Arnolda Eduarda (1851-1919), Eduarda (1853-1885) i Fryderyka (1862-1923).

</doc>
<doc id="5132087" url="https://pl.wikipedia.org/wiki?curid=5132087" title="Kościół św. Barbary w Bobrownikach">
Kościół św. Barbary w Bobrownikach

Kościół świętej Barbary w Bobrownikach – rzymskokatolicki kościół filialny należący do parafii św. Stanisława Kostki w Doruchowie (dekanat Ostrzeszów diecezji kaliskiej).
Jest to świątynia (pierwotnie nosząca wezwanie Świętego Bartłomieja Apostoła) wzniesiona około połowy XVII wieku. W XVII wieku przez pewien czas była własnością Braci Czeskich. Gruntownie została wyremontowana w 1832 roku przez Hipolita Bielinę. Odnawiana była w latach 1910, 1956 (wymieniono wówczas gonty), 1957 (wykonana została wówczas polichromia), 1972 (ponownie zostały wymienione gonty), 1975 (zostało wówczas przebudowane prezbiterium). W 1979 roku została odnowiona polichromia przez E. Haladyn. Remontowana była ponownie w 1992, 1996 i 1999 roku (wymieniono wówczas gont na dachu).
Budowla jest drewniana, jednonawowa, wybudowana została w konstrukcji zrębowej. Kościół jest orientowany, nie posiada wieży. Jego prezbiterium jest mniejsze w stosunku do nawy, zamknięte jest trójbocznie, z boku umieszczona jest zakrystia. Z bryły świątyni nie jest wyodrębniona kruchta, wejście znajduje się z boku i jest osłonięte daszkiem podpartym dwoma słupami. Kościół nakrywa dach jednokalenicowy, pokryty gontem, na dachu jest umieszczona sześciokątna wieżyczka na sygnaturkę. Zwieńcza ją gontowy stożkowy dach hełmowy. Wnętrze nakryte jest płaskim stropem. Chór muzyczny jest podparty słupami i charakteryzuje się prostą linią parapetu. Polichromia znajdująca się na ścianach i stropie jest współczesna i zawiera sceny z życia Świętej Barbary. Barokowy ołtarz główny powstał w 2 połowie XVII wieku. Ambona i konfesjonał zostały wykonane w połowie XVII wieku. Barokowo – ludowy krucyfiks zawieszony w nawie pochodzi z 2 połowy XVII wieku.

</doc>
<doc id="5132088" url="https://pl.wikipedia.org/wiki?curid=5132088" title="Lesotho na Letnich Igrzyskach Olimpijskich 2020">
Lesotho na Letnich Igrzyskach Olimpijskich 2020

Lesotho na Letnich Igrzyskach Olimpijskich 2020 – występ kadry sportowców reprezentujących Lesotho na igrzyskach olimpijskich, które odbyły się w Tokio w Japonii, w dniach 23 lipca - 8 sierpnia 2021 roku.
Reprezentacja Lesotho liczyła dwoje zawodników - jednego mężczyznę oraz jedną kobietę, którzy wystąpili w jednej dyscyplinie.
Był to dwunasty start tego kraju na letnich igrzyskach olimpijskich.

</doc>
<doc id="5132089" url="https://pl.wikipedia.org/wiki?curid=5132089" title="Kino ekstremalne">
Kino ekstremalne

Kino ekstremalne – kinematografia wyróżniająca się użyciem nadmiernej przemocy, tortur i seksu o charakterze ekstremalnym. Rosnąca popularność azjatyckich filmów w XXI wieku przyczyniła się do rozwoju kina ekstremalnego, choć kino ekstremalne nadal uważane jest za kultowy gatunek. Będąc stosunkowo nowym gatunkiem, kino ekstremalne jest kontrowersyjne i szeroko nieakceptowane przez media głównego nurtu. Filmy ekstremalne skierowane są do określonej oraz małej publiczności.
Historia.
Prehistoria kina ekstremalnego wywodzi się z cenzury filmów artystycznych i taktyk reklamowych dla klasycznego kina eksploatacji na rynkach anglojęzycznych, wraz z późniejszymi liberalnymi przedstawieniami seksu w pierwszej połowie XX wieku i późniejszych latach.
Nazwa „kino ekstremalne” pochodzi od „linii filmów azjatyckich, które łączą w sobie kombinację sensacyjnych cech, takich jak ekstremalna przemoc, horror i szokujące wątki”.
Kontrowersje.
Kino ekstremalne jest bardzo krytykowane i dyskutowane przez krytyków filmowych i publiczność. Toczyły się debaty na temat hiperseksualizacji, która sprawia, że filmy te stanowią zagrożenie dla standardów społeczności „głównego nurtu”.
Krytykowano również coraz częstsze stosowanie przemocy we współczesnych filmach. Od czasu pojawienia się filmów slasher-gore w latach 70. XX wieku rosnąca popularność kina ekstremalnego przyczyniła się do przypadkowej przemocy w popularnych mediach. Niektórzy krytykują łatwą ekspozycję i niezamierzone ukierunkowanie na wiek dojrzewania przez ekstremalne filmy kinowe.

</doc>
<doc id="5132092" url="https://pl.wikipedia.org/wiki?curid=5132092" title="Dominika na Letnich Igrzyskach Olimpijskich 2020">
Dominika na Letnich Igrzyskach Olimpijskich 2020

Dominika na Letnich Igrzyskach Olimpijskich 2020 – występ kadry sportowców reprezentujących Dominikę na igrzyskach olimpijskich, które odbyły się w Tokio w Japonii, w dniach 23 lipca - 8 sierpnia 2021 roku.
Reprezentacja Dominiki liczyła dwoje zawodników - jednego mężczyznę oraz jedną kobietę, którzy wystąpili w jednej dyscyplinie.
Był to siódmy start tego kraju na letnich igrzyskach olimpijskich.

</doc>
<doc id="5132094" url="https://pl.wikipedia.org/wiki?curid=5132094" title="Herbert Earl Wilton">
Herbert Earl Wilton

Herbert Earl Wilton (ur. 28 października 1869 w Central Elgin, zm. 1 lutego 1937) – kanadyjski polityk Partii Konserwatywnej.
Działalność polityczna.
Od 1934 do 1935 był burmistrzem Hamilton. W okresie od 14 października 1935 do śmierci 1 lutego 1937 reprezentował okręg wyborczy Hamilton West w kanadyjskiej Izbie Gmin.

</doc>
<doc id="5132095" url="https://pl.wikipedia.org/wiki?curid=5132095" title="Kutry transportowo-pasażerskie projektu 4142">
Kutry transportowo-pasażerskie projektu 4142

Kutry transportowo-pasażerskie projektu 4142 – seria trzech, polskich pomocniczych jednostek pływających – kutrów transportowo-pasażerskich, zbudowanych w Tczewskiej Stoczni Rzecznej dla Marynarki Wojennej.
Historia.
W latach siedemdziesiątych XX wieku rozpoczęto prace nad wprowadzeniem do służby nowych typów pomocniczych jednostek pływających, których to rozpoczęcie wymusiło rozwój floty, przez co wzrosło zapotrzebowanie na małe jednostki zdolne do transportu ładunków oraz ludzi na terenach portów wojennych i red. Używana wówczas flota czterech kutrów transportowo-pasażerskich projektu "Pr-3" okazała się być niewystarczająca. W połowie lat osiemdziesiątych XX wieku w centrum badawczym Navicentrum opracowano na bazie jednostek projektów "B447", "B574" typ nowych, zmodernizowanych kutrów oznaczonych jako projekt "4142". Budowę zlecono Tczewskiej Stoczni Rzecznej, gdzie zbudowano 3 jednostki tego typu, które trafiły do służby w latach 1988–1989. Na bazie kutrów proj. "4142" wybudowano serię kutrów hydrograficznych oznaczonych jako projekt "4234".
Kutry projektu 4142 przeznaczone są do transportu ludzi i ładunków, pełnienia misji ratowniczych, pełnienia roli okrętu-bazy dla grup szkoleniowych i płetwonurków oraz do zabezpieczania przeciwdywersyjnego okrętów stacjonujących w portach wojennych.
Konstrukcja.
Kutry projektu 4142 są pomocniczymi jednostkami pływającymi o długości całkowitej wynoszącej 18,88 m, szerokości 4,4 m oraz zanurzeniu 1,5 m. Wyporność pełna wynosi 45 ton. Konstrukcja kadłuba stanowi rozwinięcie starszych jednostek projektów "B447", "B574" i jest taka sama jak w wypadku nowszych kutrów hydrograficznych projektu "4234", które to zostały opracowane na bazie jednostek projektu "4142". W odróżnieniu od pierwowzorów w wypadku kutrów proj. "4142" i "4234" zastosowano inny układ napędowy. Jednostki proj. "4142" mają w części dziobowej oraz rufowej ładownię ze składanymi siedzeniami, w której to mogą pomieścić 20 osób lub 8 ton ładunku. Na śródokręciu znajduje się siłownia oraz pomieszczenia załogi. Pozostałe miejsca dla pasażerów znajdują się w pokładówce, tuż za sterówką. Załoga kutrów liczy 4 osoby.
Napęd stanowi jeden silnik wysokoprężny SDm6 Delfin o mocy 165 KM przy 2000 obr./min. Silnik ten napędza przekładnię redukcyjno-nawrotową oraz pojedynczy wał napędowy z jedną śrubą napędową. Kutry te mają jedną płetwę sterową. Energię elektryczną na jednostkach zapewnia zespół prądotwórczy ZE266/53 składający się z silnika Diesla SW266/E53 o mocy 46,5 KM i prądnicy prądu przemiennego.
Na wyposażenie elektroniczne jednostek (stan na 1995 rok) składał się radar nawigacyjny SRN-207A, odbiornik radionawigacyjny RYM-K, radiostacja UKF R-619 oraz radiotelefon FM-309/2. Okręty te nie mają uzbrojenia.

</doc>
<doc id="5132097" url="https://pl.wikipedia.org/wiki?curid=5132097" title="Junonia atlites">
Junonia atlites

Junonia atlites − gatunek motyla z rodziny rusałkowatych i podrodziny Nymphalinae. Zamieszkuje większą część krainy orientalnej.
Morfologia.
Owad dorosły.
Motyl o rozpiętości skrzydeł od 60 do 66 mm. Wierzch skrzydeł jest lawendowobrązowy z jaśniejszymi połowami wierzchołkowymi. Przednie skrzydło ma w komórce trzy krótkie, poprzeczne, faliste przepaski czarnej barwy, za szczytem komórki krótką i nieco grubszą, czarną, falistą przepaskę poprzeczną, dalej zaś dwie poprzeczne pręgi o czarnym przydymieniu, z których wewnętrzna jest silnie pofalowana i kanciasto zgięta, a zewnętrzna prostsza, jakby złożona z półksiężyców, obrzeżona szeregiem owalnych, białawych plamek ocznych o ciemnych lub czarnych źrenicach, w przypadku części z nich z widocznymi od strony tylnej jaskrawymi, ochrowożółtymi tęczówkami. Za szeregiem plam owalnych leżą jeszcze wąska przepaska poprzeczna podzielona na półksiężyce oraz szerokie i ciemne linie subterminalna i terminalna. Wierzch skrzydła tylnego ma wąską i krótką, czarną pętelkę w komórce, dwie ciemne, faliste przepaski poprzeczne, dalej pręgi dyskalne, będące przedłużeniem tych na skrzydle przednim, a za nimi serię owalnych plamek ocznych, z których trzy mają ciemne źrenice, po stronach wewnętrznych obrzeżone ochrowożółtymi tęczówkami. Za szeregiem plamek leżą podzielone na półksiężyce linie postdyskalna, subterminalna i terminalna. Spód skrzydeł obu par ma tło białe, u samic miejscami z odcieniem ochrowym, a na tle liliowobiały wzór odpowiadający temu na wierzchu skrzydeł, jednak smuklejszy, bardzo delikatnie zaznaczony, nieco zanikający, lepiej widoczny u samic niż u samców. W porze suchej na spodzie skrzydeł samców plamki oczne zaznaczone są tylko owalami o żółtych środkach.
Stadia rozwojowe.
Jajo ma beczułkowaty kształt i jasnozielone zabarwienie. Chorion urzeźbiony jest pionowymi żeberkami.
Gąsienica ma podstawową barwę ciała brązową lub szarą. Grzbietem biegnie u niej pas złożony z drobnych kropek koloru białego i niebieskiego. Na ciele występują ponadto czarne kolce.
Barwa poczwarki jest matowo ruda lub brązowa. Wzdłuż grzbietu odwłoka i po jego bokach biegną szeregi czarniawych, spiczastych guzków.
Ekologia i występowanie.
Owad ten zasiedla pobrzeża rzek, polany leśne, poręby, przydroża oraz pobrzeża pól uprawnych i plantacji. Bytuje na rzędnych od 200 do 1000 m n.p.m. Postacie dorosłe latają za dnia, nisko, chętnie przysiadając na dłużej z rozłożonymi skrzydłami na roślinach zielnych i glebie. Jaja składane są pojedynczo na roślinie pokarmowej lub innej, rosnącej blisko tejże. Gąsienice są polifagami żerującymi na roślinach z różnych rodzin. Wśród ich roślin pokarmowych wymienia się taksony: "Achyranthes", "Alternanthera philoxeroides", "Asteracantha longifolia", "Barleria", "Blechum", "Goldfussia", "Hygrophila lancea", "Hygrophila salicifolia", "Justicia", "Lepidagathis", "Lindernia", "Nelsonia", "Pseuderanthemum", "Strobilanthes" i "Strobilanthes".
Gatunek orientalny, w Indiach występujący od podnóży Himalajów po wilgotniejsze rejony części półwyspowej, dalej sięgający Sri Lanki, Bangladeszu, południowych Chin, Mjanmy, Kambodży, Tajlandii, Malezji, Filipin, Brunei aż do Indonezji

</doc>
<doc id="5132098" url="https://pl.wikipedia.org/wiki?curid=5132098" title="Eliza Pollock">
Eliza Pollock

Lida Peyton Eliza Pollock z d. McMillen (ur. 24 października 1840 w Hamilton, zm. 25 maja 1919 w Wyoming) – amerykańska łuczniczka, trzykrotna medalistka olimpijska, uczestniczka igrzysk olimpijskich w 1904 roku. Najstarsza kobieta, która zdobyła złoto olimpijskie.
Życiorys.
W 1887 roku zdobyła tytuł mistrzyni stanu Ohio. Należała do klubu Cincinnati Archers. Jej mąż również był łucznikiem.
W 1904 roku wzięła udział w igrzyskach w Saint Louis jako jedna z sześciu łuczniczek (z czego pięć należało do jej klubu). 19 września w rywalizacji w Double Columbia Round kobiet zdobyła brązowy medal. 20 września wzięła udział w rywalizacji w Double National Round kobiet, gdzie z wynikiem 419 punktów zdobyła brązowy medal. Tego samego dnia zdobyła złoto w drużynowej rywalizacji kobiet. W wieku 63 lat i 333 dni została najstarszą w historii mistrzynią olimpijską.
W źródłach historycznych jej imię podawane jest jako Jessie lub Eliza.

</doc>
<doc id="5132099" url="https://pl.wikipedia.org/wiki?curid=5132099" title="Radom Brzustówka">
Radom Brzustówka



</doc>
<doc id="5132100" url="https://pl.wikipedia.org/wiki?curid=5132100" title="John Allmond Marsh">
John Allmond Marsh

John Allmond Marsh (ur. 6 marca 1894 w Guelph, zm. 5 listopada 1952) – kanadyjski polityk Partii Konserwatywnej.
Działalność polityczna.
W okresie od 22 marca 1937 do 25 marca 1940 reprezentował okręg wyborczy Hamilton West w kanadyjskiej Izbie Gmin.

</doc>
<doc id="5132105" url="https://pl.wikipedia.org/wiki?curid=5132105" title="Lista postaci serialu American Horror Story">
Lista postaci serialu American Horror Story



</doc>
<doc id="5132107" url="https://pl.wikipedia.org/wiki?curid=5132107" title="Świergotek płowy">
Świergotek płowy

Świergotek płowy ("Corydalla vaalensis") – gatunek ptaka z rodziny pliszkowatych (Motacillidae). Występuje głównie w Afryce Południowej, prócz tego w południowej części Afryki Środkowej. Nie jest zagrożony wyginięciem.
Taksonomia.
Po raz pierwszy gatunek opisał w 1900 roku George Ernest Shelley, angielski ornitolog, bratanek poety Percy’ego Shelleya. Holotyp pochodzić miał z Newcastle w południowoafrykańskiej prowincji KwaZulu-Natal. Shelley wskazał dwa typy: samca pozyskanego 26 czerwca 1881 i samicę pozyskaną dzień później. Dysponowano jednak wtedy większą liczbą okazów zebranych w Muzeum Brytyjskim, a w momencie opisania świergotka płowego jego znany zasięg podawano jako północny Natal i Transwal. Autor nadał nowemu gatunkowi nazwę "Anthus vaalensis".
Obecnie (2021) Międzynarodowy Komitet Ornitologiczny (IOC) umieszcza świergotka płowego w rodzaju "Anthus" podtrzymując nazwę nadaną przez Shelleya. Niektóre autorytety uznają rodzaj "Corydalla", w którym znajduje się część świergotków dotychczas umieszczanych w "Anthus", w tym właśnie świergotek płowy. Pod nazwą "Corydalla vaalensis" wymieniany jest między innymi na "Kompletnej liście ptaków świata" (2021).
IOC wyróżnia 5 podgatunków, natomiast jeszcze 6. uznają między innymi autorzy "Clements Checklist of Birds of the World" (2019) i listy ptaków świata opracowywanej we współpracy BirdLife International z autorami HBW (5. wersja online: grudzień 2020). Dawniej problemów nastręczało systematykom mylenie okazów świergotka płowego ze świergotkiem gładkim ("C. leucophrys"). Sporna była klasyfikacja dwóch podgatunków tego drugiego: "C. l. goodsoni" i "C. l. saphiroi". W 9. tomie HBW (2004) zostały przypisane do świergotka płowego jako podgatunki z północno-wschodniej części zasięgu "C. vaalensis" (Półwyspu Somalijskiego i części terenów na południe od niego), ale nowsze klasyfikacje uznają 5 lub 6, nie 8, podgatunków. Na "Kompletnej liście..." (2021) "C. l. saphiroi" jest wyszczególniony jako podgatunek świergotka gładkiego z własną polską nazwą: świergotek piaskowy.
Do współcześnie uznawanych podgatunków należą:
Proponowany był również podgatunek "C. v. clanceyi", którego przedstawiciele zamieszkują południowo-wschodnią Botswanę oraz północno-wschodnią Południową Afrykę.
Systematyka w obrębie pliszkowatych była wśród ornitologów przedmiotem sporów. Niektóre wątpliwości rozwiano przy użyciu filogenetyki molekularnej. Pietersen "et al". (2018) wykorzystali sekwencje jednego genu zawartego w nDNA (sekwencja intronu 2 genu kodującego mioglobinę) i dwóch zawartych w mtDNA ("cyt b" i "COI") pobrane od świergotków niemal wszystkich gatunków. W rezultacie otrzymali między innymi drzewo filogenetyczne, którego fragment obejmujący gatunki "Corydalla" przedstawiono poniżej (w niemal niezmienionej formie; dodano jedynie epitet gatunkowy "hoeschi", a nie uwzględniono jedynie "C. pseudosimilis", który okazał się być "C. cinnamomea"):
W 1996 został opisany nowy gatunek, świergotek długosterny („"Anthus longicaudatus"”). Wyniki badań opublikowanych około dwóch dekad później wskazują na brak przesłanek do wyróżniania świergotka długosternego opartych zarówno o cechy upierzenia i morfometrię, jak i filogenetykę. Wszystkie okazy rzekomo nowego gatunku przypisano do świergotka płowego, jedynie jeden okazał się reprezentować świergotka długodziobego ("C. similis").
Morfologia.
Długość ciała wynosi 15–18,5 cm, masa ciała – 23–36,6 g. Identyfikacja dużych południowoafrykańskich świergotków w terenie jest bardzo trudna i wszystkie są często ze sobą mylone. W przypadku świergotków płowych problem stanowi odróżnienie ich od świergotków gładkich, które również mają jednolicie ubarwione (bez wzorów) wierzchnie partie ciała.
Dalszy opis dotyczy osobników podgatunku nominatywnego, o ile nie zaznaczono inaczej. W upierzeniu dymorfizm płciowy nie występuje. Wierzch ciała jednolicie piaskowobrązowy. Ciemię pokrywają słabo zaznaczone ciemniejsze pasy. Ogon ciemnobrązowy, zewnętrzne sterówki z jasnopłowymi chorągiewkami zewnętrznymi i końcówką chorągiewek zewnętrznych, para T5 ma płowe jedynie końcówki i zewnętrzne krawędzie. Brew szeroka, nieco płowa. Kantarek popielaty. Pokrywy uszne piaskowobrązowe. Pasek policzkowy ciemny, pasek podbródkowy cieńszy od niego i ciemnobrązowy. Spód ciała jasny, piaskowopłowy, z intensywniej ubarwioną piersią, a jaśniejszą brodą i gardłem. Górną część piersi zdobią słabo widoczne szarobrązowe paski. Lotki I i II rzędu oraz ich pokrywy brązowe. Lotki III rzędu, pokrywy skrzydłowe większe i średnie brązowe z szerokimi płowymi krawędziami. Pokrywy skrzydłowe mniejsze piaskowobrązowe, a pokrywy podskrzydłowe – jasnopłowe. Dziób ciemnobrązowy z różowawą nasadą żuchwy. Tęczówka ciemnobrązowa. Nogi i stopy jasne, żółtobrązowe.
Wymiary szczegółowe przedstawicieli wybranych podgatunków przedstawiono w poniższej tabeli (część źródeł pochodzi z czasów, kiedy niektóre z pozostałych podgatunków nie zostały jeszcze opisane).
Zasięg występowania.
Świergotki płowe występują na południe od afrykańskiego pasa lasów deszczowych. Zasięg ich występowania według szacunków BirdLife International zajmuje blisko 5,87 mln km². Charakter podejmowanych przez świergotki płowe wędrówek jest słabo poznany. Część populacji uznaje się za osiadłą, w innych natomiast świergotki odbywają regularne wędrówki. W południowej części zasięgu świergotki płowe prawdopodobnie prowadzą nomadyczny tryb życia, zwłaszcza tamtejszą zimą. Granice obszarów występowania poszczególnych podgatunków są trudne do dokładnego określenia. Poniżej opisano je w przybliżeniu.
Ekologia i zachowanie.
Środowiskiem życia świergotków płowych są otwarte tereny trawiaste oraz poddawane nadmiernemu wypasowi z plackami gołej ziemi, niedawno wypalane, nieużytki oraz obrzeża panwi solnych. Pojawiają się też na przecinkach w świetlistych lasach. W Południowej Afryce wydają się zamieszkiwać środowiska między tymi świeżymi (ang. "mesic") a pustynnymi. Stosunkowo częste doniesienia o pojawieniach w delcie Okawango prawie na pewno są wynikiem pomyłek i dotyczą świergotków gładkich. Jeśli świergotki płowe współwystępują z gładkimi, to przeważnie zajmują suchsze środowiska. Odnotowywane były od nizin do co najmniej 1700 m n.p.m., w samym tylko Malawi od 60 do 2450 m n.p.m.
Świergotki płowe przebywają najchętniej na nagiej lub z rzadka porośniętej ziemi, szczególnie nadmiernie wypasanej, na której rozsiane są kamienie lub kopce termitów służące jako czatownie. Zwykle przebywają samotnie lub w parach, czasem w niewielkich grupach, liczniej zbierają się na pogorzeliskach. Tam też dołączają do świergotków cynamonowych ("C. cinnamomea"), choć współwystępują z nimi także podczas lęgów. Żerują aktywnie, nieustannie drepcząc lub biegając. Po zatrzymaniu się przybierają mocno wyprostowaną posturę. Są raczej płochliwe. Zaniepokojone siadają na kamieniach, termitierach lub skibach.
Pożywieniem tych ptaków są głównie owady i inne stawonogi, czasami zjadają też nasiona. Spośród 67 żołądków świergotków płowych z Zimbabwe poszczególne rodzaje pokarmu zawierało odpowiednio: chrząszcze (Coleoptera) – 76%, prostoskrzydłe (Orthoptera) – 69%, błonkoskrzydłe (Hymenoptera) – 34%, pluskwiaki (Hemiptera) – 18%, motyle (Lepidoptera) – 19%, termity (Isoptera) – 24%, muchówki (Diptera) – 3%, ważki (Odonata) – 4%, wije (Myriapoda) – 6%, karaczany i modliszki (umieszczane razem w Dictyoptera) – 3%, pajęczaki (Arachnida) – 6%, ziarno – 7%, pióra – 6%, żwir – 5%.
Lęgi.
W Afryce Południowej składanie jaj przypada na porę deszczową i okres ją poprzedzający. W Zambii trwa od czerwca do października, w Zimbabwe – od lipca do lutego (głównie między wrześniem a grudniem), a w Południowej Afryce – od sierpnia do grudnia. Świergotki płowe są monogamiczne i terytorialne. Ich gniazdo ma kształt czarki, tworzą je luźno splecione trawy, wyściółkę zaś stanowią delikatniejsze trawy i korzonki. Umieszczone jest w zagłębieniu u nasady kępy traw albo podstawie kamienia. Ma średnicę około 6 cm i głębokość 4 cm. W zniesieniu znajdują się 2 lub 3 jaja. Skorupka jest biała, matowa, pokryta rzadko rozmieszczonymi szarymi i brązowymi plamkami. Wymiary średnie 21 jaj z Południowej Afryki: 22,0 na 15,3 mm (20–24 na 15–17 mm). Brak informacji o czasie wysiadywania czy momencie opierzenia się młodych, chociaż według innego źródła wysiadywanie trwa około 14 dni, a młode opuszczają gniazdo po blisko 12 dniach życia. Są karmione przez oboje rodziców.
Status i zagrożenia.
IUCN uznaje świergotka płowego za gatunek najmniejszej troski (LC, "Least Concern") nieprzerwanie od 1988 (stan w 2021). BirdLife International uznaje trend liczebności populacji za stabilny ze względu na brak widocznych zagrożeń.

</doc>
<doc id="5132108" url="https://pl.wikipedia.org/wiki?curid=5132108" title="Rada do Spraw Uchodźców">
Rada do Spraw Uchodźców

Rada do Spraw Uchodźców jest organem administracji publicznej rozpatrującym odwołania od decyzji i zażalenia na postanowienia wydane przez Szefa Urzędu do Spraw Cudzoziemców w sprawach o nadanie lub pozbawienie statusu uchodźcy lub udzielenie ochrony uzupełniającej.
Rada jest także organem właściwym w sprawach wznowienia postępowania, uchylenia, zmiany lub stwierdzenia nieważności wydanych przez siebie decyzji lub postanowień.

</doc>
<doc id="5132109" url="https://pl.wikipedia.org/wiki?curid=5132109" title="Piotr Odrowąż">
Piotr Odrowąż



</doc>
<doc id="5132110" url="https://pl.wikipedia.org/wiki?curid=5132110" title="Colin W.G. Gibson">
Colin W.G. Gibson

Colin William George Gibson (ur. 16 lutego 1891 w Hamilton, zm. 3 lipca 1974) – kanadyjski polityk Partii Liberalnej, minister.
Działalność polityczna.
W okresie od 26 marca 1940 do 17 stycznia 1950 reprezentował okręg wyborczy Hamilton West w kanadyjskiej Izbie Gmin. Od 11 stycznia 1945 do 7 marca 1945 pełnił obowiązki, a następnie do 12 grudnia 1946 był ministrem obrony ds. lotnictwa w rządzie premiera Kinga.

</doc>
<doc id="5132113" url="https://pl.wikipedia.org/wiki?curid=5132113" title="Ziarnojadek papugodzioby">
Ziarnojadek papugodzioby

Ziarnojadek papugodzioby ("Sporophila peruviana") – gatunek małego ptaka z rodziny tanagrowatych (Thraupidae). Występuje w zachodniej części Ameryki Południowej. Nie jest zagrożony.
Systematyka.
Gatunek ten jako pierwszy opisał René Lesson w 1842 roku, nadając mu nazwę "Callyrhynchus peruvianus". Holotyp pochodził z Callao w Peru. Obecnie takson ten umieszczany jest w rodzaju "Sporophila". Wyróżnia się 2 podgatunki: "S. p. devronis" , "S. p. peruviana" .
Morfologia.
Raczej typowy dla ziarnojadków ptak o masywnym, okrągłym, silnym dziobie z haczykowatym zakończeniem. Dziób tego gatunku jest podobny do dziobów papug, stąd jego nazwa. Samce mają szarą głowę, szary grzbiet, skrzydła i ogon oraz biały lub szarawobiały brzuch. Białe paski skrzydłowe. Charakterystyczne dla tego gatunku są białe powieki i białe upierzenie w kształcie półopaski poniżej policzków oraz czarne gardło. Dziób brązowo-żółty. Samice mają brązowy i szarobrązowy grzbiet, skrzydła i ogon, brzuch jasny biało-szary, dziób szaro-brązowo-żółty. Młode osobniki w upierzeniu przypominają samice. Podobny jest do ziarnojadka Taczanowskiego, od którego różni się głównie dziobem. Długość ciała 10,5–12,5 cm; masa ciała 12,6 g.
Zasięg występowania.
Ziarnojadek papugodzioby występuje w zachodniej części Ameryki Południowej do wysokości 800 m n.p.m. Jest ptakiem osiadłym. Poszczególne podgatunki występują:
Ekologia.
Jego głównym habitatem są krzewiaste zarośla, żywopłoty na terenach rolniczych lub na obrzeżach wsi, nieużywane zakrzaczone pola i doliny okresowych rzek.
Ziarnojadki papugodziobe występują pojedynczo, w parach lub w niewielkich stadach. Poza okresem godowym spotykany jest w większych grupach. W okresie suchym przy źródłach wody stada ziarnojadka papugodzibego mogą dochodzić do 2000 osobników. Żywią się głównie ziarnami traw, żerują na ziemi. Bardzo mocny dziób sugeruje, że pokarmem ziarnojadka papugodziobego są twardsze i większe nasiona niż ziarnojadka rudobrodego zamieszkującego te same tereny.
Sezon lęgowy ma miejsce w trakcie pory deszczowej od lutego do kwietnia. W latach o większych opadach może rozmnażać się wielokrotnie. Gniazda utkane są z wąsów czepnych, usytuowane na krzakach, często dosyć wysoko nad ziemią. Jego gniazda bywają wykorzystywane przez pasożyta lęgowego – starzyka granatowego.
Status.
W Czerwonej księdze gatunków zagrożonych IUCN ziarnojadek papugodzioby od 1988 roku klasyfikowany jest jako gatunek najmniejszej troski (LC, "Least Concern"). Liczebność populacji nie została oszacowana, ale ptak ten opisywany jest jako pospolity, choć rozmieszczony punktowo. Organizacja BirdLife International uznaje trend liczebności populacji za wzrostowy, gdyż degradacja środowiska powoduje tworzenie nowych, dogodnych siedlisk dla tego gatunku.

</doc>
<doc id="5132114" url="https://pl.wikipedia.org/wiki?curid=5132114" title="Redis (baza danych)">
Redis (baza danych)

Redis (IPA: ; skrót od nazwy Remote Dictionary Server) – otwartoźródłowe oprogramowanie działające jako nierelacyjna baza danych przechowująca dane w strukturze klucz-wartość w pamięci operacyjnej serwera, przeznaczona do działania jako klasyczna baza danych, miejsce przechowywania pamięci podręcznej oraz broker wiadomości.
"Redis", w porównaniu do klasycznych struktur danych w systemach baz danych, umożliwia przechowywanie danych w strukturach takich jak ciągi znaków, listy, zestawy ciągów, uporządkowane zestawy ciągów, hashe, mapy bitowe, dane powiązane z obiektami w przestrzeni, czy strumienie danych.
Według badania przeprowadzonego przez serwis StackOverflow w 2021 roku, "Redis" zostało ogłoszone jednym z najczęściej wybieranych systemów zarządzania bazą danych.

</doc>
<doc id="5132115" url="https://pl.wikipedia.org/wiki?curid=5132115" title="NuGet">
NuGet

NuGet – otwartoźródłowy, oficjalny i domyślny system zarządzania pakietami dla aplikacji działających w środowisku .NET.
W rejestrze "NuGet" przechowywane są biblioteki współdzielone oraz narzędzia platformy .NET, działające jako samodzielne aplikacje (tzw. "dotnet tools"), rozprowadzane jako tzw. pakiety.
Opis.
"NuGet" może być używany jako aplikacja wiersza poleceń, lub jako wbudowany w oprogramowanie Microsoft Visual Studio menedżer pakietów, który wraz ze stroną domową aplikacji zawiera wyszukiwarkę dostępnych w rejestrze pakietów. Takie pakiety rozprowadzane są w postaci pojedynczych archiwów danych o formacie ZIP z rozszerzeniem .nupkg ("NuGet package").
W rejestrze "NuGet" znaleźć się mogą biblioteki i narzędzia napisane w języku obsługiwanym przez platformę .NET oraz natywne biblioteki napisane w języku C++.
Przykłady.
Aby zainstalować bibliotekę Entity Framework Core, stworzoną przez Microsoft, w galerii pakietów należy znaleźć pakiet o nazwie Microsoft.EntityFrameworkCore lub wprowadzić w wierszu poleceń polecenie programu dotnet z argumentami add package:
 dotnet add package Microsoft.EntityFrameworkCore
Natomiast aby zainstalować narzędzie działające w platformie .NET, należy wykonać program z argumentami tool install:
 dotnet tool install --global dotnet-symbol
Używając argumentu --global, ścieżka zainstalowanego narzędzia zostanie dodana do zmiennej środowiskowej PATH systemu.

</doc>
<doc id="5132117" url="https://pl.wikipedia.org/wiki?curid=5132117" title="Łucznictwo na Letnich Igrzyskach Olimpijskich 2020 – mikst">
Łucznictwo na Letnich Igrzyskach Olimpijskich 2020 – mikst

Turniej mikstów w łucznictwie podczas XXXII Letnich Igrzysk Olimpijskich w Tokio odbył się w dniach 23-24 lipca 2021. Do rywalizacji zakwalifikowało się 32 sportowców reprezentujących 16 krajów. Arena zawodów znajdowała się w tokijskim Parku Yumenoshima. Mistrzami olimpijskimi została południowi Koreańczycy An San i Kim Je-deok, wicemistrzami Holendrzy Gabriela Schloesser i Steve Wijler, a brąz zdobyli Meksykanie Luis Álvarez i Alejandra Valencia.
Wprowadzenie.
Podczas igrzysk olimpijskich w Tokio w 2021 turniej mikstów w łucznictwie zadebiutował w zawodach olimpijskich.
System rozgrywek.
Na początku wszyscy zawodnicy rozegrali rundę rankingową (wspólną z innymi konkurencjami łuczniczymi). Przy ustalaniu rankingu do turnieju mikstów brano pod uwagę sumę wyników najlepszego zawodnika i najlepszej zawodniczki z każdego kraju. Do turnieju mikstów zakwalifikowały się reprezentacje 16 państw, które uzyskały najwyższą sumę punktów. Wyniki rundy rankingowej decydowały również o rozstawieniu w fazie zasadniczej turnieju. Turniej główny rozegrany został w systemie pucharowym i składał się z czterech rund. Przegrane zespoły odpadały z rywalizacji (z wyjątkiem przegranych półfinałów, którzy zmierzyli się o brązowy medal).
Wyniki.
Turniej główny.
Mecz o III miejsce
 Luis Álvarez, Alejandra Valencia – Mete Gazoz, Yasemin Anagöz 6:2 (36:34, 27:36, 39:36, 34:33)

</doc>
<doc id="5132119" url="https://pl.wikipedia.org/wiki?curid=5132119" title="Gérard de Nooijer">
Gérard de Nooijer

Gérard de Nooijer (ur. 4 kwietnia 1969 w Oost-Souburgu) – holenderski piłkarz występujący na pozycji napastnika, trener piłkarski.
Życiorys.
Do 1986 roku był juniorem VV RCS, po czym przeszedł do Sparty Rotterdam. W sezonie 1988/1989 zadebiutował w barwach tego klubu w Eredivisie, co miało miejsce 18 marca w przegranym 0:4 meczu z Rodą JC Kerkrade. W Sparcie Rotterdam Holender występował do 1998 roku, kiedy to za pięć milionów guldenów wraz z bratem Dennisem został zakupiony przez sc Heerenveen. W sezonie 1999/2000 wraz z tym klubem zdobył wicemistrzostwo kraju, a w roku 2000 grał w fazie grupowej Ligi Mistrzów. W styczniu 2003 roku de Nooijer został piłkarzem Feyenoordu, a od 2004 roku występował w FC Dordrecht. Karierę zakończył w 2006 roku.
W latach 2010–2013 był trenerem VV Goes, po czym pełnił różne funkcje w FC Dordrecht: asystenta trenera, trenera juniorów, trenera tymczasowego, a w latach 2016–2018 – trenera. W 2019 roku szkolił juniorów Dalian Istar H&amp;C, zaś w latach 2020–2021 był asystentem Henka Frasera w Sparcie Rotterdam.
Rodzina.
Gérard de Nooijer jest bratem bliźniakiem Dennisa, a także ojcem Bradleya i Yanilio.

</doc>
<doc id="5132120" url="https://pl.wikipedia.org/wiki?curid=5132120" title="Dorian Coninx">
Dorian Coninx

Dorian Coninx (ur. 28 stycznia 1994 w Échirolles) – francuski triathlonista, brązowy medalista olimpijski.
Dwukrotnie uczestniczył w igrzyskach olimpijskich. W 2016 roku na igrzyskach w Rio de Janeiro zajął 36. miejsce w zawodach indywidualnych. Na igrzyskach olimpijskich w Tokio wziął udział w dwóch konkurencjach – zajął 17. miejsce w zawodach indywidualnych oraz zdobył brązowy medal olimpijski w sztafecie mieszanej (wraz z nim francuską sztafetę stanowili: Léonie Périault, Cassandre Beaugrand i Vincent Luis).
W 2019 roku zdobył dwa medale światowych wojskowych igrzysk sportowych w Wuhan – brązowy indywidualnie i srebrny drużynowo.

</doc>
<doc id="5132123" url="https://pl.wikipedia.org/wiki?curid=5132123" title="Corydalla vaalensis">
Corydalla vaalensis



</doc>
<doc id="5132124" url="https://pl.wikipedia.org/wiki?curid=5132124" title="Anthus vaalensis">
Anthus vaalensis



</doc>
<doc id="5132127" url="https://pl.wikipedia.org/wiki?curid=5132127" title="Nikolaos Michaloliakos">
Nikolaos Michaloliakos

Nikolaos Michaloliakos, gr. Νίκος Μιχαλολιάκος (ur. w 1957 w Atenach) – grecki polityk nacjonalistyczny, lider i założyciel skrajnie prawicowej, neonazistowskiej partii, uznanej następnie za organizację przestępczą – Złotego Świtu.
Był deputowanym do Parlamentu Grecji IX, X, XI i XII kadencji (w latach 2012–2019), a w latach 2011–2012 także radnym Aten. 14 października 2020 roku został skazany na 13 lat więzienia.
Wykształcenie.
Uczęszczał do Trito Gymnasio Arrenon Atinon. Ukończył studia na wydziale matematyki Uniwersytetu Narodowego im. Kapodistriasa w Atenach.
Działalność polityczna.
W 1973 roku, w wieku 16 lat, po raz pierwszy dołączył do partii politycznej – Partii 4 Sierpnia (gr. "Κόμμα 4ης Αυγούστου") prowadzonej przez Konstantinosa Plewrisa, polityka określającego siebie jako "nazista, faszysta, antydemokrata i antysemita" i negującego istnienie Holocaustu. Dołączył także do EOKA 2, paramilitarnej organizacji nacjonalistycznej Greków cypryjskich. Został wówczas po raz pierwszy aresztowany, w czerwcu 1974 roku. Stało się to podczas protestu przed ambasadą brytyjską w Atenach przeciwko stanowisku Wielkiej Brytanii wobec tureckiej inwazji na Cypr.
Ponownie został aresztowany 2 lata później, podczas Bożego Narodzenia w 1976 roku, ze względu na jego uczestnictwo w zakłócaniu pogrzebu policjanta Wangelisa Malliosa. Przebywał wówczas w więzieniu w Korydallos, gdzie poznał osadzonych tam liderów junty czarnych pułkowników. Po zwolnieniu z aresztu dołączył do Ellenikόs Stratόs (greckich sił specjalnych), gdzie służył jako spadochroniarz. W lipcu 1978 został ponownie aresztowany, a rok później skazany na 12 miesięcy więzienia za udział w skrajnie prawicowej grupie terrorystycznej, a także za posiadanie broni i materiałów wybuchowych. W tym samym roku został zwolniony z wojska.
Po wyjściu z więzienia, w grudniu 1980 roku, założył gazetę o nazwie "Złoty Świt", pismo miało charakter nazistowski. Obok gazety powstała również organizacja o tej samej nazwie, przyjmująca w swoje szeregi tylko "czystych pochodzeniowo Greków" i promująca idee narodowego socjalizmu"." Już w pierwszych latach istnienia organizacja przeprowadziła naloty na biura lewicowych partii czy ataki na studentów. Michaloliakos dołączył następnie do nacjonalistycznej młodzieżówki "Ethniki Politiki Enosis" – partii prowadzonej przez Jeorjosa Papadopulosa, greckiego i hitlerowskiego wojskowego. W kwietniu 1984 roku zakończono wydawanie założonego przez niego czasopisma, a we wrześniu tego samego roku został przewodniczącym młodzieżowej organizacji EPE.
W 1993 roku zarejestrował Złoty Świt jako partię polityczną. 21 kwietnia 2004 roku reprezentował Złoty Świt podczas spotkania inaugurującego polityczną koalicję z innymi nacjonalistycznymi partiami.
Samorząd.
W wyborach samorządowych w 2010 roku był kandydatem do rady miejskiej Aten w ramach komitetu "Greckiego Świtu" (gr. "Ελληνική Αυγή"). Uzyskał mandat z wynikiem 5,29% (10 222 głosy). Jako radny miejski był szefem klubu "Greckiego Świtu dla Aten" (gr. "Ελληνική Αυγή για την Αθήνα") oraz członkiem Komisji ds. Jakości Życia. Był jednym z bardziej kontrowersyjnych radnych m.in. przywitał innych członków tego gremium salutem rzymskim, a także gdy odniósł się do dziennikarza grożąc mu "połamaniem głowy", a także że "kiedyś on i jego żydowskie dzieci staną się mydłem". Po tych słowach został skazany na 8 miesięcy pozbawienia wolności w zawieszeniu.
Parlamentaryzm.
W przedterminowych wyborach maju 2012 roku był jednym z kandydatów do Parlamentu Hellenów z list Złotego Świtu. Razem z 20 innymi członkami partii uzyskał mandat deputowanego. W tym samym miesiącu w udzielonym wywiadzie zakwestionował istnienie Holocaustu. W wyborach parlamentarnych w czerwcu tego samego roku uzyskał parlamentarną reelekcję, a jego partia uzyskała łącznie 18 miejsc.
Zabójstwo Pawlosa Fissasa.
17 września 2013 roku pośrednio uczestniczył w zabójstwie lewicowego rapera Pawlosa Fissasa dokonanym przez Giorgosa Roupakiasa – jednego z sympatyków Złotego Świtu. W noc zabójstwa Michaloliakos kilkukrotnie kontaktował się z członkami partii, w tym m.in. Janisem Lagosem. Po tym wydarzeniu został tymczasowo aresztowany na okres 18 miesięcy. W areszcie przebywał od września 2013 do 20 marca 2015 roku, a po wyjściu odbywał areszt domowym z możliwością uczestniczenia w obradach parlamentu.
W wyborach parlamentarnych w styczniu 2015 roku uzyskał mandat deputowanego do parlamentu, kandydując w okręgu Aten. Reelekcję uzyskał również w wyborach we wrześniu tego samego roku. Kandydował również w wyborach parlamentarnych w 2019 roku, natomiast jego partia nie przekroczyła progu wyborczego.
7 października 2020 roku Złoty Świt został uznany za organizację przestępczą, a następnie zdelegalizowany. Jednocześnie sąd zapowiedział wyroki dla 68 oskarżonych, w tym kierownictwa partii. 14 października 2020 roku Nikolaos Michaloliakos został skazany na 13 lat więzienia.

</doc>
