<doc id="5152108" url="https://pl.wikipedia.org/wiki?curid=5152108" title="Ulica Ciepła we Wrocławiu">
Ulica Ciepła we Wrocławiu

Ulica Ciepła – ulica położona we Wrocławiu na osiedlu Huby, w dawnej dzielnicy Krzyki. Ma długości i biegnie od ulicy Glinianej na przedłużeniu ulicy Joannitów w kierunku ulicy Wesołej, lecz formalnie nie ma z tą ulicą połączenia pozostając sięgaczem. Ulica przebiega przez obszar wpisany do gminnej ewidencji zabytków pod pozycją Huby i Glinianki, którego historyczny układ urbanistyczny podlega ochronie. Ponadto przy ulicy i w najbliższym otoczeniu znajdują się obiekty wpisane do gminnej ewidencji zabytków. Przed II wojną światową ulica Ciepła biegła od ulicy Glinianej do ulicy Przestrzennej lecz w wyniku powstania w okresie powojennym nowej zabudowy, ulica ta została skrócona i dziś stanowi sięgacz.
Historia.
Obszar osiedla Huby przez który przebiega ulica Ciepła został włączony w granice miasta w 1868 r.. W 1901 r. ulica jeszcze nie istniała, natomiast istniała już w 1926 r. na całej swojej długości od ulicy Glinianej ("Lehmgrubenstrasse") do ulicy Przestrzennej ("Goethestrasse"), w całości zabudowana zarówno w pierzei wschodniej jak i zachodniej. Najwięcej budynków powstało tu w latach 1900-1910, kiedy to zabudowano obie strony ulicy Ciepłej. Powstało tu wówczas 34 budynki. Na końcu ulicy przy zbiegu z ulicą Przestrzenną i Borowską istniał wówczas skwer. Numeracja adresowa budynków obejmowała po stronie zachodniej numery od 1 do 35, a po stronie wschodniej numery od 2 do 36.
W rejonie osiedla Huby pod koniec II wojny światowej, podczas oblężenia Wrocławia w 1945 r., prowadzone były działania wojenne. Front dotarł do ulicy Przestrzennej ("Goethego"), około 25–26 marca 1945 r. Trwały tu zacięte i bezpardonowe walki niemal o pojedyncze budynki. W wyniku tych działań znaczna część zabudowy uległa zniszczeniu, choć niektórzy autorzy publikacji wskazują, że w tym rejonie miasta bardzo dużo zniszczeń było wynikiem podpaleń dokonanych przez żołnierzy Armii Radzieckiej dokonanych po zdobyciu tego obszaru.
Odbudowę i nową zabudowę w tej części miasta rozpoczęto w latach 50. XX wieku i kontynuowano w latach 60. XX wieku. Część zabudowy ulicy została zachowana dzięki przywróceniu nadających się jeszcze do eksploatacji kamienic do stanu pozwalającego na ich użytkowanie. Z kolei w ramach budowy osiedla Huby, oprócz typowych bloków wolnostojących budowano także budynki w zabudowie plombowej. Nowa zabudowa zmieniała częściowo układ komunikacyjny osiedla. Przy ulicy Wesołej i Przestrzennej nowa zabudowa przecięła bieg południowego odcinka ulicy Ciepłej, ograniczając tę ulicę do sięgacza ulicy Glinianej. Istniały plany likwidacji ulicy Ciepłej (9.09.1972 r.) i włączenia znajdujących się tu posesji do sąsiednich ulic. Ostatecznie jednak do tego nie doszło. Jednakże dwie kamienice posadowione przy końcu ulicy, niegdyś z adresami przy ulicy Cieplej, po tych zmianach przypisano pod względem adresowym do ulicy Wesołej 6 i 8. Także posesje przy południowym odcinku dawnej ulicy otrzymały adresy przy ulicy Wesołej odpowiednio 11a, 13a i 13b, a sama droga stała się częścią ulicy Wesołej.
Nazwa.
W swojej historii ulica nosiła następujące nazwy:
Niemiecka nazwa ulicy "Gottschallstrasse" upamiętniała Rudolfa von Gottschall, urodzonego 30.09.1823 r. we Wrocławiu, zmarłego 21.03.1909 r. w Lipsku, śląskiego poetę. Współczesna nazwa ulicy – ulica Ciepła – została nadana uchwałą Miejskiej Rady Narodowej Wrocławia z dnia 7.11.1946 r. nr 184 i potwierdzona uchwałą Rady Miejskiej Wrocławia z 16.04.1994 r. nr LXXVIII/526/94.
Układ drogowy.
Ulica Ciepła biegnie od ulicy Glinianej na przedłużeniu ulicy Joannitów w kierunku południowym i stanowi sięgacz. Ulica łączy się z następującymi drogami kołowymi:
Na końcu ulicy znajduje się budynek przy ulicy Wesołej 10-26, w ramach którego zbudowano przejazdy bramowe przy numerach 14 i 16, umożliwiające połączenie z ulicą Wesołą. Współcześnie jednak stanowią one własność lub współwłasność osób fizycznych, albo osób fizycznych i gminy, w związku z czym przebiegające tu drogi są drogami wewnętrznymi, które stanowią przestrzeni publicznej.
Drogi przypisane do ulicy.
Do ulicy Ciepłej przypisana jest droga gminna (numer drogi 105439D, numer ewidencyjny drogi G1054390264011), która obejmuje ślepą ulicę o długości . Nawierzchnia ulicy wykonana jest jako brukowana z kamiennej kostki granitowej, z wyjątkiem krótkiego odcinka przy skrzyżowaniu z ulicą Glinianą gdzie zastosowano masę bitumiczną. Ulica przebiega przez teren położony na wysokości bezwzględnej od 119,5 do 121,2 . Ulica (podobnie jak powiązane z nią pozostałe ulice z wyjątkiem ulicy Glinianej) położona jest w strefie ograniczenia prędkości do 30 km/h. Wskazana jest w ramach tej strefy dla ruchu rowerowego w powiązaniu z ulicą Joannitów i Wesołą. Ulica położona jest na działce ewidencyjnej o powierzchni .
Zabudowa i zagospodarowanie.
Ulica przebiega przez obszar zabudowy śródmiejskiej. Współczesna ulica Ciepła jest w tym obszarze jedynie ulicą osiedlową. Dla tak ukształtowanej ulicy dominującą funkcją zabudowy jest funkcja mieszkalna położonych tu budynków. Są to kamienice, budynki w uzupełniającej zabudowie plombowej. Znajdujące się tu budynki mają od pięciu do ośmiu kondygnacji. Za budynkami przy ulicy Ciepłej 2-24 we wnętrzu międzyblokowym położony jest Rodzinny Ogród Działkowy Bajki.
Punkty adresowe i budynki.
Punkty adresowe przy ulicy Ciepłej (wg stanu na 2021 r.):
Demografia.
Ulica przebiega przez dwa rejony statystyczne, przy czym prezentowane dane są aktualne na dzień 31.12.2020 r.:
Ochrona i zabytki.
Obszar przez który przebiega ulica Ciepła podlega ochronie i jest wpisany do gminnej ewidencji zabytków pod pozycją Huby i Glinianki. W szczególności ochronie podlega historyczny układ urbanistyczny w rejonie ulic Suchej, Hubskiej, Kamiennej i Borowskiej, wraz z Parkiem Andersa i zajezdnią oraz osiedlem w rejonie ulic Paczkowskiej i Nyskiej kształtowany sukcesywnie w latach 60. XIX wieku oraz w XX wieku i po 1945 r. Stan zachowania tego układu ocenia się na dobry.
Przy ulicy i w najbliższym sąsiedztwie znajdują się następujące zabytki wpisane do gminnej ewidencji zabytków:
Baza TERYT.
Dane Głównego Urzędu Statystycznego z bazy TERYT, spis ulic (ULIC):

</doc>
<doc id="5152111" url="https://pl.wikipedia.org/wiki?curid=5152111" title="Gunnar Heinsohn">
Gunnar Heinsohn

Gunnar Heinsohn (ur. 21 listopada 1943 w Gdyni, zm. 16 lutego 2023 w Gdańsku) – niemiecki socjolog, ekonomista, demograf, pisarz i publicysta.
Życiorys.
Urodził się w czasie II wojny światowej w okupowanej przez Niemców Gdyni (w Małym Kacku), w rodzinie Roswithy i Heinricha Heinsohnów. We wrześniu 1939 jego służący w Kriegsmarine ojciec zaokrętowany był na pancerniku Schleswig-Holstein ostrzeliwującym Westerplatte. Gunnar urodził się jako pogrobowiec, ponieważ ojciec w maju 1943 zginął u wybrzeży Kanady dowodząc okrętem podwodnym U-438. W listopadzie 1944 rodzina wyjechała na zachód Niemiec. W 1971 Gunnar Heinsohn ukończył studia socjologiczne na Wolnym Uniwersytecie Berlińskim. W 1974 uzyskał doktorat z nauk społecznych, w 1982 uzyskał doktorat z ekonomii. W latach 1984–2009 wykładał na Uniwersytecie w Bremie. W 1993 założył i kierował do 2009 Instytutem im. Rafała Lemkina, pierwszą w Europie placówką prowadzącą badania nad ludobójstwem i ksenofobią. Wykładał w Akademii Obrony NATO w Rzymie.
Jest autorem licznych publikacji dotyczących ekonomii, związku demografii z polityką bezpieczeństwa, wpływu kształcenia na sukces społeczeństw, ludobójstwa. Jego artykuły i komentarze zamieszczane są w największych niemieckich dziennikach, ale również w czołowych światowych periodykach, jak The Wall Street Journal, International Herald Tribune, Le Monde, Financial Times, The Weekly Standard, NRC Handelsblad.
We wrześniu 2021 został odznaczony medalem „Odwaga i Wiarygodność”, przyznawanego osobom aktywnie działającym na rzecz kongresu oraz wizerunku Polski i jej obywateli w świecie.

</doc>
<doc id="5152113" url="https://pl.wikipedia.org/wiki?curid=5152113" title="Strzelanina na uniwersytecie w Permie">
Strzelanina na uniwersytecie w Permie

Strzelanina na uniwersytecie w Permie – strzelanina, która miała miejsce 20 września 2021 roku na uniwersytecie w Permie w obwodzie permskim w Rosji; uzbrojony napastnik, 18-letni student tej uczelni Timur Bekmansurow, zastrzelił 6 osób i ranił 43 inne. Podczas próby zatrzymania doszło między nim a policją do wymiany ognia, w wyniku której sprawca został ranny.
Tło.
Przed atakiem w Permie rosyjscy politycy zdecydowali się podnieść wiek od którego można legalnie w tym kraju posiadać broń i procedować ustawy z tym związane, ale w momencie strzelaniny w Permie to prawo już było co prawda uchwalone, ale nie weszło jeszcze wtedy w życie. Rosyjscy śledczy po ataku zaczęli obwiniać o masakrę w Permie nagłaśnianie tego typu zdarzeń z USA i różnych innych części świata w telewizji, co – ich zdaniem – zainspirowało sprawcę masakry.
Przebieg.
Strzelanina rozpoczęła się około 11:00 rano, a uczniowie i nauczyciele, którzy wtedy byli na lekcjach, używali różnych przedmiotów w salach do zabarykadowania drzwi wejściowych do klas. Sprawca zastrzelił 6 osób i ranił 43 inne, po czym został postrzelony przez policjanta drogówki, który jako pierwszy zareagował na strzelaninę i przybył na miejsce ponieważ znajdował się nieopodal. Napastnik trafił następnie do szpitala w stanie krytycznym.
Ofiary strzelaniny.
W strzelaninie zginęło 6 osób. Osoby te zostały później zidentyfikowane jako 5 kobiet i mężczyzna; byli oni w wieku od 18 do 66 lat. 44 osoby zostały ranne, w tym napastnik.
Sprawca.
Sprawcą ataku był 18-letni Timur Bekmansurow, student uczelni w Permie, który zamieścił wcześniej w mediach społecznościowych post, w którym napisał, że nie kierował się motywami terrorystycznymi i od dawna chciał dokonać masakry w szkole, a teraz przyszedł czas, żeby jego "marzenie" o strzelaninie się spełniło. Dokładne motywy sprawcy nie są znane, ale napisał on, że jego motywem była nienawiść do ludzkości, opublikował także swoje zdjęcie, w hełmie i z bronią oraz z wulgarnym gestem skierowanym do kamery.
Reakcje.
Studenci, personel i mieszkańcy Perma dzień po ataku zaczęli składać przy wejściu na teren kampusu kwiaty, świece żałobne i fotografie osób zabitych w ataku. Władze Rosji zdecydowały się także przyspieszyć proces wdrażania w życie ustaw mających na celu zaostrzyć dostęp do broni w Rosji.

</doc>
<doc id="5152114" url="https://pl.wikipedia.org/wiki?curid=5152114" title="Ulica Ciepła">
Ulica Ciepła

Ulica Ciepła:

</doc>
<doc id="5152115" url="https://pl.wikipedia.org/wiki?curid=5152115" title="Kościół św. Maksymiliana Marii Kolbego w Stróżnej">
Kościół św. Maksymiliana Marii Kolbego w Stróżnej

Kościół św. Maksymiliana Marii Kolbego w Stróżnej – rzymskokatolicki kościół parafialny znajdujący się w miejscowości Stróźna w powiecie gorlickim województwa małopolskiego.
Historia.
Kościół zbudowano w latach 1983-1996 według projektu Marka Jasiewicza. Kamień węgielny poświęcił Jan Paweł II w Krakowie, a wmurował go 1 lipca 1984 r. biskup Józef Gucwa, który też poświęcił kościół 14 czerwca 1996. Wystrój wnętrza i ołtarze zaprojektował i wykonał Maciej Kauczyński. Witraże również zaprojektował Maciej Kauczyński, a wykonano je w Pracowni Witraży Zbigniewa Gustaba.

</doc>
<doc id="5152118" url="https://pl.wikipedia.org/wiki?curid=5152118" title="Story - 10th Anniversary">
Story - 10th Anniversary



</doc>
<doc id="5152119" url="https://pl.wikipedia.org/wiki?curid=5152119" title="The Source Presents - Hip Hop Hits Vol. 5">
The Source Presents - Hip Hop Hits Vol. 5



</doc>
<doc id="5152120" url="https://pl.wikipedia.org/wiki?curid=5152120" title="The Source Presents - Hip Hop Hits Vol. 4">
The Source Presents - Hip Hop Hits Vol. 4



</doc>
<doc id="5152123" url="https://pl.wikipedia.org/wiki?curid=5152123" title="The Source Presents - Hip Hop Hits Vol. 3">
The Source Presents - Hip Hop Hits Vol. 3



</doc>
<doc id="5152124" url="https://pl.wikipedia.org/wiki?curid=5152124" title="The Source Presents - Hip Hop Hits Vol. 2">
The Source Presents - Hip Hop Hits Vol. 2



</doc>
<doc id="5152125" url="https://pl.wikipedia.org/wiki?curid=5152125" title="Singles '96 - '06">
Singles '96 - '06



</doc>
<doc id="5152126" url="https://pl.wikipedia.org/wiki?curid=5152126" title="Boks na Letnich Igrzyskach Olimpijskich 1972 – waga kogucia mężczyzn">
Boks na Letnich Igrzyskach Olimpijskich 1972 – waga kogucia mężczyzn

Waga kogucia mężczyzn to jedna z jedenastu męskich konkurencji bokserskich rozgrywanych podczas letnich igrzysk olimpijskich w 1972 w Monachium. Startowali bokserzy o wadze nie przekraczającej 54 kilogramów. Pojedynki w tej kategorii wagowej toczone były w dniach od 27 sierpnia do 10 września w hali Boxhalle. Zwyciężył reprezentant Kuby Orlando Martínez. Wystąpiło 38 bokserów z 38 państw.

</doc>
<doc id="5152127" url="https://pl.wikipedia.org/wiki?curid=5152127" title="Singin' the Blues">
Singin' the Blues



</doc>
<doc id="5152131" url="https://pl.wikipedia.org/wiki?curid=5152131" title="Puchar Intertoto (1973)">
Puchar Intertoto (1973)

Puchar Intertoto 1973 był 13. edycją piłkarskiego turnieju. Turniej zorganizowano z udziałem 40 drużyn. Zespoły zostały podzielone na dziesięć grup po cztery zespoły każda.

</doc>
<doc id="5152133" url="https://pl.wikipedia.org/wiki?curid=5152133" title="Zabrodzie (Solina)">
Zabrodzie (Solina)

Zabrodzie – część wsi Solina w Polsce, położona w województwie podkarpackim, w powiecie leskim, w gminie Solina. Hisotorczyna część miejscowości Solina nie zachowała się. W 1994 r. Została ona utworzona na nowo z Zabordzia, przysiółku miejscowości Bóbrka - Jaworu oraz Osiedla Szpakówka (do 1994 r. Również Bóbrka) i Osiedla Elektrowni (do 1994 r. Bóbrka). Większa część zapory Solińskiej mieści się w części, które należsł do historycznego Zabrodzia. 
Przed wojną Zabrodzie było gromadą w gminie Łobozew, a po wojnie w gminie Olszanica. W latach 1944-1951, przed umową o zmianie granic z 15 lutego 1951, była to miejscowość graniczna z ZSRR.

</doc>
<doc id="5152134" url="https://pl.wikipedia.org/wiki?curid=5152134" title="We'll Remember Zbiggy">
We'll Remember Zbiggy



</doc>
<doc id="5152136" url="https://pl.wikipedia.org/wiki?curid=5152136" title="Kościół św. Apostołów Piotra i Pawła">
Kościół św. Apostołów Piotra i Pawła



</doc>
<doc id="5152137" url="https://pl.wikipedia.org/wiki?curid=5152137" title="You Can't Love 'Em All">
You Can't Love 'Em All



</doc>
<doc id="5152138" url="https://pl.wikipedia.org/wiki?curid=5152138" title="We're Going to Hell for This">
We're Going to Hell for This



</doc>
<doc id="5152139" url="https://pl.wikipedia.org/wiki?curid=5152139" title="Złote przeboje - Miłość do końca świata">
Złote przeboje - Miłość do końca świata



</doc>
<doc id="5152141" url="https://pl.wikipedia.org/wiki?curid=5152141" title="Top Hits - The Best Of">
Top Hits - The Best Of



</doc>
<doc id="5152142" url="https://pl.wikipedia.org/wiki?curid=5152142" title="Utopia - Mixed by Above &amp; Beyond">
Utopia - Mixed by Above &amp; Beyond



</doc>
<doc id="5152143" url="https://pl.wikipedia.org/wiki?curid=5152143" title="Unbreakable - The Greatest Hits Vol. 1">
Unbreakable - The Greatest Hits Vol. 1



</doc>
<doc id="5152146" url="https://pl.wikipedia.org/wiki?curid=5152146" title="Aparatus (zbiór opowiadań)">
Aparatus (zbiór opowiadań)

Aparatus – wydany w listopadzie 2011 roku zbiór opowiadań autorstwa Andrzeja Pilipiuka. W tym samym czasie wychodzi też w formie audiobooka i e – booka. W skład książki wchodzi osiem utworów z których każdy stanowi osobny rozdział. Wśród nich jest też opowiadanie tytułowe, czyli Apartus. Ilustracje do tego wydania, włącznie z okładką wykonał Daniel Grzeszkiewicz.
Historie w niej zawarte choć nie są ze sobą powiązane chronologicznie czy fabularnie, czasami łączą postacie głównych bohaterów – doktora Pawła Skórzewskiego, lub historyka – antykwariusza Roberta Storma. Postacie te przewijają się i w innych zbiorach opowiadań autorstwa Andrzeja Pilipiuka. Zbiór jest zaliczany jako tom 4 do cyklu Światy Pilipiuka wydawanego przez Fabrykę Słów. Książka doczekała się wznowienia w listopadzie 2018 roku.

</doc>
<doc id="5152148" url="https://pl.wikipedia.org/wiki?curid=5152148" title="When You're Looking Like That">
When You're Looking Like That



</doc>
<doc id="5152150" url="https://pl.wikipedia.org/wiki?curid=5152150" title="Spiritus et Sponsa">
Spiritus et Sponsa

Spiritus et Sponsa (łac.: Duch i Oblubienica) − list apostolski papieża Jana Pawła II z 4 grudnia 2003 z okazji 40. rocznicy ogłoszenia Konstytucji o liturgii świętej "Sacrosanctum Concilium".
Treść.
List apostolski przypomina najważniejsze tezy konstytucji "Sacrosanctum Concilium" ogłoszonej podczas II soboru watykańskiego. Następnie wskazuje na zmiany, jakie zaszły w Kościele katolickim w dziedzinie liturgii w ciągu 40 lat od wydania konstytucji, a także na zagadnienia, które w tym czasie okazały się szczególnie istotne (świętowanie niedzieli, duszpasterstwo liturgiczne). W dalszej części listu papież zarysowuje perspektywy życia liturgicznego Kościoła, zwracając uwagę m.in. na zagadnienie godnego sprawowania liturgii pod przewodnictwem pasterzy i na rolę milczenia jako znaku liturgicznego.

</doc>
<doc id="5152151" url="https://pl.wikipedia.org/wiki?curid=5152151" title="Isuzu (1921)">
Isuzu (1921)

Isuzu (jap. 五十鈴) – japoński krążownik lekki z okresu międzywojennego i II wojny światowej, druga jednostka typu "Nagara". Wodowany 29 października 1921 roku, wszedł do służby w Dai-Nippon Teikoku Kaigun (Cesarska Marynarka Wojenna Wielkiej Japonii) 15 sierpnia 1923 roku. W okresie międzywojennym operował między innymi u wybrzeży Chin. Brał aktywny udział w walkach II wojny światowej na Pacyfiku, w tym w rejonie Wysp Salomona. Kilkukrotnie pełnił funkcję jednostki flagowej. Pomiędzy majem a wrześniem 1944 roku, „Isuzu” został przebudowany na krążownik przeciwlotniczy. Został zatopiony w wyniku ataku torpedowego amerykańskich okrętów podwodnych 7 kwietnia 1945 roku u wybrzeży wyspy Sumbawy.
Uzbrojenie główne stanowiło początkowo siedem pojedynczych dział kalibru 140 mm. Po przebudowie na krążownik przeciwlotniczy głównym uzbrojeniem były trzy podwójne działa uniwersalne kalibru 127 mm oraz liczne działka małokalibrowe. Wyporność standardowa krążownika wynosiła 5170 ts, a długość 162,15 m. Napęd stanowiły cztery zespoły turbin, do których parę dostarczało dwanaście kotłów. „Isuzu” był w stanie osiągnąć maksymalną prędkość wynoszącą 36 węzłów.
Zamówienie i budowa.
„Isuzu” powstał jako druga jednostka z serii krążowników lekkich typu "Nagara" – stanowiących rozwinięcie znajdujących się jeszcze wówczas w budowie jednostek typu "Kuma". Okręty te powstały na mocy decyzji dowództwa Marynarki Wojennej z roku 1917 o budowie ośmiu krążowników o wyporności normalnej wynoszącej 5500 ts. W 1918 roku zamówienie poszerzono o dodatkowe trzy okręty. Tak Flota Cesarska zyskała pięć okrętów typu "Kuma" oraz sześć jednostek "Nagara", do których należał okręt „Isuzu”. Okręty obu typów wybudowano w tym samym układzie kadłuba i rozwiązań technologicznych zastosowanych przy budowie krążowników. W stosunku do okrętów reprezentujących projekt "Kuma", krążowniki typu "Nagara", miały większy pomost bojowy, który zyskał kilka dodatkowych kondygnacji, oraz wyrzutnie torpedowe większego kalibru.
Stępkę pod budowę „Isuzu” położono 10 sierpnia 1920 roku w stoczni Uraga Dock Co. Wodowanie krążownika odbyło się 29 października 1921 roku, zaś uroczyste wprowadzenie do służby miało miejsce 15 sierpnia 1923 roku w Yokosuce.
Opis.
Skrócony opis konstrukcji.
Kadłub „Isuzu” miał 162,15 m długości całkowitej, zaś na linii wodnej długość wynosiła 156,65 m. Szerokość jednostki wynosiła 14,17 m, natomiast jej zanurzenie wynosiło 4,85 m. Wyporność standardowa wynosiła 5170 ts, zaś normalna 5690 ts. Załoga jednostki liczyła bazowo 450 osób, w tym 37 oficerów. W wypadku jeśli okręt pełnił funkcję okrętu flagowego, zaokrętowanych było na nim dodatkowych 27 osób, w tym 5 oficerów.
„Isuzu” napędzany był za pośrednictwem czterech zespołów turbin parowych Parsonsa, do których parę dostarczało dwanaście kotłów opalanych paliwem płynnym i węglem. Po modernizacji kotły opalano wyłącznie ropą. Każdy zespół turbin za pośrednictwem własnej przekładni redukcyjnej napędzał swoją linię wału napędowego, zakończoną pojedynczą, trójpłatową śrubą napędową. Układ napędowy generował maksymalną moc wynoszącą 90 000 KM, co pozwalało osiągnąć krążownikowi maksymalną prędkość prawie 36 węzłów. Zasięg jednostki wynosił 8500 Mm przy prędkości 10 węzłów, 6000 Mm przy 14 w. oraz 1000 Mm przy prędkości wynoszącej 23 węzły. Energię elektryczną na okręcie zapewniały dwa spalinowe generatory prądu stałego o mocy odpowiednio 66 i 88 kW, generujące prąd o napięciu 110 V. Zainstalowano je w przedziale maszynowni.
Zastosowany układ opancerzenia kadłuba był praktycznie taki sam jak w przypadku projektu "Kuma". Okręt miał pas pancerny o grubości 63,5 mm, łączący się z pokładem górnym, o długości 73,17 m oraz wysokości 4,87 m, z czego 0,84 m znajdowało się pod wodą. Zapewniał ochronę „Isuzu” przed ostrzałem z dział kalibru 102 mm. Pas ten znajdował się po obu stronach burt i chronił pomieszczenia kotłowni oraz maszynowni. Wykonany był ze stali o wysokiej odporności na rozciąganie oraz składał się dwóch warstw płyt pancernych. Pokład główny jednostki pokryto płytami pancernymi o grubości 28,5 mm. Zamontowane wcześniej główne działa kal. 140 mm osłonięto maskami pancernymi o grubości 10 mm. Komory amunicyjne dział głównych zostały opancerzone płytami o grubości 32 mm, natomiast opancerzenie podajników amunicyjnych wynosiło 16 mm.
Uzbrojenie i wyposażenie.
„Isuzu” wyposażono w dalocelowniki, lornety oraz kompasy. Większość tego wyposażenia znajdowała się na pokładzie kompasowym. Okręt miał dwa maszty. Jeden ulokowano za dziobówką, a drugi na śródokręciu w okolicach rufy. Na dziobowym maszcie znajdował się dalocelownik Typu 13 służący do kierowania ogniem artyleryjskim, stanowisko dowodzenia artylerią i dwa reflektory. W 1939 roku reflektory o średnicy 90 cm zastąpiono przez trzy o średnicy 110 cm. Początkowo okręt miał dalmierz 2,5-metrowy na mostku, a podczas modernizacji pod koniec 1932 roku otrzymał dalmierz o bazie 4,5 m w wieży nad mostkiem. W maju 1943 roku okręt otrzymał radar ostrzegania powietrznego Typu 21. Radar w postaci płaskiej, kwadratowej anteny zamontowano na trójnożnym maszcie na dachu pomostu kompasowego.
Okręt wyposażony był początkowo w platformę startową dla samolotu myśliwskiego Mitsubishi 1MF, znajdującą się na dziobie przed nadbudówką, z hangarem w nadbudówce, która nie okazała się jednak praktyczna i nie była używana. Od roku 1934 okręt używał wodnosamolotów Nakajima E8N lub Kawanishi E7K wystrzeliwanych przy pomocy obrotowej katapulty, zamontowanej na pokładówce rufowej. Ostatni typ maszyn używany był, gdy okręt pełnił rolę jednostki flagowej floty.
W momencie wejścia do linii krążownik uzbrojony był w siedem głównych dział okrętowych L/50 Typ 3 kalibru 140 mm. Każde działo umiejscowiono na pojedynczym stanowisku ogniowym. Dwa działa umiejscowione były na dziobie, w układzie tandemu, jednak lufy były skierowane w inne strony. Lufa działa numer jeden skierowana była w kierunku dziobu, zaś lufę działa numer dwa skierowano na nadbudówkę. Po bokach nadbudówki ulokowano po jednym dziale (jedno na każdą burtę). Pozostałe trzy działa zamontowano wzdłuż płaszczyzny symetrii kadłuba – dwa stanowiska umiejscowiono za ostatnim kominem na śródokręciu, a ostatnie działo ulokowane było na rufie. Dla pięciu dział przewidziano zapas pocisków wynoszący 120 sztuk, zaś dla dwóch bocznych dział zapas ten wynosił 105 sztuk. Dodatkowo „Isuzu” dysponował dwiema armatami salutacyjnymi kal. 57 mm.
W zakresie uzbrojenia przeciwlotniczego okręt był wielokrotnie przezbrajany. W momencie wejścia do służby składało ono się z dwóch pojedynczych armat przeciwlotniczych kal. 76,2 mm, zamontowanych po bokach pierwszego komina. Zapas amunicji dla każdej z armat wynosił 240 sztuk, była ona rozdzielnego ładowania. Uzbrojenie to uzupełniały dwa karabiny maszynowe Typu 3 kalibru 6,5 mm. Karabiny te umiejscowiono pomiędzy drugim a trzecim kominem. Pod koniec 1932 roku na okręcie zamontowano stanowisko poczwórnych wkm Hotchkiss kalibru 13,2 mm na platformie przed nadbudówką dziobową. Dwie armaty plot. kal. 76,2 mm zastąpiono w tym samym czasie podwójnymi stanowiskami karabinów maszynowych Typu 93 kal. 13,2 mm, które z kolei zastąpiono na początku 1939 roku podwójnymi stanowiskami działek Typu 96 kal. 25 mm. Dwa karabiny maszynowe kal. 6,5 mm zostały pod koniec 1932 roku zastąpione przez karabiny maszynowe Lewis kal. 7,7 mm. Na początku 1943 roku działa numer 5 i 7 kal. 140 mm zostały zastąpione przez jedno dwulufowe stanowisko dział przeciwlotniczych Typu 89 kal. 127 mm oraz dwa potrójne stanowiska działek 25 mm.
Okręt miał także cztery podwójne wyrzutnie torped kalibru 610 mm przystosowane do torped Typu 8. „Isuzu” miał także zainstalowane tory minowe dla 48 min morskich.
Jako krążownik przeciwlotniczy.
W wyniku przebudowy na krążownik przeciwlotniczy w 1944 roku „Isuzu” zyskał dodatkowo radar ostrzegania powietrznego Typu 13 oraz nawodnego Typu 22. Krążownik dysponował więc trzema stacjami radiolokacyjnymi. Do obrony przed okrętami podwodnymi zamontowano hydrofon i stację hydrolokacyjną.
Zmieniono także uzbrojenie. Zdemontowano wszystkie główne działa kal. 140 mm i zastąpiono trzema podwójnymi działami uniwersalnymi Typu 89 kal. 127 mm. Pierwsze zamontowano na dziobie, drugie ulokowano na śródokręciu, natomiast trzecie pozostało na rufie (zamontowano je jeszcze w 1943 roku w miejsce rufowej armaty L/50). Dwa podwójne działa Typu 96 kal. 25 mm zostały zastąpione przez te same działa jednak w wariancie trzylufowym. Dodatkowo poczwórne stanowisko karabinów kalibru 13,2 mm zostało zastąpione przez dwa potrójne stanowiska kalibru 25 mm. W konfiguracji krążownika przeciwlotniczego okręt uzbrojony był w 3 × II działa Typu 89 kal. 127 mm oraz 50 dział przeciwlotniczych kal. 25 mm w układzie 11 × III i 17 × I. Cztery podwójne wyrzutnie torped zastąpiono dwiema poczwórnymi kal. 610 mm Typu 92 dla torped Typ 93. Łącznie krążownik zabierał zapas 16 torped. Dodatkowo okręt zyskał dwie zrzutnie bomb głębinowych.
Służba.
Okres międzywojenny.
15 sierpnia 1923 roku w Yokosuce odbyła się uroczystość wcielenia „Isuzu” do służby w Cesarskiej Marynarce Wojennej Japonii. Nazwa okrętu pochodziła od nazwy rzeki płynącej w na południu wyspy Honsiu. Już w 1924 roku okręt pełnił funkcję jednostki flagowej 3. Flotylli Krążowników na wodach chińskich, natomiast w latach 1925–1926 krążownik był okrętem flagowym 2. Flotylli Niszczycieli. W 1927 roku okręt został przeniesiony do rezerwy, jednak na przełomie marca i kwietnia okręt wraz z „Sendai” prowadził działania w rejonie rzeki Jangcy u wybrzeży Chin. W latach 1928–1929 w porcie macierzystym pełnił funkcję okrętu szkolnego. W 1930 roku przez chwilę „Isuzu” pełnił służbę w Mako w Peskadorach, jednak jeszcze w tym samym roku okręt trafił z powrotem do rezerwy.
W latach 1931–1934 krążownik przeszedł modernizację w Yokosuce, po czym wcielono go w skład Sentai 8 Pierwszej Floty. W okresie od 30 października 1934 roku do 15 stycznia 1935 roku na okręcie prowadzono prace modernizacyjne mające na celu polepszenie jego stateczności. W marcu i kwietniu 1935 roku krążownik odbywał rejsy patrolowe na wodach chińskich, natomiast od 1936 roku był okrętem flagowym 1. Flotylli Okrętów Podwodnych. W listopadzie 1939 roku „Isuzu” przejął funkcję okrętu flagowego Drugiej Floty. W 1940 roku okrętu uczestniczył w kolejnych rejsach po wodach chińskich, a 15 listopada tego roku okręt wszedł w skład Szóstej Floty.
Lata 1941–1942.
We wrześniu okrętem flagowym 2 Dywizjonu Niszczycieli admirała Tanaki. 15 września 1941 roku okręt został przeniesiony do Sentai 15. Od 16 września 1941 roku okręt patrolował Morze Południowochińskie. W grudniu 1941 roku i styczniu 1942 roku okręt stacjonował w Hongkongu. Na przełomie stycznia i lutego 1942 roku „Isuzu” eskortował transport żołnierzy japońskich z Mako do Songhli na Półwyspie Malajskim. Na przełomie marca i kwietnia tego samego roku okręt przechodził krótki remont dokowy w Hongkongu. 10 kwietnia 1942 roku krążownik wszedł w skład Sentai 16 2. Floty Ekspedycyjnej. W drugiej połowie kwietnia 1942 roku okręt prowadził patrole na Morzu Jawajskim. W maju i czerwcu 1942 roku „Isuzu” został okrętem flagowym Sentai 16, po czym w lipcu był ponownie dokowany w macierzystym porcie w Yokosuce. Po naprawach, 26 lipca wyruszył do Ambon, po czym okręt osłaniał desant na wyspy Tanimbar. 13 września krążownik osłaniał transport 2. Dywizji Piechoty, a 22 września osłaniał desant na wyspy Shortland. Od 25 września okręt bazował na atolu Truk. 13 i 14 października „Isuzu” wraz z siedmioma niszczycielami osłaniał pancerniki „Kongō” oraz „Haruna”, a 15 i 16 października okręt osłaniał bombardowanie lotniska Henderson Field na Guadalcanalu przez ciężkie krążowniki „Maya” i „Myōkō”. 
Okręt wziął udział w Bitwie koło wysp Santa Cruz. 5 listopada okręt wraz z eskortą ośmiu niszczycieli zawinął do bazy na wyspach Shortland, gdzie jednostki te zostały włączone w skład eskadry dowodzonej przez wiceadmirała Gun’ichi Mikawa. W nocy z 13 na 14 listopada krążownik wraz z okrętami Gun’ichi Mikawy i okrętami Shōji Nishimury brał udział w okrążeniu Wysp Salomona i ponownym ostrzale lotniska Henderson Field. Rankiem, podczas powrotu z misji, krążownik został zaatakowany przez samoloty z Henderson Field i lotniskowca USS „Enterprise” (CV-6) w okolicach wyspy Rendova. W pobliżu „Isuzu” eksplodowały dwie bomby lotnicze doprowadzając do zalania kotłowni numer 3. Krążownik został przeholowany do Shortland, skąd po prowizorycznych naprawach udał się na naprawę na atol Truk.
Lata 1943-1944.
W miesiącach od stycznia do maja 1943 roku „Isuzu” przeszedł pierwszą, głębszą modernizację od początku wojny, polegającej m.in. na montażu podwójnej armaty Typu 89 kal. 127 mm oraz wzmocnieniu obrony przeciwlotniczej, poprzez dodanie stanowisk przeciwlotniczych dla działek kal. 25 mm. W międzyczasie 1 kwietnia utworzono Sentai 14, do której to wcielono „Isuzu”. W czerwcu 1943 roku odbył dwa rejsy z zaopatrzeniem do Nauru. W dniach 24–28 lipca okręt holował zbiornikowiec „Tonan Maru 3”, ciężko uszkodzony przez okręt podwodny USS „Tinosa” (SS-283). W sierpniu okręt bazował na atolu Truk, zaś w dniach 3–7 września krążownik transportował piechotę z tego to atolu do atolu Kwajalein. Dodatkowo „Isuzu” prowadził patrole w obszarze wyżej wymienionego atolu do października 1943 roku. W późniejszym czasie krążownik wpłynął do Szanghaju, skąd po kilku dniach wypłynął w składzie konwoju do Kavieng. W odległości około 60 Mm od portu docelowego, konwój został zaatakowany przez grupę bombowców Consolidated B-24 Liberator, którym udało się uszkodzić jeden z eskortowanych statków transportowych.
4 listopada 1943 roku w pobliżu portu w Kavieng, „Isuzu” wpłynął na minę morską. Eksplozja spowodowała uszkodzenia kadłuba i zacięcie się dwóch głównych wież artyleryjskich. 9 listopada okręt odholowano do bazy w Truk, gdzie dokonano prowizorycznych napraw. 21 listopada, okręt wraz z krążownikiem „Naka” opuściły atol. 22 i 23 listopada na wyspie Pohnpei, na oba okręty zaokrętowano 1500 żołnierzy, którzy mieli trafić na Kwajalein, jednak w wyniku upadku Wysp Gilberta okręty przekierowano na atol Mili. Dotarły tam 1 grudnia 1943 roku. 5 grudnia oba okręty zostały zaatakowane przez bombowce nurkujące oraz samoloty torpedowe pochodzące grupy lotniczej lotniskowców USS „Lexington” (CV-16) oraz USS „Yorktown” (CV-10). „Isuzu” został trafiony trzema bombami w okolice głównej wieży artyleryjskiej numer 3, dodatkowo kilka bomb wybuchło obok okrętu doprowadzając do licznych uszkodzeń. W wyniku ataków zginęło 20 marynarzy. Uszkodzenia zostały naprawione na tyle, by pozwolić jednostce na rejs do atolu Truk, gdzie przeprowadzono jego naprawę. Naprawy trwały od 12 grudnia do 17 stycznia 1943 roku.
23 stycznia 1944 roku okręt powrócił do macierzystego portu, gdzie do 30 kwietnia okręt przeszedł remont główny. Od 1 maja do 14 września 1944 roku „Isuzu” przeszedł przebudowę na krążownik przeciwlotniczy w stoczni Mitsubishi w Yokohamie. W międzyczasie 20 sierpnia okręt został jednostką flagową Sentai 31, która była częścią Połączonej Floty. Okręt brał udział w bitwie w zatoce Leyte. Grupą okrętów w której znajdował się „Isuzu” dowodził wiceadmirał Jisaburō Ozawa. 25 października doszło do starcia okrętów dowodzonych przez Ozawę z samolotami United States Navy, podczas to której okręt przyjął na pokład marynarzy z ciężko uszkodzonego lotniskowca „Chiyoda”. „Isuzu” w starciu odniósł niewielkie uszkodzenia, tracąc 13 członków załogi. W tym samym dniu okręt został ostrzelany przez amerykańskie krążowniki podczas podejmowania rozbitków. 29 października okręt wpłynął do portu w Kure. W listopadzie 1944 roku okręt wyruszył z zaopatrzeniem do Brunei. 19 listopada okręt został trafiony torpedą z amerykańskiego okrętu podwodnego USS „Hake” (SS-256). Trafiła ona w część rufową kadłuba doprowadzając do uszkodzenia steru jak i samej rufy. Po prowizorycznych naprawach okręt dopłynął do Singapuru. Od 12 grudnia 1944 roku do 1 kwietnia 1945 roku okręt przechodził naprawę i remont w bazie w Surabai.
Rok 1945.
4 kwietnia 1945 roku krążownik wyruszył z Surabai w kierunku wyspy Sumbawa w eskorcie torpedowca i dwóch trałowców. Zespół okrętów japońskich, został dostrzeżony przez grupę amerykańskich okrętów podwodnych – USS „Gabilan” (SS-252), USS „Besugo” (SS-321) oraz USS „Charr” (SS-328). 6 kwietnia japoński zespół atakowany był przez holenderskie bombowce North American B-25 Mitchell. Eksplozje bomb uszkodziły dziób okrętu. Tego samego dnia okręty wyokrętowały transportowanych żołnierzy na wyspie Sumbawa, po czym udały się w drogę powrotną. Rankiem, 7 kwietnia 1945 roku „Isuzu” w odległości 60 Mm od wyspy został trafiony torpedą w lewą burtę, tuż pod mostkiem, którą wystrzelił okręt USS „Gabilan”. O godzinie 8:30, podczas prób opanowania sytuacji na krążowniku, w lewą burtę trafiły dwie torpedy wystrzelone przez USS „Charr”. Po około 15 minutach „Isuzu” obrócił się do góry stępką i zatonął na pozycji . Zginęło 190 członków załogi, uratowano 450 marynarzy. Krążownik skreślono ze stanu floty 20 czerwca 1945 roku.
Okręt w kulturze.
Krążownik pojawił się w grze War Thunder, jako jeden z japońskich okrętów floty pełnomorskiej.

</doc>
<doc id="5152154" url="https://pl.wikipedia.org/wiki?curid=5152154" title="Mount Leinster">
Mount Leinster

Mount Leinster (irl. "Stua Laighean") – szczyt górski w Irlandii, położony na granicy hrabstw Carlow i Wexford, w paśmie Blackstairs Mountains. Wysokość szczytu to 795 m n.p.m., co czyni go najwyższym szczytem obu tych hrabstw, natomiast wybitność wynosi 716 m.
Przez szczyt przebiegały trasy wyścigów kolarskich Tour of Ireland, Rás Tailteann i Rás na mBan.
Ze szczytem są związane liczne legendy ludowe. Na szczycie znajduje się maszt transmisyjny, zbudowany w latach 60. i zarządzany przez 2RN, spółkę zależną Raidió Teilifís Éireann. W okolicach szczytu występują lamprofiry.

</doc>
<doc id="5152155" url="https://pl.wikipedia.org/wiki?curid=5152155" title="Karol Sienkiewicz (ujednoznacznienie)">
Karol Sienkiewicz (ujednoznacznienie)



</doc>
<doc id="5152156" url="https://pl.wikipedia.org/wiki?curid=5152156" title="Christopher Duntsch">
Christopher Duntsch

Christopher Duntsch (ur. 1971) – amerykański chirurg.
Życiorys.
Urodził się w 1971 r. w stanie Montana i wraz z trójką rodzeństwa wychowywał się w zamożnych przedmieściach Memphis. Jego ojciec był fizjoterapeutą, a matka nauczycielką. Początkowo planował zostać zawodnikiem futbolu amerykańskiego, ale nie miał dostatecznych umiejętności, by zrobić karierę zawodniczą. W 1995 r. zdecydował się zostać lekarzem i w 2010 r. ukończył studia medyczne na University of Memphis, a następnie kontynuował naukę, otrzymując tytuły i stopnie lekarz i doktora medycyny. Rezydenturę chirurgiczną odbył na University of Tennessee w Memphis, z czego rok poświęcił na chirurgię ogólną i pięć lat na neurochirurgię. Jeszcze podczas rezydentury zaczął mieć problemy narkotykowe i alkoholowe, dodatkowo brał udział w zbyt małej ilości zabiegów w stosunku do wymaganego minimum. W 2011 r. przeprowadził się do Teksasu, gdzie uzyskał prawo wykonywania zawodu. W ciągu kolejnych dwóch lat operował kolejnych pacjentów, z czego 31 zostało częściowo sparaliżowanych lub doznało innych poważnych obrażeń, a dwoje zmarło, w różnych klinikach. Często zmieniał miejsce pracy, zrażając do siebie innych chirurgów i uciekając przed odpowiedzialnością za popełnione błędy.
Do jego skazania przyczynili się chirurdzy Randall Kirby i Robert Henderson, którzy podejmowali usilne starania, by Duntsch stracił licencję. W 2015 r. Kirby i Henderson wymogli na prokuraturze w Dallas, aby uznać Duntscha za publiczne zagrożenie, a prokurator okręgowa Michelle Shughart doprowadziła do jego skazania w 2017 r. na dożywotnie więzienie.

</doc>
<doc id="5152159" url="https://pl.wikipedia.org/wiki?curid=5152159" title="Makowa Rustykalna">
Makowa Rustykalna

Makowa Rustykalna – część wsi Makowa w Polsce położona w województwie podkarpackim, w powiecie przemyskim, w gminie Fredropol.
Przed wojną odrębna gromada w gminie Rybotycze.
W latach 1975–1998 miejscowość administracyjnie należała do województwa przemyskiego.

</doc>
<doc id="5152160" url="https://pl.wikipedia.org/wiki?curid=5152160" title="Makowa-Kolonia">
Makowa-Kolonia



</doc>
<doc id="5152162" url="https://pl.wikipedia.org/wiki?curid=5152162" title="Ballad &amp; Pop Hits - The Complete Video Collection">
Ballad &amp; Pop Hits - The Complete Video Collection



</doc>
<doc id="5152163" url="https://pl.wikipedia.org/wiki?curid=5152163" title="Don't Bore Us, Get to the Chorus! - Roxette's Greatest Video Hits">
Don't Bore Us, Get to the Chorus! - Roxette's Greatest Video Hits



</doc>
<doc id="5152165" url="https://pl.wikipedia.org/wiki?curid=5152165" title="A Collection of Roxette Hits - Their 20 Greatest Songs!">
A Collection of Roxette Hits - Their 20 Greatest Songs!



</doc>
<doc id="5152166" url="https://pl.wikipedia.org/wiki?curid=5152166" title="Don't Bore Us, Get to the Chorus!">
Don't Bore Us, Get to the Chorus!



</doc>
<doc id="5152168" url="https://pl.wikipedia.org/wiki?curid=5152168" title="The Rox Box / Roxette 86-06">
The Rox Box / Roxette 86-06



</doc>
<doc id="5152169" url="https://pl.wikipedia.org/wiki?curid=5152169" title="Fingertips '93">
Fingertips '93



</doc>
<doc id="5152170" url="https://pl.wikipedia.org/wiki?curid=5152170" title="She Doesn't Live Here Anymore">
She Doesn't Live Here Anymore



</doc>
<doc id="5152171" url="https://pl.wikipedia.org/wiki?curid=5152171" title="The Summer Joyride '92! European Tour">
The Summer Joyride '92! European Tour



</doc>
<doc id="5152174" url="https://pl.wikipedia.org/wiki?curid=5152174" title="The Greatest">
The Greatest



</doc>
<doc id="5152177" url="https://pl.wikipedia.org/wiki?curid=5152177" title="Skały na Wzgórzu">
Skały na Wzgórzu

Skały na Wzgórzu – grupa skał we wsi Trzebniów, w województwie śląskim, w powiecie myszkowskim, w gminie Niegowa. Skały znajdują się na bezleśnym, północno-zachodnim zboczu wzgórza Kazubiec na północnym krańcu zabudowanego obszaru wsi, w miejscu, w którym biegnący główną drogą przez wieś czerwony Szlak Orlich Gniazd odchodzi od niej na zachód. Pod względem geograficznym jest to obszar Wyżyny Częstochowskiej.
Na Skałach na Wzgórzu w 1999 i 2009 r. wspinacze skalni poprowadzili 17 dróg wspinaczkowych o trudności od III do VI.2+ w skali Kurtyki. Są też projekty dwóch innych dróg i możliwość poprowadzenia jeszcze jednej. Na prawie wszystkich drogach zamontowano stałe punkty asekuracyjne: ringi (r), stare kotwy (s) i stanowiska zjazdowe. Wśród wspinaczy skalnych skała jest średnio popularna.
W Skałach na Wzgórzu znajdują się dwie jaskinie: Schronisko Górne w Kozubcu i Tunelik w Kozubcu.

</doc>
<doc id="5152180" url="https://pl.wikipedia.org/wiki?curid=5152180" title="The Greatest (album)">
The Greatest (album)



</doc>
<doc id="5152181" url="https://pl.wikipedia.org/wiki?curid=5152181" title="The Greatest (singel)">
The Greatest (singel)



</doc>
<doc id="5152182" url="https://pl.wikipedia.org/wiki?curid=5152182" title="Rarities (album zespołu Kat)">
Rarities (album zespołu Kat)



</doc>
<doc id="5152186" url="https://pl.wikipedia.org/wiki?curid=5152186" title="Acoustic - 8 Filmów">
Acoustic - 8 Filmów



</doc>
<doc id="5152189" url="https://pl.wikipedia.org/wiki?curid=5152189" title="The Videos 1989-2004">
The Videos 1989-2004



</doc>
<doc id="5152191" url="https://pl.wikipedia.org/wiki?curid=5152191" title="The Videos (86-98)">
The Videos (86-98)



</doc>
<doc id="5152193" url="https://pl.wikipedia.org/wiki?curid=5152193" title="1982-86 The Videos">
1982-86 The Videos



</doc>
<doc id="5152195" url="https://pl.wikipedia.org/wiki?curid=5152195" title="Script for a Jester's Tear">
Script for a Jester's Tear



</doc>
<doc id="5152198" url="https://pl.wikipedia.org/wiki?curid=5152198" title="Singles Box 1-6">
Singles Box 1-6



</doc>
<doc id="5152199" url="https://pl.wikipedia.org/wiki?curid=5152199" title="Black Swarm - Dark Force">
Black Swarm - Dark Force



</doc>
<doc id="5152200" url="https://pl.wikipedia.org/wiki?curid=5152200" title="Singles Box 1-3">
Singles Box 1-3



</doc>
<doc id="5152204" url="https://pl.wikipedia.org/wiki?curid=5152204" title="Cliff 'Em All!">
Cliff 'Em All!



</doc>
<doc id="5152206" url="https://pl.wikipedia.org/wiki?curid=5152206" title="Leb die Sekunde - Behind the Scenes">
Leb die Sekunde - Behind the Scenes



</doc>
<doc id="5152212" url="https://pl.wikipedia.org/wiki?curid=5152212" title="Lepieszówka (stacja kolejowa)">
Lepieszówka (stacja kolejowa)

Lepieszówka (, ) – stacja kolejowa w miejscowości Jampol, w rejonie szepetowskim, w obwodzie chmielnickim, na Ukrainie. Położona jest na linii Szepetówka – Tarnopol.

</doc>
<doc id="5152216" url="https://pl.wikipedia.org/wiki?curid=5152216" title="Ken Armstrong">
Ken Armstrong



</doc>
<doc id="5152218" url="https://pl.wikipedia.org/wiki?curid=5152218" title="Franciszek Iwańczak">
Franciszek Iwańczak

Franciszek Jerzy Iwańczak (ur. 1935 r., zm. 15 sierpnia 2021 r.) – polski lekarz, specjalista w zakresie gastroenterologii i pediatrii, prof. dr hab.
Życiorys.
Obronił pracę doktorską (1970 r.), następnie uzyskał stopień doktora habilitowanego. Otrzymał tytuł profesora w zakresie nauk medycznych. Został zatrudniony na stanowisku w II Katedrze i Klinice Pediatrii, Gastroenterologii i Żywienia na Wydziale Lekarskim Akademii Medycznej im. Piastów Śląskich, oraz był członkiem zarządu Polskiego Towarzystwa Pediatrycznego.
Zmarł 15 sierpnia 2021, pochowany na Cmentarzu św. Wawrzyńca we Wrocławiu.

</doc>
<doc id="5152221" url="https://pl.wikipedia.org/wiki?curid=5152221" title="Ken Armstrong (piłkarz)">
Ken Armstrong (piłkarz)



</doc>
<doc id="5152227" url="https://pl.wikipedia.org/wiki?curid=5152227" title="Tommy Smith (piłkarz)">
Tommy Smith (piłkarz)



</doc>
<doc id="5152229" url="https://pl.wikipedia.org/wiki?curid=5152229" title="Europejski Fundusz Rolniczy Gwarancji">
Europejski Fundusz Rolniczy Gwarancji

Europejski Fundusz Rolniczy Gwarancji (EFRG) () – instrument finansowy Wspólnej Polityki Rolnej utworzony z myślą wspierania rynków rolnych i dopłat bezpośrednich. Fundusz powołany został rozporządzeniem Rady (WE) z 2005 r. w sprawie finansowania wspólnej polityki rolnej. EFRG kontynuował w znacznej mierze funkcje poprzedniego wsparcia udzielanego przez Wspólnotę w postaci Sekcji Gwarancji Europejskiego Funduszu Orientacji i Gwarancji Rolnej.
Europejski Fundusz Rolniczy Gwarancji funkcjonuje w kolejnych perspektywach finansowych obejmujących lata 2007–2013 i 2014–2020 oraz dwa lata (2021 i 2022) perspektywy przypadającej na lata 2021–2027.
Europejski Fundusz Rolniczy Gwarancji w perspektywie finansowej 2007–2013.
W rozporządzeniu Rady (WE) z 2005 r. w sprawie finansowania wspólnej polityki rolnej, fundusze EFRG stanowiły pierwszy filar WPR obejmujący wspólną organizację rynków produktów rolnych oraz płatności bezpośrednie dla rolników. Finansowanie w ramach EFRG odbywało się w sposób dzielony przy udziale krajów członkowskich i w sposób scentralizowany ze środków Wspólnoty. Wydatki stanowiły część budżetu ogólnego Unii Europejskiej określonych w Wieloletnich Ramach Finansowych na lat 2007–2013.
Europejski Fundusz Rolniczy Gwarancji w perspektywie finansowej 2014–2020.
W rozporządzeniu Parlamentu Europejskiego i Rady (UE) z 2013 r. w sprawie finansowania wspólnej polityki rolnej, Europejski Fundusz Rolniczy Gwarancji realizowano zgodnie z zasadą zarządzania dzielonego między państwami członkowskimi a Unią Europejską oraz w postaci zarządzania bezpośredniego. Środki funduszu miały na celu regulację i wspieranie rynków rolnych oraz płatności bezpośrednie dla rolników w ramach WPR.
Wydatki stanowiły część budżetu ogólnego Unii Europejskiej określonych w Wieloletnich Ramach Finansowych na lata 2014–2020.
Europejski Fundusz Rolniczy Gwarancji w perspektywie finansowej 2021–2022.
W rozporządzeniu Parlamentu Europejskiego i Rady (UE) z 2020 r. ustanawiającym niektóre przepisy przejściowe dotyczące wsparcia EFRG stwierdzono, że uprawnienia do płatności przydzielone rolnikom przed 2020 r. uznaje się za zgodne z prawem i prawidłowe w 2021 2022 r. W rozporządzeniu Parlamentu Europejskiego i Rady (UE) nr 1306/2013 wprowadzono zmiany w art. 25 poprzez dodanie akapitu w brzmieniu: „W odniesieniu do zarówno do roku 2021, jak i do 2022 r., kwota rezerwy wynosi 400 mln euro. Kwota włączona została do działu trzeciego Wieloletnich Ram Finansowych.

</doc>
<doc id="5152232" url="https://pl.wikipedia.org/wiki?curid=5152232" title="Brian Turner">
Brian Turner



</doc>
<doc id="5152238" url="https://pl.wikipedia.org/wiki?curid=5152238" title="Brian Turner (piłkarz)">
Brian Turner (piłkarz)



</doc>
<doc id="5152239" url="https://pl.wikipedia.org/wiki?curid=5152239" title="Brian Turner (pisarz)">
Brian Turner (pisarz)



</doc>
<doc id="5152240" url="https://pl.wikipedia.org/wiki?curid=5152240" title="Brian Turner (poeta)">
Brian Turner (poeta)



</doc>
<doc id="5152245" url="https://pl.wikipedia.org/wiki?curid=5152245" title="József Tóth">
József Tóth



</doc>
<doc id="5152247" url="https://pl.wikipedia.org/wiki?curid=5152247" title="Boks na Letnich Igrzyskach Olimpijskich 1972 – waga piórkowa mężczyzn">
Boks na Letnich Igrzyskach Olimpijskich 1972 – waga piórkowa mężczyzn

Waga piórkowa mężczyzn to jedna z jedenastu męskich konkurencji bokserskich rozgrywanych podczas letnich igrzysk olimpijskich w 1972 w Monachium. Startowali bokserzy o wadze nie przekraczającej 57 kilogramów. Pojedynki w tej kategorii wagowej toczone były w dniach od 27 sierpnia do 10 września w hali Boxhalle. Zwyciężył reprezentant Związku Radzieckiego Boris Kuzniecow. Wystąpiło 45 bokserów z 45 państw.

</doc>
<doc id="5152250" url="https://pl.wikipedia.org/wiki?curid=5152250" title="József Tóth (piłkarz)">
József Tóth (piłkarz)



</doc>
<doc id="5152252" url="https://pl.wikipedia.org/wiki?curid=5152252" title="József Tóth (polityk)">
József Tóth (polityk)



</doc>
<doc id="5152254" url="https://pl.wikipedia.org/wiki?curid=5152254" title="Sejm krakowski 1515">
Sejm krakowski 1515

Sejm krakowski 1515 – sejm walny Korony Królestwa polskiego zwołany 18–26 grudnia 1514 roku do Krakowa.
Sejmiki przedsejmowe odbyły się: proszowski w 25 stycznia, średzki 18 stycznia, generalny korczyński 29 stycznia i generalny pruski w Grudziądzu 21 stycznia 1515 roku. 
Obrady sejmu trwały od 12 lutego do 5 marca 1515 roku

</doc>
<doc id="5152256" url="https://pl.wikipedia.org/wiki?curid=5152256" title="Grand Prix de Denain 2021">
Grand Prix de Denain 2021

Grand Prix de Denain 2021 – 62. edycja wyścigu kolarskiego Grand Prix de Denain, która odbyła się 21 września 2021 na trasie o długości ponad 200 kilometrów, biegnącej wokół miejscowości Denain. Impreza kategorii 1.Pro była częścią UCI ProSeries 2021.

</doc>
<doc id="5152259" url="https://pl.wikipedia.org/wiki?curid=5152259" title="Ludwig Wilhelm von Schorlemmer">
Ludwig Wilhelm von Schorlemmer

Ludwig Wilhelm von Schorlemmer, także jako Schorlemer (ur. 1695 w Hesji; zm. 14 maja 1776 w Berlinie) - pruski generał, szef 6 Staropruskiego Regimentu Dragonów, kawaler najwyższego pruskiego orderu wojskowego Pour le Mérite.
Życie.
Za królewskim przyzwoleniem poślubił Annę Gertrudę Langen (1700-1779). Mieli dwóch synów i dwie córki:
Podczas wojny siedmioletniej wziął czynny udział w kilku bitwach, m.in. w bitwie pod Kunowicami (12 sierpia 1759).
W 1760 zakończył służbę wojskową i osiadł w Berlinie, gdzie zmarł 14 maja 1776 r.

</doc>
<doc id="5152268" url="https://pl.wikipedia.org/wiki?curid=5152268" title="Rezerwat przyrody Kamenná Baba">
Rezerwat przyrody Kamenná Baba

Rezerwat przyrody Kamenná Baba (słow. Národná prírodná rezervácia Kamenná Baba) – rezerwat przyrody w grupie górskiej Branisko w północno-wschodniej Słowacji. Na terenie rezerwatu obowiązuje 5. (w pięciostopniowej skali) stopień ochrony.
Położenie.
Rezerwat leży w granicach katastralnych wsi Lipovce w powiecie Preszów w kraju preszowskim (w chwili powołania w części leżał na terenach sąsiedniej wsi Lačnov, w 1991 r. włączonej do wsi Lipovce). Obejmuje malowniczy, głęboki wąwóz (słow. Lačnovský kaňon) wraz z otoczeniem, wyżłobiony przez Lačnovský potok w północno-wschodniej części grupy Braniska, ok. 1 km na zachód od centrum wsi Lipovce. Najniższym punktem rezerwatu jest dolny wylot Wąwozu Lačnovskiego (ok. 560 m n.p.m.), natomiast najwyższym - szczyt Červenej skaly (875 m n.p.m.).
Historia.
Rezerwat został powołany na powierzchni 127,59 ha decyzją Komisji Słowackiej Rady Narodowej d/s. szkolnictwa i kultury nr 30 z dnia 21 sierpnia 1964 r. Strefa ochronna nie została utworzona.
Charakterystyka.
Rezerwat obejmuje fragment górskiego pasma Braniska, budowany wapieniami i dolomitami środkowego i górnego triasu, z wyraźnymi formami rzeźby krasowej. Jego centralną częścią jest Wąwóz Lačnovski (Lačnovský kaňon) o stromych ścianach, sięgających 100 m wysokości, na którego brzegach znajdują się formacje skalne o oryginalnych kształtach, jak np. wysoki na 60 m "Mojžišov stľp", "Kamenná baba" w grzbiecie Červenej skaly, "Komín", "Skalné okno Vrátnice". Na przepływającym wąwozem Lačnovskim potoku wytworzyły się progi i wodospady.
Teren rezerwatu w części porastają płaty lasów o różnej zwartości, w których rosną buk zwyczajny, sosna zwyczajna i świerk pospolity, a jako domieszka jodła pospolita i modrzew europejski. Na wapiennych i dolomitowych skałach zachowane zróżnicowane zespoły bogatej roślinności. Na nasłonecznionych skałach i półkach obserwujemy szereg gatunków sucho- i ciepłolubnych, a na odkrytych powierzchniach gatunki charakterystyczne dla ciepłych lasostepów. Na zacienionych ścianach, w chłodnych miejscach głębi wąwozu oraz na wilgotnych usypiskach występują liczne gatunki górskie, będące reliktami z epoki lodowej. Do charakterystycznych gatunków roślin występujących na terenie rezerwatu należą: turzyca biała, trzcinnik pstry, sesleria błotna, dzwonek karpacki, powojnik alpejski, a na skalnych półkach pierwiosnek łyszczak.
Zespołom tym towarzyszą specyficzne elementy fauny, zwłaszcza bezkręgowców. Godny wymienienia jest rzadki ślimak świdrzyk łamliwy ("Balea perversa"). Spośród awifauny szczególnie cenne jest występowanie pomurnika.
Cel ochrony.
Celem funkcjonowania rezerwatu jest ochrona cennego z punktu widzenia geomorfologii i botaniki oraz ważnego z punktu widzenia krajoznawczo-estetycznego fragmentu słowackich Karpat, w którym występują rzadkie i chronione gatunki roślin oraz zwierząt.

</doc>
<doc id="5152269" url="https://pl.wikipedia.org/wiki?curid=5152269" title="Wilszanycia (przystanek kolejowy)">
Wilszanycia (przystanek kolejowy)

Wilszanycia (, ) – przystanek kolejowy w miejscowości Wilszanycia, w rejonie szepetowskim, w obwodzie chmielnickim, na Ukrainie. Położony jest na linii Szepetówka – Tarnopol.

</doc>
<doc id="5152270" url="https://pl.wikipedia.org/wiki?curid=5152270" title="Związek Socjalistycznych Republik Radzieckich na Letnich Igrzyskach Olimpijskich 1976">
Związek Socjalistycznych Republik Radzieckich na Letnich Igrzyskach Olimpijskich 1976

Związek Socjalistycznych Republik Radzieckich na Letnich Igrzyskach Olimpijskich 1976 reprezentowało 410 zawodników (285 mężczyzn i 125 kobiet). Był to siódmy start reprezentacji ZSRR na letnich igrzyskach olimpijskich.
Skład kadry.
Boks.
Waga papierowa
Waga musza
Waga kogucia
Waga piórkowa
Waga lekka
Waga lekkopółśrednia
Waga półśrednia
Waga lekkośrednia
Waga średnia
Waga półciężka
Waga ciężka
Gimnastyka.
Mężczyźni.
Wielobój indywidualnie
Wielobój drużynowo
Ćwiczenia na podłodze
Skok
Poręcz
Drążek
Kółka
Koń z łęgami 
Kobiety.
Wielobój indywidualnie
Wielobój drużynowo
Ćwiczenia na podłodze
Skok
Poręcz
Równoważnia
Jeździectwo.
Ujeżdżenie indywidualne
Ujeżdżenie drużynowo
WKKW indywidualnie
WKKW drużynowo
Judo.
Mężczyźni
Kajakarstwo.
Mężczyźni.
K-1 500 m
K-1 1000 m
K-2 500 m
K-2 1000 m
K-4 1000 m 
C-1 500 m
C-1 1000 m
C-2 500 m
C-2 1000 m
Kobiety.
K-1 500 m
K-2 500 m
Kolarstwo.
Wyścig ze startu wspólnego
Drużynowa jazda na czas
Sprint
1 km
Wyścig indywidualny na dochodzenie
Wyścig drużynowy na dochodzenie 
Koszykówka.
Mężczyźni
Kobiety
Lekkoatletyka.
Mężczyźni.
100 m
200 m
800 m
5000 m
4 × 100 m
4 × 400 m
110 m przez płotki
400 m przez płotki
Chód na 20 km
Maraton
Skok w dal
Trójskok
Skok wzywż
Skok o tyczce
Pchnięcie kulą
Rzut dyskiem
Rzut młotem
Rzut oszczepem
Dziesięciobój
Kobiety.
100 m
200 m
400 m
800 m
1500 m
100 m przez płotki
4 × 100 m
4 × 400 m
Skok wzywż
Skok w dal
Pchnięcie kulą
Rzut dyskiem
Rzut oszczepem
Pięciobój
Łucznictwo.
Kobiety indiwidualnie
Mężczyźni indiwidualnie
Pięciobój nowoczesny.
Indywidualnie
Drużynowo
Piłka nożna.
Mężczyźni
Piłka ręczna.
Turniej kobiet
Turniej mężczyzn
Piłka siatkowa.
Turniej mężczyzn
Turniej kobiet
Piłka wodna.
Turniej mężczyzn
Pływanie.
Mężczyźni.
100 m stylem dowolnym
200 m stylem dowolnym
400 m stylem dowolnym
1500 m stylem dowolnym
100 m stylem grzbietowym
200 m stylem grzbietowym
100 m stylem klasycznym
200 m stylem klasycznym
100 m stylem motylkowym
200 m stylem motylkowym
400 m stylem zmiennym
4 × 200 m stylem dowolnym
4 × 100 m stylem zmiennym
Kobiety.
100 m stylem dowolnym
200 m stylem dowolnym
400 m stylem dowolnym
800 m stylem dowolnym
100 m stylem grzbietowym
200 m stylem grzbietowym
100 m stylem klasycznym
200 m stylem klasycznym
100 m stylem motylkowym
200 m stylem motylkowym
400 m stylem zmiennym
4 × 100 m stylem dowolnym
4 × 100 m stylem zmiennym
Skoki do wody.
Mężczyźni.
Wieża 10 m
Trampolina 3 m
Kobiety.
Wieża 10 m
Trampolina 3 m
Strzelectwo.
Pistolet szybkostrzelny 25 m
Pistolet 50 m
Ruchomy cel 50 m
Karabin małokalibrowy leżąc 50 m
Karabin małokalibrowy 3 postawy 50 m 
Trap
Skeet
Szermierka.
Mężczyźni.
Floret
Floret drużynowo
Szpada
Szpada drużynowo
Szabla
Szabla drużynowo
Kobiety.
Floret
Floret drużynowo
Wioślarstwo.
Mężczyźni.
Jedynka
Dwójka podwójna
Dwójka bez sternika
Dwójka ze sternikiem
czwórka bez sternika
czwórka ze sternikiem
czwórka podwójna
ósemka
Kobiety.
jedynka
dwójka podwójna
dwójka bez sternika
czwórka ze sternikiem
czwórka podwójna ze sternikiem
ósemka
Żeglarstwo.
Klasa Finn
Klasa 470
Klasa Tempest
Klasa Tornado
Klasa Soling
Latający Holender

</doc>
<doc id="5152273" url="https://pl.wikipedia.org/wiki?curid=5152273" title="Warywodky">
Warywodky

Warywodky (, ) – przystanek kolejowy w miejscowości Warywidky, w rejonie szepetowskim, w obwodzie chmielnickim, na Ukrainie. Położony jest na linii Szepetówka – Tarnopol.

</doc>
<doc id="5152274" url="https://pl.wikipedia.org/wiki?curid=5152274" title="Franciszek Michał Chrzanowski">
Franciszek Michał Chrzanowski

Franciszek Michał Chrzanowski herbu Nowina (zm. przed lipcem 1746 roku) – podstarości brzeskolitewski w latach 1720–1745, łowczy brzeskolitewski w latach 1698–1748.
Poseł powiatu brzeskolitewskiego na sejm z limity 1719/1720 roku.

</doc>
<doc id="5152280" url="https://pl.wikipedia.org/wiki?curid=5152280" title="Suchowola (stacja kolejowa)">
Suchowola (stacja kolejowa)

Suchowola (, ) – stacja kolejowa w miejscowości Biłohirja, w rejonie szepetowskim, w obwodzie chmielnickim, na Ukrainie. Położona jest na linii Szepetówka – Tarnopol.

</doc>
<doc id="5152284" url="https://pl.wikipedia.org/wiki?curid=5152284" title="Wola Nowosielska">
Wola Nowosielska

Wola Nowosielska – dawniej wieś, obecnie część miasta Cieszanowa, w południowo-wschodniej Polsce, położona w województwie podkarpackim, w powiecie jarosławskim. Rozpościera się w widłach ulic Warszawskiej i Skorupki na północny zachód od centrum miasta. Do 1954 roky była przysiółkem wsi Folwarki.

</doc>
<doc id="5152285" url="https://pl.wikipedia.org/wiki?curid=5152285" title="Śląskie Muzeum Sztuk Pięknych">
Śląskie Muzeum Sztuk Pięknych



</doc>
<doc id="5152287" url="https://pl.wikipedia.org/wiki?curid=5152287" title="Hayley Arceneaux">
Hayley Arceneaux

Hayley Arceneaux (ur. 4 grudnia 1991 w Baton Rouge) - amerykańska komercyjna astronautka. Dołączyła do miliardera Jareda Isaacmana podczas misji Inspiration4. Jest pierwszym astronautą z protezą oraz najmłodszym Amerykaninem na orbicie okołoziemskiej. 
Życiorys.
U Hayley Arceneaux w wieku 10 lat zdiagnozowano kostniakomięsak w kolanie. Jej lekarz z początku myślał, że jest to skręcenie. Została wyleczona w dziecięcym szpitalu Saint Jude. Obecnie pracuje jako physician associate w tym samym ośrodku.

</doc>
<doc id="5152288" url="https://pl.wikipedia.org/wiki?curid=5152288" title="Wilcza Góra (Trzebniów)">
Wilcza Góra (Trzebniów)

Wilcza Góra (362 m) – wzniesienie we wsi Trzebniów w województwie śląskim, w powiecie myszkowskim, w gminie Niegowa. Pod względem geograficznym znajduje się na Wyżynie Częstochowskiej.
Wilcza Góra to porośnięte lasem wzniesienie na północnym krańcu wsi Trzebniów, wznoszące się po zachodniej stronie drogi biegnącej od Trzebniowa do Ludwinowa. Jest na nim kilka skał wapiennych, a w nich Jaskinia w Wilczej Górze i Jaskinia Witkowa. Południowe stoki Wilczej Góry opadają na przełęcz oddzielającą ją od wzniesienia Bukowie. Na przełęczy znajduje się figurka z krzyżem i przez przełęcz biegnie Siedlecka Droga, asfaltowy szlak rowerowy i pieszy Szlak Orlich Gniazd. Stoki północne i zachodnie opadają do dolinki oddzielającej ją od Rysiej Góry.

</doc>
<doc id="5152290" url="https://pl.wikipedia.org/wiki?curid=5152290" title="Andrzej Getter">
Andrzej Getter

Andrzej Getter (ur. 16 maja 1947 w Sosnowcu) – polski architekt, rzeźbiarz; profesor zwyczajny Akademii Sztuk Pięknych w Krakowie. 
Zajmuje się dziedziną interdyscyplinarną – na styku rzeźby i architektury. Przestrzeń traktuje jako „autonomiczne medium twórcze stosowane zarówno w projektowaniu architektonicznym, jak i rzeźbie”. Projektuje przestrzenie miejskie, place, pomniki i wnętrza urbanistyczne. Realizator obiektów użyteczności publicznej. Założyciel Autorskiej Pracowni Projektowo-Plastycznej w Krakowie.
Życiorys.
W 1969 roku uzyskał Dyplom Wydziału Architektury Politechniki Śląskiej w Gliwicach, wyróżniony w konkursie im. Nowickiego za najlepszą pracę dyplomową uczelni architektonicznych w kraju (promotor – prof. Zygmunt Majerski). W 1974 roku uzyskał Dyplom z wyróżnieniem Wydziału Rzeźby ASP w Krakowie (promotor – prof. Jerzy Bandura), a rok później uprawnienia do projektowania i kierowania robotami budowlanymi. W latach 1990–2010 oraz w roku 2017 był Kierownikiem Katedry Projektowania Architektoniczno-Rzeźbiarskiego na Wydziale Rzeźby ASP w Krakowie oraz kierował Pracownią Projektowania Architektoniczno-Rzeźbiarskiego. W latach 1980–1981 prowadził Pracownię Projektowania Przestrzennego na Filii Krakowskiej ASP w Katowicach, zaś w latach 2004–2005 Pracownię Gościnną Projektowania Przestrzennego na Wydziale Rzeźby ASP w Gdańsku. Przez dwie kadencje (1990-1996) pełnił funkcję Prorektora ASP w Krakowie. W 1997 roku uzyskał tytuł naukowy profesora sztuk plastycznych. Od roku 1992 do 2020 prowadził Autorską Pracownię Projektowo-Plastyczną, w ramach której realizował obiekty użyteczności publicznej. Lata 2012–2016 przypadają na jego działalność założycielską i pracę na stanowisku profesora zwyczajnego w Instytucie Urbanistyki i Architektury PWSZ w Raciborzu.
Wystawy indywidualne i zbiorowe.
Kilka indywidualnych wystaw rzeźby w galeriach ZPAP i ASP. Liczne wystawy środowiskowe rzeźby w kraju i za granicą – Kraków, Nowa Huta, Orońsko, Sopot, Gdańsk, Poznań, Warszawa, Rawenna, Darmstadt Kulturcentrum Ronneby (Szwecja).

</doc>
<doc id="5152292" url="https://pl.wikipedia.org/wiki?curid=5152292" title="Irena Stelmachowska">
Irena Stelmachowska

Irena Stelmachowska (ur. 9 października 1895 w Warszawie, zm. 23 lutego 1970 tamże) – polska Sprawiedliwa wśród Narodów Świata
Życiorys.
Podczas okupacji niemieckiej Irena Stelmachowska domo Ruszniewska działała w konspiracji. Mieszkała przy warszawskiej ulicy Gomółki 20 razem z dwoma córkami: Witoldą i Aleksandrą, podczas gdy jej mąż płk. Stanisław Stelmachowski mieszkał w Wielkiej Brytanii pracując w Sztabie Głównym Polskiego Rządu na Uchodźstwie w Londynie"." Stelmachowska udzieliła schronienia zagrożonym prześladowaniem ze względu na żydowskie pochodzenie zbiegłym z lwowskiego getta Ewie Annie Schutz i jej synowi Janowi. Zorganizowała dla Jana bezpieczne miejsce w szkole dla pracowników mundurowych. Podczas powstania warszawskiego razem z ukrywaną Schultz opatrywała rannych, podczas gdy Jan Schultz był łącznikiem. Po upadku powstania Stelmachowska razem z ukrywanymi trafiła do obozu w Pruszkowie, gdzie grupa została rozdzielona. Schultzowie zostali wysłani do obozu pracy w Austrii, a po wyzwoleniu już nie wrócili do Polski. 
28 grudnia 1988 roku Irena Stelmachowska oraz jej córka Witolda Stelmachowska zostały odznaczone medalem Sprawiedliwy wśród Narodów Świata. 

</doc>
<doc id="5152293" url="https://pl.wikipedia.org/wiki?curid=5152293" title="Pakalubiczy">
Pakalubiczy

Pakalubiczy (; , "Pokolubiczi", pol. hist. Pokolubicze) – agromiasteczko na Białorusi, w obwodzie homelskim, w rejonie homelskim, w sielsowiecie Pakalubiczy, przy drodze republikańskiej R30.
Historia.
W XIX i w początkach XX w. położone były w Rosji, w guberni mohylewskiej, w powiecie homelskim. Były wówczas siedzibą gminy (wołości) Pokolubicze. Posiadały cerkiew.
Następnie w granicach Związku Sowieckiego. Od 1991 w niepodległej Białorusi.

</doc>
<doc id="5152294" url="https://pl.wikipedia.org/wiki?curid=5152294" title="Georg Ludwig von Puttkamer">
Georg Ludwig von Puttkamer

Georg Ludwig von Puttkamer (ur. 11 kwietnia 1715 w Wierszynie; † 12 sierpnia 1759 pod Kunowicami) - pruski generał, wywodzący się z pomorskiej rodziny arystokratycznej von Puttkamer.
Życie.
Georg Ludwig von Puttkamer był trzecim synem Andreasa Joachima von Puttkamera (1665-1721) i Margarethe Dorothee von Below (1684-1755). Miał siedem sióstr i trzech braci, z czego jeden brat i cztery siostry zmarli jeszcze w dzieciństwie. Poślubił Luise von Weißenfels, z którą miał dwie córki i dwóch synów.
Puttkamer pobierał nauki u nauczyciela domowego i na koniec edukacji miał ukończyć gimnazjum w Gdańsku. Został oficerem armii Królestwa Pruskiego. Wstąpił do 4 Regimentu Kirasjerów. W 1740 r. za rządów króla Fryderyka II został najstarszym lejtnantem w 3 Regimencie Husarów. 
Podczas wojny siedmioletniej razem z gen. Moritzem von Wobersnow przedostał się do Polski, by zniszczyć tam rosyjskie magazyny. 12 sierpnia 1759 r. poległ w bitwie pod Kunowicami. Jego zwłoki przewieziono do Kostrzyna nad Odrą i tam je pochowano.

</doc>
<doc id="5152295" url="https://pl.wikipedia.org/wiki?curid=5152295" title="Pokolubicze">
Pokolubicze



</doc>
<doc id="5152297" url="https://pl.wikipedia.org/wiki?curid=5152297" title="Locke &amp; Key (serial telewizyjny)">
Locke &amp; Key (serial telewizyjny)

 
Locke &amp; Key – amerykański serial grozy Netfliksa, na podstawie z serii komiksów o tym samym tytule, autorstwa Joe Hilla i Gabriela Rodrigueza.
Fabuła.
Źródła:
Gdy Rendell Locke zostaje zamordowany, jego żona, Nina, i troje dzieci - Tyler, Kinsey i Bode - przenoszą się do starej rezydencji ich rodziny. Znajdują tam magiczne klucze, z których każdy ma inną moc. Przedmiotów tych szuka jednak demoniczna istota zwana Dodge.
Obsada.
Źródła: 
Produkcja.
Początkowe próby ekranizacji komiksu "Locke &amp; Key" nie wyszły poza stadium odcinka pilotażowego. Pierwszy pilot powstał w 2011 roku dla telewizji Fox. W 2017, Hulu zamówiło kolejny, lecz zrezygnowało z adaptacji, a projekt przejął Netflix. 
Netflix zamówił pierwszą serię "Locke &amp; Key" w lipcu 2018. Zdjęcia kręcono w Kanadzie od lutego 2019.
Zamówienie drugiej serii ogłoszono w marcu 2020, a trzeciej w grudniu tego samego roku.
Premiera.
Pierwsza seria została udostępniona przez Netflix 27 lutego 2020, a druga pojawiła się 22 października 2021. Ostatni, trzeci sezon serialu został udostępniony 10 sierpnia 2022.
Odbiór.
Pierwszy sezon serialu spotkał się z umiarkowanie pozytywną reakcją krytyków. W agregatorze recenzji Rotten Tomatoes 66% z 61 recenzji uznano za pozytywne, a średnia ocen wystawionych na ich podstawie wyniosła 6,60 na 10. Z kolei w agregatorze Metacritic średnia ważona ocen z 22 recenzji wyniosła 61 punktów na 100.
W Rotten Tomatoes 80% z 10 recenzji drugiego sezonu uznano za pozytywne, a średnia ocen wystawionych na ich podstawie wyniosła 7,2 na 10

</doc>
<doc id="5152298" url="https://pl.wikipedia.org/wiki?curid=5152298" title="Kościół św. Kingi w Wojnarowej">
Kościół św. Kingi w Wojnarowej

Kościół św. Kingi w Wojnarowej – rzymskokatolicki kościół parafialny znajdujący się w miejscowości Wojnarowa w powiecie nowosądeckim województwa małopolskiego.
Historia kościoła.
Kościół zbudowano w latach 1996–2002 według projektu Marka Tarko. Kamień węgielny, poświęcony 16 czerwca 1999 przez Jana Pawła II w Starym Sączu, wmurował 18 czerwca 2000 biskup tarnowski Wiktor Skworc. On też konsekrował kościół 21 września 2002.
Wnętrze świątyni zaprojektował Marek Tarko. Na ścianie ołtarzowej umieszczono obraz św. Kingi z 1902 roku, namalowany przez Kazimierza Ramułta oraz rzeźby św. Piotra i Pawła z XVIII wieku, przeniesione z kościoła w Wilczyskach.

</doc>
<doc id="5152303" url="https://pl.wikipedia.org/wiki?curid=5152303" title="Rysia Góra">
Rysia Góra



</doc>
<doc id="5152312" url="https://pl.wikipedia.org/wiki?curid=5152312" title="Alexandre Gemignani">
Alexandre Gemignani

Alexandre Gemignani (ur. 26 czerwca 1925 w São Paulo, zm. 8 marca 1998) – brazylijski koszykarz, brązowy medalista olimpijski z Londynu 1948.

</doc>
<doc id="5152313" url="https://pl.wikipedia.org/wiki?curid=5152313" title="Eetu Elo">
Eetu Elo

Eetu Elo (ur. 18 czerwca 1996 w Kuusankoski) – fiński hokeista.
Kariera.
Wychowanek klubu KooKoo. Karierę rozwijał w zespołach juniorskich tego klubu. Od 2013 grał w drużynach juniorskich Pelicans Lahti. Stamtąd na początku stycznia 2016 został wypożyczony do Peliitat w sezonach ligi Mestis 2015/2016 i 2016/2017. a w edycji 2017/2018 był już etatowym zawodnikiem. Od czerwca 2018 do 2020 reprezentował TuTo. W sierpniu 2020 został zaangażowany przez STS Sanok w rozgrywkach Polskiej Hokej Ligi. W lipcu 2021 przeszedł do słoweńskiej drużyny HDD Jesenice, występującej w międzynarodowych rozgrywkach Alps Hockey League. W czerwcu 2022 przeszedł do węgierskiego MAC.
W sezonie 2015/2016 występował w reprezentacji juniorów do lat 20. W juniorskich drużynach Pelicans, potem w Peliitat, STS Sanok, HDD Jesenice, MAC Budapeszt grał wspólnie ze swoim rodakiem Jesperim Viikilä.

</doc>
<doc id="5152315" url="https://pl.wikipedia.org/wiki?curid=5152315" title="EFRG">
EFRG



</doc>
<doc id="5152321" url="https://pl.wikipedia.org/wiki?curid=5152321" title="Braciszewo (osada w gminie Gniezno)">
Braciszewo (osada w gminie Gniezno)



</doc>
<doc id="5152322" url="https://pl.wikipedia.org/wiki?curid=5152322" title="Boks na Letnich Igrzyskach Olimpijskich 1972 – waga lekka mężczyzn">
Boks na Letnich Igrzyskach Olimpijskich 1972 – waga lekka mężczyzn

Waga lekka mężczyzn to jedna z jedenastu męskich konkurencji bokserskich rozgrywanych podczas letnich igrzysk olimpijskich w 1972 w Monachium. Startowali bokserzy o wadze nie przekraczającej 60 kilogramów. Pojedynki w tej kategorii wagowej toczone były w dniach od 27 sierpnia do 10 września w hali Boxhalle. Zwyciężył reprezentant Polski Jan Szczepański. Wystąpiło 37 bokserów z 37 państw.

</doc>
<doc id="5152327" url="https://pl.wikipedia.org/wiki?curid=5152327" title="Jesperi Viikilä">
Jesperi Viikilä

Jesperi Viikilä (ur. 18 kwietnia 1995 w Asikkala) – fiński hokeista.
Kariera.
Wychowanek klubu Pelicans Lahti. Przez wiele lat grał w jego drużynach juniorskich do 2016. W kolejnych latach grał w zespołach z rozgrywek Mestis. W styczniu 2016 został wypożyczony do Peliitat, a w maju tego roku przetransferowany do Hermes. Rok potem przeszedł do Ketterä. Od czerwca 2018 do 200 był zawodnikiem Hokki
Stamtąd na początku stycznia 2016 został wypożyczony do Peliitat w sezonach ligi Mestis 2015/2016 i 2016/2017. a w edycji 2017/2018 był już etatowym zawodnikiem. Od czerwca 2018 do 2020 reprezentował TuTo. W sierpniu 2020 został zaangażowany przez STS Sanok w rozgrywkach Polskiej Hokej Ligi. W lipcu 2021 przeszedł do słoweńskiej drużyny HDD Jesenice, występującej w międzynarodowych rozgrywkach Alps Hockey League. W czerwcu 2022 przeszedł do węgierskiego MAC
W sezonie 2011/2012 występował w reprezentacji juniorów Finlandii do lat 17. W juniorskich drużynach Pelicans, potem w Peliitat, STS Sanok,HDD Jesenice, MAC Budapeszt grał wspólnie ze swoim rodakiem Eetu Elo.

</doc>
<doc id="5152329" url="https://pl.wikipedia.org/wiki?curid=5152329" title="Chojnatka">
Chojnatka



</doc>
<doc id="5152330" url="https://pl.wikipedia.org/wiki?curid=5152330" title="Chojnatka (osada w gminie Kowiesy)">
Chojnatka (osada w gminie Kowiesy)



</doc>
<doc id="5152340" url="https://pl.wikipedia.org/wiki?curid=5152340" title="Biblioteka Publiczna w Ożarowie Mazowieckim">
Biblioteka Publiczna w Ożarowie Mazowieckim

Biblioteka Publiczna w Ożarowie Mazowieckim – placówka kulturalna na terenie miasta Ożarów Mazowiecki zajmująca się gromadzeniem, przechowywaniem i udostępnianiem materiałów bibliotecznych oraz informowaniem o posiadanych zasobach bibliotecznych własnych i obcych oraz realizująca zadania biblioteki powiatowej Powiatu Warszawskiego Zachodniego.
Historia.
Początki biblioteki w Ożarowie Mazowieckim związane są z rozpoczęciem działalności szkoły powszechnej w 1920. Biblioteka szkolna pełniła również rolę biblioteki publicznej i kierowana była przez Władysława Wodzyńskiego, kierownika szkoły. W 1932 Edmund Łazowski prowadzący bibliotekę przy Hucie Szkła zdobył Złoty Wawrzyn Akademicki za zasługi w rozpowszechnianiu czytelnictwa.
17 kwietnia 1946 Rada Ministrów wydała dekret o bibliotekach i opiece nad zbiorami bibliotecznymi. Jako najwcześniejszy dokument zachowała się odręczna notatka wraz z księgą inwentarzową datowana na 1 stycznia 1948 i podpisana przez bibliotekarza Kazimierza Słomińskiego (po aresztowaniu W. Wodzyńskiego w październiku 1944 kierował szkołą oraz biblioteką). Biblioteka wówczas mieściła się w małym pokoju w piwnicy Gromadzkiej Rady Narodowej przy ulicy Kolejowej. Czytelnictwo rozwijało się i w 1962 powstała filia biblioteki w Święcicach oraz w Ołtarzewie. W 1967 Ożarów Mazowiecki uzyskał prawa miejskie i biblioteka uzyskała nazwę „Miejska Biblioteka Publiczna w Ożarowie Mazowieckim”. Kierowniczka Irena Żeniewska prowadziła intensywne działania mające na celu zmianę lokalizacji biblioteki. W 1972 nastąpiła przeprowadzka z piwnicznej salki do lokalu o powierzchni 86 m2 również przy ulicy Kolejowej pod numerem 14. W 1973 ożarowska biblioteka stała się Gminną Biblioteką Publiczną. Rozwój czytelnictwa i energia I. Żeniewskiej doprowadziła do posiadania w 1973 aż 7 punktów bibliotecznych: w Broniszach, Macierzyszu, Piotrkówku Małym, Strzykułach, Umiastowie, Duchnicach i w Józefowie. W następnym roku biblioteka posiadała 23 tysiące woluminów książek, zarejestrowanych jest 1289 czytelników i wypożyczono 20 063 książki. 
W 1975 nastąpiła likwidacja powiatów i reorganizacja sieci bibliotecznej. Nowa kierowniczka zweryfikowała działalność punktów bibliotecznych i zlikwidowała te, w których książki leżały niewykorzystywane, przechowywane w złych warunkach, a punkty te nie wykazywały żadnej aktywności. Pod koniec 1975 nastąpiła przeprowadzka do dworu Reicherów przy ul. Poniatowskiego w Ożarowie Mazowieckim. Dobra lokalizacja i profesjonalna praca zaowocowała zwiększeniem czytelnictwa w ożarowskiej czytelni. W filiach czytelnictwo nie rozwijało się, były spore trudności lokalowe i następuje powoli likwidacja tych placówek. Pozostały tylko dwie: z Płochocina została przeniesiona do Józefowa oraz w Święcicach. W 1978 nastąpiło przeniesienie biblioteki do budynku przy ul. Poznańskiej znanego mieszkańcom jako „Młyn”. Budynek ma trzy kondygnacje i można było w nim swobodnie organizować spotkania dla czytelników i lekcje biblioteczne. Po zmianach ustrojowych w 1990 budynek „Młyna” wrócił do spadkobierców ostatniego właściciela pana Bujalskiego. Biblioteka przeprowadziła się tymczasowo do pomieszczeń stołówki Warszawskiej Huty Szkła przy ulicy Poznańskiej 165. Ostatecznie została umieszczona w 2000 na górnych piętrach kompleksu szkolnego przy ul. Szkolnej 2.
Działalność i osiągnięcia.
Doktor Stefan Lewandowski prowadził w bibliotece spotkania dotyczące historii Ożarowa Mazowieckiego. Ze zbiorów biblioteki został wyodrębnione pozycje dotyczące okolic miasta i gminy i powstał dział regionaliów. W 2006 została uruchomiona czytelnia internetowa. W 2010 zostały skomputeryzowane zbiory biblioteczne w Systemie Bibliotecznym Mateusz. W 2008 zostało podpisane porozumienie dotyczące pełnienia funkcji biblioteki powiatowej dla powiatu warszawskiego zachodniego. 
W 2007 odbył się w bibliotece wernisaż wystawy „Zachować pamięć- praca niewolnicza i przymusowa Polaków na rzecz III Rzeszy w latach 1939 – 1945” opracowanej przez fundację „Polsko-Niemieckie Pojednanie”.
W ramach działania jako instytucja powiatowa w latach 2007–13 została zorganizowania akcja budowy pomnika Pchły Szachrajki „ku pochwale fantazji i poczucia humoru”. Rzeźbę wykonał Paweł Pietrusiński i została postawiona w Błoniu 30 maja 2014.
Ożarowska biblioteka bierze udział w akcji Fundacji ABCXXI „Cała Polska czyta dzieciom” i w 2016 otrzymała wyróżnienia, a za rok szkolny 2017–18 zdobyła główną nagrodę w "Konkursie na najlepiej przeprowadzoną kampanię „Cała Polska czyta dzieciom”". Kampanią w imieniu biblioteki kierowała Ewa Pawlak.
W 2018 w ramach obchodów 70-lecia działalności biblioteki została zorganizowana kampania społeczna „Stać nas na to! Wizja na nowe lata”, konferencja „Nowe życie biblioteki w naszym mieście” oraz koncert w hotelu Mazurkas.
W 2019 Biblioteka Powiatowa w Ożarowie Mazowieckim ustanowiła honorowy tytuł: Lider Promocji Czytelnictwa Powiatu Warszawskiego Zachodniego i wraz z tytułem wręczana jest statuetka Pchły Szachrajki.
Zarządzający.
Bibliotekarze, kierownicy i dyrektorzy na przestrzeni lat:
Filie.
Zbiory w filiach: literatura piękna i popularnonaukowa dla dorosłych, dzieci i młodzieży, lektury dla uczniów szkół podstawowych i średnich. Placówki udostępniają stale powiększający się zbiór beletrystyki, gromadzą także audiobooki.

</doc>
<doc id="5152343" url="https://pl.wikipedia.org/wiki?curid=5152343" title="Laura Gil">
Laura Gil

Laura Gil (ur. 24 kwietnia 1992 w Murcji) – hiszpańska koszykarka, wicemistrzyni olimpijska i świata oraz mistrzyni Europy.
Kariera reprezentacyjna.
Debiut w barwach hiszpańskich zaliczyła w 2013. Z reprezentacją kraju wzięła udział w dwóch igrzyskach olimpijskich: w Rio de Janeiro w 2016, gdzie wywalczyła srebrny medal i w Tokio w 2021, gdzie Hiszpanki były 6.
Ponadto razem z reprezentacją zdobyła wicemistrzostwo świata w 2014 oraz brązowy medal mistrzostw świata w 2018. Dwukrotnie zostawała mistrzynią Europy (w 2017 i 2019).
Życie prywatne.
Studiowała psychologię na Universidad Católica San Antonio de Murcia.

</doc>
<doc id="5152347" url="https://pl.wikipedia.org/wiki?curid=5152347" title="Riku Sihvonen">
Riku Sihvonen

Riku Sihvonen (ur. 3 lipca 1998 w Jyväskylä) – fiński hokeista.
Kariera.
Wychowanek klubu JYP w rodzinnym mieście. Przez wiele lat grał w jego drużynach juniorskich. W edycji Liiga (2017/2018) zagrał jeden mecz w zespole seniorskim. W maju 2018 przeszedł do Keupa HT z rozgrywek Mestis. Pod koniec października 2018 został przetransferowany do KOOVEE. W maju 2019 ogłoszono jego transfer do Hermes. Na początku października 2020 został zaangażowany przez STS Sanok w rozgrywkach Polskiej Hokej Ligi. W sierpniu 2021 przeszedł do czeskiego klubu HC Stadion Litoměřice, występującego w rozgrywkach 1. ligi. We wrześniu 2021 ogłoszono możliwość jego występów w nadrzędnym klubie HC Litvínov w ekstralidze.
Występował w reprezentacjach juniorów Finlandii do lat 16, do lat 17, do lat 20. Uczestniczył w turniejach mistrzostw świata juniorów do lat 17 edycji 2015 oraz olimpijskiego festiwal młodzieży Europy edycji 2015.

</doc>
<doc id="5152350" url="https://pl.wikipedia.org/wiki?curid=5152350" title="Magnus Sheffield">
Magnus Sheffield

Magnus Sheffield (ur. 19 kwietnia 2002 w Pittsfordzie) – amerykański kolarz szosowy i przełajowy.
Osiągnięcia.
Kolarstwo szosowe.
Opracowano na podstawie:
Kolarstwo przełajowe.
Opracowano na podstawie:

</doc>
<doc id="5152358" url="https://pl.wikipedia.org/wiki?curid=5152358" title="Eemeli Piippo">
Eemeli Piippo

Eemeli Piippo (ur. 3 października 1996 w Oulu) – fiński hokeista.
Kariera.
Wychowanek klubu Oulun Kärpät w rodzinnym mieście. Grał w jego drużynach juniorskich do 2015, potem w juniorskich zespołach Vaasan Sport. W lutym 2017 został wypożyczony do Hermes w lidze Mestis. W czerwcu 2017 przeszedł do RoKi, gdzie grał przez trzy sezony także w Mestis. W sierpniu 2020 został zaangażowany przez STS Sanok w rozgrywkach Polskiej Hokej Ligi. W maju 2021 przedłużył umowę. Latem 2022 przeszedł do YJK.

</doc>
<doc id="5152360" url="https://pl.wikipedia.org/wiki?curid=5152360" title="Adil al-Kalbani">
Adil al-Kalbani

Adil al-Kalbani (arab. عادل الكلباني, ur. 3 kwietnia 1959 w Rijadzie) – saudyjski szejk i imam, pierwszy w historii czarnoskóry imam Wielkiego Meczetu w Mekce.
Życiorys.
Jest synem ubogiego emigranta ze Zjednoczonych Emiratów Arabskich, który przybył do Arabii Saudyjskiej w latach 50.
Ze względu na sytuację finansową swojej rodziny, al-Kalbani po ukończeniu szkoły średniej pracował w saudyjskich liniach lotniczych Saudi Arabian Airlines, jednocześnie uczęszczając na zajęcia wieczorowe na Uniwersytecie Króla Sauda.
W 1984 roku zdał rządowy egzamin na imama, a cztery lata później został imamem Wielkiego Meczetu Chalida.
W latach 80. poznał Usamę ibn Ladina i Abdullaha Azzama. Początkowo sympatyzował z ich radykalną i antyzachodnią postawą, z czego wycofał się po zamachu na World Trade Center z 2001 roku.
W roku 2008 został imamem Wielkiego Meczetu w Mekce.
Poglądy.
Jest przeciwnikiem chrześcijaństwa; w 2015 roku wyraził zadowolenie, że nie słychać w Arabii Saudyjskiej dzwonów kościelnych. Również skrytykował szyitów, nazywając ich heretykami, jednak później się wycofał z tego twierdzenia.
Skrytykował segregację płciową w meczetach, gdzie kobiety są całkowicie odizolowane od mężczyzn. Nazwał to "fobią kobiet".

</doc>
<doc id="5152361" url="https://pl.wikipedia.org/wiki?curid=5152361" title="Rysia Góra (Trzebniów)">
Rysia Góra (Trzebniów)

Rysia Góra (384 m) – wzniesienie we wsi Trzebniów w województwie śląskim, w powiecie myszkowskim, w gminie Niegowa. Pod względem geograficznym znajduje się na Wyżynie Częstochowskiej. 
Rysia Góra to porośnięte lasem wzniesienie na północnym krańcu wsi Trzebniów, wznoszące się po zachodniej stronie drogi biegnącej od Trzebniowa do Ludwinowa. Południowe stoki Rysiej Góry opadają do doliny, która biegnie Siedlecka Droga, szlak rowerowy i pieszy Szlak Orlich Gniazd. Po południowo-zachodniej stronie znajduje się Wilcza Góra. Na Rysiej Górze jest kilka skał wapiennych, a w nich Jaskinia Chuda, Jaskinia w Rysiej Górze, jaskinia Potrzask i Schronisko pod Jaskinią Chudą.

</doc>
<doc id="5152362" url="https://pl.wikipedia.org/wiki?curid=5152362" title="Michel Heßmann">
Michel Heßmann

Michel Heßmann (ur. 6 kwietnia 2001 w Münsterze) – niemiecki kolarz szosowy.
Osiągnięcia.
Opracowano na podstawie:

</doc>
<doc id="5152363" url="https://pl.wikipedia.org/wiki?curid=5152363" title="Michel Hessmann">
Michel Hessmann



</doc>
<doc id="5152368" url="https://pl.wikipedia.org/wiki?curid=5152368" title="Helena Ciak">
Helena Ciak

Helena Ciak (ur. 15 grudnia 1989 w Dunkierce) – francuska koszykarka polskiego pochodzenia, brązowa medalistka olimpijska, wicemistrzyni świata i Europy. Gra również w koszykówkę 3×3.
Kariera reprezentacyjna.
Z reprezentacją kraju wzięła udział w dwóch igrzyskach olimpijskich: w Rio de Janeiro w 2016, gdzie zajęła 4. miejsce i w Tokio w 2021, gdzie Francuzki zdobyły brązowy medal.
Ponadto razem z reprezentacją dwukrotnie zagrała na mistrzostwach świata (w 2014 i w 2018) oraz dwukrotnie zostawała wicemistrzynią Europy (w 2017 i 2021).
Występowała również w reprezentacji Francji w koszykówce 3×3. Jej największym sukcesem w tej konkurencji jest wicemistrzostwo świata w 2012.
Życie prywatne.
Jest córką polskiego koszykarza Piotra Ciaka.

</doc>
<doc id="5152369" url="https://pl.wikipedia.org/wiki?curid=5152369" title="Héléna Ciak">
Héléna Ciak



</doc>
<doc id="5152371" url="https://pl.wikipedia.org/wiki?curid=5152371" title="Julius Marva">
Julius Marva

Julius Marva (ur. 15 stycznia 1996 w Rauma) – fiński hokeista.
Kariera.
Wychowanek klubu Rauman Lukko w rodzinnym mieście. Grał w jego drużynach juniorskich do 2016. W tym roku wyjechał do USA i w barwach Fairbanks Ice Dogs grał w lidze NAHL. W trakcie sezonu w styczniu 2017 wrócił do ojczyzny i został zawodnikiem SaPKo i grał tam w czterech edycjach ligi Mestis do 2020. W sierpniu 2020 został zakontraktowany przez szwedzki klub Kiruna AIF w rozgrywkach Hockeyettan. W maju 2021 został zaangażowany przez STS Sanok w rozgrywkach Polskiej Hokej Ligi. W czerwcu 2022 został zaangażowany do węgierskiego zespołu FTC-Telekom.

</doc>
<doc id="5152379" url="https://pl.wikipedia.org/wiki?curid=5152379" title="Dębinna Góra">
Dębinna Góra

Dębinna Góra (356 m), Dębina Góra – wzniesienie we wsi Trzebniów w województwie śląskim, w powiecie myszkowskim, w gminie Niegowa. Pod względem geograficznym znajduje się na Wyżynie Częstochowskiej. 
Dębinna Góra to całkowicie porośnięte lasem wzniesienie na północnym krańcu wsi Trzebniów, wznoszące się po zachodniej i północnej stronie drogi biegnącej od Trzebniowa do Ludwinowa. Są na niej skały wapienne, a w nich Schronisko w Dębinnej Górze Pierwsze i Schronisko w Dębinnej Górze Drugie.

</doc>
<doc id="5152381" url="https://pl.wikipedia.org/wiki?curid=5152381" title="Mick Dowling">
Mick Dowling

Mick Dowling (właśc. Michael Dowling, ur. 17 grudnia 1946 w Castlecomer) – irlandzki bokser, dwukrotny medalista mistrzostw Europy i dwukrotny olimpijczyk.
Startował w kategorii koguciej (do 54 kg). Wystąpił w niej na igrzyskach olimpijskich w 1968 w Meksyku, gdzie wygrał dwie walki, a w ćwierćfinale pokonał go Japończyk Eiji Morioka. Zdobył brązowy medal na mistrzostwach Europy w 1993 w Bukareszcie po wygraniu dwóch wal i porażce w półfinale z Aldo Cosentino z Francji. Na kolejnych mistrzostwach Europy w 1971 w Madrycie ponownie wywalczył brązowy medal w tej kategorii wagowej; w półfinale pokonał go Aleksandr Mielnikow ze Związku Radzieckiego.
Na igrzyskach olimpijskich w 1972 w Monachium wygrał jedną walkę, ale przegrał drugą z późniejszym złotym medalistą Orlando Martínezem z Kuby. Wystąpił na mistrzostwach Europy w 1973 w Belgradzie, ale przegrał pierwszą walkę z Krzysztofem Madejem z Polski. 
Osiem razy z rzędu w latach 1968–1975 był mistrzem Irlandii w wadze koguciej.

</doc>
<doc id="5152383" url="https://pl.wikipedia.org/wiki?curid=5152383" title="Zdzisław Kostecki (ujednoznacznienie)">
Zdzisław Kostecki (ujednoznacznienie)



</doc>
<doc id="5152389" url="https://pl.wikipedia.org/wiki?curid=5152389" title="Sami Jekunen">
Sami Jekunen

Sami Jekunen (ur. 23 kwietnia 1995 w Pieksämäki) – fiński hokeista.
Kariera.
Wychowanek klubu Savonlinnan Pallokerho. Grał w jego drużynach juniorskich, a także w zespołach Kalevan Pallo. W barwach macierzystego SaPKo występował w lidze Mestis. W maju 2015 przeszedł do Jukurit, po roku powrócił do SaPKo, rok potem w 2017 do Ketterä, W sierpniu 2018 przeszedł do duńskiego Odense Bulldogs, a w sierpniu 2019 został zakontraktowany przez białoruski Nioman Grodno. W październiku 2020 został graczem Gladiators HT w rodzimej lidze II-divisioona (czwarty poziom). W lipcu 2021 został zaangażowany przez STS Sanok w rozgrywkach Polskiej Hokej Ligi.

</doc>
<doc id="5152390" url="https://pl.wikipedia.org/wiki?curid=5152390" title="Sejm piotrkowski 1517">
Sejm piotrkowski 1517

Sejm piotrkowski 1517 – sejm walny Korony Królestwa polskiego zwołany 9 grudnia 1516 roku do Piotrkowa.
Sejmik przedsejmowy średzki odbył się 12 stycznia 1517 roku. 
Obrady sejmu w nieobecności króla trwały od 2 lutego do marca 1517 roku

</doc>
<doc id="5152395" url="https://pl.wikipedia.org/wiki?curid=5152395" title="Ethan Vernon">
Ethan Vernon

Ethan Vernon (ur. 26 sierpnia 2000 w Bedford) – brytyjski kolarz szosowy i torowy. Olimpijczyk (2020).
Osiągnięcia.
Kolarstwo szosowe.
Opracowano na podstawie:
Kolarstwo torowe.
Opracowano na podstawie:

</doc>
<doc id="5152400" url="https://pl.wikipedia.org/wiki?curid=5152400" title="Nowa Huta (Litwa)">
Nowa Huta (Litwa)

Nowa Huta () – wieś na Litwie, w okręgu kowieńskim, w rejonie preńskim. Według danych z 2011 roku wieś jest zamieszkiwana przez 284 osoby.
We wsi znajduje się kościół z 1924 roku, poczta, punkt medyczny, szkoła podstawowa i biblioteka.

</doc>
<doc id="5152401" url="https://pl.wikipedia.org/wiki?curid=5152401" title="Romana Haberfeld">
Romana Haberfeld

Romana Haberfeld (ur. 1881 w Moskwie, zm. 1948) – nauczycielka żydowskiego pochodzenia w gdańskich szkołach w latach 1913–1939, autorka artykułów o dydaktyce języków obcych oraz książki popularyzującej wkład Gdańska, jego mieszkańców i mieszkanek w rozwój kultury niemieckiej.
Życiorys.
Urodziła się w rodzinie zamożnego kupca Izydora Haberfelda i Marii z domu Laski jako jedno z czworga dzieci. Po kilku latach rodzina wyjechała z Moskwy do Berlina. Później zamieszkali w Gdańsku. Haberfeld został dyrektorem gdańskiej filii banku Moskauer Internationale Handelsbank i członkiem Rady Reprezentantów w gminie żydowskiej. Rodzice wychowali dzieci w duchu liberalnym, dbając o ich wszechstronną edukację.
Romana uczyła się w Berlinie, a od 1894 w Viktoriaschule w Gdańsku oraz w związanym z nią seminarium nauczycielskim. W 1901 zdała egzamin na nauczycielkę. Znalazła pracę w gimnazjum dla dziewcząt dr. Johannesa Scherlera przy ulicy Poggenpfuhl 16 (dziś Żabi Kruk), prywatnej szkole z wykładowym językiem rosyjskim. Studiowała filozofię i języki (francuski i niemiecki) na uniwersytetach w Greifswaldzie i Getyndze. Jesienią 1912 w Getyndze zdała egzamin państwowy na nauczycielkę. W semestrze wiosennym 1913 podjęła pracę w szkole średniej dla dziewcząt Viktoriaschule w Gdańsku (ul. Holzgasse 24–26, dziś Kładki). Pracowała do 1933. Była bardzo ceniona. Cieszyła się uznaniem oraz szacunkiem zarówno uczniów i uczennic, jak i rodziców i grona pedagogicznego.
Była członkinią szkolnych stowarzyszeń, których celem było wzmacnianie niemieckości i kształtowanie dumy z przynależności do narodu niemieckiego. Działała w Wyższej Szkoły Ludowej (po I wojnie światowej organizaowano tu wykłady dla Żydów i innych chętnych). Była aktywna w żydowskich stowarzyszeniach i szkołach. Uczestniczyła m.in. w imprezach Kulturbundu (Żydowskiego Związku Kulturalnego).
W 1920 wraz z Wilhelmem Tesdorpfem napisała książkę "Danzig: Ein Beitrag zur deutschen Kulturkunde". Publikowała artykuły w czasopismach pedagogicznych.
Kiedy naziści doszli do władzy w 1933, choć rodzina Haberfeldów (Romana, siostra Rita i matka) nie została wyrzucona z mieszkania przy ul. Brotbänkergasse 4/5 (dziś Chlebnicka), to Romana straciła pracę w szkole średniej. Podobnie stało się z jej siostrą. Romana rozpoczęła pracę w niższych klasach w szkole Scherlera. Stamtąd też szybko została zwolniona. Powodem było żydowskie pochodzenie. Wydarzenia te wywołały u niej depresję. Od całkowitej zapaści uratowała ją w 1934 propozycja Ruth Rosenbaum, by podjęła pracę w nowo powstałej prywatnej szkole żydowskiej. Romana podjęła pracę.
W marcu 1939 z siostrą Ritą uciekła do Francji. Zamieszkały w Nicei. Później Rita została deportowana z Francji i zginęła w Auschwitz. Romanie udało się przeżyć, ale pod koniec 1948 popełniła samobójstwo. Trudno powiedzieć coś konkretnego o jej ostatnich latach. Wiadomo, że próbowała kontynuować pracę pedagogiczną i społeczną. Założyła we Francji Dom Nauczyciela.

</doc>
<doc id="5152403" url="https://pl.wikipedia.org/wiki?curid=5152403" title="Aleksi Hämäläinen">
Aleksi Hämäläinen

Aleksi Hämäläinen (ur. 30 listopada 1995 w Suonenjoki) – fiński hokeista.
Hokeistami zostali także jego brat Aatu (ur. 1987) oraz kuzyni Iiro Pakarinen i Tatu Kokkola.
Kariera.
Wychowanek klubu SuKiKa. Grał w jego drużynach juniorskich klubu Kalevan Pallo. Występował w zespole w rozgrywkach Liiga. W maju 2016 przeszedł do IPK w lidze Mestis. Był zawodnikiem tego klubu do 2020. W czerwcu 2021 został zaangażowany przez STS Sanok w rozgrywkach Polskiej Hokej Ligi. Od czerwca 2022 do marca 2023 reprezentował austriacki klub EK Zell am See.

</doc>
<doc id="5152405" url="https://pl.wikipedia.org/wiki?curid=5152405" title="Ostrężnik (gmina Janów)">
Ostrężnik (gmina Janów)



</doc>
<doc id="5152407" url="https://pl.wikipedia.org/wiki?curid=5152407" title="Vladimír Srb">
Vladimír Srb

Vladimír Srb (ur. 19 czerwca 1856 w Hořicach, zm. 11 maja 1916 w Pradze) – czeski prawnik i polityk, burmistrz Pragi w latach 1901−1906, poseł do Sejmu Krajowego i Rady Państwa.
Życiorys.
W 1880 ukończył studia prawnicze i rozpoczął praktyki w kancelarii Tomáša Černego. W 1886 otworzył własną kancelarię prawniczą w Pradze. Od 1889 jako przedstawiciel partii staroczechów zasiadał w radzie miejskiej Pragi. W latach 1901−1906 był burmistrzem Pragi. W latach 1901−1913 był także posłem do Sejmu Krajowego Królestwa Czech, w 1907 został wybrany do Rady Państwa, ale w 1909 zrezygnował z mandatu.
W 1901 został odznaczony Krzyżem Komandorskim z Gwiazdą Order Franciszka Józefa.

</doc>
<doc id="5152410" url="https://pl.wikipedia.org/wiki?curid=5152410" title="August Friedrich von Itzenplitz">
August Friedrich von Itzenplitz

August Friedrich von Itzenplitz (ur. w kwietniu 1693; zm. 25 września 1759 w Szczecinie) - pruski generał, kawaler Orderu Czarnego Orła i Pour le Mérite, uczestnik wojny siedmioletniej, ranny podczas bitwy pod Kunowicami, przez Kostrzyn nad Odrą dotarł do Szczecina; wskutek poniesionych ran umarł 6 tygodniu później.
Rodzina.
Jego rodzicami byli Balthasar Friedrich von Itzenplitz i jego pierwsza żona Katharina Sophie von Itzenplitz auf Grieben und Jerchel. Jego młodszym bratem bliźniakiem był gen. Joachim Christian Friedrich von Itzenplitz.
5 września 1739 r. poślubił Charlottę Sophię von Viereck (zm. 1770), córkę ministra finansów Adama Ottona von Vierecka. Z potomstwa pary przeżyło dwoje - jeden syn i jedna córka:

</doc>
<doc id="5152414" url="https://pl.wikipedia.org/wiki?curid=5152414" title="Toni Henttonen">
Toni Henttonen

Toni Henttonen (ur. 19 września 1994 w Savonlinna) – fiński hokeista.
Kariera.
Wychowanek klubu Savonlinnan Pallokerho. Grał w jego drużynach juniorskich, a także w zespole juniorskim Vaasan Sport. W barwach macierzystego SaPKo występował w lidze Mestis. Od lutego do września 2019 był zawodnikiem Ilves w rozgrywkach Liiga. W listopadzie 2019 przeszedł do Ässät także w Liiga. W październiku 2020 został graczem IPK. Stamtąd w lutym 2021 przeszedł do szwedzkiego zespołu Kiruna AIF z ligi Hockeyettan. W czerwcu 2021 został zaangażowany przez STS Sanok w rozgrywkach Polskiej Hokej Ligi. Od sierpnia 2022 zawodnik węgierskiego klubu Újpesti TE.

</doc>
<doc id="5152424" url="https://pl.wikipedia.org/wiki?curid=5152424" title="Most nad laguną Garzón">
Most nad laguną Garzón

Most nad laguną Garzón – wybudowany w latach 2014-2015 okrężny most u ujścia laguny Garzón do Oceanu Atlantyckiego, uznawany za atrakcję turystyczną Urugwaju. Jego unikalny kształt ma na celu spowolnienie samochodów w celu zapewnienia bezpieczeństwa pieszych. Chodniki są umieszczone po obu stronach obu nitek mostu a w pobliżu wjazdów na część okrężną znajdują się przejścia dla pieszych.

</doc>
<doc id="5152427" url="https://pl.wikipedia.org/wiki?curid=5152427" title="Dopłaty bezpośrednie">
Dopłaty bezpośrednie



</doc>
<doc id="5152428" url="https://pl.wikipedia.org/wiki?curid=5152428" title="Timo Hiltunen">
Timo Hiltunen

Timo Hiltunen (ur. 14 listopada 1992 w Kuopio) – fiński hokeista.
Kariera.
Wychowanek klubu Kalevan Pallo. Grał wyłącznie w jego drużynach juniorskich. W czerwcu 2013 przeszedł do Hokki w lidze Mestis. W maju 2014 odszedł do Jukurit. Po dwóch latach w maju 2016 ponownie trafił do Hokki. W kweitniu 2017 został graczem Jokipojat. W lipcu 2018 przeszedł do austriackiego klubu Vienna Capitals. W lipcu 2019 został zakontraktowany przez białoruski Nioman Grodno. W listopadzie 2020 został graczem Podhala Nowy Targ w rozgrywkach Polskiej Hokej Ligi. W czerwcu 2021 został zaangażowany przez STS Sanok także w PHL. Na początku października 2021 jego umowa została rozwiązana.
Występował w reprezentacjach juniorów Finlandii do lat 16, do lat 17, do lat 18. Uczestniczył w turnieju olimpijskiego festiwal młodzieży Europy edycji 2009.

</doc>
<doc id="5152429" url="https://pl.wikipedia.org/wiki?curid=5152429" title="Georg Ernst von Klitzing">
Georg Ernst von Klitzing

Georg Ernst von Klitzing (ur. 1698 w Prusach; zm. 28 października 1759 w Szczecinie) - pruski generał piechoty, uczestnik wojny siedmioletniej, w tym bitwy pod Kunowicami (1759), podczas której poniósł poważne rany skutkujące jego śmiercią ponad 2 miesiące później.
Rodzina.
Jego rodzicami byli Karl Magnus von Klitzing i jego żona z domu von Nolden. 15 marca 1722 r. w Tornow poślubił Wilhelmine Elisabeth von Mörner (zm. 10.05.1769 w Sternbergu). Z ich związku zrodziło się troje dzieci - dwie córki i jeden syn:
Georg Ernst von Klitzing został pochowany w kościele garnizonowym w Szczecinie.

</doc>
<doc id="5152430" url="https://pl.wikipedia.org/wiki?curid=5152430" title="Krzysztof Stachowiak">
Krzysztof Stachowiak

Krzysztof Stachowiak – polski geograf, naukowiec.
W 2006 roku obronił dysertację doktorską pod opieką Zbyszko Chojnickiego pod tytułem "„Instytucjonalne uwarunkowania inwestycji zagranicznych w Polsce”" na Wydziale Nauk Geograficznych i Geologicznych UAM. W 2018 roku otrzymał stopień doktora habilitowanego w dyscyplinie geografia, specjalności geografia ekonomiczna za pracę "„Gospodarka kreatywna i mechanizmy jej funkcjonowania. Perspektywa geograficzno-ekonomiczna”", której recenzentami byli Andrzej Suliborski, Andrzej Lisowski oraz Florian Kuźnik.
W 2018 roku zespół badaczy pod jego kierunkiem wygrał konkurs EqUIP na projekt badawczy realizowany we współpracy z Indiami z zakresu nauk humanistycznych i społecznych. Projekt ten podejmował problematykę indyjskiego przemysłu filmowego jako czynnika powiązań indyjsko-europejskich.
Pracuje na Wydziale Geografii Społeczno-Ekonomicznej i Gospodarki Przestrzennej Uniwersytetu im. Adama Mickiewicza w Poznaniu.

</doc>
<doc id="5152434" url="https://pl.wikipedia.org/wiki?curid=5152434" title="Gerald Phiri Jr.">
Gerald Phiri Jr.

Gerald Keith Phiri Jr. (ur. 8 czerwca 1993 w Blantyre) – malawijski piłkarz grający na pozycji pomocnika lub napastnika w sudańskim klubie Al-Hilal Omdurman oraz reprezentacji Malawi.
Kariera.
Gerald Phiri Jr. jest wychowankiem malawijskiego klubu Mighty Wanderers. W 2018 roku wyjechał do Południowej Afryki i rozpoczął grę w Bidvest Wits. Z klubu był kilkukrotnie wypożyczany. W latach 2019-2022 grał w klubie Baroka FC występującym w Premier Soccer League. W 2022 przeszedł do sudańskiego Al-Hilal Omdurman.
W reprezentacji Malawi zadebiutował 22 maja 2015 w starciu z Republiką Południowej Afryki. W tym samym meczu zdobył debiutancką bramkę w kadrze.

</doc>
<doc id="5152437" url="https://pl.wikipedia.org/wiki?curid=5152437" title="Sami Tamminen">
Sami Tamminen

Sami Tamminen (ur. 19 lipca 1997 w Valkeala) – fiński hokeista.
Kariera.
Wychowanek klubu ValKi w rodzinnym mieście. Grał w jego drużynach juniorskich klubu KooKoo oraz w zespole seniorskich w lidze Mestis. W grudniu 2018 został wypożyczony do KOOVEE, a we wrześniu 2019 do Hokki. W sierpniu 2020 przeszedł do szwedzkiego zespołu Visby/Roma z ligi Hockeyettan. W maju 2021 został zaangażowany przez STS Sanok w rozgrywkach Polskiej Hokej Ligi.
Występował w reprezentacjach juniorów Finlandii do lat 17, do lat 18. 

</doc>
<doc id="5152439" url="https://pl.wikipedia.org/wiki?curid=5152439" title="Witolda Stelmachowska">
Witolda Stelmachowska

Witolda Stelmachowska (ur. 13 października 1923 w Warszawie) – polska Sprawiedliwa wśród Narodów Świata
Życiorys.
W czasie okupacji niemieckiej Witolda Stelmachowska mieszkała ze starszą siostrą Aleksandrą i matką Ireną domo Ruszkowską w Warszawie przy ulicy Gomółki 20. Wówczas ojciec płk. Stanisław Stelmachowski pracował w Londynie w Sztabie Głównym Polskiego Rządu na Uchodźstwie. Wspólnie z matką Witolda udzielała pomocy i schronienia prześladowanym ze względu na żydowskie korzenie zbiegłym z getta we Lwowie Ewie Schutz i jej jedenastoletniemu synowi Janowi. Stelmachowska udzielała Janowi korepetycji. Schutzowie pozostali pod opieką Stelmachowskich do upadku powstania warszawskiego, po czym rodziny zostały rozdzielone w obozie w Pruszkowie. Następnie Schultzowie trafili do obozu pracy w Austrii, a po wyzwoleniu już nie wrócili do Polski.
28 grudnia 1988 roku Witolda Stelmachowska oraz jej matka Irena Stelmachowska zostały odznaczone medalem Sprawiedliwy wśród Narodów Świata.

</doc>
<doc id="5152451" url="https://pl.wikipedia.org/wiki?curid=5152451" title="Choroszczewo (kolonia w gminie Milejczyce)">
Choroszczewo (kolonia w gminie Milejczyce)



</doc>
<doc id="5152453" url="https://pl.wikipedia.org/wiki?curid=5152453" title="Cieszków (osada w gminie Cieszków)">
Cieszków (osada w gminie Cieszków)



</doc>
<doc id="5152454" url="https://pl.wikipedia.org/wiki?curid=5152454" title="Kwarantanna (singel)">
Kwarantanna (singel)

Kwarantanna – singel polskiego rapera Kaena z gościnnym udziałem polskiej piosenkarki Eweliny Lisowskiej. Wydany 18 grudnia 2020 roku nakładem wytwórni My Music Group. Twórcami tekstu nagrania są Dawid Starejki i Ewelina Lisowska. Utwór znalazł się na dziewiątym albumie Kaena. Kompozycja została zmiksowana i zmasterowana przez Staszka Koźlika.
Do utworu powstał teledysk, który zrealizowała grupa filmowa BeLogic Studio.
Geneza utworu i historia wydania.
Ewelina Lisowska o nowej piosence opowiedziała o poranku na antenie Radia Eska:
Teledysk.
W opisie utworu opublikowanego w serwisie YouTube napisano, iż:

</doc>
<doc id="5152459" url="https://pl.wikipedia.org/wiki?curid=5152459" title="Halka (1967)">
Halka (1967)

Halka – polski statek pasażerski żeglugi przybrzeżnej zbudowany w Gdańskiej Stoczni Rzecznej i eksploatowany w kraju w latach 1967–1990.
„Halka” w 1967 w momencie wodowania, była największym statkiem pasażerskim zbudowanym w Polsce. Była też ówcześnie największą jednostką zbudowaną w Gdańskiej Stoczni Rzecznej. Od wycofania Mazowsza w 1983 była największym statkiem Żeglugi Gdańskiej (ŻG). Była też jedyną jednostką tego armatora wykorzystywaną w regularnej komunikacji przez cały rok, a nie – tylko w sezonie letnim.
Historia.
W 1961 w dyrekcji ŻG powstały założenia dla statku pasażerskiego, który mógłby obsługiwać rejsy po wodach Zatoki Gdańskiej nawet przy złych warunkach hydrometeorologicznych oraz w dziennych rejsach pełnomorskich pomiędzy portami polskiego wybrzeża. Na ich podstawie w Biurze Konstrukcyjnym Taboru Morskiego i w Zakładzie Konstrukcji Okrętów Wydziału Budowy Okrętów Politechniki Gdańskiej powstały konkurujące ze sobą projekty wstępne, spośród których wybrano propozycję politechniki. Głównym projektantem statku był dr inż. Stefan Wewiórski, pod jego kierunkiem w zakładzie powstał też projekt techniczny i roboczy, przekazany do realizacji Gdańskiej Stoczni Rzecznej. Stępkę położono w maju 1966, przyszła „Halka” otrzymała numer budowy PP1. Jednostkę budowano zgodnie z "Przepisami Klasyfikacji i Budowy Morskich Statków Stalowych" Polskiego Rejestru Statków. Wodowanie wyposażonego w 35% statku odbyło się 25 stycznia 1967, ukończoną „Halkę” przekazano armatorowi 21 lipca, banderę podniesiono 25 lipca 1967. Pierwszym kapitanem został kpt. ż. w. Tadeusz Przesmycki. „Halka” obsługiwała linię Gdańsk – Sopot – Hel. Przez pierwsze dwa dni przewiozła ponad 2 tys. turystów. Statek umożliwiał ŻG utrzymanie regularnego połączenia z Helem, nawet podczas sztormowej pogody. W kolejnych sezonach do obsługi gdańskiej linii doszło połączenie „Halką” Helu z Gdynią. Od 1975 jednostka po niewielkiej przebudowie była na tej linii obecna również poza sezonem. Od listopada do marca przez 15 kolejnych lat „Halka” była czarterowana przez Marynarkę Wojenną. Z połączenia mogło korzystać 100 marynarzy i 20 pracowników helskiej miejskiej rady narodowej, z którą MW współdzieliła koszty czarteru. Ta liczba pasażerów (ograniczenie podczas pływania w krze lodowej) mogła być powiększona do 200 poza okresem zalodzenia. Na statku obowiązywały bilety miesięczne, w miarę wolnych miejsc dostępne też były bilety jednorazowe. Po zimowym czarterze MW zapewniała sobie komunikację z Helem własnymi wodolotami, a „Halka” wracała do obsługi ruchu turystycznego. 10 stycznia 1990 Żegluga Gdańska zaprzestała obsługi zimowego połączenia ponieważ MW wycofała się z zakupu biletów miesięcznych. Statek w ówczesnych warunkach ekonomicznych stał się nierentowny. W 1991 „Halka” została wyczarterowana armatorowi z Grecji i odprowadzona do Pireusu przez polską załogę pod dowództwem kpt. Adama Barańskiego.
W okresie swojej służby pod polską banderą jednostka często była wykorzystywana do celów reprezentacyjnych, jak w 1978 podczas powitania jachtu „Mazurek” powracającego z rejsu dookoła świata, dowodzonego przez kpt. Krystynę Chojnowską-Liskiewicz.
Dalsze losy.
W Grecji nazwa statku została zmieniona na „"Georg"”. W sierpniu 1992 został aresztowany w Pireusie w związku z używaniem go do przemytu towarów. Armator zalegał z płatnościami dla ŻG w związku z czym ta podjęła działania w celu odzyskania statku. Rozważano sprowadzenie jednostki do kraju, co byłoby jednak kosztowne. Ostatecznie po odzyskaniu statku ŻG sprzedała go w 1993 innemu greckiemu armatorowi za 20 tys. USD. Po przebudowie i wymianie silników jako „"Paloma"” jednostka od 1995 przez dwa sezony obsługiwała połączenie Pireusu z Kretą, po czym znów została sprzedana armatorowi ze Sri Lanki. Statek dotarł do Cejlonu i pod nową nazwą „"Goodwill Guide"” pływał m.in. w rejonie objętym powstaniem tamilskim między Dżafną a Trikunamalają. Ostatnim śladem istnienia dawnej „Halki” jest informacja o aresztowaniu statku w lutym 2002 w porcie Beruwala z powodu zalegania przez armatora z należnościami wobec załogi.
Konstrukcja.
Opis ogólny.
Kadłub spawany ze stali okrętowej St 42, szkielet tworzyło 80 wręg o odstępie 0,5 m. Statek był dwupokładowy o trzech kondygnacjach. Dno na całej długości było podwójne, mieszczące zbiorniki ściekowe, paliwa i wody słodkiej. Struktura kadłuba była podzielona przez 6 grodzi wodoszczelnych na 7 przedziałów, kolejno: skrajnik dziobowy z komorą łańcuchową kotwicy; zbiornik balastowy; salon z 54 miejscami siedzącymi; salon-bar z 70 miejscami; siłownia; pomieszczenia socjalne załogi – 6 kabin 2-osobowych i jedna pojedyncza, kuchnia, mesa, sanitariaty oraz magazyn; skrajnik rufowy z maszyną sterową i komorą łańcuchową. Statek miał zagwarantowaną niezatapialność przy całkowitym zalaniu jednego z przedziałów wodoszczelnych. Wejścia do poszczególnych przedziałów z poziomu pokładu głównego, do siłowni – z przedziału socjalnego, zamykane drzwiami wodoszczelnymi. Pokład główny był całkowicie zakryty. Od dziobu mieścił się na nim salon pasażerski na 209 osób, hall z 14 miejscami siedzącymi będący również centrum komunikacyjnym z zejściówkami, sanitariaty i rufowa weranda mogąca pomieścić 52 osoby. Górny pokład mieścił sterówkę z kabiną radiową, nawigacyjną oraz kabinami kapitana i starszego oficera, za nią pokład słoneczny z ławami dla 120 pasażerów, nadbudówkę rufową z pomieszczeniem agregatu prądotwórczego i akumulatorów, komin oraz zejściówkę do hallu, za nią pokład łodziowy z dwiema szalupami. Na „Halce” było w sumie 467 miejsc siedzących dla pasażerów.
Napęd statku stanowiły dwa silniki główne 8NVD36Au produkcji Schwermaschinenbau "Karl Liebknecht" (SKL) z Magdeburga. Były to jednostki ośmiocylindrowe wysokoprężne o mocy 560 KM przy 500 obr./min. każdy. Każdy z silników napędzał własną linią wału, zakończoną śrubą napędową. Energię elektryczną zapewniały 4 spalinowe zespoły prądotwórcze o mocy 27 kVA.
Wyposażenie.
Wyposażenie nawigacyjno-sygnałowe obejmowało komplet lamp nawigacyjnych, radiostację, radar, echosondę i dwa kompasy magnetyczne. „Halka” wyposażona była w dwie kotwice Halla o ciężarze po 500 kg i elektryczną windę kotwiczno-cumowniczą na pokładzie górnym w części dziobowej. Statek wyposażono w 8 podwójnych pachołów cumowniczych, po cztery na każdej burcie. Na nadburciu dziobnicy zamontowano dwie przewłoki z rolkami. Wyposażenie ratunkowe obejmowało wspomniane szalupy 23-osobowe wykonane z hydronalium, opuszczane żurawikami. Każda z nich miała silnik spalinowy o mocy 24 KM. Ławy z pokładu słonecznego można było wyrzucić za burtę jako środek ratunkowy. Trzy spośród nich mogły utrzymać w wodzie po 20 osób, a siedem – po 16. Statek miał też początkowo 16, a później 24 20-osobowe pneumatyczne tratwy ratunkowe. Do ochrony przeciwpożarowej służyły 2 systemy, wodny i gazowy oraz gaśnice proszkowe i hydranty.

</doc>
<doc id="5152461" url="https://pl.wikipedia.org/wiki?curid=5152461" title="Bogorodica (Bułgaria)">
Bogorodica (Bułgaria)

Bogorodica () – wieś w Bułgarii, w obwodzie Błagojewgrad, w gminie Petricz. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 11 mieszkańców.

</doc>
<doc id="5152465" url="https://pl.wikipedia.org/wiki?curid=5152465" title="Bogorodica">
Bogorodica

Nazwa odnosi się do Marii z Nazaretu.

</doc>
<doc id="5152473" url="https://pl.wikipedia.org/wiki?curid=5152473" title="Chelmer">
Chelmer

Chelmer – rzeka w hrabstwie Essex, w Anglii. W całości przepływa przez jedno hrabstwo. Największym miastem, przez które przepływa jest Chelmsford. Jest dopływem rzeki Blackwater, do której wpada w pobliżu miasta Maldon.
Charakterystyka.
Chelmer ma źródła w Hamperden End w pobliżu Thaxted i płynie na południowy wschód w kierunku Chelmsford. Łączy się tam z wieloma dopływami, z których największe to rzeki Can i Wid. W początkowym biegu nabrzeże ma charakter wiejski, aż do Chelmsford, gdzie rzeka jest skanalizowana w centrum miasta. Za Chelmsford rzeka łączy się z rzeką Ter – jedną z najbardziej naturalnych i niezakłóconych rzek w hrabstwie. Dalej wpada do rozległego rozlewiska rzeki Blackwater. W rzece uprawia się rybołówstwo, gdzie pozyskuje się wysokiej jakości ryby, jest również ważnym źródłem wody pitnej.

</doc>
<doc id="5152476" url="https://pl.wikipedia.org/wiki?curid=5152476" title="Baranowscy">
Baranowscy



</doc>
<doc id="5152477" url="https://pl.wikipedia.org/wiki?curid=5152477" title="William Lowe (lekkoatleta)">
William Lowe (lekkoatleta)

William Joseph „Bill” Lowe (ur. 13 grudnia 1901 w Belfaście, zm. 1971 w Peterborough) – irlandzki lekkoatleta, olimpijczyk.
Życiorys.
W młodości wyemigrował do Anglii. W czasach szkolnych był juniorskim mistrzem Blackpool. Trafił potem do Manchester Athletic Club, gdzie w 1924 roku zwyciężył w wewnątrzklubowych mistrzostwach w biegu na 440 jardów – rezultat Lowe’a z tego wyścigu (51,2 s) był jeszcze po II wojnie światowej najlepszym wynikiem w historii klubu. 
W tym samym roku został wybrany do reprezentacji Irlandii na igrzyska olimpijskie w Paryżu, gdzie wystąpił w biegach na 100 m i 200 m. W pierwszej z konkurencji odpadł w rundzie eliminacyjnej, osiągając czwarty wynik w swoim wyścigu. Na dwukrotnie dłuższym dystansie dotarł do fazy ćwierćfinałowej – zajął w niej piąte miejsce w piątym biegu ćwierćfinałowym (czasy zawodnika z obu wyścigów są nieznane). Zdobył złote medale mistrzostw Irlandii w biegach na 100 i 220 jardów.
Po igrzyskach powrócił ponownie do Anglii, gdzie kontynuował uprawianie sportu. Grał m.in. w piłkę nożną w klubie Northern Nomads F.C. Jako amator zajmował się także graniem w rugby (Heaton Moor Rugby Club) i krykieta (Old Trafford Lancashire), ponadto był golfistą (Mid-Norfolk Golf Club). Po osiedleniu się w Peterborough zajął się sędziowaniem zawodów lekkoatletycznych – doszedł do funkcji sędziego głównego zawodów lekkoatletycznych w hrabstwie Northamptonshire. Jest również autorem książki na temat przeciągania liny, zatytułowanej "Mechanics of Tug-of-War". Był długoletnim pracownikiem F. Perkins Limited w Peterborough.
Rekord życiowy w biegu na 100 jardów – 10,3.

</doc>
<doc id="5152478" url="https://pl.wikipedia.org/wiki?curid=5152478" title="William Lowe">
William Lowe



</doc>
<doc id="5152479" url="https://pl.wikipedia.org/wiki?curid=5152479" title="Canoo">
Canoo

Canoo Inc. – amerykański producent elektrycznych minivanów, pickupów i samochodów dostawczych z siedzibą w Torrance działający od 2017 roku.
Historia.
Evelozcity.
Motoryzacyjny startup o nazwie "Evelozcity" założony został w 2017 roku przez dwójkę niemieckich menedżerów po tym, jak w atmosferze konfliktu razem odeszli z podobnego amerykańskiego przedsięwzięcia, Faraday Future. Doświadczony wcześniej w pracy w Deutsche Bank Stefan Krause oraz działający w BMW Ulrich Kranz skoncentrowali się na rozwoju technologii samochodów elektrycznych. Wstępne środki na rozwój zapewnili przedsiębiorcy z Chin oraz Niemiec: Li Pak-Tam i David Stern. W kwietniu 2018 roku do załogi startupu dołączył z kolei byłego prezesa Opla, Karla-Thomasa Neumanna.
Canoo.
W marcu 2019 roku przedstawiciele Evelozcity zdecydowali się dokonać rebrandingu, zmieniając nazwę startupu na Canoo. W lipcu tego samego roku po nieco ponad roku działalności struktury firmy opuścił Karl-Thomas Neumann redukując swoje związki z nią do statusu inwestora, z kolei we wrześniu przedstawiony został przedprodukcyjny prototyp pierwszego planowanego pojazdu - w pełni elektrycznego, futurystycznego pojazdu dostępnego docelowo wyłącznie w modelu subskrybcji, Canoo Minivan.
W lutym 2020 roku południowokoreański potentat branży motoryzacyjnej, koncern Hyundai Motor Group po tym, jak ogłosił zainwestowanie środków w inny brytyjski motoryzacyjny startup Arrival, zadeklarował nawiązanie współpracy także z Canoo. Na jej mocy koncern będzie rozwijać wspólnie platformy do samochodów dostawczych, inwestując między 2020 a 2025 rokiem docelowo ok. 87 miliardów dolarów.
Lipiec 2020 przyniósł ustąpienie z funkcji dyraktora generalnego i odejście z Canoo jego współzałożyciela, Stefana Krause, pogrążonego w kłopotach rodzinnych, z kolei we wrześniu tego samego roku przedsiębiorstwo stało się spółką publiczną notowaną na nowojorskiej giełdzie NASDAQ pod symbolem "GOEV".
Rozwój planów.
Ponad rok po prezentacji zapowiedzi swojego pierwszego samochodu, Canoo przedstawiło w grudniu 2002 kolejny projekt tym razem realizujący koncepcję w pełni elektrycznego samochodu dostawczego. Debiut rynkowy Canoo MPDV z ceną początkową wynoszącą 33 tysiące dolarów zapowiedziano wówczas na 2022 rok. 4 miesiące później startup przedstawił zapowiedź kolejnego, trzeciego z kolei pojazdu, tym razem utrzymanego w konwencji dużej, elektrycznej półciężarówki Canoo Pickup. Ta ma trafić do seryjnej produkcji docelowo ostatnia, ze wstępną datą wyznaczoną w marcu 2021 na połowę 2023 roku. Ogłoszenie tych planów spowodowało wzrost akcji Canoo o 14%.
W czerwcu 2021 Canoo zapowiedziało pierwsze plany wokół rozwoju przyszłych zakładów produkcyjnych. Te mają zostać zbudowane w mieście Pryor Creek w amerykańskim stanie Oklahoma, gdzie wytwarzane mają być wszystkie z 3 zapowiadanych konstrukcji startupu. Ponadto nawiązano także krótkotrwałe porozumienie z holenderskim VDL Nedcar, które z kolei na potrzeby europejskiego rynku miało wytwarzać pojazdy Canoo w fabryce w Born poczynając od 2023 roku. W grudniu 2021 roku poinfomowano, że porozumienie z holenderską firmą upadło i nie doczeka się realizacji.
Kontrowersje.
W marcu 2021 roku Canoo ogłosiło, że zawarte przed rokiem porozumienie dotyczące wspólnego rozwoju platform do elektrycznych samochodów użytkowych z południowokoreańskim Hyundai Motor Group zostało rozwiązane, a firma dokonała ponadto zmiany strategii - zamiast modelu subskrybcji, zakładając tradycyjną sprzedaż swoich przyszłych pojazdów. Miesiąc później z Canoo odszedł jego drugi współzałożyciel, Ulrich Kranz, którego na stanowisku CEO zastąpił nowy menedżer, Tony Aquila. Gwałtowne zmiany strategii i zawirowania wokół stanowisk zarządczych zwróciły uwagę amerykańskiej federalnej Komisji Papierów Wartościowych i Giełd, która rozpoczęła w kwietniu 2021 wokół tego śledztwo na wniosek pozwów ze strony akcjonariuszy spółki giełdowej Canoo Inc.

</doc>
<doc id="5152486" url="https://pl.wikipedia.org/wiki?curid=5152486" title="Irena Molga">
Irena Molga

Irena Molga (ur. 22 marca 1930 w Warszawie, zm. 17 września 2014) – polska artystka, malarka i projektantka pochodzenia żydowskiego.
Życiorys.
Przyszła na świat w zamożnej, zasymilowanej rodzinie żydowskiej Grossbaumów. W czasie okupacji hitlerowskiej trafili do getta. Irenę i jej młodszego brata Edka uratował, wyprowadzając na aryjską stronę, Bolesław Kupiecki (od 2002 Sprawiedliwy wśród Narodów Świata).
W 1944 Irena wstąpiła do batalionu kobiecego wojska polskiego. Postarzyła się o 2 lata. W 1945, kiedy skończyła się wojna, była w Bydgoszczy. Odnalazła ją ciotka, która przeżyła wojnę. Irena wyjechała do Gdańska. Zaczęła naukę w III Liceum Ogólnokształcącym (tzw. Topolówka). Potem uczyła się w Miejskiej Szkole Plastycznej w Gdyni, a następnie na Wydziale Architektury Wnętrz Państwowej Wyższej Szkoły Sztuk Plastycznych w Gdańsku. Studia skończyła w 1958.
W pierwszych latach po wojnie często bywała w Komitecie Żydowskim przy ul. Konopnickiej 8 we Wrzeszczu. Tam przychodziła, mając nadzieję na odnalezienie bliskich. Przyjaźnie, które tam nawiązała, przetrwały lata.
Pracowała w Przedsiębiorstwie Projektowo-Technologicznym „Promor”, dbając o kolorystykę budowanych w Stoczni Gdańskiej statków. Zajmowała się aranżacją stoczniowego zaplecza socjalnego. Stworzyła m.in. nieistniejącą już mozaikę ścienną w stołówce. Malowała, brała udział w wystawach indywidualnych (np. w 1966 w Salonie Sztuki Hotelu Bristol w Warszawie, w 1968 i 1970 w BWA w Gdyni). Jej prace pokazywano na wystawach zbiorowych (np. w 1968 w Dworze Artusa, w 1969 w Bielskiej Jesieni, w 1975 na wystawie "Twórczość Kobiet Plastyczek" w Muzeum Narodowym w Gdańsku). Nie zależało jej na sprzedaży obrazów. Rozdawała je przyjaciołom. Była popularna w środowisku artystycznym Trójmiasta i w grupie osób pochodzenia żydowskiego.
Należała do Związku Polskich Artystów Plastyków oraz Stowarzyszenia Żydów Kombatantów i Poszkodowanych w II Wojnie Światowej.
Została pochowana na Cmentarzu Srebrzysko w Gdańsku.
Jej córką jest malarka, ilustratorka i scenografka Anna Molga. W 2018 w ramach Festiwalu Zbliżenia w Nowej Synagodze w Gdańsku zorganizowano wystawę prac matki i córki pt. "Dwa pokolenia: Irena – Anna".

</doc>
<doc id="5152488" url="https://pl.wikipedia.org/wiki?curid=5152488" title="Parafia św. Jana Chrzciciela w Wołmie">
Parafia św. Jana Chrzciciela w Wołmie

Parafia św. Jana Chrzciciela w Wołmie – rzymskokatolicka parafia znajdująca się w archidiecezji mińsko-mohylewskiej, w dekanacie stołpeckim, na Białorusi.
Historia.
Pierwszy, drewniany kościół katolicki w Wołmie powstał w 1474. Wówczas też erygowano przy nim parafię. W 1842 liczyła ona przeszło 6000 wiernych. Istniała ona do 1867, gdy w ramach represji po powstaniu styczniowym kościół został odebrany katolikom i przekazany Cerkwi prawosławnej, a parafia skasowana. W Wołmie w rękach katolików pozostała wówczas kaplica cmentarna, będąca mauzoleum rodziny Wańkowiczów.
Kościół został rewindykowany w 1918 i wówczas odrodziła się przy nim parafia, w 1933 licząca 2150 wiernych. Należała ona wówczas do dekanatu iwienieckiego diecezji pińskiej. Podczas II wojny światowej ks. Leopold Milewicz, rezydent i były proboszcz w Wołmie, zmarł w wyniku tortur podczas przesłuchania przez Niemców.
Po II wojnie światowej, gdy miasteczko znalazło się w granicach ZSRR, parafia zanikła. Kościół z 1738 został wyburzony w latach 70.
Parafia odrodziła się po upadku komunizmu. Wybudowano wówczas obecny kościół, który został konsekrowany w 2004. Zrezygnowano wówczas z historycznego wezwania Wniebowzięcia NMP, które parafia nosiła od czasów przedrozbiorowych do II wojny światowej i nowym patronem wybrano św. Jana Chrzciciela, dotychczas drugorzędnego patrona parafii.

</doc>
<doc id="5152493" url="https://pl.wikipedia.org/wiki?curid=5152493" title="Anna Molga">
Anna Molga

Anna Molga (ur. 1 sierpnia 1956 w Gdańsku) – polska malarka, ilustratorka, scenografka i kostiumolożka pochodzenia żydowskiego, laureatka Nagrody Prezydenta Miasta Gdańska w Dziedzinie Kultury.
Życiorys.
Jest córką ocalałej z warszawskiego getta malarki i projektantki Ireny z Grossbaumów i rzeźbiarza Edwarda Molgi, absolwentów III Liceum Ogólnokształcącego w Gdańsku, tzw. Topolówki, które i ona ukończyła. Studiowała na Wydziale Grafiki Wyższej Szkoły Sztuk Plastycznych w Gdańsku. Studia ukończyła w pracowni w Akademii Sztuk Pięknych w Poznaniu w 1982.
Zajmuje się malarstwem, rysunkiem, ilustracją książkową, scenografią i aranżacją przestrzenną.
Współpracowała z Teatrem Miejskim w Gdyni, Zielonym Wiatrakiem oraz Gdańskim Archipelagiem Kultury. Projektowała scenografię i kostiumy do spektakli w Teatrze Muzycznym w Gdyni, w Operze Bałtyckiej, w Teatrze Atelier w Sopocie, w Teatrze "Miniatura". Zaprojektowała przestrzeń koncertu I. Pogorelicha w Operze Leśnej. Przygotowała ilustracje do animowanego filmu "Voodoo – Lady Dominga" (2013) oraz kostiumy i scenografię do filmu A. Dudzińskiego "Żadnego prawa nie złamałem" (2014).
Malarstwo prezentowała w foyer Opery Bałtyckiej (2000), w Teatrze na Plaży i Galerii STS w Sopocie (2004), w Galerii Mariackiej w Gdańsku (2006), w Druskiennikach na Litwie (2010). Brała udział w wystawie "Płaszczyzna i przestrzeń. Rzecz o scenografach Wybrzeża" (1998) w Pałacu Opatów (Oddział Sztuki Nowoczesnej Muzeum Narodowego w Gdańsku).
Zasłynęła cyklem prac inspirowanych limerykami Wisławy Szymborskiej, zaprezentowanym na wystawie "Focus Szymborska" w Beletage Galerie w Berlinie. Była ceniona za aranżacje wystaw z okazji 50 lat istnienia Opery Bałtyckiej (1999) i "Ogrody Europy – wokół Parku Oliwskiego" (2000) oraz za wielkoformatową instalację prezentującą gdańskie legendy na Jarmarku Dominikańskim (2010).
Zaprojektowała okładki do polskich wydań książek Rolanda Topora, pocztówki dla Amnesty International, afisze i plakaty kolejnych edycji Ogólnopolskiego Festiwalu Sztuk Autorskich WINDOWISKO oraz Festiwalu Kultury Żydowskiej ZBLIŻENIA. Wydała bogato ilustrowaną, dowcipną książkę kucharską "Wyrodna matka radzi" dedykowaną synowi Pawłowi, kiedy wyjechał na studia do Szkocji.
Od 2016 aranżuje ogrodową przestrzeń, tworząc piętrowe wielokolorowe kompozycje.

</doc>
<doc id="5152499" url="https://pl.wikipedia.org/wiki?curid=5152499" title="Potocki Hrabia">
Potocki Hrabia



</doc>
<doc id="5152504" url="https://pl.wikipedia.org/wiki?curid=5152504" title="Erika Bruck">
Erika Bruck

Erika Bruck (ur. 5 kwietnia 1908 we Wrocławiu, zm. 13 października 2011 w Buffalo) – niemiecka pediatra żydowskiego pochodzenia, współtwórczyni opieki medycznej w Turcji, ceniona lekarka w Stanach Zjednoczonych.
Życiorys.
Była najstarszą z 3 córek Ady Oppe i Ericha Salomona, miała też brata. W dzieciństwie była chorowita, kurowano ją m.in. w Szwajcarii.
Jej dziadek i ojciec byli lekarzami. Kontynuując rodzinną tradycję, zaczęła studia medyczne na Uniwersytecie Wrocławskim. Kiedy w 1933 do władzy doszli naziści, musiała przerwać studia i zadeklarować się, że nie będzie wykonywać zawodu lekarki na terenie Niemczech, co było spowodowane zakazem praktykowania zawodu przez Żydówki.
W 1934 wyjechała do Stambułu. Tam uzyskała tytuł doktora medycyny. Przez kilka lat pomagała rozwijać opiekę zdrowotną w Turcji. Prowadziła m.in. laboratorium kliniczne w szpitalu Haseki w Stambule.
W 1939 wyemigrowała do Stanów Zjednoczonych, korzystając z pomocy rodziny, która tam mieszkała, oraz Stowarzyszenia Amerykańskich Kobiet Lekarek. W 1941 zdała egzaminy medyczne i zaczęła pracę w Goldwater Memorial Hospital. W 1943 przeniosła się na rezydenturę do szpitala dziecięcego w Cincinnati. Pracowała jako internistka, a potem pediatra. Mieszkała w Hamburgu. W szpitalu dziecięcym w Buffalo, do którego trafiła w 1947, pracowała przez 50 lat. Była ordynatorką kliniki metabolicznej i kierowniczką laboratorium. Wyszkoliła wiele lekarzy i lekarek. Prowadziła też działalność charytatywną. Była członkinią National Committee for Clinical Laboratory Standards. Była współautorką książki "Nephrotic Syndrome in Children. Dep.of Pediatrics", wydanej przez Uniwersytet Buffalo w 1954.
Jej matka i brat zostali zamordowani w czasie Holocaustu, o czym dowiedziała się w 1945. Na Starym Cmentarzu Żydowskim we Wrocławiu istnieje grób jej ojca, który zmarł w 1915 na froncie I wojny światowej.
Zmarła w wieku 103 lat.

</doc>
<doc id="5152507" url="https://pl.wikipedia.org/wiki?curid=5152507" title="Benjamin Fletcher">
Benjamin Fletcher

Benjamin Karl Fletcher (ur. 13 marca 1992) – brytyjski, a potem irlandzki judoka. Dwukrotny olimpijczyk. Zajął siedemnaste miejsce w Rio de Janeiro 2016 i Tokio 2020. Walczył w wadze półciężkiej.
Uczestnik mistrzostw świata w 2015, 2017 i 2019. Startował w Pucharze Świata w latach 2012-2017. Siódmy na mistrzostwach Europy w 2016 roku.

</doc>
<doc id="5152510" url="https://pl.wikipedia.org/wiki?curid=5152510" title="Sean Sullivan">
Sean Sullivan

Sean Sullivan (ur. 28 grudnia 1970) – irlandzki judoka. Olimpiczyk z Atlanty 1996, gdzie zajął 33. miejsce w wadze ekstralekkiej.
Uczestnik mistrzostw świata w 1995, 1997 i 1999. Startował w Pucharze Świata w latach 1995, 1996, 1999 i 2000. Piąty na mistrzostwach Europy w 1997. Wicemistrz wspólnoty narodów w 1992 roku.

</doc>
<doc id="5152511" url="https://pl.wikipedia.org/wiki?curid=5152511" title="Ciarán Ward">
Ciarán Ward

Ciarán Ward (ur. 17 stycznia 1972) – irlandzki judoka. Dwukrotny olimpijczyk. Zajął 21. miejsce w Atlancie 1996 i 24. miejsce w Barcelonie 1992. Startował w wadze półlekkiej.
Uczestnik mistrzostw świata w 1991, 1993 i 1995. Startował w Pucharze Świata w 1991, 1992, 1995 i 1996. Brązowy medalista mistrzostw wspólnoty narodów w 1988 roku.

</doc>
<doc id="5152512" url="https://pl.wikipedia.org/wiki?curid=5152512" title="Keith Gough">
Keith Gough

Keith Gough (ur. 19 lipca 1969) – irlandzki judoka. Olimpijczyk z Barcelony 1992, gdzie zajął trzynaste miejsce w wadze ekstralekkiej.
Uczestnik mistrzostw świata w 1991. Startował w Pucharze Świata w 1991 i 1992. Brązowy medalista mistrzostwach Europy w 1992 roku.

</doc>
<doc id="5152513" url="https://pl.wikipedia.org/wiki?curid=5152513" title="Eugene McManus">
Eugene McManus

Eugene McManus (ur. 20 lipca 1962) – irlandzki judoka. Olimpijczyk z Seulu 1988, gdzie zajął dziewiętnaste miejsce w wadze lekkiej.
Uczestnik zawodów międzynarodowych.

</doc>
<doc id="5152514" url="https://pl.wikipedia.org/wiki?curid=5152514" title="Kieran Foley">
Kieran Foley

Kieran Foley (ur. 14 lutego 1958) – irlandzki judoka. Olimpijczyk z Los Angeles 1984, gdzie zajął dziewiętnaste miejsce w wadze lekkiej.
Uczestnik mistrzostw świata w 1981, 1985, 1987, 1989 i 1991. Startował w Pucharze Świata w 1995 roku. Uczestnik zawodów międzynarodowych.

</doc>
<doc id="5152515" url="https://pl.wikipedia.org/wiki?curid=5152515" title="Dave McManus">
Dave McManus

David "Dave" McManus (ur. 30 lipca 1955) – irlandzki judoka. Olimpijczyk z Moskwy 1980, gdzie zajął dziewiąte miejsce w wadze półśredniej.
Uczestnik zawodów.

</doc>
<doc id="5152516" url="https://pl.wikipedia.org/wiki?curid=5152516" title="Alonzo Henderson">
Alonzo Henderson

Alonzo Henderson (ur. 22 grudnia 1955) – irlandzki judoka. Olimpijczyk z Moskwy 1980, gdzie zajął dwunaste miejsce w wadze lekkiej.
Piąty na mistrzostwach świata w 1979 roku. Uczestnik zawodów.

</doc>
<doc id="5152517" url="https://pl.wikipedia.org/wiki?curid=5152517" title="Matthew Folan">
Matthew Folan

Matthew Folan (ur. 25 maja 1942) – irlandzki judoka. Olimpijczyk z Monachium 1972, gdzie zajął jedenaste miejsce w wadze ciężkiej i kategorii open.
Piąty na mistrzostwach świata w 1973. Uczestnik tych zawodów w 1971 roku.

</doc>
<doc id="5152519" url="https://pl.wikipedia.org/wiki?curid=5152519" title="John Ryan (judoka)">
John Ryan (judoka)

John Ryan (ur. 9 września 1934, zm. 17 maja 1989) – brytyjski, a także irlandzki judoka. Olimpijczyk z Tokio 1964, gdzie zajął piąte miejsce w kategorii open.
Brązowy medalista mistrzostwach Europy w 1961 i 1962 roku.

</doc>
<doc id="5152520" url="https://pl.wikipedia.org/wiki?curid=5152520" title="Anto Clarke">
Anto Clarke

Anthony "Anto" Clarke (ur. 19 stycznia 1944; zm. 2 czerwca 2019) – irlandzki judoka. Olimpijczyk z Monachium 1972, gdzie zajął dziewiętnaste miejsce w wadze lekkiej.

</doc>
<doc id="5152521" url="https://pl.wikipedia.org/wiki?curid=5152521" title="Liam Carroll">
Liam Carroll

Liam Carroll (ur. 6 czerwca 1942) – irlandzki judoka. Olimpijczyk z Monachium 1972, gdzie zajął osiemnaste miejsce w wadze półśredniej.
Uczestnik mistrzostw świata w 1971 roku.

</doc>
<doc id="5152523" url="https://pl.wikipedia.org/wiki?curid=5152523" title="Bielski">
Bielski



</doc>
<doc id="5152524" url="https://pl.wikipedia.org/wiki?curid=5152524" title="Brama (herb szlachecki)">
Brama (herb szlachecki)



</doc>
<doc id="5152525" url="https://pl.wikipedia.org/wiki?curid=5152525" title="Czartoryski (herb szlachecki)">
Czartoryski (herb szlachecki)



</doc>
<doc id="5152529" url="https://pl.wikipedia.org/wiki?curid=5152529" title="Druck (herb szlachecki)">
Druck (herb szlachecki)



</doc>
<doc id="5152530" url="https://pl.wikipedia.org/wiki?curid=5152530" title="Terry Watt">
Terry Watt

Terence "Terry" Watt (ur. 20 grudnia 1946) – irlandzki judoka. Olimpijczyk z Monachium 1972, gdzie zajął dziewiętnaste miejsce w wadze średniej.
Uczestnik mistrzostw świata w 1971, 1973, 1975, 1979 i 1981. Brązowy medalista mistrzostw wspólnoty narodów w 1988 i akademickich MŚ w 1968 roku.

</doc>
<doc id="5152533" url="https://pl.wikipedia.org/wiki?curid=5152533" title="Robotnik (dwutygodnik KOR)">
Robotnik (dwutygodnik KOR)



</doc>
<doc id="5152535" url="https://pl.wikipedia.org/wiki?curid=5152535" title="Jabłonowski Książę">
Jabłonowski Książę



</doc>
<doc id="5152537" url="https://pl.wikipedia.org/wiki?curid=5152537" title="Koniecpolski Książę">
Koniecpolski Książę



</doc>
<doc id="5152539" url="https://pl.wikipedia.org/wiki?curid=5152539" title="Korybut">
Korybut



</doc>
<doc id="5152540" url="https://pl.wikipedia.org/wiki?curid=5152540" title="Lubomirski Książę">
Lubomirski Książę



</doc>
<doc id="5152541" url="https://pl.wikipedia.org/wiki?curid=5152541" title="Paddy Murphy (judoka)">
Paddy Murphy (judoka)

Paddy Murphy, właśc. Patrick Murphy (ur. 9 stycznia 1944) – irlandzki judoka. Olimpijczyk z Monachium 1972, gdzie zajął dziewiętnaste miejsce w wadze półciężkiej.
Uczestnik mistrzostw Europy w 1979 roku.

</doc>
<doc id="5152542" url="https://pl.wikipedia.org/wiki?curid=5152542" title="Masalski Książę III">
Masalski Książę III



</doc>
<doc id="5152543" url="https://pl.wikipedia.org/wiki?curid=5152543" title="Ossoliński Książę">
Ossoliński Książę



</doc>
<doc id="5152544" url="https://pl.wikipedia.org/wiki?curid=5152544" title="Ostrogski (herb szlachecki)">
Ostrogski (herb szlachecki)



</doc>
<doc id="5152545" url="https://pl.wikipedia.org/wiki?curid=5152545" title="Poniatowski Książę">
Poniatowski Książę



</doc>
<doc id="5152546" url="https://pl.wikipedia.org/wiki?curid=5152546" title="Radziwiłł Książę">
Radziwiłł Książę



</doc>
<doc id="5152547" url="https://pl.wikipedia.org/wiki?curid=5152547" title="Różyński Książę">
Różyński Książę



</doc>
<doc id="5152548" url="https://pl.wikipedia.org/wiki?curid=5152548" title="Sapieha (herb szlachecki)">
Sapieha (herb szlachecki)



</doc>
<doc id="5152549" url="https://pl.wikipedia.org/wiki?curid=5152549" title="Sułkowski Książę">
Sułkowski Książę



</doc>
<doc id="5152550" url="https://pl.wikipedia.org/wiki?curid=5152550" title="Megan Fletcher">
Megan Fletcher

Megan Fletcher (ur. 2 sierpnia 1989) – brytyjska, a potem irlandzka judoczka. Olimpijka z Tokio 2020, gdzie zajęła siedemnaste miejsce w wadze średniej.
Piąta na mistrzostwach świata w 2021; uczestniczka zawodów w 2018 i 2019. Startowała w Pucharze Świata w latach 2008-2015, 2017 i 2019. Triumfatorka igrzysk wspólnoty narodów w 2014. Siódma na igrzyskach europejskich w 2019 roku.

</doc>
<doc id="5152551" url="https://pl.wikipedia.org/wiki?curid=5152551" title="Poniński Książę">
Poniński Książę



</doc>
<doc id="5152552" url="https://pl.wikipedia.org/wiki?curid=5152552" title="Lisa Kearney">
Lisa Kearney

Lisa Kearney (ur. 27 maja 1989) – irlandzka judoczka. Olimpijka z Londynu 2012, gdzie zajęła dziewiąte miejsce w wadze ekstralekkiej.
Uczestniczka mistrzostw świata w 2007, 2011 i 2014. Startowała w Pucharze Świata w latach 2006, 2007, 2009-2014. Brązowa medalistka igrzysk wspólnoty narodów w 2014. Triumfatorka mistrzostwa wspólnoty narodów w 2006 roku.

</doc>
<doc id="5152553" url="https://pl.wikipedia.org/wiki?curid=5152553" title="David Harmon (zapaśnik)">
David Harmon (zapaśnik)

David Harmon (ur. 10 lutego 1967 ) – irlandzki zapaśnik walczący w stylu wolnym. Olimpijczyk z Seulu 1988, gdzie zajął 24. miejsce w kategorii do 57 kg.

</doc>
<doc id="5152554" url="https://pl.wikipedia.org/wiki?curid=5152554" title="Jędrzej Piaskowski">
Jędrzej Piaskowski

Jędrzej Piaskowski (ur. w 1988 w Warszawie) – polski reżyser teatralny, uznawany za jednego z czołowych polskich, współczesnych twórców teatralnych młodego pokolenia.
Życiorys.
Ukończył LXXV Liceum Ogólnokształcące im. Jana III Sobieskiego w Warszawie w klasie eksperymentalnej o profilu muzycznym. Jest absolwentem Wydziału Reżyserii Dramatu Akademii Teatralnej im. Aleksandra Zelwerowicza w Warszawie. W latach 2007–2011 studiował także Muzykologię w Instytucie Muzykologii Uniwersytetu Warszawskiego. Był asystentem reżysera przy spektaklach Michała Borczucha ("Apokalipsa", Nowy Teatr w Warszawie, 2014) i Mai Kleczewskiej ("Dybuk", Teatr Żydowski w Warszawie, 2015). Debiutował w 2015 roku spektaklem "Versus" na podstawie dramatu Rodriga Garcii, zrealizowanym w Teatrze Nowym im. Tadeusza Łomnickiego w Poznaniu, za który otrzymał Nagrodę Ministra Kultury i Dziedzictwa Narodowego przyznaną jako Grand Prix V Forum Młodej Reżyserii w Krakowie.
Jako reżyser, Piaskowski pracuje w czołowych polskich teatrach, a spektakle w jego reżyserii wielokrotnie brały udział i były wyróżniane na licznych krajowych festiwalach, konkursach i przeglądach teatralnych, m.in. na Festiwalu "Boska Komedia" w Krakowie, Ogólnopolskim Festiwalu Sztuki Reżyserskiej "Interpretacje" w Katowicach, w Konkursie na Inscenizację Dawnych Dzieł Literatury Polskiej "Klasyka żywa", oraz w Ogólnopolskim Konkursie na Wystawienie Polskiej Sztuki Współczesnej.
Od 2017 roku Jędrzej Piaskowski tworzy tandem twórczy z dramaturgiem Hubertem Sulimą. Duet ten doceniany jest m.in. za nowatorskie i oryginalne realizacje teatralne dzieł z kanonu polskiej literatury klasycznej. Piaskowski w swoich wypowiedziach podkreśla też swoje zainteresowanie problematyką skomplikowanej polskiej historii i tożsamości narodowej, oraz przede wszystkim kwestią budowania nowoczesnej wspólnoty społecznej za pomocą teatru. Jędrzej Piaskowski wraz z Hubertem Sulimą jako tandem twórczy, za realizację spektakli "Jezus" (Nowy Teatr w Warszawie, 2019), "Nad Niemnem. Obrazy z czasów pozytywizmu" (Teatr im. Juliusza Osterwy w Lublinie, 2020), "Komedia. Wujaszek Wania" (Teatr Zagłębia w Sosnowcu, 2021) byli w latach 2020 i 2021 dwukrotnie nominowani do Paszportu Polityki w kategorii Teatr.

</doc>
<doc id="5152557" url="https://pl.wikipedia.org/wiki?curid=5152557" title="Praca wirtualna">
Praca wirtualna



</doc>
<doc id="5152565" url="https://pl.wikipedia.org/wiki?curid=5152565" title="Słowo o Stalinie">
Słowo o Stalinie

Słowo o Stalinie – panegiryczny poemat autorstwa Władysława Broniewskiego z 1949 roku, który ukazał się pierwotnie w antologii "Strofy o Stalinie". "Wiersze poetów polskich" wydanej z okazji 70. rocznicy urodzin przywódcy ZSRR. "Słowo o Stalinie" powstało w trakcie jednego, trwającego trzy dni, rauszu alkoholowego w dniach 10-12 grudnia 1949 roku. 
Był to pierwszy utwór Broniewskiego poświęcony żyjącemu przywódcy politycznemu.
Budowa i zawartość utworu.
Poemat podzielony jest na 9 części. Część I poświęcona jest w całości XIX wiekowi, w którym swój początek miała myśl marksistowska. Część tę cechuje nieuporządkowanie formalne, które może być zinterpretowane jako odzwierciedlenie panującego w tym okresie chaosu. 
Część II przywołuje rewolucję 1905 roku oraz rewolucję październikową, których sprawczość przypisywana jest Stalinowi.
W części III, traktującej o obronie Carycyna w okresie rewolucji (wojny domowej) i późniejszej obronie Staliningradu podczas II wojny światowej, wprowadzony zostaje popularny dla nurtu socrealizmu motyw rewolucji jako parowozu dziejów, który w poemacie powtarza się następnie kilkakrotnie.
Część IV opisuje rozwój technologiczny ZSRR za rządów Józefa Stalina oraz przywołuje groźbę wojny nuklearnej ze strony państw Zachodu. 
W części V Stalin zostaje nazwany maszynistą rewolucji, natomiast już w części VI następuje jego pełne utożsamienie z rewolucją, która ostatecznie wygrywa – nastaje kres starego świata. Część VI jest jednocześnie zakończeniem głównego korpusu utworu. Następuje w niej największe nagromadzenie elementów pochwalnych.
Następne trzy części traktować można jako aneks do poematu. Część VII – poświęcona przyjaźni polsko-radzieckiej – jest jedyną, w której podmiot liryczny wypowiada się w pierwszej osobie. 
Część VIII zasadniczo wyróżnia się na tle pozostałych, gdyż tworzy ją dziewięć zdań sformułowanych w sposób przypominający prasowe informacje bądź hasła wiecowe, które mają za zadanie uwydatnić znaczenie Stalina dla klasy robotniczej na całym świecie. Imię Stalina w tej strofie zostało każdorazowo napisane wersalikami. 
Wieńcząca utwór część IX stanowi pochwałę postępu oraz Stalina, będąc jednocześnie wyrazem nadziei nastania trwałego pokoju.
Odbiór.
Poemat uważany jest za jedno z najważniejszych i najlepszych dzieł polskiego socrealizmu. Zajął pierwsze miejsce w zamkniętym konkursie literackim ogłoszonym przez władze polskie z okazji urodzin Stalina, wygrywając m.in. z utworami Juliana Tuwima, Konstantego Ildefonsa Gałczyńskiego, Zofii Nałkowskiej czy Jarosława Iwaszkiewicza. Do słów utworu Alfred Gradstein stworzył kantatę na chór męski. 
Choć pierwotnie poemat został pozytywnie przyjęty przez ówczesną krytykę, to na przestrzeni lat za sprawą zmiany realiów jego odbiór drastycznie się zmienił – "Słowo o Stalinie" stało się utworem kompromitującym autora. Dla samego Broniewskiego początkowo był to utwór niezwykle ważny, jednak z czasem zaczął wstydzić się jego powstania.

</doc>
<doc id="5152571" url="https://pl.wikipedia.org/wiki?curid=5152571" title="Université de Paris XIII Paris-Nord">
Université de Paris XIII Paris-Nord

Université Sorbonne Paris Nord, dawniej Université de Paris XIII – jeden z 13 autonomicznych uniwersytetów, powstałych po podziale Uniwersytetu Paryskiego. W skład uczelni wchodzi 5 kampusów (Villetaneuse, Bobigny, Saint-Denis, la Plaine Saint-Denis oraz Argenteuil) znajdujących się w dwóch departamentach po północnej stronie aglomeracji Paryża: Sekwana-Saint-Denis (fr. "Seine-Saint-Denis") i Dolinie Oise (fr. "Val d’Oise").
Historia.
Uczelnia powstał na początku lat 60. XX wieku z polecenia rektora Akademii Paryskiej (fr. "Académie de Paris"), jako trzeci wydział nauk w Villetaneuse. Następnie we wrześniu 1969 r. w Saint-Denis utworzono centrum naukowe o statusie wydziału Uniwersytetu Paryskiego. W rezultacie strajków studenckich z maja 1968, rząd francuski przyjął reformę szkolnictwa wyższego, która spowodowała utworzenie w regionie aglomeracji Paryża Île-de-France – 13 niezależnych interdyscyplinarnych uniwersytetów, zastępujących wydziały Uniwersytetu Paryskiego. Tym samym kampusy w Villetaneuse i Saint-Denis stały się „Uniwersytetem Paryskim-XIII”. 

</doc>
<doc id="5152572" url="https://pl.wikipedia.org/wiki?curid=5152572" title="Sejm (Królestwo Kongresowe)">
Sejm (Królestwo Kongresowe)



</doc>
<doc id="5152574" url="https://pl.wikipedia.org/wiki?curid=5152574" title="Sąd sejmowy (Królestwo Kongresowe)">
Sąd sejmowy (Królestwo Kongresowe)



</doc>
<doc id="5152576" url="https://pl.wikipedia.org/wiki?curid=5152576" title="Osea">
Osea

Osea (staroangielski: Ōsgȳþes īeg, również: Osey) – wyspa na rzece Blackwater, w hrabstwie Essex, w Anglii. Wyspa znajduje się u ujścia rzeki do Morza Północnego. Należy do civil parish Heybridge. 
Charakterystyka.
Osea ma powierzchnię około 1,5 kilometra kwadratowego. Połączona jest z północnym brzegiem rzeki groblą wybudowana przez Rzymian. Przeprawa zalewana jest podczas przypływów. Wówczas transport na wyspę organizowany jest łodziami, od 2016 roku również dwoma małymi samolotami lądującymi na wodzie a kursującymi m.in. z Londynu. Z południowego Londynu na wyspę lata również helikopter. Są to usługi komercyjne, ale ogólnodostępne. Najstarsze nieruchomości na wyspie mają ponad 400 lat, w części z nich świadczone są dziś usługi turystyczne. Cała wyspa jest własnością producenta muzycznego Nigela Frieda – założyciela grupy Sugababes i producenta części albumów The Rolling Stones. Frieda kupił większość wyspy w 2000 roku za 6 milionów funtów, niewielką końcową jej część dokupił w 2012 roku. Przez wiele lat na wyspie swój dom miała znana szwajcarska fotografka architektury Hélène Binet.
Wyspa w kulturze.
Na wyspie istnieje profesjonalne studio nagraniowe, na Osea tworzyli m.in. Jessie J, Tinie Tempah i Rhianna.
Na Osea w 2019 i 2020 roku realizowany był serial HBO z gatunku folk–horror pod tytułem „Trzeci dzień”.

</doc>
<doc id="5152586" url="https://pl.wikipedia.org/wiki?curid=5152586" title="Boks na Letnich Igrzyskach Olimpijskich 1972 – waga lekkopółśrednia mężczyzn">
Boks na Letnich Igrzyskach Olimpijskich 1972 – waga lekkopółśrednia mężczyzn

Waga lekkopółśrednia mężczyzn to jedna z jedenastu męskich konkurencji bokserskich rozgrywanych podczas letnich igrzysk olimpijskich w 1972 w Monachium. Startowali bokserzy o wadze nie przekraczającej 63,5 kilograma. Pojedynki w tej kategorii wagowej toczone były w dniach od 30 sierpnia do 10 września w hali Boxhalle. Zwyciężył reprezentant Stanów Zjednoczonych Ray Seales. Issaka Daboré zdobył pierwszy w historii (i jedyny do 2016) medal olimpijski dla Nigru. Wystąpiło 32 bokserów z 32 państw.

</doc>
<doc id="5152589" url="https://pl.wikipedia.org/wiki?curid=5152589" title="Medal Obrony Narodowej">
Medal Obrony Narodowej

Medal Obrony Narodowej (, skr. "DEF-NAT") – wojskowe odznaczenie resortowe francuskiego ministerstwa obrony, ustanowione 21 kwietnia 1982.
Charakterystyka.
Medal dzieli się na trzy stopnie:
W normalnych przypadkach medal przeznaczony jest do odznaczania żołnierzy za wieloletnią i efektywną służbę wojskową (odpowiednio 10 lat, 5 lat lub pół roku oraz odpowiednia liczba punktów służbowych przydzielanych z uwzględnieniem czasu służby wojskowej, odległości od Francji, zdobytych kwalifikacji, awansów, osiągnięć itp.).
W wyjątkowych przypadkach istnieje dla żołnierzy możliwość otrzymania medalu za działanie wymagające szczególnych cech odwagi i poświęcenia lub udział w misjach niosących ze sobą wyjątkowe ryzyko, dla osoby wykazującej niezwykłą dynamikę, poświęcenie i skuteczność w wykonywaniu swoich obowiązków; może być przyznany rannym i poległym na służbie (tym ostatnim zwykle w stopniu złotym). Osoby wojskowe mogą medal otrzymać za szczególnie honorowe zasługi świadczone podczas służby, a osoby cywilne lub cudzoziemcy mogą zostać odznaczeni za zasługi dla obronności Francji lub jej armii.
Okucia.
Medale, przyznane zarówno w przypadkach normalnych, jak i szczególnych, wyposażane są w dodatkowe okucia w postaci poziomych metalowych listewek z napisami, które mocowane są do wstążki. Okucia mogą być specjalistyczne, ewentualnie z dodatkowym okuciem geograficznym.
Okucia geograficzne mogą mieć napis: CORPS EUROPÉEN, FORCE OCÉANIQUE STRATÉGIQUE, MISSIONS D’OPÉRATIONS EXTÉRIEURES, MISSIONS D’OPÉRATIONS INTÉRIEURES, TERRES AUSTRALES ET ANTARCTIQUES MURUROA-HAO, ESSAIS NUCLÉAIRES.
Okucia specjalistyczne to: ARMÉE DE L’AIR, DÉFENSE AÉRIENNE, SOUTIEN DES FORCES AÉRIENNES, FORCES AÉRIENNES, FORCES AÉRIENNES STRATÉGIQUES, GÉNIE DE L’AIR, SERVICE D’INFRASTRUCTURE DE LA DÉFENSE, INTERARMÉES, SERVICE DU COMMISSARIAT DES ARMÉES, JOURNÉE DÉFENSE ET CITOYENNETÉ, ARMÉE DE TERRE, ARME BLINDÉE ET CAVALERIE, ARTILLERIE, AVIATION LÉGÈRE, GÉNIE, INFANTERIE, LÉGION ÉTRANGÈRE, TROUPES DE MARINE, MATÉRIEL, SAPEURS-POMPIERS, SÉCURITÉ CIVILE, TRANSMISSIONS, TRAIN, TROUPES AÉROPORTÉES, TROUPES DE MONTAGNE, ARMEMENT, DÉFENSE, ÉTAT-MAJOR, GENDARMERIE NATIONALE, ÉCOLES DE GENDARMERIE, FORMATIONS AÉRIENNES DE LA GENDARMERIE, GARDE RÉPUBLICAINE, GENDARMERIE DE LA SÉCURITÉ DES ARMEMENTS NUCLÉAIRES, GENDARMERIE DE L’AIR, GENDARMERIE DE L’ARMEMENT, GENDARMERIE DÉPARTEMENTALE, GENDARMERIE DES TRANSPORTS AÉRIENS, GENDARMERIE D’OUTRE-MER, GENDARMERIE MARITIME, GENDARMERIE MOBILE, JUSTICE MILITAIRE, MARINE NATIONALE, AÉRONAUTIQUE NAVALE, BÂTIMENTS DE COMBAT, FUSILIERS MARINS, MARINS POMPIERS, NAGEURS DE COMBAT, PLONGEURS DÉMINEURS, SOUS-MARINS, POSTE INTERARMÉES, SERVICE DE SANTÉ, SERVICE DES ESSENCES, CYBER, MUSIQUE.
Dawne, obecnie już nienadawane okucia to: FORCES FRANÇAISES EN ALLEMAGNE, MISSIONS D’ASSISTANCE EXTÉRIEURE, ARME BLINDÉE, COMMISSARIAT ARMÉE DE TERRE, COMMISSARIAT, TROUPES ALPINES, FORCE AÉRIENNE TACTIQUE, FUSILIERS COMMANDOS DE L’AIR, TRANSPORT AÉRIEN, INTENDANCE, COMMANDEMENT AIR DES SYSTÈMES DE SURVEILLANCE, D’INFORMATION ET DE COMMUNICATIONS, COMMANDEMENT DES ÉCOLES DE L’ARMÉE DE L’AIR, FORCE AÉRIENNE DE COMBAT, FORCE AÉRIENNE DE PROJECTION, FORCES DE PROTECTION ET DE SÉCURITÉ DE L’ARMÉE DE L’AIR.
Nadania nadzwyczajne (z wyróżnieniem).
Od 2004 można otrzymać jako nadanie nadzwyczajne najwyższy stopień medalu za działania obarczone podwyższonym ryzykiem, które zostały wyróżnione w rozkazach służbowych dowództwa.
W przypadku tych nadań odznaczeni otrzymują złoty medal, który posiada dodatkowe oznaczenia otrzymywane za wyróżnienie w rozkazie dziennym ("citation à l’ordre"), niekwalifikującym się jednak do nadania Krzyża Wojennego ani Krzyża Waleczności Wojskowej, tzw. „wyróżnienie bez krzyża” ("citation sans croix"). Oznaczenia te mocowane są do wstążki lub baretki medalu:
Od 2014 członkowie załóg atomowych okrętów podwodnych przenoszących pociski balistyczne ("sous-marin nucléaire lanceur d’engins", skr. SNLE) mogą otrzymać (zamiast gwiazdek i palm) małą odznakę w postaci sylwetki okrętu podwodnego typu Le Triomphant:
Od 2019 personel strategicznych sił powietrznych ("forces aériennes stratégiques", skr. FAS) mogą otrzymać jako wyróżnienie małą odznakę w postaci ich godła w kolorze:
Każde wyróżnienie może zostać nadane wielokrotnie, a liczba wyróżnień odpowiada liczbie gwiazdek, palm, sylwetek czy godeł umieszczanych na wstążce.
Kolejność wśród francuskich odznaczeń.
W kolejności starszeństwa ustalanej przez "Wielką Kancelarię Legii Honorowej" zajmuje 21. miejsce, po Medalu Zamorskim (daw. Medalu Kolonialnym), a przed Medalem Ochotniczej Służby Wojskowej.
Wygląd odznaczenia.
Medal ma średnicę 36 mm. Na awersie umieszczono wizerunek reliefu Marsylianki autorstwa Françoisa Rude’a, z napisem wzdłuż górnej krawędzi RÉPUBLIQUE FRANÇAISE (REPUBLIKA FRANCUSKA). Na rewersie widoczna jest czapka frygijska położona na gałązce laurowej oraz napis wokoło ARMÉE NATION – DÉFENSE NATIONALE (ARMIA NARÓD – OBRONA NARODOWA).
Noszony jest na wstążce o szerokości 36 mm, czerwonej z niebieskim paskiem pośrodku, która przy II stopniu ma dodatkowe srebrne paski wzdłuż obu krawędzi o szerokości 2 mm, a przy I stopniu paski są złote.

</doc>
<doc id="5152593" url="https://pl.wikipedia.org/wiki?curid=5152593" title="Władimir Iwanow (bokser)">
Władimir Iwanow (bokser)

Władimir Romanowicz Iwanow (ros. Владимир Романович Иванов, ur. 6 lutego 1936 w Kraju Krasnodarskim, zm. 21 sierpnia 2021) – rosyjski bokser walczący w barwach Związku Radzieckiego, olimpijczyk.
Urodził się w niewielkiej wsi w Kraju Krasnodarskim. W 1957 przyjechał budować Wołżańską Elektrownię Wodną i osiedlił się w Wołgogradzie. Tam też zaczął systematycznie trenować boks.
W 1968 zdobył tytuł mistrza ZSRR w wadze papierowej (do 48 kg). Na igrzyska olimpijskie w 1968 w Meksyku pojechał jednak młodszy Wiktor Zaporożeć. Iwanow zdobył brązowy medal mistrzostw Związku Radzieckiego w 1970 i złoty medal w 1972 (oba w wadze papierowej).
W wieku 36 lat wziął udział w igrzyskach olimpijskich w 1972 w Monachium, gdzie po wygraniu dwóch walk przegrał w ćwierćfinale z późniejszym złotym medalistą Węgrem Györgym Gedó stosunkiem głosów 2:3. Werdykt został uznany za kontrowersyjny i delegacja radziecka złożyła protest, który nie został uwzględniony. 
Ukończył studia w Wołgogradzkim Instytucie Kultury Fizycznej. Pracował tam w katedrze teorii i metodyki boksu i ciężkiej atletyki.

</doc>
<doc id="5152597" url="https://pl.wikipedia.org/wiki?curid=5152597" title="Cyclopina psammophila">
Cyclopina psammophila

Cyclopina psammophila – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1940 roku przez niemieckiego zoologa Adolphe Steuera.

</doc>
<doc id="5152598" url="https://pl.wikipedia.org/wiki?curid=5152598" title="Cyclopina pusilla">
Cyclopina pusilla

Cyclopina pusilla – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1905 roku przez norweskiego hydrobiologa Georga Ossiana Sarsa.

</doc>
<doc id="5152600" url="https://pl.wikipedia.org/wiki?curid=5152600" title="Cyclopina pygmaea">
Cyclopina pygmaea

Cyclopina pygmaea – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1921 roku przez norweskiego hydrobiologa Georga Ossiana Sarsa. Gatunek został ujęty w Catalogue of Life.

</doc>
<doc id="5152603" url="https://pl.wikipedia.org/wiki?curid=5152603" title="Kazubiec (wzgórze)">
Kazubiec (wzgórze)

Kazubiec (361,5 m) – wzniesienie we wsi Trzebniów w województwie śląskim, w powiecie myszkowskim, w gminie Niegowa. Pod względem geograficznym znajduje się na Wyżynie Częstochowskiej. 
Kazubiec to w większości porośnięte lasem wzniesienie po wschodniej stronie drogi biegnącej od Trzebniowa do Ludwinowa. Bezleśna jest tylko część jego wschodnich i północno-zachodnich stoków, na których są łąki wsi Trzebniów. W szczytowych partiach bezleśnego północno-zachodniego stoku wznoszą się Skały na Wzgórzu będące obiektem wspinaczki skalnej. Na wzniesieniu są też inne, mniejsze skały i trzy jaskinie: Jaskinia Deszczowa w Kozubcu, Schronisko Górne w Kozubcu i Tunelik w Kozubcu. 

</doc>
<doc id="5152604" url="https://pl.wikipedia.org/wiki?curid=5152604" title="Chabarowsk-2">
Chabarowsk-2

Chabarowsk-2 () – stacja kolejowa w Chabarowsku w Rosji, na linii Chabarowsk-1 – Bikin. Znajduje się w południowej części miasta, niedaleko lotniska. Została otwarta 31 października 1934 r.

</doc>
<doc id="5152605" url="https://pl.wikipedia.org/wiki?curid=5152605" title="Chabarowsk (stacja kolejowa)">
Chabarowsk (stacja kolejowa)



</doc>
<doc id="5152606" url="https://pl.wikipedia.org/wiki?curid=5152606" title="Kazubiec">
Kazubiec



</doc>
<doc id="5152609" url="https://pl.wikipedia.org/wiki?curid=5152609" title="Boks na Letnich Igrzyskach Olimpijskich 1972 – waga półśrednia mężczyzn">
Boks na Letnich Igrzyskach Olimpijskich 1972 – waga półśrednia mężczyzn

Waga półśrednia mężczyzn to jedna z jedenastu męskich konkurencji bokserskich rozgrywanych podczas letnich igrzysk olimpijskich w 1972 w Monachium. Startowali bokserzy o wadze nie przekraczającej 67 kilogramów. Pojedynki w tej kategorii wagowej toczone były w dniach od 28 sierpnia do 10 września w hali Boxhalle. Zwyciężył reprezentant Kuby Emilio Correa. Wystąpiło 37 bokserów z 37 państw.

</doc>
<doc id="5152618" url="https://pl.wikipedia.org/wiki?curid=5152618" title="Jeanette Suchestow">
Jeanette Suchestow

Jeanette Suchestow (ur. 1902 we Lwowie, zm. po 1949) – Żydówka, ukochana księcia Michała Radziwiłła, bohaterka jednego z najgłośniejszych romansów w Polsce i Europie końca lat 30. XX w..
Życiorys.
Przyszła na świat w żydowskiej rodzinie jako Judyta Kranz. Dzieciństwo i młodość spędza u rodziny w Lipsku i Frankfurcie nad Odrą. Przez 22 lata perfekcyjnie opanowała język niemiecki. Grała na fortepianie i śpiewała.
Pracowała w sklepie jako ekspedientka. Około 1925 spotykała tam przemysłowca z Drohobycza 52-letniego Beniamina Suchestowa, dyrektora Spółki Wodociągowej i współwłaściciela Spółki Akcyjnej Polmet - Polskiej Fabryki Lamp, Latarń i Wyrobów Metalowych Wszelkiego rodzaju założonej w 1923 we Lwowie. Suchestow, jeden z nabogatszych przedsiębiorców Galicji, zaproponował jej pracę osobistej sekretarki. Zaczęła pracę w jednej z nowych wytwórni radiowych należących do spółki we Lwowie. Wdowiec zakochał się w Judycie pomimo różnicy wieku (27 lat) oraz dzieci z pierwszego małżeństwa, rówieśników wybranki. Ślub odbył się w 1927. Przez męża Judyta spowinowaciła się z Brunonem Schulzem. W 1928 Judyta urodziła jedynego syna, Emanuela, zwanego Edziem. Siedem lat po ślubie doszło do rozwodu. Judyta zostawiła męża i w 1934 zamieszkała z synem w Krakowie, utrzymując się z wysokich alimentów.
Kochała przepych, elegancję, sztukę. O jej potrzeby w tym zakresie dbał do tej pory mąż. Po rozwodzie jeździła na wypoczynek do europejskich kurortów, m.in. na Rivierę. W 1937 w Bad Gastein w Austrii spotkała księcia Michała Radziwiłła. Zaczęli korespondować i spotykać się. Zakochany książę był gotowy wziąć ślub z młodszą o 32 lata Żydówką. Oświadczył się w domu Jana Kiepury w Krynicy. Wkrótce zabrał Judytę do posiadłości w Antoninie, gdzie zamieszkali, prowadząc wystawne życie pełne polowań, balów, rautów. Związek obił się szerokim echem w ówczesnej prasie. Mały Edzio został umieszczony w miejscowej szkole, ale ze względu na związek matki i plany przechrzczenia doświadczał szykan. W dniu 24 września 1937 Urząd Stanu Cywilnego w Przygodzicach ogłosił zapowiedź małżeństwa księcia i Suchestow. Radziwiłł był gotowy przejść na judaizm, a Suchestow na chrześcijaństwo, co się ostatecznie stało 30 listopada 1937. Przyjęła imiona Jeanette Jadwiga. Chrzest okazał się jednak nieważny, a prasa szkalowała parę i syna Judyty (który w międzyczasie przeniósł się do ojca do Drohobycza), przedstawiając pomówienia i sprzeczne informacje, przyczyniając się do wielu żartów na temat zakochanych. Dzieci księcia z poprzedniego małżeństwa oskarżyły ojca o bigamię. Ta była wówczas w Polsce karana. Na mezalians nie mogła zgodzić się rodzina, która zablokowała księciu fundusze. Para wyjechała do Francji, ale w 1938 z powodu presji społecznej i rodzinnej związek rozpadł się.
Judyta pozwała Radziwiłła, zarzucając niezrealizowane obietnice. Proces przerwał wybuch II wojny światowej. Wróciła do Drohobycza do syna i męża. Sowieci zabrali rodzinie cały majątek i zmusili do wyjazdu z miasta. Jeanette została śpiewaczką, występowała m.in. dla żołnierzy radzieckich. Kiedy w lipcu 1941 miasto zajęli Niemcy i utworzyli getto, rodzina musiała się do niego przenieść. Suchestowie mieszkali przy ul. Garncarskiej 6a, w głównej części getta. Jednak, jako wykwalifikowana stenotypistka ze znakomitą znajomością języka niemieckiego, Judyta została sekretarką i tłumaczką dyrektora rafinerii Hoechtsmanna, z którym kiedyś współpracował jej mąż. Pracowała w Drohobyczu i we Lwowie. Była wówczas jedyną osobą utrzymującą rodzinę, mąż i syn chorowali. Beniamin Suchestow zmarł na raka gardła. Prawdopodobnie w końcowej fazie likwidacji getta w Drohobyczu, w 1943, Judyta wraz z synem trafiła do obozu koncentracyjnego w Płaszowie pod Krakowem (KL Plaszow). Przyjechali ostatnim transportem. Jesienią 1944 Niemcy zaczęli likwidację obozu, wysyłając więźniów do obozów koncentracyjnych Auschwitz-Birkenau, Stutthof i innych. Judyta Suchestow przeżyła. Edzio zginął w Mauthausen.
Żyła jeszcze w 1949. Nieznane są jej późniejsze losy.

</doc>
<doc id="5152619" url="https://pl.wikipedia.org/wiki?curid=5152619" title="Wiesława Kłos">
Wiesława Kłos



</doc>
<doc id="5152621" url="https://pl.wikipedia.org/wiki?curid=5152621" title="Puchar Intertoto (1972)">
Puchar Intertoto (1972)

Puchar Intertoto 1972 był 12. edycją piłkarskiego turnieju. Turniej zorganizowano z udziałem 32 drużyn. Zespoły zostały podzielone na osiem grup po cztery zespoły każda.

</doc>
<doc id="5152623" url="https://pl.wikipedia.org/wiki?curid=5152623" title="English Open 2021">
English Open 2021

English Open 2021 – czwarty rankingowy turniej snookerowy w sezonie 2021/2022. Rozegrany został w dniach 1 – 7 listopada 2021 roku w Marshall Arena w Milton Keynes (Anglia).
Nagrody.
Zwycięzca: 70 000 £
II Miejsce: 30 000 £
Półfinalista: 20 000 £
Ćwierćfinalista: 10 000 £
Runda 3: 7500 £
Runda 2: 4000 £
Runda 1: 3000 £
Najwyższy break w fazie głównej turnieju: 5000 £
Łączna pula nagród: 405 000 £
Kwalifikacje.
Mecze zostały rozegrane w dniach 17-22 września w Barnsley Metrodome, Barnsley. Wszystkie mecze były rozgrywane do 4 wygranych frame’ów (pary nr. 1, 5, 12, 16, 17, 21, 28, 32, 33, 37, 44, 48, 49, 52, 53, 60 oraz 64 rozegrały swoje mecze w czasie fazy telewizyjnej). Wyłoniły one 64 zawodników, którzy zostali rozstawieni do turnieju zasadniczego.

</doc>
<doc id="5152625" url="https://pl.wikipedia.org/wiki?curid=5152625" title="Wieża Kaknäs">
Wieża Kaknäs



</doc>
<doc id="5152627" url="https://pl.wikipedia.org/wiki?curid=5152627" title="Avala TV Tower">
Avala TV Tower



</doc>
<doc id="5152628" url="https://pl.wikipedia.org/wiki?curid=5152628" title="Liberation Tower">
Liberation Tower



</doc>
<doc id="5152632" url="https://pl.wikipedia.org/wiki?curid=5152632" title="Pale (Bośnia i Hercegowina)">
Pale (Bośnia i Hercegowina)



</doc>
<doc id="5152636" url="https://pl.wikipedia.org/wiki?curid=5152636" title="Dąbrówka Polska (województwo warmińsko-mazurskie)">
Dąbrówka Polska (województwo warmińsko-mazurskie)



</doc>
<doc id="5152637" url="https://pl.wikipedia.org/wiki?curid=5152637" title="Dąbrówka Polska (osada w gminie Banie Mazurskie)">
Dąbrówka Polska (osada w gminie Banie Mazurskie)



</doc>
<doc id="5152638" url="https://pl.wikipedia.org/wiki?curid=5152638" title="Biały Dwór (powiat gołdapski)">
Biały Dwór (powiat gołdapski)



</doc>
<doc id="5152639" url="https://pl.wikipedia.org/wiki?curid=5152639" title="Węgorapa (województwo warmińsko-mazurskie)">
Węgorapa (województwo warmińsko-mazurskie)



</doc>
<doc id="5152640" url="https://pl.wikipedia.org/wiki?curid=5152640" title="Ida Gliksztejn">
Ida Gliksztejn

Ida Gliksztejn, "secundo voto" Weber, "tertio voto" Jarkoni, ur. jako Alta Iska Rapaport (ur. 18 lutego 1905 w Józefowie, zm. 31 stycznia 1997 w Ramat ha-Szaron) – polsko-izraelska nauczycielka i urzędniczka narodowości żydowskiej, autorka pamiętnika o okupacji hitlerowskiej i sytuacji Żydów w Lublinie.
Życiorys.
Urodziła się 18 lutego 1905 Józefowie w chasydzkiej rodzinie jako Alta Iska Rapaport, najstarsze z siedmiorga dzieci kupca Arona Icka Rapaporta i Chany Hindy z domu Fuks. W 1916 rodzina przeprowadziła się do Warszawy, a w 1917 do Lublina. Sytuacja materialna rodziny poprawiła się, gdy ojciec objął posadę kierownika podlubelskiego tartaku, który dzierżawił od dwóch przemysłowców. Na początku lat 20. XX w. Alta skończyła prywatne żeńskie gimnazjum Róży Szperowej. Udzielała prywatnych korepetycji. Od drugiej połowy lat 30. pracowała jako nauczycielka w szkole Tarbut.
W 1928 wyszła za Mojżesza Gliksztejna, późniejszego wicedyrektora lubelskiej Izby Rzemieślniczej. W 1930 urodziła syna Aleksandra Jehudę, a 1937 córkę Rut. W kwietniu 1939 w wyniku narastających nastrojów antysemickich Mojżesz został zwolniony z pracy, co wpłynęło na sytuację materialną rodziny. Jednak dotychczasowy dobrobyt i zasymilowanie pomogły przetrwać II wojnę światową.
Po zajęciu Lublina przez Niemców Ida i jej mąż zaczęli pracę w administracji Gminy Żydowskiej, przekształconej niebawem w Judenrat. Ida trafiła tam latem 1941, kiedy w getcie żniwo zbierała epidemia tyfusu. Była kontrolerką sanitarną w Komisji Sanitarnej funkcjonującej przy Wydziale Zdrowia Rady Żydowskiej. Czuwała nad stanem sanitarnym jednego z rewirów getta.
W czasie wojny rodzina kilkukrotnie zmieniała miejsce zamieszkania. Dzięki uprzywilejowanej pozycji Mojżesza, od wiosny 1942 kierownika Wydziału Pracy Przymusowej Mężczyzn przy Radzie Żydowskiej, a później zastępcy kierownika kancelarii Rady Żydowskiej w getcie na Majdanie Tatarskim, rodzinę ominął obowiązek przeniesienia się do getta na Podzamczu, stworzonego w marcu 1941. Zagłady nie przeżyło rodzeństwo Idy: bracia Alter i Majer Szulim oraz siostry Brandla i Rochma.
W noc przed likwidacją getta na Majdanie, 9 listopada 1942, Ida Gliksztejn, uciekła z getta do koleżanki z pracy męża, Reginy Czyżewskiej, która ukrywała już wyprowadzoną 2 tygodnie wcześniej córkę Idy. Kobieta załatwiła sobie i córce katolickie akty urodzenia z danymi urodzonej w podlubelskim Wrotkowie w 1910 Genowefy Krzeszowiec oraz jej córki Teresy (zmarłej w 1942). Znajomy pomógł wyrobić fałszywe kenkarty. Mąż i syn Idy trafili na Majdanek. Aleksander Jehuda został zamordowany w komorze gazowej, a Mojżesz w akcji „Dożynki” rok później.
Dzięki pomocy kolegi z pracy męża, działacza PPR Ryszarda Postowicza, Ida wraz z córką ukrywały się w willi zamieszkałej przez Stefanię Parczewską na podlubelskim Sławinku. Tu doczekały końca wojny.
W kwietniu 1945 wyjechała do Bytomia. Pracowała jako sekretarka w miejscowym Komitecie Żydowskim, później w administracji Technikum Państwowego dla Dorosłych. W kwietniu 1946 wyszła za mąż za Herberta Webera, kierownika wydziału w fabryce włókienniczej. W czerwcu 1948, kilka miesięcy po śmierci drugiego męża, urodziła córkę – Annę Helenę (po wyjeździe do Izraela Anat).
Nawiązała stałą współpracę Centralną Żydowską Komisją Historyczną w Łodzi. Jako korespondentka spisywała relacje Żydów, którzy przeżyli Zagładę. Rozpoczęła też pisanie pamiętnika, przedstawiając życie codzienne Żydów w Lublinie i nazistowski terror oraz własne przeżycia. Pracę skończyła w 1947. Oryginał pamiętnika przechowywany jest w Żydowskim Instytucie Historycznym w Warszawie.
W 1947 uczestniczyła w zjeździe ocalonych lubelskich Żydów we Wrocławiu.
W 1949 rozpoczęła wieczorowe studia w Wyższej Szkole Ekonomicznej w Katowicach. W 1951 skończyła Państwowy Wyższy Kurs Nauczycielski w Bytomiu. Mogła odtąd być nauczycielką w szkołach powszechnych. W 1952 ukończyła roczne studia w Państwowym Centralnym Studium Administracji Gospodarczej w Katowicach. W 1954 otrzymała dyplom Centralnego Urzędu Szkolnictwa Zawodowego, dzięki któremu mogła nauczać ekonomii politycznej w szkołach zawodowych. W końcu lat 40. XX w. zaczęła pracować jako nauczycielka w bytomskim technikum. W połowie lat 50. XX w. została asystentką w Katedrze Ekonomii Politycznej na Wydziale Mechanicznym Politechniki Śląskiej im. W. Pstrowskiego w Gliwicach.
W środowisku polskim i w urzędowych dokumentach (np. świadectwa szkolne) zarówno Ida, jak jej córka Ruth, przedstawiały się jako chrześcijanki. W środowisku żydowskim Gliksztejn używała danych sprzed 1939. Prowadziła podwójne życie.
Fałszywymi danymi posługiwały się aż do wyjazdu z Polski, co nastąpiło w kwietniu 1957. Wyemigrowała do Izraela, zabierając obie córki. Pracowała w księgowości Irgun Imahot Owdot (Związku Pracujących Matek) przy federacji związków zawodowych Histadrut w Tel Awiwie, potem w Instytucie Jad Waszem w Jerozolimie, gdzie spisywała relacje ocalałych z Zagłady. W latach 60. XX w. była też kierowniczką biura w Związku Byłych Więźniów Obozów Koncentracyjnych w Hajfie.
Jej trzecim mężem był Awraham Jarkoni. Zamieszkali w Kefar Chasidim.
W latach 60. XX w. spisała 3 kolejne obszerne relacje, przechowywane w archiwach Instytutu Jad Waszem w Jerozolimie oraz Państwowego Muzeum na Majdanku. Pomiędzy relacjami a wcześniejszym pamiętnikiem występują różnice. Wydarzenia opisała w co najmniej 7 wersjach. Wszystkie teksty, uzupełnione innymi materiałami, m.in. zdjęciami od rodziny, stały się podstawą wydanego nakładem Ośrodka „Brama Grodzka – Teatr NN” w 2007 pamiętnika. Ukazał się jako "Pamiętnik z czasów wojny. Lublin, wrzesień 1939 – styczeń 1943". Jest najbardziej szczegółowym ze wszystkich zachowanych świadectw z okresu II wojny światowej tekstem o Polakach narodowości żydowskiej w okupowanym przez Niemców Lublinie. Wcześniej, bo już w końcu lat 40. XX w., były podejmowane próby wydania pamiętnika Idy Gliksztejn, ale maszynopis został ocenzurowany zgodnie z ówczesną obowiązującą narracją.

</doc>
<doc id="5152642" url="https://pl.wikipedia.org/wiki?curid=5152642" title="Biały Dwór (przysiółek Rud)">
Biały Dwór (przysiółek Rud)



</doc>
<doc id="5152643" url="https://pl.wikipedia.org/wiki?curid=5152643" title="Przerycie (województwo śląskie)">
Przerycie (województwo śląskie)



</doc>
<doc id="5152644" url="https://pl.wikipedia.org/wiki?curid=5152644" title="Paproć (przysiółek Rud)">
Paproć (przysiółek Rud)



</doc>
<doc id="5152645" url="https://pl.wikipedia.org/wiki?curid=5152645" title="Aleksander Mitrović">
Aleksander Mitrović



</doc>
<doc id="5152646" url="https://pl.wikipedia.org/wiki?curid=5152646" title="Andrew Bree">
Andrew Bree

Andrew Bree (ur. 16 marca 1981 w Helen's Bay) – irlandzki pływak specjalizujący się w stylu klasycznym, uczestnik letnich igrzysk olimpijskich w Sydney i Pekinie.
Przebieg kariery.
W 1999 wystąpił w mistrzostwach świata na basenie 25-metrowym w Hongkongu, na których startował w pięciu konkurencjach pływackich i najlepszy wynik osiągnął w konkurencji 200 m stylem klasycznym, zajmując 21. pozycję. W ramach letnich igrzysk olimpijskich w Sydney, wystartował w konkurencjach pływackich techniką klasyczną na dystansie 100 i 200 metrów i zajął w nich odpowiednio 41. i 27. pozycję (z czasami odpowiednio 1:04,58 i 2:18,14).
Uczestniczył w igrzyskach Wspólnoty Narodów w Manchesterze, na których startował w trzech konkurencjach i najwyższą, 5. pozycję zajął w konkurencji 200 m stylem klasycznym. W 2003 roku zadebiutował w mistrzostwach świata na basenie 50-metrowym, które rozgrywano w Barcelonie. Startował na dystansach 50, 100 i 200 metrów stylem klasycznym oraz na dystansie 200 metrów stylem zmiennym – we wszystkich odpadł już w fazie eliminacji, najlepszy wynik zanotował w konkurencji 200 m techniką klasyczną, zajmując 17. pozycję. Również w 2003 roku, pływak zdobył jedyny w swej karierze medal mistrzostw Europy, w konkurencji pływackiej 200 m techniką klasyczną, którą rozgrywano na mistrzostwach Europy na krótkim basenie w Dublinie.
W 2008 wystartował w letnich igrzyskach w Pekinie, w ramach których uczestniczył w konkurencjach 100 i 200 metrów techniką klasyczną (Irlandczyk był także zgłoszony do konkursu 200 m stylem zmiennym, ale nie wystartował). Zajął odpowiednio 30. pozycję z czasem 1:01,76 i 11. pozycję z czasem 2:10,16. Po raz ostatni w zawodach międzynarodowych pojawił się w rozgrywanych w 2012 roku zmaganiach rangi CA Speedo Grand Challenge, na których m.in. zajął 4. pozycję w konkurencji 200 m stylem klasycznym.
Rekordy życiowe.
Źródło: 

</doc>
<doc id="5152647" url="https://pl.wikipedia.org/wiki?curid=5152647" title="Biały Dwór (województwo pomorskie)">
Biały Dwór (województwo pomorskie)



</doc>
<doc id="5152651" url="https://pl.wikipedia.org/wiki?curid=5152651" title="Paproć (województwo wielkopolskie)">
Paproć (województwo wielkopolskie)



</doc>
<doc id="5152653" url="https://pl.wikipedia.org/wiki?curid=5152653" title="Przerycie (województwo łódzkie)">
Przerycie (województwo łódzkie)



</doc>
<doc id="5152655" url="https://pl.wikipedia.org/wiki?curid=5152655" title="Lipka (osada w gminie Brąszewice)">
Lipka (osada w gminie Brąszewice)



</doc>
<doc id="5152657" url="https://pl.wikipedia.org/wiki?curid=5152657" title="Kosatka">
Kosatka

Dwie miejscowości w Polsce, w woj. łódzkim, w pow. sieradzkim, w gminie Brąszewice:

</doc>
<doc id="5152658" url="https://pl.wikipedia.org/wiki?curid=5152658" title="Kosatka (osada w gminie Brąszewice)">
Kosatka (osada w gminie Brąszewice)



</doc>
<doc id="5152660" url="https://pl.wikipedia.org/wiki?curid=5152660" title="Stary Dwór (powiat kwidzyński)">
Stary Dwór (powiat kwidzyński)



</doc>
<doc id="5152661" url="https://pl.wikipedia.org/wiki?curid=5152661" title="Gniewskie Pole (osada w gminie Kwidzyn)">
Gniewskie Pole (osada w gminie Kwidzyn)



</doc>
<doc id="5152662" url="https://pl.wikipedia.org/wiki?curid=5152662" title="Stary Dwór (gmina Stawiguda)">
Stary Dwór (gmina Stawiguda)



</doc>
<doc id="5152665" url="https://pl.wikipedia.org/wiki?curid=5152665" title="Stawiguda (osada leśna w województwie warmińsko-mazurskim)">
Stawiguda (osada leśna w województwie warmińsko-mazurskim)



</doc>
<doc id="5152666" url="https://pl.wikipedia.org/wiki?curid=5152666" title="Stawiguda (ujednoznacznienie)">
Stawiguda (ujednoznacznienie)



</doc>
<doc id="5152667" url="https://pl.wikipedia.org/wiki?curid=5152667" title="Ustrych (osada leśna w województwie warmińsko-mazurskim)">
Ustrych (osada leśna w województwie warmińsko-mazurskim)



</doc>
<doc id="5152669" url="https://pl.wikipedia.org/wiki?curid=5152669" title="FIFA 21">
FIFA 21

FIFA 21 – komputerowa gra sportowa o tematyce piłki nożnej, stworzona przez studio EA Canada i wydana przez Electronic Arts. Jest to dwudziesta ósma część piłkarskiej serii "FIFA". Premiera gry odbyła się 9 października 2020.
Rozgrywka.
Ultimate Team.
Ultimate Team zawiera karty 100 ikon piłki nożnej, w tym 11 nowych imion: Éric Cantona, Petr Čech, Ashley Cole, Samuel Eto’o, Philipp Lahm, Ferenc Puskás, Bastian Schweinsteiger, Davor Šuker, Fernando Torres, Nemanja Vidić oraz Xavi. Jens Lehmann natomiast został pozbawiony karty ikony w porównaniu do poprzednich gier z serii.
W Ultimate Team dodano rozgrywki w trybie wieloosobowym w postaci Division Rivals, Squad Battles oraz Friendlies online (rozgrywka ze znajomymi). Wcześniej, Mistrzostwa FUT były otoczone kontrowersjami, ponieważ system został uznany za źródło internetowego handlu. W styczniu 2019 EA zgodziło się zaprzestać sprzedaż Fifa Points w Belgii, pod wpływem nacisków tamtejszego rządu. Petycje o zakazanie sprzedaży FIFA Points rozpoczęły się w czerwcu 2020, a legalność waluty gry była również tematem debat w Stanach Zjednoczonych i Wielkiej Brytanii. Gracze mogą rozwijać swój stadion FUT w miarę rozwoju swojego klubu w Mistrzostwach FUT. Statystyki kart specjalnych można teraz ulepszać indywidualnie. Przeprojektowane menu umożliwia dostęp do drużyny i stadionu bezpośrednio z dowolnego miejsca w menu głównym. W nadchodzących wydarzeniach FUT gracze mogą współpracować ze społecznością FUT, aby odblokować paczki, monety, przedmioty klubowe lub karty graczy w ramach głównych celów wydarzenia.
Lista TOP 100 najlepszych graczy Mistrzostw FUT została rozszerzona do TOP 200. Na cotygodniową pozycję w rankingu składają się m.in. wyniki z 30 meczów w Division Rivals. Gracze mogą również rozegrać więcej meczów o inne korzyści, natomiast dodatkowo rozegrane mecze nie podniosą ich rangi.
Przedmioty użytkowe wykorzystywane do treningu zostały usunięte. Piłkarze nadal tracą kondycję i wytrzymałość podczas meczu, ale automatycznie rozpoczynają kolejny mecz z pełną sprawnością. Przedmioty lecznicze zostały znacznie uproszczone w porównaniu do poprzednich gier z serii.
Tryb kariery.
Po latach krytyki ze strony społeczności gry w trybie kariery pojawiły się nowe dodatki, zmiany dotyczyły głównie trybu menadżera. Nowe dodatki dotyczą nowego interaktywnego trybu symulacji meczów, który umożliwia graczom natychmiastowe dołączenie i opuszczenie meczu. Nowy i ulepszony system treningowy, wprowadza: tygodniowy harmonogram treningów i możliwość trenowania zawodników do gry na różnych pozycjach, nowe statystyki i ulepszony system akademii młodzieżowych.
Volta football.
Volta Football został wprowadzony w "FIFA 20" i powrócił w "FIFA 21". Według twórców Volta 21 ma ulepszenia, których nie miał poprzednik trybu. Twórcy wprowadzili nowe tryby gry, takie jak np. "Debiut", jako kontynuacja zeszłorocznego trybu fabularnego, w którym wystąpił Zinédine Zidane, Thierry Henry, Kaká i Frank Lampard. Volta Football zawiera również tryb Volta Squads, tryb online, w którym gracze mogą zagrać ze znajomymi oraz w trybie bitew fabularnych. W trybie pojawiło się również pięć nowych lokalizacji (Dubaj, Mediolan, Paryż, São Paulo i Sydney) oraz został dodany nowy stadion Volta.
Tryb Volta 21 stanowi kontynuację historii Revvy’ego, który rozwija karierę ulicznego piłkarza, biorąc udział w turnieju w São Paulo zorganizowanym przez piłkarza Kaká. Po zwycięstwie drużyny Revvy’ego, Kaká zaprasza jego kolegę z drużyny, Kotaro Tokudę, na turniej w Dubaju jako kapitana swojej drużyny. Revvy i jego koledzy z drużyny są zazdrośni, ale Beatriz Villanova – agent Alexa Huntera, zorganizowała serię meczów przeciwko drużynom w turniejach na całym świecie w nadziei, że pokonanie ich zapewni drużynie Revvy’ego miejsce w turnieju organizowanym w Dubaju. Po wygranych meczach w Paryżu, Sydney i Mediolanie drużyna Revvy’ego zostaje zaproszona na turniej. Po przybyciu Beatriz informuje zespół, że zespoły będą zarządzane przez legendarnych byłych piłkarzy – tymi menedżerami są Zidane, Henry, Kaká i Lampard. Thierry Henry zostaje wybrany menadżerem zespołu Revvy’ego. Drużyna wygrywa turniej, pokonując w finale drużynę Kaki. Drużyna Revvy’ego gra następnie mecz pokazowy przeciwko drużynie składającej się z legendarnych piłkarzy.
Licencja.
W grze występuje ponad 30 oficjalnych lig, ponad 700 klubów piłkarskich i ponad 17 000 piłkarzy. W sierpniu 2020 "EA Sports" ogłosiło wieloletnie partnerstwo na wyłączność z A.C. Milanem i Interem Mediolan.
Kluby takie jak: Juventus, AS Roma, River Plate, Boca Juniors i Corinthians nie występują w "FIFA 21", zamiast tego nazywane są odpowiednio jako Piemonte Calcio, Roma FC, Nunez, Buenos Aires i Oceânico FC. Gra zachowuje podobizny graczy (z wyjątkiem Oceânico FC), ale oficjalne herby, stroje i stadiony są niedostępne, a zamiast tego powstały niestandardowe projekty herbów, strojów i stadionów stworzone przez "EA Sports". Bayern Monachium jest dostępny w grze z licencjonowanymi piłkarzami, jednakże bez licencjonowanego stadionu – Allianz Areny. Reprezentacja Finlandii w piłce nożnej mężczyzn jest po raz pierwszy w serii gier "FIFA" w pełni licencjonowana.
Elland Road, stadion Leeds United, nie został pierwotnie uwzględniony w grze, mimo że klub osiągnął awans do Premier League. "EA" stwierdziło, że było to spowodowane opóźnieniem sezonu przez pandemię COVID-19, co oznaczało, że nie było wystarczająco dużo czasu, aby uwzględnić stadion podczas startu gry. Jednak w lutym 2021 stadion został ostatecznie dodany do gry, dzięki czemu wszystkie 20 drużyn Premier League miało licencjonowane stadiony.
W listopadzie 2020 Zlatan Ibrahimović ogłosił, że nie jest zadowolony z wykorzystania jego podobizny przez "EA Sports" w swoich grach, zwłaszcza w "FIFA 21", zamierzając tym samym podjąć kroki prawne przeciwko deweloperowi. Piłkarz twierdził, że nie autoryzował osobiście swojego wizerunku "EA Sports", następnie do piłkarza dołączył Gareth Bale, a ostatecznie grupa ok. 300 innych piłkarzy.
Wydanie gry.
"FIFA 21" została wydana na całym świecie 9 października 2020 na Microsoft Windows, PlayStation 4, Xbox One i Nintendo Switch. Wersja na konsolę Nintendo to "Edycja Legacy", z drobnymi aktualizacjami, która jednak nie zawiera nowych trybów gry ani innowacji w rozgrywce. Gra ma trzy oficjalne edycje: "Ultimate", "Champions" i "Standard", dwie pierwsze zostały wydane 6 października 2020 przed wydaniem edycji "Standard" 9 października. Abonenci EA Play mogli otrzymać 10-godzinną wersję próbną gry "FIFA 21" z wczesnym dostępem 1 października. Gra została również wydana na PlayStation 5, Xbox Series X/S i Google Stadia w grudniu 2020.
Okładka gry oraz ambasadorowie.
W lipcu 2020, napastnik Paris Saint-Germain Kylian Mbappé, został ogłoszony gwiazdą okładki wszystkich trzech edycji gry. Oficjalnymi ambasadorami gry zostali natomiast mianowani: Erling Haland, Trent Alexander-Arnold, João Félix, Sam Kerr, Wu Lei, Javier Hernández oraz Carlos Vela.
Ambasadorami "FIFA Next" została wyłoniona grupa wschodzących talentów piłkarskiego świata, takich jak: Mason Mount, Georgia Stanway, Phil Foden, Mallory Pugh, Steven Bergwijn, Theo Hernández, Rodrygo Goes, Sergiño Dest, Giovanni Reyna, Bruno Guimarães, Hwang Hee-chan oraz Aaron Connolly.
Komentarz.
Komentatorami polskojęzycznej wersji "FIFA 21" zostali Dariusz Szpakowski oraz Jacek Laskowski.
Odbiór gry.
Według serwisu Metacritic wersja gry na Xbox One otrzymała w większości pozytywne opinie wśród recenzentów, podczas gdy wersje na PC i PS4 otrzymały mieszane lub średnie recenzje. Wersja gry na Nintendo Switch otrzymała od krytyków w większości nieprzychylne opinie.
Serwis IGN przyznał grze "FIFA 21" na konsolę Nintendo Switch ocenę 2/10, decydując się w dużej mierze ponownie opublikować tę samą recenzję, która wcześniej dotyczyła "FIFA 20", uważając, że gra nie została praktycznie w ogóle zmieniona.
Gra została nominowana w kategorii "Najlepsza gra" podczas " The Game Awards 2020".
Recenzenci skrytykowali grafikę pudełkowej wersji gry, nazywając również jej skład niespójnym, a samą okładkę porównali do innej gry studia – "EA Sports UFC 4".
Kontrowersje.
W połowie marca 2021 gracze "FIFA 21" odkryli, że co najmniej jeden pracownik "EA" sprzedawał specjalne karty Icon Moment z dodatku Ultimate Team, były to bardzo rzadkie karty, które można było zdobyć poprzez grinding lub za pomocą mikrotransakcji, które nie dawały graczom pewności zdobycia wspomnianych kart. EA wszczęło dochodzenie, myśląc początkowo, że wiele kont EA najwyraźniej sprzedawało karty ikon za pośrednictwem mechanizmu dostępnego w grze, który pozwalał personelowi "EA" przyznawać graczom przedmioty Ultimate Team.

</doc>
<doc id="5152673" url="https://pl.wikipedia.org/wiki?curid=5152673" title="Anita Lasker-Wallfisch">
Anita Lasker-Wallfisch

Anita Lasker-Wallfisch (ur. 17 lipca 1925 we Wrocławiu) – wiolonczelistka ocalała z Holocaustu, członkini orkiestry obozowej w KL Auschwitz.
Życiorys.
Urodziła się w niemieckiej rodzinie żydowskiego pochodzenia. Była jedną z trzech córek prawnika Alfonsa, brata cenionego szachmistrza Edwarda Laskera. Matka była wiolonczelistką. Oboje doświadczyli antysemityzmu po dojściu do władzy nazistów w 1933, ale w uzyskaniu immunitetu pomógł fakt, że Alfons walczył w czasie I wojny światowej, za co otrzymał Krzyż Żelazny.
Najstarsza siostra Anity, Marianna, wyemigrowała do Anglii w 1939. W kwietniu 1942 rodzice Anity zostali zabrani do obozu w Majdanku. Siostry Anita i Renata nie zostały deportowane, gdyż pracowały w fabryce papieru. Po spotkaniu z francuskimi więźniami rozpoczęły podrabianie dokumentów, by pomóc im wrócić do ojczyzny. We wrześniu 1942 próbowały uciec do Francji, ale zostały aresztowane przez gestapo na stacji kolejowej we Wrocławiu. Były więzione przez rok.
Siostry trafiły do Auschwitz w grudniu 1943. Umiejętność gry na wiolonczeli ocaliła Anitę. Dołączyła do żeńskiej obozowej orkiestry. Orkiestra grała marsze podczas codziennych apeli na początek dnia pracy więźniów i więźniarek. Dawała też koncerty dla SS.
W październiku 1944 Armia Czerwona wyzwoliła obóz. Anita została zabrana do Bergen-Belsen, który to obóz wyzwolili Brytyjczycy. Siostra Renata, znająca angielski, została tłumaczką.
Podczas procesu załogi obozu Bergen-Belsen w 1945 złożyła świadectwo na temat warunków w obozie.
W 1946 siostry z pomocą najstarszej Marianny przeprowadziły się do Wielkiej Brytanii. Anita wyszła za mąż za pianistę Petera Wallfischa. Urodziła dwoje dzieci: syn Raphael został wiolonczelistą, a córka Maya Jacobs-Wallfisch psychoterapeutką. Jej wnuk jest kompozytorem.
Wallfisch współzałożyła . Występowała zarówno jako jej członkini, jak też solowa artystka. W 1994 podczas tournée orkiestry po raz pierwszy od zakończenia wojny przyjechała do Niemiec. Od tamtej pory odwiedzała niemieckie i angielskie szkoły jako świadek historii. W Polsce promowała działalność New Kreisau, podobnie jak działania Fundacji Freyi von Moltke i Kreisau Circles legacy. W 1996 opublikowała pamiętnik pt. "Inherit the Truth". Swoją historię opowiadała wielokrotnie, m.in. w relacjach przechowywanych w Shoah Foundation i dostępnych online.
W 2011 otrzymała honorowy tytuł doktora na Uniwersytecie w Cambridge. W 2018 wygłosiła przemowę w Bundestagu upamiętniającą 73 rocznicę wyzwolenia KL Auschwitz. W grudniu 2019 wzięła udział w nagraniu programu "60 Minutes" o muzyce tworzonej przez więźniów i więźniarki Auschwitz, a także w trzech filmach dokumentalnych.
Rok później została wyróżniona Krzyżem Oficerskim Orderu Zasługi Republiki Federalnej Niemiec. Pandemia koronawirusa opóźniła uroczystość, która odbyła się 20 maja 2021 w ambasadzie Niemiec w Londynie.

</doc>
<doc id="5152674" url="https://pl.wikipedia.org/wiki?curid=5152674" title="Szermierka na Letnich Igrzyskach Olimpijskich 2020 – szpada indywidualnie kobiet">
Szermierka na Letnich Igrzyskach Olimpijskich 2020 – szpada indywidualnie kobiet

Turniej w szpadzie kobiet indywidualnie na Letnich Igrzyskach Olimpijskich 2020 został rozegrany 24 lipca na obiekcie Makuhari Messe.

</doc>
<doc id="5152685" url="https://pl.wikipedia.org/wiki?curid=5152685" title="Szermierka na Letnich Igrzyskach Olimpijskich 2020 – szpada drużynowo kobiet">
Szermierka na Letnich Igrzyskach Olimpijskich 2020 – szpada drużynowo kobiet

Turniej w szpadzie kobiet drużynowo na Letnich Igrzyskach Olimpijskich 2020 został rozegrany 27 lipca na obiekcie na obiekcie Makuhari Messe.

</doc>
<doc id="5152688" url="https://pl.wikipedia.org/wiki?curid=5152688" title="Szermierka na Letnich Igrzyskach Olimpijskich 2020 – szpada indywidualnie mężczyzn">
Szermierka na Letnich Igrzyskach Olimpijskich 2020 – szpada indywidualnie mężczyzn

Turniej w szpadzie mężczyzn indywidualnie na Letnich Igrzyskach Olimpijskich 2020 został rozegrany 25 lipca na obiekcie Makuhari Messe.

</doc>
<doc id="5152692" url="https://pl.wikipedia.org/wiki?curid=5152692" title="Szermierka na Letnich Igrzyskach Olimpijskich 2020 – szpada drużynowo mężczyzn">
Szermierka na Letnich Igrzyskach Olimpijskich 2020 – szpada drużynowo mężczyzn

Turniej w szpadzie mężczyzn drużynowo na Letnich Igrzyskach Olimpijskich 2020 został rozegrany 30 lipca na obiekcie na obiekcie Makuhari Messe.

</doc>
<doc id="5152694" url="https://pl.wikipedia.org/wiki?curid=5152694" title="Jarosław Denysenko">
Jarosław Denysenko

Jarosław Denysenko (ur. 5 lipca 1953 w Krakowie) – polski artysta fotograf, uhonorowany tytułem Artiste FIAP (AFIAP). Członek rzeczywisty Okręgu Warszawskiego Związku Polskich Artystów Fotografików. Członek fotograficznej grupy twórczej "Klubu 6x6" – członka zbiorowego Federacji Amatorskich Stowarzyszeń Fotograficznych w Polsce. Były wykładowca Studium Fotografii ZPAF.
Życiorys.
Związany ze warszawskim środowiskiem fotograficznym – od 1965 mieszka i tworzy w Warszawie. Fotografuje od początku lat 70. XX wieku. Miejsce szczególne w jego twórczości zajmuje fotografia aktu, fotografia architektury, fotografia dokumentalna, fotografia krajobrazowa, fotografia kreacyjna, fotografia martwej natury, fotografia mody, fotografia portretowa, fotografia reklamowa oraz fotografia reportażowa. W latach 1973–1985 uczestniczył w pracach Klubu 6x6 – fotograficznej grupy twórczej będącej członkiem zbiorowym Federacji Amatorskich Stowarzyszeń Fotograficznych w Polsce. W 1980 został przyjęty w poczet członków rzeczywistych Okręgu Warszawskiego Związku Polskich Artystów Fotografików (legitymacja nr 544). Jest laureatem nagrody Rady Artystycznej ZPAF – za najlepszy debiut 1980. W tym samym roku został wyróżniony Dyplomem Honorowym Ministerstwa Kultury i Sztuki za osiągnięcia w upowszechnianiu kultury. Publikował swoje zdjęcia w wielu polskich i zagranicznych czasopismach, m.in. w specjalistycznej prasie fotograficznej – "Foto", "Foto Kino Magazin" (NRD), "Fotografia", "Photography Year Book" (Anglia), W 1999 został umieszczony w "Antologii fotografii polskiej" – albumie fotograficznym wydanym pod redakcją Jerzego Lewczyńskiego.
Jarosław Denysenko jest autorem wielu wystaw fotograficznych; indywidualnych, zbiorowych oraz pokonkursowych. Brał aktywny udział m.in. w Międzynarodowych Salonach Fotograficznych, organizowanych (m.in.) pod patronatem FIAP, zdobywając wiele akceptacji, nagród, wyróżnień, dyplomów, listów gratulacyjnych. Pokłosiem udziału w Międzynarodowych Salonach Fotograficznych (pod patronatem FIAP) było przyznanie mu (w 1982) tytułu honorowego Artiste FIAP (AFIAP) przez Międzynarodową Federację Sztuki Fotograficznej FIAP – obecnie z siedzibą w Luksemburgu.
Wystawy indywidualne.
Źródło.
Wystawy zbiorowe.
Źródło.

</doc>
<doc id="5152695" url="https://pl.wikipedia.org/wiki?curid=5152695" title="Jan Misiewicz (fizyk)">
Jan Misiewicz (fizyk)

Jan Misiewicz (ur. 2 lipca 1952 we Wrocławiu) – polski fizyk, profesor nauk fizycznych, pracownik naukowy Politechniki Wrocławskiej.
Życiorys.
W 1971 ukończył Liceum Ogólnokształcące nr III im. Adama Mickiewicza we Wrocławiu, w 1976 studia fizyczne na Wydziale Podstawowych Problemów Techniki Politechniki Wrocławskiej Politechniki Wrocławskiej. W 1975 otrzymał I nagrodę na Ogólnopolskim Konkursie Prac Studentów Fizyki za badania fotoprzewodnictwa fosforku cynku.
W latach 1976–1979 odbył studia doktoranckie, w 1979 obronił pracę doktorską napisaną pod kierunkiem Janusza Pawlikowskiego poświęconą badaniom optycznych właściwości fosforku i arsenku cynku w temperaturze ciekłego helu. i podjął pracę na macierzystej uczelni. Od 1981 kierował Zespołem Badawczym Fizyki Półprzewodników. W 1989 uzyskał stopień doktora habilitowanego na podstawie pracy Optical excitations in zinc phosphide (Zn3P2). W latach 1991–1996 był zastępcą dyrektora, w latach 1996–2002 dyrektorem Instytutu Fizyki PWr. W 1999 otrzymał tytuł profesora nauk fizycznych. W latach 2002–2008 był dziekanem Wydziału Podstawowych Problemów Techniki Politechniki Wrocławskiej, w latach 2008–2014 ponownie dyrektorem Instytutu Fizyki PWr. Ponadto w latach 2002–2020 był dyrektorem Centrum Materiałów Zaawansowanych i Nanotechnologii PWr, w latach 2014–2019 kierownikiem Katedry Fizyki Doświadczalnej.
W swoich badaniach zajmuje się fizyką struktur półprzewodnikowych. Założył Laboratorium Optycznej Spektroskopii Nanostruktur – OSN, w którym prowadzone są badania nowych materiałów półprzewodnikowych i struktur niskowymiarowych, głównie w kontekście zastosowań optoelektronicznych i nanofotonicznych.
W 2010 otrzymał razem z Alfredem Forchelem Nagrodę Naukową Copernicus, w 2013 Medal Mariana Smoluchowskiego.

</doc>
<doc id="5152697" url="https://pl.wikipedia.org/wiki?curid=5152697" title="Kościół Niepokalanego Serca Najświętszej Maryi Panny w Gorzkowie">
Kościół Niepokalanego Serca Najświętszej Maryi Panny w Gorzkowie

Kościół Niepokalanego Serca Najświętszej Maryi Panny w Gorzkowie – rzymskokatolicki kościół rektoralny znajdujący się w Gorzkowie w powiecie bocheńskim województwa małopolskiego.
Historia kościoła.
W 1947 ks. prof. Stanisław Łach, pochodzący rodem z Gorzkowa, kupił działkę budowlaną pod kościół od spadkobierców zmarłego ks. Tomasza Bajdy. Rok później rozpoczęto budowę na podstawie planu inż. W. Ścigalskiego z Tarnowa. W 1949 bp Karol Pękala poświęcił kamień węgielny. Prace nad kościołem trwały do 1950 roku. 27 sierpnia 1950 r. ks. prałat Władysław Kuc, proboszcz z Bochni poświęcił kaplicę. Pierwszą mszę świętą odprawił w niej, pochodzący z Gorzkowa, o. Władysław Lohn, prowincjał jezuitów, były profesor Uniwersytetu Gregorianum w Rzymie. W latach 1953–1954 polichromię kaplicy wykonał A. Żmuda z Krakowa.
Biskup tarnowski Andrzej Jeż dekretem z dnia 28 września 2013 erygował rektorat w Gorzkowie. Na mocy tego dekretu 1 października 2013 Gorzków stał się rektoratem.

</doc>
<doc id="5152706" url="https://pl.wikipedia.org/wiki?curid=5152706" title="Dobiegniew (kolonia w gminie Dobiegniew)">
Dobiegniew (kolonia w gminie Dobiegniew)



</doc>
<doc id="5152707" url="https://pl.wikipedia.org/wiki?curid=5152707" title="℗">
℗



</doc>
<doc id="5152709" url="https://pl.wikipedia.org/wiki?curid=5152709" title="Dobratycze (osada w gminie Kodeń)">
Dobratycze (osada w gminie Kodeń)



</doc>
<doc id="5152712" url="https://pl.wikipedia.org/wiki?curid=5152712" title="Dobratycze (ujednoznacznienie)">
Dobratycze (ujednoznacznienie)

Miejscowości w Polsce:

</doc>
<doc id="5152713" url="https://pl.wikipedia.org/wiki?curid=5152713" title="Dołhobyczów-Kolonia (kolonia w gminie Dołhobyczów)">
Dołhobyczów-Kolonia (kolonia w gminie Dołhobyczów)



</doc>
<doc id="5152715" url="https://pl.wikipedia.org/wiki?curid=5152715" title="Przewodów (osada w gminie Dołhobyczów)">
Przewodów (osada w gminie Dołhobyczów)



</doc>
<doc id="5152717" url="https://pl.wikipedia.org/wiki?curid=5152717" title="Myców (osada w gminie Dołhobyczów)">
Myców (osada w gminie Dołhobyczów)



</doc>
<doc id="5152719" url="https://pl.wikipedia.org/wiki?curid=5152719" title="Liwcze (osada w gminie Dołhobyczów)">
Liwcze (osada w gminie Dołhobyczów)



</doc>
<doc id="5152720" url="https://pl.wikipedia.org/wiki?curid=5152720" title="Hulcze (osada w powiecie hrubieszowskim)">
Hulcze (osada w powiecie hrubieszowskim)



</doc>
<doc id="5152721" url="https://pl.wikipedia.org/wiki?curid=5152721" title="Hulcze (powiat bialski)">
Hulcze (powiat bialski)



</doc>
<doc id="5152722" url="https://pl.wikipedia.org/wiki?curid=5152722" title="Hulcze (wieś w powiecie hrubieszowskim)">
Hulcze (wieś w powiecie hrubieszowskim)



</doc>
<doc id="5152723" url="https://pl.wikipedia.org/wiki?curid=5152723" title="Abramowicz (herb)">
Abramowicz (herb)



</doc>
<doc id="5152724" url="https://pl.wikipedia.org/wiki?curid=5152724" title="Piotrowicz (herb)">
Piotrowicz (herb)



</doc>
<doc id="5152725" url="https://pl.wikipedia.org/wiki?curid=5152725" title="Szymonowicz (herb)">
Szymonowicz (herb)



</doc>
<doc id="5152726" url="https://pl.wikipedia.org/wiki?curid=5152726" title="Rostworowski (herb)">
Rostworowski (herb)



</doc>
<doc id="5152728" url="https://pl.wikipedia.org/wiki?curid=5152728" title="Kątny (herb)">
Kątny (herb)



</doc>
<doc id="5152729" url="https://pl.wikipedia.org/wiki?curid=5152729" title="Karśnicki (herb)">
Karśnicki (herb)



</doc>
<doc id="5152730" url="https://pl.wikipedia.org/wiki?curid=5152730" title="Borowe (powiat bialski)">
Borowe (powiat bialski)



</doc>
<doc id="5152732" url="https://pl.wikipedia.org/wiki?curid=5152732" title="Abrahamowicz (Kotwica odmienny)">
Abrahamowicz (Kotwica odmienny)



</doc>
<doc id="5152733" url="https://pl.wikipedia.org/wiki?curid=5152733" title="Jelce (Leliwa odmienny)">
Jelce (Leliwa odmienny)



</doc>
<doc id="5152734" url="https://pl.wikipedia.org/wiki?curid=5152734" title="Brodzic odmienny">
Brodzic odmienny



</doc>
<doc id="5152735" url="https://pl.wikipedia.org/wiki?curid=5152735" title="Borowe (powiat łomżyński)">
Borowe (powiat łomżyński)



</doc>
<doc id="5152736" url="https://pl.wikipedia.org/wiki?curid=5152736" title="Dołęga odmienny">
Dołęga odmienny



</doc>
<doc id="5152737" url="https://pl.wikipedia.org/wiki?curid=5152737" title="Gozdawa odmienny">
Gozdawa odmienny



</doc>
<doc id="5152738" url="https://pl.wikipedia.org/wiki?curid=5152738" title="Pastores Gregis">
Pastores Gregis



</doc>
<doc id="5152739" url="https://pl.wikipedia.org/wiki?curid=5152739" title="Borowe (chutor, sielsowiet Druja)">
Borowe (chutor, sielsowiet Druja)



</doc>
<doc id="5152741" url="https://pl.wikipedia.org/wiki?curid=5152741" title="Borowe (sielsowiet Druja)">
Borowe (sielsowiet Druja)



</doc>
<doc id="5152742" url="https://pl.wikipedia.org/wiki?curid=5152742" title="Borek (Wąż odmienny)">
Borek (Wąż odmienny)



</doc>
<doc id="5152744" url="https://pl.wikipedia.org/wiki?curid=5152744" title="Gut (Sas Pruski odmienny)">
Gut (Sas Pruski odmienny)



</doc>
<doc id="5152745" url="https://pl.wikipedia.org/wiki?curid=5152745" title="Gobel Group">
Gobel Group

Gobel Group (PT Gobel International) – indonezyjski konglomerat z siedzibą w Dżakarcie. Zajmuje się elektroniką, chemikaliami, transportem i logistyką, przemysłem spożywczym, nieruchomościami i reklamą.
Grupa powstała w 1954 roku jako PT Transistor Radio Manufacturing, a jej założycielem jest przedsiębiorca . Początkowo firma zajmowała się produkcją tranzystorów radiowych. W 1960 roku zawarła umowę w sprawie współpracy technicznej z Matsushita Electric Industrial Co., Ltd. (obecnie Panasonic Corporation).
Jednym z głównych produktów eksportowych tej firmy są baterie.
Gobel Group zatrudnia ok. 18 tys. osób (stan na 2021 rok).

</doc>
<doc id="5152746" url="https://pl.wikipedia.org/wiki?curid=5152746" title="Komorowski Hrabia (Korczak odmienny)">
Komorowski Hrabia (Korczak odmienny)



</doc>
<doc id="5152748" url="https://pl.wikipedia.org/wiki?curid=5152748" title="Komorowski Hrabia (Ciołek odmienny)">
Komorowski Hrabia (Ciołek odmienny)



</doc>
<doc id="5152749" url="https://pl.wikipedia.org/wiki?curid=5152749" title="Lewiński (Brochwicz III odmienny)">
Lewiński (Brochwicz III odmienny)



</doc>
<doc id="5152750" url="https://pl.wikipedia.org/wiki?curid=5152750" title="Lewiński (Lew odmienny)">
Lewiński (Lew odmienny)



</doc>
<doc id="5152751" url="https://pl.wikipedia.org/wiki?curid=5152751" title="Gut (Niezgoda odmienny)">
Gut (Niezgoda odmienny)



</doc>
<doc id="5152752" url="https://pl.wikipedia.org/wiki?curid=5152752" title="Wysocki (Leliwa odmienny)">
Wysocki (Leliwa odmienny)



</doc>
<doc id="5152755" url="https://pl.wikipedia.org/wiki?curid=5152755" title="Dragolice (osada leśna w gminie Łukta)">
Dragolice (osada leśna w gminie Łukta)



</doc>
<doc id="5152757" url="https://pl.wikipedia.org/wiki?curid=5152757" title="Dzierzbice (osada w gminie Chodów)">
Dzierzbice (osada w gminie Chodów)



</doc>
<doc id="5152759" url="https://pl.wikipedia.org/wiki?curid=5152759" title="Dzięgielewo (województwo wielkopolskie)">
Dzięgielewo (województwo wielkopolskie)



</doc>
<doc id="5152760" url="https://pl.wikipedia.org/wiki?curid=5152760" title="Ignacewo (powiat kolski)">
Ignacewo (powiat kolski)



</doc>
<doc id="5152762" url="https://pl.wikipedia.org/wiki?curid=5152762" title="Galwiecie (osada w gminie Gołdap)">
Galwiecie (osada w gminie Gołdap)



</doc>
<doc id="5152763" url="https://pl.wikipedia.org/wiki?curid=5152763" title="Czarnówko (województwo warmińsko-mazurskie)">
Czarnówko (województwo warmińsko-mazurskie)



</doc>
<doc id="5152764" url="https://pl.wikipedia.org/wiki?curid=5152764" title="Tatary (powiat gołdapski)">
Tatary (powiat gołdapski)



</doc>
<doc id="5152765" url="https://pl.wikipedia.org/wiki?curid=5152765" title="Energetyka w Tarnowie">
Energetyka w Tarnowie

Energetyka w Tarnowie
Historia.
Początki energetyki zawodowej w Tarnowie.
Elektrownia Miejska w Tarnowie wybudowana została w 1910 roku. Dostarczała ona energię elektryczną dla oświetlenia miasta, konsumentów prywatnych, odbiorców przemysłowych oraz na potrzeby wodociągów miejskich i zasilania tramwaju miejskiego. Elektrownia miejska zasilała w latach 1927–1931 sieć fabryczną budowanych Państwowych Zakładów Azotowych. Latem 1931 roku rozpoczęła pracę elektrociepłownia fabryczna. W Zakładach Azotowych do produkcji energii elektrycznej zamontowano turbozespoły, w skład których wchodziły 3 turbiny kondensacyjne oraz 1 turbina przeciwprężna. Montaż maszyn i urządzeń elektrociepłowni został zakończony 2 października 1929 r. Elektrownia w Tarnowie-Mościcach miała moc elektryczną 25 MW i dostarczała energii dla Zakładów oraz dla miasta Tarnowa. W 1934 r. elektrownia miejska przestała wytwarzać energię elektryczną, a nowe zadania jej pracowników dotyczyły przesyłu energii z Mościc oraz utrzymania w zadowalającym stanie istniejącej sieci przesyłowej. W latach 1930. energetycy zaangażowani byli w budowę nowych elektrowni, stacji rozdzielczych i linii przesyłowych. W południowo-wschodniej części kraju powstawał w tym czasie Centralny Okręg Przemysłowy. Budowano zakłady metalurgiczne i maszynowe w Stalowej Woli, Mielcu, Dębicy i Rzeszowie. System przesyłu energii miał też za zadanie zasilić stolicę kraju – Warszawę. W 1936 roku powstał Okręgowy Zakład Energetyczny w Tarnowie (OZET). Zakład miał państwową koncesję na elektryfikację regionu. Zasilanie zapewniała elektrownia Zakładów Azotowych. Przed wybuchem II wojny światowej (przed 1939 r.) francuska firma Alsthom zbudowała kolejne zakłady: elektrownię termiczną o mocy 40 MW w Stalowej Woli i elektrownię wodną o mocy 50 MW w Rożnowie. W 1938 r. Okręgowy Zakład Energetyczny w Tarnowie wybudował stację transformatorową 150/30/6 kV w Rożnowie i linię 150 kV Rożnów – Mościce. W czasie wojny wiele obiektów uległo zniszczeniu, pozostałe zostały przejęte przez niemieckich okupantów. Część prac była kontynuowana przez wojska niemieckie, w tym budowa elektrowni wodnej w Rożnowie.
Historia po 1945 r..
Po zakończeniu II wojny światowej rozpoczęto szybką odbudowę zniszczonych urządzeń i sieci elektrycznych. Już w 1946 r. odbudowano linię 30 kV Mielec – Dębica i linię 30 kV Mościce – Rzeszów. Zakład Energetyczny w Tarnowie rozbudował sieć energetyczną w regionie, również w Sandomierzu i Bochni. Okręgowy Zakład Energetyczny w Tarnowie został przekształcony w Zakład Sieci Elektrycznych.
Lata 1970. to dalszy rozwój energetyki regionu. Powstawały nowe sieci elektroenergetyczne 400 kV oraz stacje i rozdzielnie najwyższych napięć (220 kV, 400 kV).
Działalność Oddziału Tarnowskiego SEP.
Koło zrzeszające tarnowskich elektryków należało na początku do Stowarzyszenia Elektryków Polskich – Oddział w Krakowie (SEP). Powstało ono przy Zakładzie Sieci Elektrycznych w Tarnowie w 1951 r. (wg niektórych źródeł koło założono już w 1950 r.).
W 1970 r. utworzono Oddział Tarnowski Stowarzyszenia SEP. W kolejnych latach powstawały nowe koła przy zakładach pracy i instytucjach.
W ramach działalności statutowej organizowane są szkolenia i egzaminy na uprawnienia elektryczne. Przy Ośrodku Szkolenia OT SEP działają dwie Komisje Kwalifikacyjne nr 262 i 263 powołane przez Urząd Regulacji Energetyki. Komisje przeprowadzają egzaminy kwalifikacyjne w zakresie dozoru /D/ i eksploatacji /E/ urządzeń elektrycznych, cieplnych i gazowych. Działa Ośrodek Rzeczoznawstwa przy Oddziale SEP w Tarnowie, oferujący usługi między innymi w zakresie: oceny zagrożeń i przyczyn wypadków powodowanych przez urządzenia elektryczne, badania specjalistycznego nowych konstrukcji i technologii. OT SEP promuje wiedzę techniczną w ramach seminariów, cyklicznych wydarzeń (takich jak „Tarnowskie Dni Elektryki”), specjalnych pokazów i sesji tematycznych (bezpieczeństwo w energetyce, wykorzystanie energii odnawialnych itp.). Członkowie SEP uczestniczą w wyjazdach studyjnych i wycieczkach techniczno-krajoznawczych.
W 2019 roku z okazji 100-lecia SEP odbyła się uroczysta sesja w Tarnowskim Ratuszu oraz konferencja naukowo-techniczna w PWSZ w Tarnowie pt. „Tarnów miaSTO techniki”. 

</doc>
<doc id="5152766" url="https://pl.wikipedia.org/wiki?curid=5152766" title="Kalniszki (województwo warmińsko-mazurskie)">
Kalniszki (województwo warmińsko-mazurskie)



</doc>
<doc id="5152767" url="https://pl.wikipedia.org/wiki?curid=5152767" title="Gołdap (osada w gminie Gołdap)">
Gołdap (osada w gminie Gołdap)



</doc>
<doc id="5152768" url="https://pl.wikipedia.org/wiki?curid=5152768" title="Glinka Górna">
Glinka Górna



</doc>
<doc id="5152770" url="https://pl.wikipedia.org/wiki?curid=5152770" title="Glinka Górna (osada w gminie Lubsko)">
Glinka Górna (osada w gminie Lubsko)



</doc>
<doc id="5152772" url="https://pl.wikipedia.org/wiki?curid=5152772" title="Gozdno (województwo lubuskie)">
Gozdno (województwo lubuskie)



</doc>
<doc id="5152773" url="https://pl.wikipedia.org/wiki?curid=5152773" title="Gozdno (województwo zachodniopomorskie)">
Gozdno (województwo zachodniopomorskie)



</doc>
<doc id="5152774" url="https://pl.wikipedia.org/wiki?curid=5152774" title="Gozdno (województwo dolnośląskie)">
Gozdno (województwo dolnośląskie)



</doc>
<doc id="5152776" url="https://pl.wikipedia.org/wiki?curid=5152776" title="Małowice (województwo lubuskie)">
Małowice (województwo lubuskie)



</doc>
<doc id="5152778" url="https://pl.wikipedia.org/wiki?curid=5152778" title="Małowice (województwo dolnośląskie)">
Małowice (województwo dolnośląskie)



</doc>
<doc id="5152779" url="https://pl.wikipedia.org/wiki?curid=5152779" title="Janowice (województwo lubuskie)">
Janowice (województwo lubuskie)



</doc>
<doc id="5152782" url="https://pl.wikipedia.org/wiki?curid=5152782" title="Różana (powiat złotoryjski)">
Różana (powiat złotoryjski)



</doc>
<doc id="5152783" url="https://pl.wikipedia.org/wiki?curid=5152783" title="Boks na Letnich Igrzyskach Olimpijskich 1972 – waga lekkośrednia mężczyzn">
Boks na Letnich Igrzyskach Olimpijskich 1972 – waga lekkośrednia mężczyzn

Waga lekkośrednia mężczyzn to jedna z jedenastu męskich konkurencji bokserskich rozgrywanych podczas letnich igrzysk olimpijskich w 1972 w Monachium. Startowali bokserzy o wadze nie przekraczającej 71 kilogramów. Pojedynki w tej kategorii wagowej toczone były w dniach od 28 sierpnia do 10 września w hali Boxhalle. Zwyciężył reprezentant Republiki Federalnej Niemiec Dieter Kottysch. Wystąpiło 34 bokserów z 34 państw.

</doc>
<doc id="5152785" url="https://pl.wikipedia.org/wiki?curid=5152785" title="Orzeszkowo (województwo zachodniopomorskie)">
Orzeszkowo (województwo zachodniopomorskie)



</doc>
<doc id="5152786" url="https://pl.wikipedia.org/wiki?curid=5152786" title="Sosnówko (kolonia w województwie zachodniopomorskim)">
Sosnówko (kolonia w województwie zachodniopomorskim)



</doc>
<doc id="5152787" url="https://pl.wikipedia.org/wiki?curid=5152787" title="Sosnówko (osada w województwie zachodniopomorskim)">
Sosnówko (osada w województwie zachodniopomorskim)



</doc>
<doc id="5152789" url="https://pl.wikipedia.org/wiki?curid=5152789" title="Bye Aerospace eFlyer 800">
Bye Aerospace eFlyer 800

Bye Aerospace eFlyer 800 – projekt amerykańskiego samolotu dyspozycyjnego z napędem elektrycznym, zdolnego do przewozu siedmiu pasażerów. 
Historia.
Amerykańska firma Bye Aerospace opracowuje projekt dwusilnikowego samolotu dyspozycyjnego, mogącego zabrać na pokład siedmiu pasażerów oraz jednego lub dwóch pilotów. Nowością jest rodzaj wybranego napędu. Maszyna będzie napędzana francuskimi silnikami elektrycznymi firmy Safran, z rodziny określanych mianem ENGINeUS. Dzięki zastosowaniu tego typu napędu, koszty eksploatacji samolotu mają wynosić około jednej piątej nakładów, ponoszonych w związku z eksploatacją maszyn z napędem turbośmigłowym. W 2021 roku producent samolotu uzyskał pierwsze zamówienia na swój produkt. Amerykańska firma Jet It oraz jej europejska spółka JetClub poinformowały o złożeniu zamówienia na maszyny eFlyer 800. Nie jest znana liczba zamówionych egzemplarzy. 

</doc>
<doc id="5152790" url="https://pl.wikipedia.org/wiki?curid=5152790" title="Da Mystery of Chessboxin'">
Da Mystery of Chessboxin'



</doc>
<doc id="5152793" url="https://pl.wikipedia.org/wiki?curid=5152793" title="Beli Potok">
Beli Potok



</doc>
<doc id="5152795" url="https://pl.wikipedia.org/wiki?curid=5152795" title="Catechesi Tradendae">
Catechesi Tradendae



</doc>
<doc id="5152797" url="https://pl.wikipedia.org/wiki?curid=5152797" title="Topołnica (obwód Błagojewgrad)">
Topołnica (obwód Błagojewgrad)

Topołnica () – wieś w Bułgarii, w obwodzie Błagojewgrad, w gminie Petricz. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 664 mieszkańców.
Archeologia.
Około 2 km na południe od wsi w rejonie Kremenica po obu stronach granicy bułgarsko-greckiej odkryto osadę późnoneolityczną.

</doc>
<doc id="5152798" url="https://pl.wikipedia.org/wiki?curid=5152798" title="Atłasowy trzewiczek">
Atłasowy trzewiczek

Atłasowy trzewiczek (fr. "Le soulier de satin") – francusko-portugalsko-niemiecko-szwajcarski film fabularny z 1985 roku w reżyserii Manoela de Oliveiry.
Fabuła.
Doña Prouhèze, żona arystokraty, jest zakochana w Don Rodrigue, który musi wyjechać z Hiszpanii do Ameryki. Prouhèze natomiast zostaje wysłana do Afryki, gdzie ma zarządzać miastem Mogador. Dziesięć lat później Rodrigue postanawia wybrać się do Afryki w poszukiwaniu kochanki, ale dowiaduje się, że ta umarła i ostatecznie spotyka się z jej córką.
Film jest adaptacją monumentalnego dramatu pod tym samym tytułem autorstwa Paula Claudela z 1929. Dzieło było rzadko wystawiane z uwagi na objętość (pełna wersja miała siedem godzin). Również film miał dwie wersje: kinową (2:40 godziny) prezentowaną na 38. MFF w Cannes w 1985 i pełną (6:50 godzin), zaadaptowaną na siedmioodcinkowy miniserial. Jest to metafizyczna opowieść o niemożliwej do spełnienia miłości, osadzona w realiach XVI-wiecznej Hiszpanii. Idealna miłość Doñi Prouhèze i Don Rodrigue'a możliwa jest do realizacji tylko w przestrzeni kosmosu, wśród gwiazd. Inaczej niż w "Tristanie i Izoldzie" lub "Romeo i Julii", bohaterowie nie są zbuntowani przeciw losowi i historii, rozdzielających kochanków w początkowych chwilach szczęścia. Ich uczucia nigdy nie zostaną fizycznie skonsumowane, będą tylko sprawdzianem wierności, pretekstem do pozbycia się doczesnych ułomności oraz osiągnięcia niebiańskiej czystości i pełni. Ich miłość ma sens jedynie wówczas, gdy jest jednoczesną próbą połączenia się z Bogiem. Manoel de Oliveira stwierdził: "dramat Claudela pobudził mnie do tego, by zmierzyć się naraz z problemem miłości i problemem władzy".
Obsada.
W filmie w głównej roli został obsadzony brytyjski aktor Terence Stamp. W epizodzie filmu znalazła się również matka reżysera.
Produkcja.
Obraz został zrealizowany na taśmie 16 mm, na zaproszenie francuskiego ministra kultury Jacka Langa. Kosztował 5 miliardów lirów (około 3 miliony dolarów) i został nakręcony w przeznaczonej do rozbiórki hali zdjęciowej, częściowo już zniszczonej. Scenografia była wyjątkowo rozbudowana i mocno teatralna. Zbudowano m.in. karawele, delfiny i polistyrenowe, falujące morze. Za pomocą pięćdziesięciu zasłon reżyser zbudował tła występujące w Hiszpanii i Portugalii z różnymi odcieniami nieba i ziemi. Uszyto ponad trzysta strojów, przy czym niektóre z nich ważyły ponad dziesięć kilogramów. Zespół aktorski składał się ze 120 aktorów, w tym 90 pochodzących z teatrów francuskich. Był to największy zespół, jakim dotąd kierował de Oliveira.
Recenzje.
Według francuskiego kompozytora Raymonda Lefèvre'a fascynacja reżysera tekstem literackim zaowocowała teatralną konwencją, potwierdzoną aż do abstrakcji, tak w architekturze kadrowania, jak i w statycznym przedstawieniu postaci, "istniejących jedynie przez tekst i dla niego samego". De Oliveira nie chciał znacząco przekształcać sztuki Claudela i czynić z niej scenariusza do filmu. Kinematografia jest tu zaledwie "ochronnym pozorem w służbie nadrzędnej prozy". Stylizacja jest niemalże prowokacją. "Aktorzy, we wspaniałych historycznych kostiumach, nieruchomieją niczym kandelabry przed kamerą, która staje się obojętnym i nieruchomym świadkiem". Twórca nie korzysta w zasadzie z możliwości zmian planów. Tekst Claudela jest wypowiadany tonem deklamatorskiej recytacji. Lefèvre wskazuje, że "ta niekończąca się, wielka masa słów wywołała [w nim] nudę równie bezmierną, co irytującą. Georges Brassens mówił to samo w o wiele krótszych wierszach".
Jeden z krytyków BFI nazwał produkcję "zniechęcająco monumentalnym przedsięwzięciem" oraz "jednym z wielkich "filmów-monstrów"".
Fred Camper z „Chicago Readera” stwierdził, że ten oszałamiająco piękny obraz jest czymś więcej niż historią miłosną. Opowiada on także o próbie podboju planety przez królewską Hiszpanię dla Chrystusa. Siła filmu tkwi według niego w napięciu pomiędzy elementami, które wydają się czynić jego bohaterów „prawdziwymi” – wyrazistością zmysłowych kolorów i scenografii oraz długich ujęć – i jednoczesnego przedstawiania ich jako sztucznych konstrukcji.

</doc>
<doc id="5152802" url="https://pl.wikipedia.org/wiki?curid=5152802" title="Mistrzostwa Świata w Zapasach 2021">
Mistrzostwa Świata w Zapasach 2021

Mistrzostwa Świata w Zapasach 2021 odbyły się w dniach 2 – 10 października w Oslo w Norwegii, w Jordal Amfi.
Reprezentacja Polski.
(24 walk wygranych, 26 przegranych) 

</doc>
<doc id="5152805" url="https://pl.wikipedia.org/wiki?curid=5152805" title="Cessna Denali">
Cessna Denali



</doc>
<doc id="5152807" url="https://pl.wikipedia.org/wiki?curid=5152807" title="Torricelli (1939)">
Torricelli (1939)



</doc>
<doc id="5152808" url="https://pl.wikipedia.org/wiki?curid=5152808" title="Kajetanka (kolonia w gminie Janów Podlaski)">
Kajetanka (kolonia w gminie Janów Podlaski)



</doc>
<doc id="5152810" url="https://pl.wikipedia.org/wiki?curid=5152810" title="Evangelista Toricelli (1939)">
Evangelista Toricelli (1939)



</doc>
<doc id="5152811" url="https://pl.wikipedia.org/wiki?curid=5152811" title="Bresje">
Bresje



</doc>
<doc id="5152812" url="https://pl.wikipedia.org/wiki?curid=5152812" title="Kaliszki (leśniczówka w gminie Czosnów)">
Kaliszki (leśniczówka w gminie Czosnów)



</doc>
<doc id="5152815" url="https://pl.wikipedia.org/wiki?curid=5152815" title="Gustaw Kryński">
Gustaw Kryński

Gustaw Kryński (ur. 2 marca 1893, zm. 27 września 1944 w Warszawie) – polski operator filmowy i filmowiec, uczestnik powstania warszawskiego.
Życiorys.
Od czerwca 1908 roku pracował w Kijowie jako przedstawiciel wytwórni filmowych: Aleksandra Chanżonkowa oraz Gaumont. Rok później przeszedł do moskiewskiej centrali wytwórni Chanżonkowa, gdzie rozpoczął pracę operatorską. Został przydzielony do dworu carskiego Mikołaja II, gdzie do 1914 roku pełnił funkcję „nadwornego operatora”.
Do Polski powrócił w 1919 roku. W 1923 roku założył laboratorium filmowe "G. Kryński i Ska", które działało niecałe dwa lata. Następnie współpracował z Kancelarią Cywilną Prezydenta RP, Ministerstwem Spraw Zagranicznych oraz Policji Państwowej. Specjalizował się w reportażach i aktualnościach, których to materiałów zrealizował ponad setkę. Był współzałożycielem Polskiego Związku Producentów Filmowych (1927) oraz Związku Producentów Filmów Krótkometrażowych (1933). W latach 1933-1934 kierował wytwórnią filmową "Sfinks". W 1935 roku zaprzestał pracy operatorskiej i do wybuchu wojny kierował warszawskimi kinami "Los" oraz "Ton".
Podczas II wojny światowej pracował w Wydziale Wodociągów i Kanalizacji Zarządu Miasta Warszawy. Był członkiem Armii Krajowej (ps. "Kapitan"). W dniu 1 sierpnia 1944 miał przydział bojowy do Pułku Baszta, jednak nie dotarł na miejsce zbiórki i pozostał na Mokotowie. Tym sposobem nie brał udziału w filmowaniu walk powstańczych. W ostatniej fazie powstania jako szef oddziału saperów służył przy wejściu do kanałów. Utonął w nich pod Agrykolą podczas próby przedostania się do Śródmieścia.
Rodzina.
W powstaniu zginęło również dwoje dzieci Gustawa Kryńskiego. Córka Irena ps. "Irena, Busia, Basia" (ur. 1924) została rozstrzelana w dniu 21 września 1944 roku przy ul. Solec 41 po zajęciu przez Niemców Czerniakowa. Syn Jerzy ps. "Jerzy" (ur. 1929) został ciężko ranny 27 września 1944 roku i trafił do powstańczego szpitala przy ul. Dolnej, gdzie został najprawdopodobniej również rozstrzelany.

</doc>
<doc id="5152819" url="https://pl.wikipedia.org/wiki?curid=5152819" title="Wyspa Kamienna">
Wyspa Kamienna

Wyspa Kamienna (ros. Каменный остров – "Kamiennyj ostrow") – wyspa w delcie Newy, o powierzchni 10,6 km². Jedna z wysp objętych zabudową miejską Petersburga.
Położenie.
Wyspa położona jest w północnej części delty Newy. Od południa i południowego wschodu oblewają ją wody Małej Newki, od zachodu – Kriestowki, od północnego zachodu – Średniej Newki, od północny i północnego wschodu – Wielkiej Newki. Wielka Newka oddziela wyspę od stałego lądu i historycznego rejonu Nowej Wsi ("Nowaja Dieriewnia"). Na zachód od Wyspy Kamiennej położona jest Wyspa Jełagina, na południowy zachód – Wyspa Kriestowska, natomiast na południe – Wyspa Aptekarska. 
Historia i opis.
Na początku XVIII w., we wczesnym etapie budowy Petersburga, Wyspa Kamienna została darowana przez Piotra I kanclerzowi Gawriiłowi Gołowkinowi, który wzniósł na niej swoją rezydencję. Kolejnym właścicielem wyspy był syn kanclerza, dyplomata Aleksandr Gołowkin, z którego inicjatywy na wschodnim krańcu wyspy zbudowany został nowy pałac. Żaden z tych budynków się nie zachował. W 1746 r. wyspa przeszła w ręce kanclerza Aleksieja Bestużewa-Riumina, który nakazał uporządkowanie jej powierzchni, urządzenie parku, przekopanie kanałów i stawów, a także wzniósł dla siebie nowy pałac we wschodniej części wyspy. W 1758 r. Bestużew-Riumin popadł w carską niełaskę, a jego majątek został skonfiskowany. Wyspa Kamienna przeszła na własność skarbu państwa. Siedem lat później przywrócony do łask Bestużew-Riumin odzyskał swoją dawną własność, po czym odsprzedał wyspę z pałacem Katarzynie II, która z kolei darowała ją synowi Pawłowi. Na polecenie carycy w latach 1776-1781 dla następcy tronu na miejscu rezydencji Bestużewa-Riumina zbudowano nowy pałac, nazwany Kamienooostrowskim, w stylu klasycystycznym. W tym samym czasie umocniono zachodni brzeg wyspy. W 1778 r. wzniesiono natomiast cerkiew Narodzenia św. Jana Chrzciciela. W końcu XVIII w. nadal nieuporządkowana wyspa, obok sąsiedniej Wyspy Kriestowskiej, stała się jednym z popularnych miejsc odpoczynku, festynów i zabaw w dni świąteczne. Prace nad urządzeniem parku na wyspie trwały do 1810 r. Wcześniej, za panowania Pawła I na wyspie wydzielono działki, które car przekazywał swoim współpracownikom i dworzanom jako dowód wdzięczności, zakazując im i ich potomkom sprzedaży tej ziemi i ograniczając jej zabudowę. Natomiast Pałac Kamiennoostrowski w latach 1796-1798 był zimową rezydencją byłego króla Polski Stanisława Augusta Poniatowskiego.
Zachodnia część wyspy została zagospodarowana później. W latach 1824 i 1826 r. wzniesiono tam dwie prywatne dacze, zaś w latach 1831-1833 obszerniejszą daczę rodziny Dołgorukich, następnie księcia Piotra Oldenburskiego. W latach 20. XX wieku na wyspie powstał również Teatr Kamiennoostrowski. W 1834 r. wyspę włączono w granice Petersburga.
W 1895 r. właściciele gruntów na Wyspie Kamiennej otrzymali zgodę cara na ich sprzedaż lub na wznoszenie, już bez ograniczeń, dacz i miejskich rezydencji. Doprowadziło to do powstania w kolejnych latach szeregu podobnych budynków. Powstały m.in. eklektyczny dom Marii Kuguszewej (1895), secesyjna willa Hauswald, neogotycka willa Marii Klejnmichel (pocz. XX w.), neoklasycystyczna willa Aleksandra Połowcowa (1912-1916), neoklasycystyczny dom Władimira Biechtieriewa (1914), willa Burgafta (1913-1914), 
Po rewolucji październikowej wszystkie dacze i rezydencje na Wyspie Kamiennej zostały znacjonalizowane. W 1920 r. radzieckie władze miasta ogłosiły, iż wyspa zostanie zamieniona w przestrzeń wypoczynkową i sanatoryjną dla robotników, pierwszą taką w kraju. Nadano jej również nową nazwę Wyspy Ludzi Pracy ("Ostrow Trudiaszczychsja"). 20 czerwca 1920 r. z okazji otwarcia sanatoriów i domów wypoczynkowych na wyspie odbyła się uroczystość z inscenizacją rewolucyjną pt. "Blokada Rosji" ("Błokada Rossii"). Miesiąc później odnowioną wyspę odwiedził osobiście Lenin.
Wyspa zachowała charakter wypoczynkowy, znaczną część jej powierzchni zajmuje park "Tichij Otdych". W latach 70. i 80. zniszczono część historycznych budynków na niej w związku z budową nowych dacz dla członków radzieckiego rządu. 

</doc>
<doc id="5152820" url="https://pl.wikipedia.org/wiki?curid=5152820" title="Eparchia dalmacka">
Eparchia dalmacka



</doc>
<doc id="5152822" url="https://pl.wikipedia.org/wiki?curid=5152822" title="Niewolnicy życia. Za grzechy ojców">
Niewolnicy życia. Za grzechy ojców

Niewolnicy życia. Za grzechy ojców – polski niemy film fabularny (dramat) z 1928 roku. Akcja toczy się na Górnym Śląsku w scenerii przemysłowej.

</doc>
<doc id="5152824" url="https://pl.wikipedia.org/wiki?curid=5152824" title="Katarzyna Handzlik-Bąk">
Katarzyna Handzlik-Bąk

Katarzyna Elżbieta Handzlik-Bąk (ur. 1975) – polska plastyczka, absolwentka Wydziału Ceramiki i Szkła wrocławskiej Akademii Sztuk Pięknych, gdzie uzyskała również tytuł doktora i doktora habilitowanego sztuki. Zawodowo związana z Wydziałem Sztuki i Nauk o Edukacji Uniwersytetu Śląskiego. Jest profesorem w Instytucie Sztuk Plastycznych, gdzie prowadzi autorską Pracownię Sztuki Przedmiotu.
Jej twórczość skupiona jest wokół działań przestrzennych, asamblażu oraz ready-mades, zajmuje się ponadto kolażem i małą formą graficzną, w szczególności ekslibrisem. Autorka kilkudziesięciu wystaw indywidualnych w Polsce, Wielkiej Brytanii i Finlandii, uczestniczyła w wielu prezentacjach międzynarodowych w Europie, Azji i Ameryce Północnej.
Jest członkiem Związku Polskich Artystów Plastyków oraz Deutsche Exlibris Gesellschaft. Laureatka nagrody „OscarUś” w kategorii artysta (2016) przyznawanej przez studentów Uniwersytetu Śląskiego.

</doc>
<doc id="5152831" url="https://pl.wikipedia.org/wiki?curid=5152831" title="Drukarnia Rządowa (Izrael)">
Drukarnia Rządowa (Izrael)



</doc>
<doc id="5152832" url="https://pl.wikipedia.org/wiki?curid=5152832" title="Oțelești">
Oțelești

Oțelești – wieś w Rumunii, w okręgu Bacău, w gminie Izvoru Berheciului. W 2011 roku liczyła 128 mieszkańców.

</doc>
<doc id="5152834" url="https://pl.wikipedia.org/wiki?curid=5152834" title="Pădureni (gmina Izvoru Berheciului)">
Pădureni (gmina Izvoru Berheciului)

Pădureni – wieś w Rumunii, w okręgu Bacău, w gminie Izvoru Berheciului. W 2011 roku liczyła 233 mieszkańców.

</doc>
<doc id="5152835" url="https://pl.wikipedia.org/wiki?curid=5152835" title="Sejm krakowski 1518">
Sejm krakowski 1518

Sejm krakowski 1518 – sejm walny Korony Królestwa polskiego zwołany 19 listopada 1517 roku do Krakowa.
Sejmiki przedsejmowe odbyły się: średzki 17 grudnia 1517 roku, pruski 6 stycznia, opatowski 14 stycznia, generalny korczyński 18 stycznia 1518 roku. 
Obrady sejmu trwały od 4 lutego do 19 kwietnia 1518 roku

</doc>
<doc id="5152836" url="https://pl.wikipedia.org/wiki?curid=5152836" title="Letea Veche (gmina)">
Letea Veche (gmina)

Letea Veche – gmina w Rumunii, w okręgu Bacău. Obejmuje miejscowości Holt, Letea Veche, Radomirești, Ruși-Ciutea i Siretu. W 2011 roku liczyła 5817 mieszkańców.

</doc>
<doc id="5152837" url="https://pl.wikipedia.org/wiki?curid=5152837" title="Bitwa o Midway">
Bitwa o Midway



</doc>
<doc id="5152840" url="https://pl.wikipedia.org/wiki?curid=5152840" title="Letea Veche">
Letea Veche

Letea Veche – wieś w Rumunii, w okręgu Bacău, w gminie Letea Veche. W 2011 roku liczyła 2926 mieszkańców.

</doc>
<doc id="5152841" url="https://pl.wikipedia.org/wiki?curid=5152841" title="Parafia Matki Bożej Loretańskiej w Mińsku">
Parafia Matki Bożej Loretańskiej w Mińsku

Parafia Matki Bożej Loretańskiej w Mińsku – rzymskokatolicka parafia znajdująca się w mińskiej dzielnicy Sokół, w archidiecezji mińsko-mohylewskiej, w dekanacie Mińsk-Wschód, na Białorusi.
Msze i nabożeństwa odprawiane są również w języku polskim.
Historia.
Parafia została erygowana 21 marca 2013. Jej prowadzenie powierzono redemptorystom. 15 grudnia arcybiskup mińsko-mohylewski Tadeusz Kondrusiewicz poświęcił kaplicę parafialną.

</doc>
<doc id="5152842" url="https://pl.wikipedia.org/wiki?curid=5152842" title="Holt (okręg Bacău)">
Holt (okręg Bacău)

Holt – wieś w Rumunii, w okręgu Bacău, w gminie Letea Veche. W 2011 roku liczyła 1555 mieszkańców.

</doc>
<doc id="5152844" url="https://pl.wikipedia.org/wiki?curid=5152844" title="Radomirești (okręg Bacău)">
Radomirești (okręg Bacău)

Radomirești – wieś w Rumunii, w okręgu Bacău, w gminie Letea Veche. W 2011 roku liczyła 304 mieszkańców.

</doc>
<doc id="5152845" url="https://pl.wikipedia.org/wiki?curid=5152845" title="Ruși-Ciutea">
Ruși-Ciutea

Ruși-Ciutea – wieś w Rumunii, w okręgu Bacău, w gminie Letea Veche. W 2011 roku liczyła 522 mieszkańców.

</doc>
<doc id="5152847" url="https://pl.wikipedia.org/wiki?curid=5152847" title="Siretu (gmina Letea Veche)">
Siretu (gmina Letea Veche)

Siretu – wieś w Rumunii, w okręgu Bacău, w gminie Letea Veche. W 2011 roku liczyła 510 mieszkańców.

</doc>
<doc id="5152849" url="https://pl.wikipedia.org/wiki?curid=5152849" title="Katedra w Ardfert">
Katedra w Ardfert

Katedra w Ardfert (irl. "Ardeaglais Ard Fhearta") – ruiny katedry pw. św. Brendana w Ardfert w Irlandii. Był siedzibą diecezji Ardfert od 1117 roku. Obecnie jest udostępniony do zwiedzania jako zabytek.
Historia.
Katedra została zbudowana w XII wieku w stylu romańskim w pobliżu miejsca, w którym miał się urodzić św. Brendan Żeglarz. Rozbudowana w XV wieku. Od XIX wieku stopniowo popadała w ruinę.

</doc>
<doc id="5152852" url="https://pl.wikipedia.org/wiki?curid=5152852" title="Lipova (gmina)">
Lipova (gmina)

Lipova – gmina w Rumunii, w okręgu Bacău. Obejmuje miejscowości Lipova, Mâlosu, Satu Nou, Valea Caselor, Valea Hogei, Valea Mărului i Valea Moșneagului. W 2011 roku liczyła 2890 mieszkańców.

</doc>
<doc id="5152853" url="https://pl.wikipedia.org/wiki?curid=5152853" title="Lipova (okręg Bacău)">
Lipova (okręg Bacău)

Lipova – wieś w Rumunii, w okręgu Bacău, w gminie Lipova. W 2011 roku liczyła 627 mieszkańców.

</doc>
<doc id="5152854" url="https://pl.wikipedia.org/wiki?curid=5152854" title="Kiss (singel Prince’a)">
Kiss (singel Prince’a)

Kiss – utwór muzyczny amerykańskiego piosenkarza Prince’a i jego zespołu The Revolution, wydany w 1986 jako singiel promujący ścieżkę dźwiękową do filmu "Zakazana miłość" (1986).
Prince początkowo przekazał utwór zespołowi Mazarati, w którym grał jego basista, Mark Brown. Muzyk wraz z perkusistą Bobbym Rivkinem dodali do akustycznego, bluesowego demo dodatkową, funkową warstwę melodyczną, a Prince zdecydował się wówczas na samodzielne nagranie piosenki. Utwór przybrał funkowo-R&amp;Bowe brzmienie i został zaśpiewany przez artystę falsetem.
Utwór stał się międzynarodowym przebojem i dotarł m.in. do pierwszego miejsca na amerykańskiej liście przebojów "Hot 100". W 2018 zajął 491. miejsce na liście przebojów wszech czasów z okazji 60-lecia notowania "Hot 100".
W 1988 swoją wersję przeboju nagrał zespół The Art of Noise przy współpracy z Tomem Jonesem. Singiel dotarł m.in. do piątego miejsca na liście "UK Singles Chart".

</doc>
<doc id="5152856" url="https://pl.wikipedia.org/wiki?curid=5152856" title="Mâlosu">
Mâlosu

Mâlosu – wieś w Rumunii, w okręgu Bacău, w gminie Lipova. W 2011 roku liczyła 953 mieszkańców.

</doc>
<doc id="5152858" url="https://pl.wikipedia.org/wiki?curid=5152858" title="Boks na Letnich Igrzyskach Olimpijskich 1972 – waga średnia mężczyzn">
Boks na Letnich Igrzyskach Olimpijskich 1972 – waga średnia mężczyzn

Waga średnia mężczyzn to jedna z jedenastu męskich konkurencji bokserskich rozgrywanych podczas letnich igrzysk olimpijskich w 1972 w Monachium. Startowali bokserzy o wadze nie przekraczającej 75 kilogramów. Pojedynki w tej kategorii wagowej toczone były w dniach od 29 sierpnia do 10 września w hali Boxhalle. Zwyciężył reprezentant Związku Radzieckiego Wiaczesław Lemieszew. Wystąpiło 22 bokserów z 22 państw.

</doc>
<doc id="5152860" url="https://pl.wikipedia.org/wiki?curid=5152860" title="Kiss (singel Prince'a)">
Kiss (singel Prince'a)



</doc>
<doc id="5152861" url="https://pl.wikipedia.org/wiki?curid=5152861" title="Robin Carpenter">
Robin Carpenter

Robin Carpenter (ur. 20 czerwca 1992 w Filadelfii) – amerykański kolarz szosowy.
Osiągnięcia.
Opracowano na podstawie:

</doc>
<doc id="5152864" url="https://pl.wikipedia.org/wiki?curid=5152864" title="Kevin Kimmage">
Kevin Kimmage

Kevin Patrick Kimmage (ur. 5 maja 1967) – irlandzki kolarz szosowy. Olimpijczyk z Barcelony 1992, gdzie w zawodach kolarskich na szosie zajął 32. miejsce w wyścigu indywidualnym i siedemnaste miejsce w drużynie.
Trzeci w mistrzostwach kraju w 1991. Triumfował w klasyfikacji końcowej irlandzkiego Rás Tailteann w 1991; był najlepszy na jednym z etapów tego wyścigu w 1990, 1991 i 1993. Zwyciężył na dziewiątym etapie Tour of Britain w 1991. Wygrał jednodniowy Shay Elliott Memorial Race w 1993 roku.
Jego brat Paul Kimmage był również kolarzem, olimpijczykiem z Los Angeles 1984.

</doc>
<doc id="5152865" url="https://pl.wikipedia.org/wiki?curid=5152865" title="Program do zarządzania dostępami">
Program do zarządzania dostępami

Program do zarządzania dostępami – to narzędzie do zarządzania informacjami na temat użytkowników i ich uprawnień do systemów i narzędzi wykorzystywanych w organizacji. Przyspieszają proces zarządzania kontami użytkowników, pomagają oszczędzić środki i odpowiednio zabezpieczyć informacje przed naruszeniami bezpieczeństwa i kradzieżą danych.
Podstawy: systemy, aplikacje i użytkownicy.
Ludzie są reprezentowani w systemach przez obiekty określane mianem użytkowników lub kont logowania.
Przykłady różnych systemów i aplikacji:
Użytkownik systemu definiowany jest zazwyczaj poprzez:
Należy zwrócić uwagę na to, że użytkownik nie musi mieć możliwości zalogowania się do systemu bądź aplikacji. Dla systemu może on bowiem być wpisem w narzędziu do ewidencji czasu pracy lub w książce telefonicznej, do których użytkownik nie może się zalogować, ale który jest przez niego reprezentowany.
Użytkownicy są zazwyczaj połączeni z różnymi częściami systemów lub aplikacji poprzez nadane im uprawnienia. W większości systemów nadanie uprawnień do narzędzia odbywa się poprzez umieszczenie użytkownika w danej grupie, bądź w wielu grupach, dostępów o różnym stopniu bezpieczeństwa, z których dostają odpowiednie uprawnienia odpowiadające każdej z grup, do których zostali przypisani.
Cykl życia użytkownika.
Wprowadzane przez organizacje procesy biznesowe mają na celu tworzenie, zarządzanie i usuwanie użytkowników ze swoich systemów i aplikacji w wydajny sposób, zgodnie z wymaganiami bezpieczeństwa określonymi przez RODO.
Cykl życia użytkownika w organizacji podzielony jest na kilka części:
Nowo zatrudniona osoba, rozpoczynając pracę, otrzymuje dostęp do systemów i aplikacji niezbędnych do wykonywania obowiązków.
Użytkownicy są obiektami dynamicznymi – zmieniają nazwiska, adresy, stanowiska, zakres obowiązków i dane osobowe. Zmiany te muszą mieć swoje odzwierciedlenie w systemach i aplikacjach na kontach użytkownika.
Czasem użytkownicy mają problem z działaniem systemów i aplikacji. Mogą zapomnieć hasła, potrzebować poszerzenia zakresu obowiązków lub pomocy w przygotowaniu systemu do swoich potrzeb. Wsparcie użytkownika zapewnia możliwość zmienienia danych na temat użytkownika wewnątrz systemów, zresetowania hasła bądź przywrócenie ustawień wyjściowych w celu rozwiązania problemów użytkowników.
Użytkownik jest jednostką o skończonej żywotności, której relacja z systemami i aplikacjami nie trwa zbyt długo. Gdy użytkownicy opuszczają organizację – z powodu zmiany pracy, rezygnacji, przejścia na emeryturę, zakończenia umowy itp. ich dostęp do systemów powinien zostać dezaktywowany.
Termin „cykl życia” w kontekście użytkownika nie oznacza, że dezaktywowani użytkownicy nie będą mogli zostać aktywowani ponownie. Istnieje możliwość przywrócenia użytkownika z archiwum w przypadku ponownego nawiązania współpracy.
Systemy do zarządzania dostępami.
Systemy do obsługi uprawnień mają za zadanie pomóc organizacjom w usprawnieniu procesów związanych z cyklem życia użytkowników w taki sposób, by możliwa była aktualizacja danych użytkowników wewnątrz systemów i aplikacji:
Proces zarządzania dostępami.
Systemy zarządzające uprawnieniami mogą tworzyć wiele procesów mających pomóc w uzyskaniu wymienionych wyżej celów. Procesy te mogą obejmować np.:
Komponenty systemu do zarządzania dostępami.
Systemy do zarządzania uprawnieniami muszą zawierać część lub wszystkie z wymienionych składników:

</doc>
<doc id="5152867" url="https://pl.wikipedia.org/wiki?curid=5152867" title="Rocznik Toszecki">
Rocznik Toszecki

Rocznik Toszecki – periodyk recenzowany, poświęcony problematyce lokalnego dziedzictwa historyczno-kulturowego gminy Toszek. W bibliografii wydawnictw Biblioteki Narodowej pozycja 2017/299. W międzynarodowym systemie informacji o wydawnictwach ciągłych (ISSN) numer 2543-8743.
Powstanie i charakter czasopisma.
Pierwszy numer Rocznika Toszeckiego ukazał się w roku 2017 z inicjatywy toszeckiego samorządu. Wydanie zbioru artykułów poprzedziły prace koncepcyjne, podczas których głównym konsultantem był prof. Ryszard Kaczmarek, dyrektor Instytutu Badań Regionalnych Biblioteki Śląskiej w Katowicach. Przyjęto popularnonaukowy profil wydawnictwa z zachowaniem jednolitych standardów formalnych publikowanych artykułów. Typy publikowanych tekstów: publikacje popularnonaukowe, naukowe, literatura faktu, eseje, publicystyka, publikacje informacyjne.
Tematyka, autorzy.
Publikowane w Rocznikach Toszeckich teksty dotyczą w szczególności lokalnej i regionalnej historii, spraw kultury i sportu, religii, znaczących wydarzeń, ukazują się teksty o charakterze wspomnieniowym, wywiady, relacje z przeglądu dawnej prasy, omówienia wyników badań naukowych, a także prezentacje postaci godnych upamiętnienia. Zawartość kolejnych numerów ilustrują spisy treści dotychczasowych wydań z lat 2017, 2018, 2019, 2020, 2021, 2022. Autorami artykułów są obecni i byli mieszkańcy gminy Toszek, a także inni znawcy lokalnych i regionalnych dziejów, w tym profesjonalni historycy i naukowcy innych dyscyplin.
Redakcja, recenzenci.
Koordynator wydań – Piotr Kunce, samorządowiec, odpowiada w szczególności za pozyskiwanie autorów artykułów i harmonogram prac. Redaktor merytoryczny – Damian Halmer, historyk i wydawca, odpowiada za jednolite standardy formalne i merytoryczne publikowanych tekstów. Redaktor prowadzący – Artur Czok, dyrektor Centrum Kultury „Zamek w Toszku”, odpowiada (w latach 2017–2018 wspólnie z Dominiką Witkowską) za formalności związane z wydaniem zbiorów artykułów oraz dystrybucję i promocję kolejnych edycji. Autorkami rysunków na okładce, prezentujących charakterystyczne miejsca w gminie Toszek, są Aleksandra Dielehner (2017-2020) i Agata Przewieźlik (od 2021).
Recenzentami naukowymi pisma byli dotychczas prof. dr hab. Ryszard Kaczmarek (2017), prof. dr hab. Anna Pobóg-Lenartowicz (2018), dr hab. Maciej Fic, prof. UŚ (2019), dr hab. Lech Krzyżanowski, prof. UŚ (2020), dr hab. Mariusz Patelski, prof. UO (2021), dr hab. Miłosz Skrzypek, prof. UŚ (2022).

</doc>
<doc id="5152870" url="https://pl.wikipedia.org/wiki?curid=5152870" title="Parafia św. Michała Archanioła w Hatawie">
Parafia św. Michała Archanioła w Hatawie

Parafia św. Michała Archanioła w Hatawie – rzymskokatolicka parafia znajdująca się w Hatawie, w archidiecezji mińsko-mohylewskiej, w dekanacie Mińsk-Wschód, na Białorusi.
Historia.
Parafię erygował 15 listopada 2004 arcybiskup mińsko-mohylewski kard. Kazimierz Świątek. Jej prowadzenie powierzono michalitom. Obecna trwa budowa kościoła.

</doc>
<doc id="5152871" url="https://pl.wikipedia.org/wiki?curid=5152871" title="Heart Aerospace ES-19">
Heart Aerospace ES-19

Heart Aerospace ES-19 – projekt szwedzkiego samolot pasażerskiego komunikacji regionalnej z napędem elektrycznym, zdolnego do przewozu 19 pasażerów.
Historia.
Projekt nowej maszyny pasażerskiej szwedzkiej wytwórni zaprezentowany został po raz pierwszy we wrześniu 2020 roku. Samolot zaprojektowano w układzie górnopłata z usterzeniem w kształcie litery T. Aluminiowy kadłub posiada skrzydła wyposażone w winglety. Nowością jest napęd samolotu, który zapewniać będą cztery silniki elektryczne wyposażone w siedmiołopatowe śmigła. Prąd czerpany będzie z komercyjnych baterii akumulatorowych. Producent gwarantuje ich żywotność na poziomie 1000 cykli ładowań. Samolot ma zabierać na pokład dziewiętnastu pasażerów. Według harmonogramu prac, uzyskanie certyfikatu typu planowane jest na 2026 rok, w tym samym roku firma będzie mogła rozpocząć dostawy do klientów. 13 lipca 2021 roku, amerykański przewoźnik United Airlines oraz korporacja Mesa Air Group, właściciela kilku regionalnych linii lotniczych, poinformowały o zawarciu warunkowych umów z Heart Aerospace na zakup 200 samolotów ES-19. Po sto dla każdego z amerykańskich beneficjentów umowy. Umowa przewiduje opcje zakupu kolejnych stu maszyn. Warunkowa umowa zostanie zrealizowana, o ile ES-19 spełni wymagania amerykańskich linii lotniczych dotyczących bezpieczeństwa eksploatacji, wymagań operacyjnych i biznesowych. Celem zakupu tego typu maszyn przez United Airlines, jest realizacja planów firmy, mających na celu ograniczenie emisji dwutlenku węgla. Z kolei Mesa Air Group, poprzez swoje linie regionalne Mesa Airlines, chcę powrócić do realizacji przewozów regionalnych, po wycofaniu się z tego fragmentu rynku przewozów lotniczych. Nastąpiło to w 2008 roku, po wycofaniu z eksploatacji samolotów Beechcraft 1900. Nowy projekt, ES-19, dzięki użyciu silników elektrycznych ma być dużo tańszy w obsłudze i eksploatacji niż samoloty z napędem turbośmigłowym. Obydwie amerykańskie firmy ogłosiły chęć zainwestowania własnych środków finansowych w rozwój i budowę samolotu ES-19. Temu celowi ma służyć utworzony przez United Airlines fundusz United Airlines Venture. Kilka miesięcy przed podpisaniem umowy z amerykańskimi przewoźnikami, list intencyjny dotyczący zakupu 20 samolotów ES-19 podpisały fińskie linie Finnair. Fiński przewoźnik planuje wdrożyć ES-19 do obsługi krótkich, lokalnych połączeń. Plany zakupowe są częścią szerszego projektu Finnair, osiągnięcia neutralności emisyjnej do 2045 roku. List intencyjny w sprawie zakupu nowych samolotów podpisała nowozelandzka linia Sounds Air. Ogółem, zdaniem szwedzkiego producenta, w połowie 2021 roku dysponował on pakietem listów intencyjnych i zamówień na 400 egzemplarzy swojej maszyny.
W połowie grudnia 2021 roku, szwedzki producent ogłosił, iż dostawcą awioniki dla nowej konstrukcji została firma Garmin, z awioniką Garmin G3000, zmodernizowaną pod kątem współpracy z elektrycznym układem napędowym.

</doc>
<doc id="5152872" url="https://pl.wikipedia.org/wiki?curid=5152872" title="Wieloletnie Ramy Finansowe">
Wieloletnie Ramy Finansowe

Wieloletnie Ramy Finansowe (WRF, ) – regulacje traktatowe mające na celu zapewnienie dokonywania wydatków Unii Europejskiej zgodnie z prawem europejskim. Ramy finansowe określają kwoty rocznych pułapów środków na zobowiązania z podziałem na kategorie wydatków oraz roczne pułapy środków na płatności. Przyjęte kategorie wydatków odpowiadają głównym sektorom działalności Unii Europejskiej.
Wieloletnie ramy finansowe w świetle Traktatu o funkcjonowaniu Unii Europejskiej.
W Traktacie o funkcjonowaniu Unii Europejskiej z 2009 r. w wersji skonsolidowanej z 2012 r. stwierdzono, że wieloletnie ramy finansowe mają na celu zapewnienie dokonywania wydatków Unii Europejskiej w sposób usystematyzowany i w granicach jej zasobów własnych. Ramy ustala się na okres co najmniej pięciu lat, a roczny budżet Unii Europejskiej jest zgodny z wieloletnimi ramami finansowymi.
Traktat stanowi, że Rada UE określa wieloletnie ramy finansowe w przyjętym jednomyślnie rozporządzeniu. Ramy finansowe określają kwoty rocznych pułapów środków na zobowiązania z podziałem na kategorie wydatków oraz rocznego pułapu środków na płatności i zawierają wszelkie inne postanowienia wymagane dla prawidłowego prowadzenia rocznej procedury budżetowej.
Jeżeli rozporządzenie Rady ustanawiające nowe ramy finansowe nie zostanie przyjęte przed wygaśnięciem poprzednich ram finansowych, Parlament Europejski, Rada i Komisja podejmują wszelkie środki niezbędne do ułatwienia takiego przyjęcia.
Ogólne regulacje w zakresie wieloletnich ram finansowych.
Perspektywy finansowe mają na celu zapewnienie, aby średnioterminowe wydatki Unii Europejskiej były podzielone według ogólnych kategorii, rozwijały się w sposób uporządkowany i w granicach zasobów własnych.
Dyscyplina budżetowa obejmuje wydatki i jest wiążąca dla instytucji zaangażowanych w jej wykonywanie. Porozumienie nie zmienia odpowiednich uprawnień budżetowych instytucji określonych w Traktacie. Zmiany perspektywy finansowej mogą być dokonane zgodnie z procedurami przewidzianymi w porozumieniu.
W przedstawianym każdego roku wstępnym projekcie budżetu, Komisja przedstawiała aktualne wymagania Wspólnoty w zakresie finansowania. Uwzględnia on:
Wieloletnie ramy finansowe w latach 1988–1992.
W porozumieniu międzyinstytucjonalnym w sprawie dyscypliny budżetowej i poprawy procedury budżetowej z 1988 r. określone zostały wieloletnie ramy finansowe na lata 1988–1992. Porozumienie było niezbędne z uwagi na powstający rozdźwięk między dostępnymi zasobami a faktycznymi potrzebami budżetowymi Wspólnoty.
W wieloletnich ramach finansowych ustalono pułap wydatków na poziomie 1,17% europejskiego dochodu narodowego brutto.
Ramy finansowe na lata 1988–1992 ustalono w wysokości 244,8 mld ecu, w tym środki na zobowiązania w następującej wysokości:
Wieloletnie ramy finansowe w latach 1993–1999.
W porozumieniu międzyinstytucjonalnym w sprawie dyscypliny budżetowej i poprawy procedury budżetowej z 1993, uzgodniono pułapy dochodów i wydatków obejmujących lata 1993–1999. Porozumienie umożliwiło podwojenie funduszy strukturalnych i zwiększenie pułapu zasobów własnych.
W wieloletnich ramach finansowych ustalono pułap wydatków na poziomie 1,26% europejskiego dochodu narodowego brutto.
Ramy finansowe na lata 1993–1999 ustalono w wysokości 529,9 mld ecu, w tym środki na zobowiązania w następującej wysokości:
Wieloletnie ramy finansowe na lata 2000–2006.
W porozumieniu międzyinstytucjonalne między Parlamentem Europejskim, Radą oraz Komisją UE z 1999 r. uzgodniono dyscyplinę budżetowej i poprawy procedury budżetowej na lata 2000–2006.
W wieloletnich ramach finansowych ustalono pułap wydatków na poziomie 1,09% europejskiego dochodu narodowego brutto.
Ramy finansowe na lata 2000–2006 ustalono w wysokości 704,3 mld euro, w tym środki na zobowiązania w następującej wysokości:
Wieloletnie ramy finansowe na lata 2007–2013.
W porozumieniu międzyinstytucjonalnym w sprawie dyscypliny budżetowej i poprawy procedury budżetowej z 2006 r. zostały określone wieloletnie ramy finansowe na lata 2007–2013.
W wieloletnich ramach finansowych ustalono pułap wydatków na poziomie 1,048% europejskiego dochodu narodowego brutto.
Ramy finansowe na lata 2007-2013 ustalono w wysokości 864,3 mld euro, w tym środki na zobowiązania w następującej wysokości:
Wieloletnie ramy finansowe na lata 2014–2020.
W porozumienie międzyinstytucjonalne w sprawie dyscypliny budżetowej i poprawy procedury budżetowej z 2013 r. określono wieloletnie ramy finansowe na lata 2014–2020. Przyjęto, że wieloletnie ramy finansowe należy określić w cenach z 2011 r. oraz ustalić zasady dotyczące dostosowań technicznych WRF w celu przeliczenia dostępnych pułapów i marginesów.
W wieloletnich ramach finansowych ustalono pułap wydatków na poziomie 1,00% europejskiego dochodu narodowego brutto.
Ramy finansowe na lata 2014–2020 ustalono w wysokości 959,9 mld euro, w tym środki na zobowiązania w następującej wysokości:
Wieloletnie ramy finansowe na lata 2021–2027.
W porozumieniu międzyinstytucjonalnym w sprawie dyscypliny budżetowej i poprawy procedury budżetowej określono wieloletnie ramy finansowe na lata 2021–2027. 
W wieloletnich ramach finansowych ustalono pułap wydatków na poziomie 1,00% europejskiego dochodu narodowego brutto.
Ramy finansowe na lata 2021–2027 ustalono w wysokości 1074,3 mld euro, w tym środki na zobowiązania w następującej wysokości:

</doc>
<doc id="5152873" url="https://pl.wikipedia.org/wiki?curid=5152873" title="Nickolas Zukowsky">
Nickolas Zukowsky

Nickolas Zukowsky (ur. 3 czerwca 1998 w Sainte-Lucie-des-Laurentides) – kanadyjski kolarz szosowy.
Osiągnięcia.
Opracowano na podstawie:

</doc>
<doc id="5152875" url="https://pl.wikipedia.org/wiki?curid=5152875" title="Rutilans Agmen">
Rutilans Agmen



</doc>
<doc id="5152876" url="https://pl.wikipedia.org/wiki?curid=5152876" title="Paul Slane (kolarz)">
Paul Slane (kolarz)

Paul Slane (ur. 19 czerwca 1970) – irlandzki kolarz szosowy. Olimpijczyk z Barcelony 1992, gdzie w zawodach kolarskich na szosie zajął 65. miejsce w wyścigu indywidualnym i siedemnaste miejsce w drużynie.
Pierwszy na mistrzostwach kraju w 1989 i 1991. Triumfował na etapie irlandzkiego Rás Tailteann w 1994. Wygrał klasyfikację generalną Tour of Ulster w 1993 roku.

</doc>
<doc id="5152878" url="https://pl.wikipedia.org/wiki?curid=5152878" title="Kościół Matki Bożej Nieustającej Pomocy w Skarżysku-Kamiennej">
Kościół Matki Bożej Nieustającej Pomocy w Skarżysku-Kamiennej

Kościół Matki Bożej Nieustającej Pomocy w Skarżysku-Kamiennej – rzymskokatolicki kościół parafialny należący do parafii pod tym samym wezwaniem (dekanat skarżyski diecezji radomskiej).
Jest to świątynia zaprojektowana przez architekta Jerzego Reczko i konstruktora Zbigniewa Żuchowicza z Warszawy, wybudowano ją w latach 1988-1997. Kościół został poświęcony w 1997 roku przez biskupa Edwarda Materskiego. Budowla została wzniesiona z kamienia i cegły.

</doc>
<doc id="5152881" url="https://pl.wikipedia.org/wiki?curid=5152881" title="Salvifici Doloris">
Salvifici Doloris



</doc>
<doc id="5152884" url="https://pl.wikipedia.org/wiki?curid=5152884" title="Procesy biznesowe">
Procesy biznesowe



</doc>
<doc id="5152885" url="https://pl.wikipedia.org/wiki?curid=5152885" title="Dolentium Hominum">
Dolentium Hominum



</doc>
<doc id="5152888" url="https://pl.wikipedia.org/wiki?curid=5152888" title="Conor Henry">
Conor Henry

Conor Henry (ur. 30 lipca 1970) – irlandzki kolarz szosowy. Olimpijczyk z Barcelony 1992, gdzie w zawodach kolarskich na szosie zajął 35. miejsce w wyścigu indywidualnym.
Zajął dwunaste miejsce na igrzyskach Wspólnoty Narodów w 1998. Drugi na 4. etapie Tour de l’Avenir w 1992 roku.
Drugi w mistrzostwach kraju w 1994 i trzeci w 1990 i 1993. Siódmy w klasyfikacji końcowej irlandzkiego Rás Tailteann w 1994. Triumfował w całym Tour of Britain w 1992, a także był drugi na siódmym etapie w 1993 roku.

</doc>
<doc id="5152891" url="https://pl.wikipedia.org/wiki?curid=5152891" title="Rauchersdorf">
Rauchersdorf



</doc>
<doc id="5152892" url="https://pl.wikipedia.org/wiki?curid=5152892" title="Kościół Najświętszej Maryi Panny Szkaplerznej w Iwnie">
Kościół Najświętszej Maryi Panny Szkaplerznej w Iwnie

Kościół Najświętszej Maryi Panny Szkaplerznej w Iwnie – rzymskokatolicki kościół parafialny należący do parafii pod tym samym wezwaniem (dekanat kostrzyński archidiecezji poznańskiej).
Jest to świątynia wybudowana w latach 1778-80 i ufundowana przez Franciszkę ze Skoroszewskich Krzycką. Powstała na planie krzyża greckiego, z wieżą umieszczoną w fasadzie. Przęsło centralne jest nakryte sklepieniem kolebkowym z lunetami, pozostałe – sklepieniami żaglastymi z lunetami.
Wyposażenie budowli pochodzi głównie z czasów budowy kościoła: m.in. należą do niego trzy ołtarze. W głównym ołtarzu jest umieszczony obraz Matki Boskiej z Dzieciątkiem namalowany w 1. ćwierci XVII wieku, ambona i chrzcielnica. Oprócz tego w kościele można zobaczyć np. kamienną chrzcielnicę późnogotycką w formie kielicha, renesansowe zwieńczenie sakramentarium z około 1520-30, wykonane z piaskowca, z płaskorzeźbionym popiersiem Boga Ojca, kamienną płytę nagrobną Jana Iwińskiego, zmarłego w 1549 roku, z płaskorzeźbionym wizerunkiem rycerza w zbroi a także fragment epitafium kamiennego z 2. poł. XVI wieku, z osobami ubranymi w stroje szlacheckie, klęczącymi pod krzyżem.

</doc>
<doc id="5152893" url="https://pl.wikipedia.org/wiki?curid=5152893" title="Institut Catholique">
Institut Catholique



</doc>
<doc id="5152897" url="https://pl.wikipedia.org/wiki?curid=5152897" title="Lindita Nikolla">
Lindita Nikolla

Lindita Nikolla (ur. 25 października 1965 roku w Tiranie) – albańska matematyczka, minister edukacji, młodzieży i sportu (2013-2017), od września 2021 przewodnicząca albańskiego parlamentu. 
Życiorys.
Córka Llesha Nikolli, oficera armii albańskiej i Rute. W 1989 ukończyła studia matematyczne na wydziale nauk przyrodniczych Uniwersytetu Tirańskiego. Po ukończeniu studiów pracowała jako nauczycielka, a następnie jako dyrektorka szkoły średniej w Tiranie. Karierę polityczną w Socjalistycznej Partii Albanii rozpoczęła w roku 2003. W tym samym roku została wybrana radną miasta Tirany. W 2008 ukończyła studia podyplomowe na Uniwersytecie w Pittsburghu z zakresu samorządności lokalnej.
W roku 2013 awansowała do władz partii socjalistycznej, w tym samym roku uzyskała mandat deputowanej w wyborach parlamentarnych. We wrześniu 2013 stanęła na czele resortu edukacji, młodzieży i sportu w rządzie Ediego Ramy. Powróciła do kierowania resortem po krótkiej przerwie w 2017, obejmując to stanowisko w drugim rządzie Ediego Ramy.
W wyborach parlamentarnych, które odbyły się w kwietniu 2021 uzyskała mandat deputowanej w Lezhy, zdobywając 5145 głosów. We wrześniu 2021 objęła stanowisko przewodniczącej parlamentu; jej kandydaturę poparło 79 deputowanych, czterech było przeciwnych, a deputowani Demokratycznej Partii Albanii nie wzięli udziału w głosowaniu.
Mężatka (mąż Ligor Nikolla jest wykładowcą matematyki na Politechnice Tirańskiej), ma córkę Liwię.

</doc>
<doc id="5152898" url="https://pl.wikipedia.org/wiki?curid=5152898" title="Bogusław Konstanty Zubczewski">
Bogusław Konstanty Zubczewski

Bogusław Konstanty (Konstanty Bogusław) Zubczewski herbu Prawdzic – podczaszy nowogrodzkosiewierski w latach 1677–1683, stolnik nowogrodzkosiewierski w 1666 roku, pisarz grodzki łucki w 1677 roku, pułkownik kozacki.
Poseł sejmiku wołyńskiego na sejm 1677 roku, sejm 1678/1679 roku, sejm 1681 roku.

</doc>
<doc id="5152902" url="https://pl.wikipedia.org/wiki?curid=5152902" title="Mark Kane">
Mark Kane

Mark Kane (ur. 21 listopada 1970) – irlandzki kolarz szosowy. Olimpijczyk z Barcelony 1992, gdzie w zawodach kolarskich na szosie zajął siedemnaste miejsce w drużynie.
Zajął 22. miejsce na igrzyskach Wspólnoty Narodów w 1994 w wyścigu szosowym i dziewiętnaste w na 1 km na torze.
Pierwszy w mistrzostwach kraju w 1994. Wygrał jednodniowy Shay Elliott Memorial Race w 1994 roku.

</doc>
<doc id="5152904" url="https://pl.wikipedia.org/wiki?curid=5152904" title="Marcin Załuski (1655–1709)">
Marcin Załuski (1655–1709)

Marcin Załuski (ur. 10 listopada 1655, zm. przed 2 maja 1710) – polski duchowny rzymskokatolicki, biskup pomocniczy płocki.
Życiorys.
13 sierpnia 1696 papież Innocenty XII prekonizował go biskupem pomocniczym diecezji płockiej oraz biskupem in partibus infidelium rosmeńskim. 30 września 1696 przyjął sakrę biskupią z rąk biskupa płockiego Andrzeja Chryzostoma Załuskiego. Współkonsekratorami byli biskup wendeński Mikołaj Popławski oraz biskup pomocniczy gnieźnieński Konstanty Józef Zieliński. 

</doc>
<doc id="5152908" url="https://pl.wikipedia.org/wiki?curid=5152908" title="Cormac McCann">
Cormac McCann

Cormac McCann (ur. 8 lutego 1964) – irlandzki kolarz szosowy. Olimpijczyk z Seulu 1988, gdzie w zawodach kolarskich na szosie zajął 45. miejsce w wyścigu indywidualnym i dziewiętnaste miejsce w drużynie.
Brązowy medalista w drużynie na igrzyskach Wspólnoty Narodów w 1986; szósty w 1990 i 1994. Trzynasty indywidualnie w 1986 i osiemnasty w 1990 roku.
Szósty w klasyfikacji końcowej irlandzkiego Rás Tailteann w 1989 i siódmy w 1986, gdzie wygrał piąty etap. Triumfował w całym Tour of Ulster w 1992 i 1994. Wygrał Tour of Armagh w 1986 i 1990 roku.

</doc>
<doc id="5152911" url="https://pl.wikipedia.org/wiki?curid=5152911" title="XLIV Puchar Gordona Bennetta (balonowy)">
XLIV Puchar Gordona Bennetta (balonowy)

44 Puchar Gordona Bennetta – zawody balonów wolnych o Puchar Gordona Bennetta zorganizowane w Saint-Hubert w Belgii. Start nastąpił 9 września 2000 roku.
Uczestnicy.
Wyniki zawodów.

</doc>
<doc id="5152913" url="https://pl.wikipedia.org/wiki?curid=5152913" title="Michał z Raciąża">
Michał z Raciąża

Michał z Raciąża, Michał Paczanow (ur. ?, zm. przed 19 marca 1513) – polski duchowny rzymskokatolicki, biskup pomocniczy płocki.
Życiorys.
Z pochodzenia był mieszczaninem. Karierę duchowną zawdzięczał biskupowi płockiemu Piotrowi z Chotkowa, którego był podskarbim. W 1494 biskup ten mianował go kanonikiem płockim, mimo oporu części kapituły, spowodowanego plebejskim pochodzeniem Michała.
6 lipca 1496 papież Aleksander VI prekonizował go biskupem pomocniczym diecezji płockiej oraz biskupem in partibus infidelium margaryteńskim. Brak informacji kiedy i od kogo przyjął sakrę biskupią.
Jako biskup sprawował także urzędy wikariusza i oficjała generalnego. Pochowany został w katedrze płockiej.

</doc>
<doc id="5152914" url="https://pl.wikipedia.org/wiki?curid=5152914" title="Michel Paczanow">
Michel Paczanow



</doc>
<doc id="5152922" url="https://pl.wikipedia.org/wiki?curid=5152922" title="Isabela Moner">
Isabela Moner



</doc>
<doc id="5152928" url="https://pl.wikipedia.org/wiki?curid=5152928" title="Boks na Letnich Igrzyskach Olimpijskich 1972 – waga półciężka mężczyzn">
Boks na Letnich Igrzyskach Olimpijskich 1972 – waga półciężka mężczyzn

Waga półciężka mężczyzn to jedna z jedenastu męskich konkurencji bokserskich rozgrywanych podczas letnich igrzysk olimpijskich w 1972 w Monachium. Startowali bokserzy o wadze nie przekraczającej 81 kilogramów. Pojedynki w tej kategorii wagowej toczone były w dniach od 28 sierpnia do 10 września w hali Boxhalle. Zwyciężył reprezentant Jugosławii Mate Parlov. Wystąpiło 28 bokserów z 28 państw.

</doc>
<doc id="5152931" url="https://pl.wikipedia.org/wiki?curid=5152931" title="Kandzierz">
Kandzierz



</doc>
<doc id="5152932" url="https://pl.wikipedia.org/wiki?curid=5152932" title="Krzyż Wojskowy (ujednoznacznienie)">
Krzyż Wojskowy (ujednoznacznienie)



</doc>
<doc id="5152933" url="https://pl.wikipedia.org/wiki?curid=5152933" title="Traszka zagrosańska">
Traszka zagrosańska

Traszka zagrosańska ("Neurergus kaiseri") – gatunek płaza ogoniastego z rodziny salamandrowatych występujący endemicznie w irańskich górach Zagros. Dorasta do 13,1 cm długości i odżywia się najprawdopodobniej bezkręgowcami. Jaja składane na kamieniach i roślinności wodnej, a larwy przeobrażają się po 2 miesiącach od wyklucia. Gatunek narażony (VU) w związku z niewielkim zasięgiem występowania, degradacją środowiska naturalnego oraz odłowem osobników ze środowiska naturalnego. 
Wygląd.
Najmniejszy przedstawiciel rodzaju "Neurergus", dorasta do 13,1 cm długości. Gatunek ten cechuje się efektownym ubarwieniem – grzbiet jest czarny z jasnymi białymi kropkami, obecny jest również pomarańczowy pasek rozciągający się grzbietowo od głowy do ogona. Brzuch biały lub pomarańczowy, może być pokryty czarnymi plamkami. Występuje dymorfizm płciowy, a płcie różnią się między sobą budową kloaki.
Zasięg i siedlisko.
Endemit, występuje wyłącznie w Iranie w centralnych górach Zagros w prowincjach Lorestan i Chuzestan na wysokościach bezwzględnych 385–1500 m n.p.m. Do 2008 roku widywany wyłącznie w czterech potokach, jednakże od tego czasu liczba miejsc, w których potwierdzono obecność płaza, wzrosła do ponad 40. Na obszarze występowania płazy te można spotkać w zimnych górzystych potokach otoczonych przez lasy.
Dieta i sposób odżywiania.
Słabo poznane – podstawą diety są najprawdopodobniej bezkręgowce, takie jak skorupiaki, owady i ślimaki. Ubarwienie aposematyczne sugeruje, że wydzieliny skóry traszki zagrosańskiej są trujące, co ma odstraszać potencjalnych drapieżników.
Rozmnażanie i rozwój.
Do zalotów dochodzi na ziemi w pobliżu zbiornika wodnego. Samiec najpierw zbliża się do samicy stojąc zwrócony pyskiem w kierunku jej pyska. Następnie zaczyna wachlować ogonem, co najprawdopodobniej ma służyć skierowaniu wydzielanych przezeń feromonów w kierunku samicy. Samica okazuje zainteresowanie poprzez zbliżanie się do samca. Następnie samiec i samica dotykają się parokrotnie ogonami, a samiec składa spermatofor, który następnie wciągany jest przez samicę do kloaki. Samica składa jaja pojedynczo lub w niewielkich grupach przyczepiając je do kamieni i roślinności wodnej. Z jaj wylęgają się larwy, a do przeobrażenia dochodzi po około 2 miesiącach.
Status.
Gatunek narażony (VU) w związku z zasięgiem wynoszącym 8,948 km2, poszatkowaną populacją, a także spadkiem jakości i rozmiarów jego środowiska naturalnego i z odłowu w celach hodowlanych (w latach 2011–2015 odłowionych zostało 2359 osobników według informacji podanych przez irańskie agencje prasowe). W ramach ochrony ex situ ogród zoologiczny Sedgwick County Zoo w amerykańskim mieście Wichita uruchomiło program hodowlany. 

</doc>
<doc id="5152934" url="https://pl.wikipedia.org/wiki?curid=5152934" title="Otakar Klapka">
Otakar Klapka

Otakar Klapka (ur. 27 kwietnia 1891 w Ranie, zm. 4 października 1941 w Ruzyně) – czeski prawnik i polityk, burmistrz Pragi w latach 1939−1940.
Życiorys.
Był absolwentem gimnazjum w Chrudimiu. Ukończył studia prawnicze na Uniwersytecie Karola (1915) i dodatkowe kursy na paryskiej Sorbonie (1925). W 1915 rozpoczął staż w kancelarii prawniczej w Zbrasławiu, a następnie pracował w kancelarii znanego praskiego prawnika Josífka, ostatecznie zdecydował się jednak na karierę urzędnika. W 1918 został urzędnikiem w samorządzie powiatu Říčany. Był także autorem wielu prac na temat samorządu terytorialnego i polityki.
Od 1909 był działaczem Czeskiej Partii Narodowo-Społecznej, w 1918 brał czynny udział w przejmowaniu władzy w Czechach z rąk austriackich urzędników. W latach 1928−1929 i 1935−1939 był posłem w Zgromadzeniu Narodowym. Po rozwiązaniu rady miejskiej Pragi 23 lutego 1939 Klapka został powołany na przewodniczącego zarządzającej Pragą komisji administracyjnej, a następnie został oficjalnym burmistrzem Pragi. 
Po zajęciu Czechosłowacji przez III Rzeszę, 16 marca 1939 Klapka spotkał się z Hitlerem na zamku Praskim, gdzie prosił go o ochronę przed agresywnymi działaniami niemieckiej administracji. Sprzeciwiał się działaniom okupantów i zaangażował się w działalność czechosłowackiego ruchu oporu, przez co 9 lipca 1940 roku został aresztowany przez Gestapo. Po długich przesłuchaniach w Pradze, Dreźnie i Berlinie, 2 października 1941 na wniosek Reinharda Heydricha rozpoczął się jego proces. Po kilkugodzinnym procesie Klapka został skazany na karę śmierci i dwa dni później został rozstrzelany przez pluton egzekucyjny SS w koszarach w Ruzyně.
Życie prywatne.
W 1918 ożenił się z Marią Radvanową, mieli córkę Věrę.

</doc>
<doc id="5152938" url="https://pl.wikipedia.org/wiki?curid=5152938" title="Boks na Letnich Igrzyskach Olimpijskich 1972 – waga ciężka mężczyzn">
Boks na Letnich Igrzyskach Olimpijskich 1972 – waga ciężka mężczyzn

Waga ciężka mężczyzn to jedna z jedenastu męskich konkurencji bokserskich rozgrywanych podczas letnich igrzysk olimpijskich w 1972 w Monachium. Startowali bokserzy o wadze przekraczającej 81 kilogramów. Pojedynki w tej kategorii wagowej toczone były w dniach od 3 do 10 września w hali Boxhalle. Zwyciężył reprezentant Kuby Teófilo Stevenson, który również otrzymał Puchar Vala Barkera dla najlepszego technicznie i stylowo pięściarza igrzysk. Wystąpiło 14 bokserów z 14 państw.

</doc>
<doc id="5152940" url="https://pl.wikipedia.org/wiki?curid=5152940" title="Rozdział Kościoła od państwa we Francji w 1905">
Rozdział Kościoła od państwa we Francji w 1905



</doc>
<doc id="5152942" url="https://pl.wikipedia.org/wiki?curid=5152942" title="John McQuaid">
John McQuaid

John McQuaid (ur. 24 maja 1960) – irlandzki kolarz szosowy. Olimpijczyk z Seulu 1988, gdzie w zawodach kolarskich na szosie zajął 49. miejsce w wyścigu indywidualnym i dziewiętnaste miejsce w drużynie.
Mistrz Irlandii w 1983 i 1985. Pierwszy na trzecim etapie Tour of Ireland w 1981. Trzeci w klasyfikacji końcowej irlandzkiego Rás Tailteann w 1988 i piąty w 1983. Wygrał 4 etap w 1981; 5 etap w 1983; 7, 8 i 9 etap w 1984; 9 etap w 1985 i 3 etap w 1988. Wygrał Tour of Armagh w 1985 roku.
Jego kuzyni byli także kolarzami. Kieron McQuaid brał udział w Monachium 1972, a Oliver McQuaid w Montrealu 1976. Pat McQuaid był prezydentem UCI latach 2005-2013.

</doc>
<doc id="5152944" url="https://pl.wikipedia.org/wiki?curid=5152944" title="Franciszek Sołtys">
Franciszek Sołtys

Franciszek Sołtys (ur. 15 sierpnia 1908 w Krzątce, zm. 20 listopada 1983 w Rzeszowie) – działacz robotniczy i komunistyczny, funkcjonariusz Ministerstwa Bezpieczeństwa Publicznego i Milicji Obywatelskiej.
Życiorys.
Urodził się 15 sierpnia 1908 w Krzątce. Był synem Jana i Marii. W wieku nastoletnim zarabiał pracując u bogatych gospodarzy. Zaangażował się w działalność w radykalnym ruchu ludowym i robotniczym. Był przewodniczącym miejscowego koła Związku Młodzieży Wiejskiej RP „Wici”. Od 1933 współpracował z działaczami Komunistycznej Partii Polski, kolportując ich wydawnictwa i występując na antysanacyjnych wiecach.
Podczas II wojny światowej od 1942 był działaczem Polskiej Partii Robotniczej, pełnił funkcję sekretarza komitetu dzielnicy PPR. Był członkiem sztabu Podokręgu Gwardii Ludowej. Na obszarze ziemi kolbuszowskiej organizował pierwsze komórki partyjne i „piątki” GL. Po nastaniu Polski Ludowej objął stanowisko sekretarza Komitetu Powiatowego w Kolbuszowej. Był członkiem Prezydium Powiatowej Rady Narodowej.
Skierowany przez partię został funkcjonariuszem Ministerstwa Bezpieczeństwa Publicznego. Od 1 stycznia 1945 był referentem w Powiatowym Urzędzie Bezpieczeństwa Publicznego w Kolbuszowej, a od 22 maja 1945 do 30 kwietnia 1947 w stopniu podporucznika był p.o. kierownika PUBP w Kolbuszowej . Od 1 maja 1947 pozostawał do dyspozycji szefa Wojewódzkiego Urzędu Bezpieczeństwa Publicznego w Rzeszowie. Od 1 października 1947 do 31 lipca 1951 w stopniu porucznika był zastępcą szefa PUBP w Rzeszowie. Od 1 sierpnia 1951 do 30 czerwca 1952 był zastępcą szefa PUBP w Jaśle. Od 1 lipca 1952 do 30 września 1954 był zastępcą szefa PUBP w Gorlicach. W tym okresie od 5 marca do 1 maja 1953 odbywał krótkoterminowy kurs przeszkolenia szefów i zastępców szefów PUBP w OS MBP w Warszawie. Od 1 października 1954 był zastępcą szefa PUBP w Sanoku, a dalej od 1 kwietnia 1955 do 31 grudnia 1956 w stopniu kapitana był zastępcą szefa PUdsBP w Sanoku. W 1956 odbywał sześciotygodniowy kurs powiatowego aktywu kierowniczego w OS MBP w Warszawie. Od 1 stycznia 1957 pełnił stanowisko starszego oficera operacyjnego w referacie ds. bezpieczeństwa Komendy Powiatowej Milicji Obywatelskiej w Sanoku. Od 1 czerwca 1958 do 31 sierpnia 1960 nadal w stopniu kapitana był zastępcą komendanta ds. bezpieczeństwa PUBP w Sanoku. Z uwagi na stan zdrowia w 1960 przeszedł na rentę.
Był działaczem oddziału powiatowego w Sanoku Związku Bojowników o Wolność i Demokrację, 7 grudnia 1958 wybrany przewodniczącym zarządu, ponownie 12 marca 1961, 17 marca 1963, po czym w sierpniu 1965 ustąpił z funkcji z powodu wyjazdu na stałe do Rzeszowa. Kierował terenową POP PZPR w Rzeszowie. W tym mieście działał w osiedlowym komitecie ZBoWiD.
Został odznaczony Krzyżem Komandorskim i Krzyżem Kawalerskim Orderu Odrodzenia Polski oraz Krzyżem Partyzanckim.
Zmarł 20 listopada 1983 w Rzeszowie. Został pochowany na Cmentarzu Wilkowyja w Rzeszowie 23 listopada 1983.

</doc>
<doc id="5152947" url="https://pl.wikipedia.org/wiki?curid=5152947" title="WRF">
WRF



</doc>
<doc id="5152948" url="https://pl.wikipedia.org/wiki?curid=5152948" title="Marcin Załuski (1655-1709)">
Marcin Załuski (1655-1709)



</doc>
<doc id="5152950" url="https://pl.wikipedia.org/wiki?curid=5152950" title="Stanisław Bachul">
Stanisław Bachul

Stanisław Bachul (ur. 1883, zm. 1958) – polski Sprawiedliwy wśród Narodów Świata
Życiorys.
Stanisław Bachul mieszkał we wsi Osielec lub Bystra koło Makowa Podhalańskiego, w powiecie krakowskim. Jego małżonką była Ludwika Bachul, z którą miał siedmioro dzieci: Janinę (ur. 1917), Romana (ur. 1918), Władysława (ur. 1922), Jana (r. 1928), Mieczysława (ur. 1929), Marię (ur. 1920) i Annę (ur. 1924). W prowadzonym przez Bachulów gospodarstwie mieszkała również Antonina Siwiec domo Kowalska, teściowa Stanisława. Bachul pracował w kolejnictwie, tak samo jak jego synowie Władysław i Roman. Bachul zapewnił bezpieczne schronienie w swoim domu dwuipółrocznej wówczas Sarze Glaser, dziecku znajomej rodziny o żydowskich korzeniach, Miriam Glaser. Dziecko pozostało pod opieką Stanisława, jego żony Ludwiki i dwóch młodszych sióstr Ludwiki, Anny i Marii. Oficjalnie Sara Glaser była przedstawiana jako nieślubne dziecko Ludwiki. Dziecko stało się pełnoprawnym członkiem rodziny, wnuczką Stanisława i Ludwiki. Zostało nauczone katolickich modlitw i regularnie uczęszczało do kościoła, aby uniknąć represji. Sara pozostała pod opieką Bachula niemal do końca okupacji niemieckiej, kiedy to matka Miriam odebrała je po wyjściu z obozu koncentracyjnego w Oświęcimiu. Glaserowie mieszkały później przejściowo we Wrocławiu, następnie w obozie przejściowym dla osób przesiedlonych w Hofgeismar w Niemczech, po czym wyemigrowały do Izraela. W 1987 roku ukrywana podczas okupacji niemieckiej Sarah Lea Yareach domo Glaser odwiedziła dom swoich dawnych opiekunów. 
12 września 1990 r. Jad Waszem uznał za Sprawiedliwych wśród Narodów Świata Stanisława i Ludwikę Bachulów oraz ich dzieci: Janinę Siwiec z domu Bachul, Annę Radoń z domu Bachul, Marię Rzeszutko z domu Bachul oraz Romana i Władysława Bachulów.

</doc>
<doc id="5152953" url="https://pl.wikipedia.org/wiki?curid=5152953" title="Grand Banks">
Grand Banks



</doc>
<doc id="5152954" url="https://pl.wikipedia.org/wiki?curid=5152954" title="Industrialnyj (Chabarowsk)">
Industrialnyj (Chabarowsk)

Industrialnyj ( – rejon (ros. ) miasta Chabarowsk, położonego w Kraju Chabarowskim w Rosji. Znajduje się w południowej części miasta. Na północy graniczy z rejonem Centralnym, a na wschodzie z Żeleznodorożnym. Powierzchnia wynosi 80 km². Zamieszkany przez 221 923 osoby (2021).
Podział administracyjny.
Industrialnyj składa się z następujących mikrorejonów:

</doc>
<doc id="5152955" url="https://pl.wikipedia.org/wiki?curid=5152955" title="Paul McCormack">
Paul McCormack

Paul McCormack (ur. 26 lipca 1963) – irlandzki kolarz szosowy. Olimpijczyk z Seulu 1988, gdzie w zawodach kolarskich na szosie zajął 81. miejsce w wyścigu indywidualnym.
Wygrał klasyfikację końcową irlandzkiego Rás Tailteann w 1987 i 1988, gdzie wygrał 4. etap. Trzeci w Fitchburg Longsjo Classic w 1991. W 1992 roku wygrał między innymi Woodstock Classic, a także jednodniówkę Oak Bluffs.

</doc>
<doc id="5152956" url="https://pl.wikipedia.org/wiki?curid=5152956" title="Góra Darwina (Tasmania)">
Góra Darwina (Tasmania)



</doc>
<doc id="5152957" url="https://pl.wikipedia.org/wiki?curid=5152957" title="Canoo Minivan">
Canoo Minivan

Canoo Minivan – elektryczny samochód osobowy typu minivan klasy średniej, który będzie produkowany pod amerykańską marką Canoo od 2022 roku.
Historia i opis modelu.
We wrześniu 2019 roku założony przez pracujących w Stanach Zjednoczonych niemieckich menedżerów startup Canoo przedstawił swój pierwszy projekt samochodu w postaci awangardowo stylizowanego, jednobryłowego minivana. Pojazd zyskał obłą, pękatą sylwetkę charakteryzującą się dużą przeszkloną powierzchnią i oświetleniem full LED. Za projekt pojazdu odpowiedzialny był projektant Richard Kim, wcześniej odpowiedzialny za prace nad wyglądem BMW i3 i i8.
Kabina pasażerska Canoo Minivan została zaprojektowana w inspiracji układem nowoczesnego pokoju dziennego, z przestrzenią wygospodarowaną dla 7 pasażerów w układzie okalającym krawędzie kabiny. W pierwszym rzędzie siedzeń umieszczono z kolei dwa samodzielne fotele, z nietypowo ukształtowaną kierownicą w kształcie zaokrąglonego prostokąta. Skrajnie minimalistyczny kokpit pozbawiono wyświetlaczy dotykowych, a przestrzeń między fotelami a przodem jest całkowicie pusta.
Pickup.
W marcu 2021 roku Canoo przedstawiło drugą odmianę nadwoziową swojego planowanego pojazdu w postaci półciężarówki Canoo Pickup. Wyposażony w skrzydłowe drzwi wyróżnia się dużą przestrzenią transportową, oponami o wyższym profilu, klatkowym bagażnikiem dachowym, a także inną stylizacją pasa przedniego z m.in. uchylaną klapą do dodatkowej przestrzeni bagażowej między reflektorami, tzw. "frunk".
Sprzedaż.
Początek produkcji Canoo Minivan został wyznaczony na końcówkę 2022 roku, z ceną za najtańszy egzemplarz wynoszącą 34 750 dolarów na wewnętrznym rynku amerykańskim (wbrew wcześniejszym planom, pojazd nie będzie ostatecznie dostępny wyłącznie w modelu subskrybcji). Produkcja pojazdu ma odbywać się w zakładach w Pryor Creek w stanie Oklahoma z myślą o rynkach globalnych. W przypadku Canoo Pickup, pojazd trafi do produkcji rok po Minivanie, w 2023 roku.
Dane techniczne.
Canoo Minivan napędzany jest silnikiem elektrycznym przenoszącym moc na tylną oś, rozwijając moc 300 KM i 425 Nm maksymalnego momentu obrotowego, co pozwala rozpędzić się maksymalnie do elektronicznie ograniczonych 200 km/h. Bateria o pojemności 80 kWh pozwala przejechać na jednym ładowaniu ok. 402 kilometry, a dzięki złączu DC w 28 minut można uzupełnić do 80% stanu akumulatora.
Innymi parametrami technicznymi charakteryzuje się odmiana Pickup. Zamiast na tylną oś, pojazd posiada napęd na cztery koła, AWD, z kolei silnik elektryczny rozwija większą moc 600 KM i maksymalny moment obrotowy 746 Nm. Bateria pojazdu charakteryzuje się jednak mniejszym zasięgien na jednym ładowaniu, który wynosi ok. 322 kilometry.

</doc>
<doc id="5152958" url="https://pl.wikipedia.org/wiki?curid=5152958" title="Canoo Pickup">
Canoo Pickup



</doc>
<doc id="5152961" url="https://pl.wikipedia.org/wiki?curid=5152961" title="Krasnaja Rieczka (Chabarowsk)">
Krasnaja Rieczka (Chabarowsk)

Krasnaja Rieczka () – mikrorejon Chabarowska w dzielnicy Industrialnyj.
W 1931 roku Krasnaja Rieczka ostrzymała status osiedla robotniczego. W 1938 - osiedla typu miejskiego. W 1956 roku została włączona w granice Chabarowska, wówczas rejonu Stalińskiego.
W mikrorejonie znajduje się stacja kolejowa Krasnaja Rieczka na głównej magistrali Kolei Transsyberyjskiej, pomiędzy Chabarowskiem-1 a Bikinem.

</doc>
<doc id="5152962" url="https://pl.wikipedia.org/wiki?curid=5152962" title="Ludwika Bachul">
Ludwika Bachul

Ludwika Bachul (ur. 15 stycznia 1898, zm. 24 stycznia 1970) – polska Sprawiedliwa wśród Narodów Świata
Życiorys.
Ludwika Bachul mieszkała we wsi Osielec lub Bystra koło Makowa Podhalańskiego, w powiecie krakowskim. Jej małżonkiem był Stanisław Bachul, z którym miała siedmioro dzieci: Janinę (ur. 1917), Romana (ur. 1918), Władysława (ur. 1922), Jana (r. 1928), Mieczysława (ur. 1929), Marię (ur. 1920) i Annę (ur. 1924). W prowadzonym przez Bachulów gospodarstwie mieszkała również Antonina Siwiec domo Kowalska, matka Ludwiki. Bachulowie udzielili bezpiecznego schronienia wywiezionej z krakowskiego getta dwuipółletniej Sarze Glaser, córce znajomej rodziny, Miriam Glaser. Dziecko pozostało pod opieką Stanisława, jego żony Ludwiki i dwóch młodszych sióstr Ludwiki, Anny i Marii. Oficjalnie Sara Glaser była przedstawiana jako nieślubne dziecko Ludwiki. Dziecko stało się pełnoprawnym członkiem rodziny, wnuczką Stanisława i Ludwiki. Zostało nauczone katolickich modlitw i regularnie uczęszczało do kościoła, aby uniknąć represji. Sara pozostała pod opieką Bachul niemal do końca okupacji niemieckiej, kiedy to matka Miriam odebrała je po wyjściu z obozu koncentracyjnego w Oświęcimiu. Glaserowie mieszkały później przejściowo we Wrocławiu, następnie w obozie przejściowym dla osób przesiedlonych w Hofgeismar w Niemczech, po czym wyemigrowały do Izraela. W 1987 roku ukrywana podczas okupacji niemieckiej Sarah Lea Yareach domo Glaser odwiedziła dom swoich dawnych opiekunów.
Ludwika Bachul zmarła 24 stycznia 1970 r. i została pochowana na Cmentarzu w Bystrej Podhalańskiej sektor A1 rząd 3 grób 17.
Pośmiernie została uznana 12 września 1990 r. przez Jad Waszem za Sprawiedliwą wśród Narodów Świata. Razem z nią odznaczono jej męża Stanisława Buchola i dzieci Janinę Siwiec z domu Bachul, Annę Radoń z domu Bachul, Marię Rzeszutko z domu Bachul oraz Romana i Władysława Bachulów.

</doc>
<doc id="5152964" url="https://pl.wikipedia.org/wiki?curid=5152964" title="Mats Moraing">
Mats Moraing

Mats Moraing (ur. 20 czerwca 1992 w Mülheim an der Ruhr) – niemiecki tenisista.
Kariera tenisowa.
W karierze zwyciężył w pięciu singlowych i jednym deblowym turnieju cyklu ATP Challenger Tour. Ponadto wygrał osiem singlowych oraz dwa deblowe turnieje rangi ITF.
W rankingu gry pojedynczej najwyżej był na 115. miejscu (23 maja 2022), a w klasyfikacji gry podwójnej na 282. pozycji (11 lutego 2019).

</doc>
<doc id="5152970" url="https://pl.wikipedia.org/wiki?curid=5152970" title="Deutschbach">
Deutschbach



</doc>
<doc id="5152973" url="https://pl.wikipedia.org/wiki?curid=5152973" title="Whitsand Bay">
Whitsand Bay

Whitsand Bay – otwarta zatoka kanału La Manche, u południowego wybrzeża półwyspu Rame w południowo-wschodniej Kornwalii (Anglia). Rozciąga się od przylądka Rame Head na wschodzie do okolic wsi Portwrinkle na zachodzie.
Wybrzeże klifowe o wysokości od 30 do 75 m z rozległą piaszczystą plażą odsłoniętą podczas odpływu. Różnica poziomu wody podczas przypływów i odpływów wynosi od 3,5 do 5 m.
W XIX wieku wybrzeże zatoki zostało ufortyfikowane w celu ochrony znajdującej się nieopodal stoczni i bazy marynarki wojennej (Royal Navy) w Devonport (Plymouth). Wzniesione zostały wówczas forty Tregantle (czynny, obecnie pełni funkcje szkoleniowe), Whitesand Bay Battery (zamknięty w 1951, obecnie ośrodek wypoczynkowy) oraz Polhawn Battery (zamknięty w 1928, obecnie hotel).
Na dnie zatoki spoczywają wraki okrętu podwodnego HMS A7 (zatonął 1914), węglowca SS „Rosehill” (1917), transportowca SS „James Eagan Layne” (1945), fregaty (2004), a na wybrzeżu – kabotażowca „Daisy” (1903) i trawlera „Chancellor” (1934).

</doc>
<doc id="5152977" url="https://pl.wikipedia.org/wiki?curid=5152977" title="Mistrzostwa Świata w Kolarstwie Szosowym 2021 – mieszana jazda drużynowa na czas">
Mistrzostwa Świata w Kolarstwie Szosowym 2021 – mieszana jazda drużynowa na czas

Mistrzostwa Świata w Kolarstwie Szosowym 2021 – mieszana jazda drużynowa na czas – konkurencja mieszanej jazdy drużynowej na czas w ramach Mistrzostw Świata w Kolarstwie Szosowym 2021, która rozegrana została 21 września 2021 na liczącej 44,5 kilometra trasie z miejscowości Knokke-Heist do Brugii.
Uczestnicy.
Zespoły.
Oprócz 12 reprezentacji narodowych w mieszanej jeździe drużynowej na czas wystartowała również reprezentująca Międzynarodową Unię Kolarską drużyna złożona z młodych kolarzy różnych narodowości, występująca pod nazwą .

</doc>
<doc id="5152978" url="https://pl.wikipedia.org/wiki?curid=5152978" title="Jesse Valdez">
Jesse Valdez

Jesse Valdez (właśc. Jesus Valdez, ur. 12 lipca 1947 w Houston) – amerykański bokser, medalista olimpijski i igrzysk panamerykańskich.
Zdobył brązowy medal na igrzyskach panamerykańskich w 1967 w Winnipeg w wadze półśredniej (do 67 kg) po porażce w półfinale z Argentyńczykiem Mario Guillotim.
Na igrzyskach olimpijskich w 1972 w Monachium zdobył brązowy medal w kategorii półśredniej po wygraniu czterech walk (w tym z Davidem Jacksonem z Ugandy i w ćwierćfinale z Anatolijem Chochłowem ze Związku Radzieckiego) i przegranej w półfinale (pokonał go późniejszy złoty medalista Kubańczyk Emilio Correa).
Był mistrzem Stanów Zjednoczonych w wadze półśredniej w 1964 i w wadze lekkośredniej (do 71 kg) w 1970 oraz wicemistrzem w wadze półśredniej w 1968.
Nie przeszedł na zawodowstwo. Był zawodowym żołnierzem United States Air Force.

</doc>
<doc id="5152983" url="https://pl.wikipedia.org/wiki?curid=5152983" title="Reichsheim">
Reichsheim



</doc>
<doc id="5152984" url="https://pl.wikipedia.org/wiki?curid=5152984" title="Hyki-Kolonia">
Hyki-Kolonia



</doc>
<doc id="5152993" url="https://pl.wikipedia.org/wiki?curid=5152993" title="Raft (gra komputerowa)">
Raft (gra komputerowa)

Raft – komputerowa gra survivalowa wyprodukowana przez studio Redbeet Interactive, a wydana przez Axolot Games 23 maja 2018 w formie wczesnego dostępu na platformie Steam. 20 czerwca 2022 ukazała się pełna wersja.
Rozgrywka.
Gra przedstawiona jest z widoku pierwszoosobowego i umożliwia rozgrywkę zarówno w trybie dla jednego gracza, jak i w trybie wieloosobowym. Gracz zaczyna rozgrywkę na tratwie, na środku oceanu. Ma do dyspozycji hak, za pomocą którego może łowić z wody beczki, drewno, liście palmowe, plastik i inne przedmioty. Można opuścić tratwę i zbierać rzeczy podczas pływania, jednak w tym czasie tratwa może zostać porwana przez prąd morski, a postać może zostać zaatakowana i zabita przez rekina.
Korzystając z systemu rzemiosła, bohater może wykorzystać zebraną zawartość do zbadania i stworzenia nowych przedmiotów oraz do rozbudowy i ulepszenia tratwy. Przykładowo może wyprodukować narzędzia, broń i sieci rybackie, ulepszyć system sterowania tratwą oraz tworzyć elementy kosmetyczne. Musi również radzić sobie z podstawowymi potrzebami, takimi jak głód i pragnienie, polując na ryby i uprawiając rośliny oraz oczyszczając wodę do picia. Istnieje możliwość podpłynięcia tratwą do wysp, które można eksplorować w celu zdobycia specjalnych przedmiotów i zasobów. Protagonista może również nurkować w regionach przybrzeżnych, aby zbierać specjalne przedmioty.
Za pomocą radia, znajdującego się na stole badawczym, twórcy przedstawiają graczom fabułę. Świat został opuszczony, a główny bohater poszukuje swojej żony i córki. Korzystając z radia, zmieniając jego częstotliwość, można znaleźć pobliskie sygnały radiowe. Fabułę przedstawiono za pośrednictwem sekwencji przygód, których gracz doświadcza podczas eksploracji wysp. Wszystkie istotne momenty są zapisywane automatycznie w pamiętniku bohatera. Po zebraniu w pamiętniku wszystkich podstawowych wątków, pojawia się nowa częstotliwość radiowa, która umożliwia uczestnictwo w kolejnej przygodzie. "Raft" nadal jest rozwijany, co oznacza, że fabuła gry nie została jeszcze ukończona.
W trybie wieloosobowym serwer jest automatycznie tworzony przez grę, a rozgrywka toczy się w trybie kooperacji.
Rozwój oraz publikacja gry.
"Raft" został opracowany przez trzech szwedzkich studentów z Uniwersytetu w Uppsali. Pracę nad grą rozpoczęto w 2016. Produkcja została wydana w formie wczesnego dostępu 23 maja 2018 na platformie Steam. Wcześniej była dystrybuowana za pośrednictwem niezależnej platformy "Itch.io", z której nadal można pobrać darmową wersję gry. Wersja na Linuksa została wycofana wraz z aktualizacją 1.05 z powodu ograniczeń czasowych. Dwa tygodnie po premierze gra była trzecim najczęściej ogrywanym tytułem na platformie Steam, sprzedając się w ponad 400 000 egzemplarzach. Twórcy często udostępniają aktualizacje, dzięki czemu regularnie dodawane są nowe funkcje.
Odbiór.
Do końca maja 2017 wersja we wczesnym dostępie została pobrana ponad siedem milionów razy. Serwis internetowy „Polygon” uznał grę za jeden z najlepszych tytułów na platformie Steam wydanych w 2018, chwaląc możliwość eksploracji świata, zbierania surowców oraz system rozwoju postaci. Gra zyskała sławę dzięki licznym filmom na platformie YouTube.

</doc>
<doc id="5152996" url="https://pl.wikipedia.org/wiki?curid=5152996" title="Warwick Thornton">
Warwick Thornton

Warwick Thornton (ur. 23 lipca 1970 w Alice Springs) – australijski reżyser, scenarzysta i operator filmowy i telewizyjny. W swojej twórczości koncentruje się na demitologizacji australijskiej historii, zwłaszcza pod kątem kwestii aborygeńskiej. Sam artysta pochodzi z rodziny Aborygenów.
Jego fabularny debiut "Samson i Dalila" (2009) ukazywał beznadzieję egzystencji pary młodych Aborygenów żyjących na niemal zupełnym pustkowiu. Film otrzymał Złotą Kamerę na 62. MFF w Cannes. Antywestern "Słodki kraj" (2017), opowiadający o pościgu za podstarzałym Aborygenem, który w samoobronie postrzelił białego agresora, zdobył Nagrodę Specjalną Jury na 74. MFF w Wenecji.

</doc>
<doc id="5153011" url="https://pl.wikipedia.org/wiki?curid=5153011" title="Tomorrow’s Harvest">
Tomorrow’s Harvest

Tomorrow’s Harvest – czwarty album studyjny szkockiego duetu elektronicznego Boards of Canada, wydany w 2013 roku. Z komercyjnego punktu widzenia okazał się największym sukcesem zespołu dochodząc do: 1. miejsca na liście Vinyl Albums, 2. na Independent Albums i na Top Dance/Electronic Albums tygodnika Billboard oraz do 1. miejsca na UK Independent Albums i 3. na UK Dance Singles and Albums Charts.
Historia albumu.
Proces twórczy.
Po nagraniu albumu "The Campfire Headphase" w 2005 roku zespół postanowił odpocząć. Wolny czas częściowo spędził na podróżach. Później rozbudował swoje studio nagraniowe. Niektóre z wczesnych szkiców muzycznych do nowego albumu zostały zrealizowane w Nowej Zelandii. W trakcie procesu nagraniowego postanowił postarzyć kompozycje, tak aby sprawiały wrażenie nagrań ze ścieżek dźwiękowych sprzed 30 lat
Wpływy i koncepcja.
W wywiadzie udzielonym dziennikowi The Guardian z okazji premiery albumu Michael Sandison jako źródło inspiracji wskazał takich twórców jak John Carpenter, Fabio Frizzi, John Harrison i Mark Isham oraz ścieżki filmowe z lat 70. i 80. i ich kompozytorów: Stefana Mainettiego, Riza Ortolaniego, Paula Giovanniego, Wendy Carlos i Michaela Nymana. Dodał, iż poprzez sztuczną degradację lub obróbkę dźwięków i wykorzystanie starszego sprzętu obaj z bratem chcieli nadać kompozycjom klimat nostalgii. Natomiast jeśli chodzi o podkład perkusyjny, to nigdy nie używali automatu perkusyjnego czy sampli, ale rzeczywistych instrumentów, wplecionych w ścieżki rytmiczne. 
Z wpływów pozamuzycznych wymienił matematyczne wzory i idee, umieszczone w poszczególnych utworach: „Split Your Infinities”, „Jacquard Causeway”, „Reach for the Dead”, „Collapse”, „Come To Dust” wyjaśniając przy tym, iż był to świadomy zabieg, obliczony na reakcję publiczności.
Marcus Eoin ze swej strony wymienił znaczenie wątków mistycznych w muzyce albumu, pomimo iż obaj z bratem są racjonalistami.
Elementem koncepcji albumu było również zamieszczone na jego okładce zdjęcie panoramy San Francisco, zrobione z punktu widokowego Alameda Naval Air Station, bazy wojskowej, działającej w czasie zimnej wojny. Marcus Eoin określił panoramę San Francisco jako „duch miasta”.
Z kolei tytuł albumu, "Tomorrow’s Harvest", miał nawiązywać do ówczesnego sklepu internetowego z ubraniami i zaopatrzeniem, przygotowywanym między innymi na wypadek sytuacji kryzysowych. Na pytanie dziennikarza, czy można odczytać "Tomorrow’s Harvest" jako rodzaj niepokoju lub strachu o własne potomstwo w niestabilnym lub niepewnym świecie, Michael Sandison (który jest ojcem) odpowiedział:
Premiera.
Zwiastunem albumu był wydany 20 kwietnia 2013 roku przez Warp Records z okazji Record Store Day 2013 maxi singel zatytułowany „------ / ------ / ------ / XXXXXX / ------ / ------”. Ciąg cyfr XXXXXX oznaczał kod numeryczny 936557. Maxi singel został odkryty w nowojorskim sklepie Other Music przez jednego z klientów. Kolejny egzemplarz znaleziono później w londyńskim Rough Trade East. W ciągu następnych dni zostało ujawnionych pięć kolejnych kodów: w BBC Radio 1, NPR i Adult Swim, a także poprzez filmy na YouTube i stronę fanowską Twoism. Kiedy 29 kwietnia Boards of Canada uruchomili nową stronę internetową, Cosecha Transmisiones, okazało się, że numery te są hasłem odblokowującym teledysk i link do zakupu albumu.
Pierwszym zwiastunem albumu był singiel „Reach For The Dead”, wydany przez Warp Records 23 maja 2013 roku wraz z towarzyszącym mu teledyskiem. Teledysk został publicznie zaprezentowany tego samego dnia o północy w Japonii, na wielkim ekranie w tokijskiej w dzielnicy Shibuya. 
26 maja 2013 roku Boards of Canada zaprezentowali utwór „Cold Earth” na Movement Electronic Music Festival w Detroit. 
4 utwory z albumu zaprezentowali następnego dnia w Kalifornii, nad Lake Dolores. 
3 czerwca 2013 roku Boards Of Canada dokonali premiery albumu odtwarzając go na żywo na swojej oficjalnej stronie internetowej boardsofcanada.com. Bardzo duże zainteresowanie fanów spowodowało jednak, że transmisja zawiesiła się, a na stronie pojawił się komunikat o błędzie. Transmisja na żywo była natomiast kontynuowana na kanale YouTube, umieszczonym na oficjalnej stronie zespołu na Facebooku.
Wydania.
Album został wydany 5 czerwca 2013 roku jako CD w Japonii przez miejscową wytwórnię Beat Records. 7 czerwca 2013 roku ukazał się w Europie, również jako CD a 10 czerwca 2013 roku w Wielkiej Brytanii jako podwójny LP.
Lista utworów.
LP.
Lista według Discogs: 
Side A:
Side B:
Side C:
Side D:
CD.
Lista według Discogs: 
Wszystkie utwory napisali, zrealizowali i wyprodukowali: Marcus Eoin i Michael Sandison.
Odbiór.
Opinie krytyków.
Album zyskał powszechne uznanie na podstawie 35 recenzji krytycznych.
"Tomorrow’s Harvest" wysoko oceniła Heather Phares z AllMusic (4,5 gwiazdki na 5). Album jej zdaniem „nie ujawnia żadnych dramatycznych zmian; to niezaprzeczalnie dzieło Boards of Canada, wypełnione melancholijnymi melodiami i subtelnie podkręconymi rytmami, które realizowali od końca lat 90. Nie żeby "Tomorrow’s Harvest" brzmiał przestarzale; wręcz przeciwnie, widać, że duet zwrócił uwagę na to, co dzieje się w muzyce elektronicznej podczas ich przerwy. (…) ten album mógłby być postrzegany jako ulepszony następca "Geogaddi". Utwory te mogą nawet oferować bardziej zrównoważoną podróż niż tamten album, przechodząc od delikatnego niepokoju do dławiącej grozy i z powrotem; płyta jest bardziej intelektualną przyjemnością niż wcześniejsze albumy Boards of Canada” – podsumowuje recenzentka.
„Czwarta długogrająca płyta Boards of Canada jest ich najmroczniejszym i najbardziej nastrojowym albumem” - uważa Mark Richardson z magazynu Pitchfork. „Wyraźnie zainspirowany filmowymi ścieżkami dźwiękowymi, "Tomorrow’s Harvest" to ciężki w atmosferze i bogato teksturowany drone. Szkoccy bracia, Michael Sandison i Marcus Eoin, nie wymyślili nowego brzmienia, ale wzięli na warsztat różne nurty muzyczne, które krążyły wokół nich, ściągnęli je w jedno miejsce i w zasadzie doprowadzili do perfekcji”. Według recenzenta jest to „najbardziej skoncentrowana wewnętrznie i najbardziej nastrojowa” płyta Boards of Canada, a jej najlepszym fragmentem jest ostatnia, trzecia część, zaczynająca się „od ultra-prostego, przypominającego Music for Films 'Sundown', przez opylone sadzą 'New Seeds', z cichym, gitarowym zgrzytem i brzmiącą jak dzwon perkusją, a następnie przez arpeggiowane 'Come to Dust' w stylu Tangerine Dream do zamykającego całość 'Semena Mertvykh' z pedałami basowymi”.
Zdaniem Doriana Lynskeya z dziennika The Guardian "Tomorrow’s Harvest" jest „ich [Boards of Canada] najbardziej filmowym i obszernym, jak dotąd, albumem, sugerującym jałowe równiny i płonące niebo, cud i strach, obserwowanie i bycie obserwowanym. (…) Syntezatorowe, przypominające pajęczynę ornamenty w pierwszych trzech utworach przywołują na myśl horrory Johna Carpentera i Daria Argenta. Zagadkowa pierwsza połowa płyty sprawia wrażenie, jakbyśmy przemierzali miasto duchów po jakimś niewyjaśnionym kataklizmie. To rodzaj muzyki, która rodzi dziwne wyobrażenia. Boards of Canada podrzucają kilka tropów co do własnych intencji, pozostawiając jednocześnie miejsce na własne teorie każdego słuchacza. (…) „W drugiej połowie albumu kolory stają się coraz ostrzejsze i jaśniejsze.” – ocenia recenzent, a pięć ostatnich utworów to według niego „finałowy odcinek, tak ekspansywnie wspaniały, że możesz żałować, że nie usłyszałeś go po raz pierwszy nad jeziorem Dolores”. „Tomorrow’s Harvest może nie woła o uwagę, ale z pewnością ją nagradza” – podsumowuje.
„Świat "Tomorrow’s" zachowuje wszystkie dźwiękowe sygnatury Boards z dawnych lat.” - twierdzi Kitty Empire z The Observer. „Są tu niemodne breakbeaty i arpeggiujące syntezatory, przywodzące na myśl filmowe ścieżki dźwiękowe z lat 70., skrzypiące transmisje przeplatają się z lawowaniami owodniowego, analogowego dźwięku, a wszystko to ozdobione nielicznymi samplami wokalnymi, których celem rzadko jest komfort”.
„Po prawie godzinie budowania "Tomorrow’s Harvest" kończy się spokojnym i lekko złowieszczym 'Semena Mertvykh'. Nie jest to co prawda zakończenie, którego można by się spodziewać po albumie powstającym przez prawie osiem lat, ale jest to świetne podsumowanie całej płyty” – ocenia Sean McCarthy z PopMatters.
„Po fanfarowym brzęku w otwierającym album 'Gemini', złowieszcze smyczki, które następują po nim, sugerują słuchaczowi, że "Tomorrow’s Harvest" jest najmroczniejszą i najbardziej dystopijną płytą Boards of Canada” – twierdzi Jack Dutton z musicOMH. Uważa, iż „większość albumu jest mroczna i złowroga, szczególnie w porównaniu z niektórymi utworami z ich wcześniejszej płyty "The Campfire Headphase". Jedynie w utworach takich jak 'Nothing Is Real', z nostalgicznym Rhodesem i ciągnącymi się, wysokimi dźwiękami smyczków, jest wiele reminiscencji jaśniej brzmiącego Boards of Canada. Płyta jest równie inteligentna, co mroczna, wypełniona falującymi arpeggiami i analogowymi dźwiękami syntezatorów. Obfitość muzycznych subtelności przypomina słuchaczowi dlaczego Boards of Canada jest tak wyjątkowym zespołem.” – podsumowuje recenzent.
„Najnowsza płyta Boards of Canada, z niejasną, numerologiczną kampanią reklamową, kontynuuje godną podziwu tradycję sztuczek z elektronicznym kunsztem, unikania oczywistych definicji medialnych. Ich muzyka, często ocierająca się o nowoczesne, klasyczne piękno i mroczną, hipnotyczną głębię, zazwyczaj dorównuje ich hipstersko-geekowskiej reputacji” – uważa Thomas H Green z The Arts Desk.
„Ważący 17 utworów i ponad godzinę muzyki, "Tomorrow’s Harvest" niesie ze sobą spory balast. Oszczędna, momentami chorobliwa sekcja środkowa sprawia wrażenie zmęczonej, nadmiernie rozciągniętej, z atmosferą niepokoju, która jest być może zbyt mocno zagrana. (…) Jeśli maszyny mają duszę, to jest to prawdziwie uduchowiona muzyka, a jej ostatnia trzecia część ukazuje Boards Of Canada w ich najbardziej natchnionym, najbardziej zaangażowanym wydaniu.” – sądzi Robin Murray z magazynu Clash.
„Przyznajmy, że to tylko godzina, ale 17 utworów razem wziętych może wydawać się tak długie i wystawiające na próbę, jak drugie obejrzenie Koyaanisqatsi, a to dlatego, że większe kawałki są spięte razem przez nieregularne ozdobniki.” – stwierdza Michael Roffman z magazynu Consequence.
„Patrząc na dorobek Boards of Canada z punktu widzenia czterech albumów i 15 lat, nabiera on cech elementarnej kwadrylogii: "Music Has the Right to Children" uosabia powietrze, "Geogaddi" ogień, "The Campfire Headphase" ziemię, a teraz "Tomorrow’s Harvest" wodę. (…) W obecnej formie jednak, ich słuchowa magia jest tak sugestywna jak zawsze, a z ich alchemicznymi umiejętnościami, mogliby równie dobrze wynaleźć piąty element, lub więcej.” – ocenia Lee Wang ze Slant Magazine.
„"Tomorrow's Harvest" jako całość może wydawać się zbyt długi, i to właśnie krótkie utwory są problemem - czują się one jak niepotrzebne wypełnienie płyty (…). Radzimy znieść mniej inspirujące fragmenty, bo choć liczne, są one miłosiernie krótkie, i zanurzyć się w zdumiewającym wachlarzu wspaniałych perełek, jakie można tu znaleźć” – uważa Thomas Hannan z The Line of Best Fit.
Według Bena Cardew z NME „"Tomorrow’s Harvest" jest mrocznym, często nieprzyjemnym romansem, bardziej nuklearną zimą niż letnim hymnem. Ich pierwszy nowy album od czasu "The Campfire Headphase" (…) genialnie nawiązuje do mrocznego, satanistycznego klimatu "Geogaddi" (…) ale zachowuje przejrzystość "Headphase". Zniknęły ziarniste mroki poprzednich albumów, pozwalając genialnym melodiom zespołu i misternie teksturowanym dźwiękom błyszczeć w ciemności. Słuchajcie przy zapalonych światłach” – zachęca recenzent.
„Na "Tomorrow’s Harvest" bracia Sandison odwracają się od beztroskiego ciepła "The Campfire Headphase" z 2005 roku, by dostarczyć album, który przemawia językiem traumy i niepewności, a jednocześnie udaje im się rozkoszować zarówno teksturą jak i tonem” – uważa Mark Shukla z The Skinny.
„"Tomorrow’s Harvest" jest zimny i złowrogi”, ale „może to być również najbardziej dopracowany album duetu” – twierdzi George Bass z Drowned in Sound.
W opinii Simona Vozick-Levinsona z Rolling Stone „Szkocki duet kontynuuje mniej więcej tam, gdzie skończył siedem lat temu, aranżując godzinną suitę ambientowych pnączy, downtempowych dreszczowców i innych starych interpretacji przyszłości. Na "Tomorrow’s Harvest" jest mnóstwo intelektu, ale już nie tak wiele duszy; niczym skomplikowany artefakt znaleziony w lodowcu, jest ten album imponujący dla oka, ale zimny w dotyku.”.
„"Tomorrow’s Harvest" to fantastyczna płyta i triumf.” – ocenia Craig Johnson z Louder Than War dając wydawnictwu 9 punktów z 10.

</doc>
<doc id="5153020" url="https://pl.wikipedia.org/wiki?curid=5153020" title="Jerzy Moskal (piłkarz)">
Jerzy Moskal (piłkarz)

Jerzy Moskal (ur. 11 kwietnia 1974 w Myślenicach) – polski piłkarz występujący na pozycji pomocnika.
Życiorys.
Jest wychowankiem Dalinu Myślenice, do którego trafił z klasy sportowej Szkoły Podstawowej nr 3 w Myślenicach. W wieku 16 lat zadebiutował w seniorskim zespole. W 1991 roku przeszedł do Wisły Kraków. W pierwszym zespole Wisły zadebiutował 9 września 1991 roku w przegranym 1:2 meczu Pucharu Polski ze Stalą Rzeszów. W I lidze zadebiutował 18 kwietnia 1992 roku w przegranym 0:3 spotkaniu z Motorem Lublin. W sezonie 1993/1994 był graczem podstawowego składu Wisły, ale w tamtym sezonie jego klub spadł z ligi. Ogółem w I lidze Moskal rozegrał 27 ligowych spotkań, zdobywając jednego gola – z Legią Warszawa. Po zakończeniu rundy jesiennej sezonu 1994/1995 w wyniku konfliktu z trenerem odszedł z klubu. Następnie grał w Dalinie Myślenice i Karpatach Siepraw. Karierę zawodniczą zakończył w 1997 roku wskutek kontuzji żuchwy. Następnie podjął i ukończył studia na AWF w Krakowie, po czym został nauczycielem wychowania fizycznego.

</doc>
<doc id="5153026" url="https://pl.wikipedia.org/wiki?curid=5153026" title="Husqvarna AB">
Husqvarna AB



</doc>
<doc id="5153028" url="https://pl.wikipedia.org/wiki?curid=5153028" title="Czermin Kolonia (Hohenbach) (gmina)">
Czermin Kolonia (Hohenbach) (gmina)

Gmina Czermin Kolonia (Hohenbach) (niem. "Landgemeinde Czermin Kolonia (Hohenbach)") – dawna gmina wiejska funkcjonująca w latach 1940-1944 (de facto do 1945) pod okupacją niemiecką w Polsce. Siedzibą gminy była miejscowość Czermin-Kolonia (Hohenbach) (obecnie jest to część wsi Czermin).
Gmina Czermin Kolonia (Hohenbach) funkcjonowała przejściowo podczas II wojny światowej w powiecie Debica (dębickim) w Generalnym Gubernatorstwie. Utworzona została przez hitlerowców głównie z obszaru dotychczasowej gminy Czermin ze zniesionego powiatu mieleckiego.
W skład gminy Czermin Kolonia (Hohenbach) weszło 11 gromad (liczba mieszkańców z 1943 roku): 
W 1943 gmina Czermin Kolonia (Hohenbach) liczyła 7574 mieszkańców.
Gminę zniesiono po wojnie, powracają do stanu administracyjnego z czasów II Rzeczypospolitej, a więc przywracając gminę Czermin.

</doc>
<doc id="5153031" url="https://pl.wikipedia.org/wiki?curid=5153031" title="Fábio Virginio de Lima">
Fábio Virginio de Lima

Fábio Virginio de Lima (arab. فابيو دي ليما, ur. 30 czerwca 1993 w Araçagi w stanie Paraíba) – emiracki piłkarz brazylijskiego pochodzenia grający na pozycji pomocnika lub napastnika w klubie Al-Wasl Dubaj oraz reprezentacji Zjednoczonych Emiratów Arabskich.
Kariera.
Fábio Lima rozpoczynał juniorską karierę w brazylijskim klubie Atlético Goianiense. W 2012 zadebiutował w dorosłej drużynie. Od 2014 gra w zespole Al-Wasl Dubaj Zjednoczonych Emiratów Arabskich. W klubie rozegrał już ponad 130 ligowych meczów, zdobywając ponad 100 goli.
W reprezentacji Zjednoczonych Emiratów Arabskich zadebiutował 12 października 2020 w meczu z Uzbekistanem. Pierwszą bramkę zdobył 29 marca 2021 w starciu z Indiami.

</doc>
<doc id="5153034" url="https://pl.wikipedia.org/wiki?curid=5153034" title="Reichsheim (Hyki Kolonia) (gmina)">
Reichsheim (Hyki Kolonia) (gmina)

Gmina Reichsheim (Hyki Kolonia) (niem. "Landgemeinde Reichsheim (Hyki Kolonia)") – dawna gmina wiejska funkcjonująca w latach 1940-1944 (de facto do 1945) pod okupacją niemiecką w Polsce. Siedzibą gminy była miejscowość Reichsheim (Hyki Kolonia) (obecna nazwa to "Sarnów").
Gmina Reichsheim (Hyki Kolonia) funkcjonowała przejściowo podczas II wojny światowej w powiecie Debica (dębickim) w Generalnym Gubernatorstwie. Utworzona została przez hitlerowców głównie z obszaru znieisonej gminy Tuszów Narodowy ze zniesionego powiatu mieleckiego.
W skład gminy Reichsheim (Hyki Kolonia) weszło 9 gromad (liczba mieszkańców z 1943 roku): 
W 1943 gmina Reichsheim (Hyki Kolonia) liczyła 6349 mieszkańców. Części czterech miejscowości (Chorzelów, Czajkowa, Grochowe i Trześń) włączono do Heeresgutsbezirk Truppenübungsplatz Süd Dęba, natomiast część gromady Trześń weszła także w skład SS-Gutsbezirk Truppenübungsplatz Heidelager.
Gminę zniesiono po wojnie, powracają do stanu administracyjnego z czasów II Rzeczypospolitej, a więc przywracając gminę Tuszów Narodowy.

</doc>
<doc id="5153036" url="https://pl.wikipedia.org/wiki?curid=5153036" title="HBO">
HBO

Home Box Office (HBO) – amerykańska sieć płatnych kanałów telewizyjnych, uruchomiona 8 listopada 1972 roku. Jest prowadzona przez przedsiębiorstwo Home Box Office, Inc., należące do korporacji mediowej Warner Bros. Discovery. Ramówka wchodzących w skład sieci kanałów obejmuje głównie filmy kinowe oraz oryginalne produkcje, takie jak filmy telewizyjne, seriale, programy dokumentalne czy okazjonalne stand-upy i koncerty.
HBO jest najstarszą i najdłużej funkcjonującą usługą telewizyjną opartą na modelu subskrypcji, co czyni z niej pioniera spośród tak zwanych stacji premium. Jest dostarczana użytkownikom telewizji kablowej za miesięczną opłatą, dodatkową względem standardowego pakietu. Dzięki temu transmituje programy bez reklam oraz cenzury. We wrześniu 1975 roku HBO stał się pierwszym na świecie kanałem transmitowanym poprzez satelitę telekomunikacyjną. W sierpniu 1991 HBO, wraz z siostrzaną grupą stacji Cinemax, utworzyły pierwszy amerykański multipleks telewizyjny.
Sieć HBO obejmuje siedem stacji telewizyjnych, nadających w sposób linearny w trybie 24 godzin na dobę. Oprócz tego usługa oferuje serwis wideo na życzenie HBO On Demand, dostępy bez dodatkowych opłat dla wszystkich abonentów. Dawniej udostępniała swoje treści również poprzez aplikacje HBO Go i HBO Now. Od maja 2020 roku materiały HBO są dostępne w serwisie strumieniowym HBO Max, prowadzonym przez Warner Bros. Discovery i obejmującym treści z innych podległych mu przedsiębiorstw, a także oryginalne i wypożyczone poprzez udzielenie licencji.
Od 1991 roku Home Box Office, Inc. prowadzi ekspansję HBO na rynki międzynarodowe. Według danych WarnerMedia, programy HBO są dystrybuowane do 140 milionów subskrybentów w ponad 150 państwach na świecie. Lokalne oddziały stacji zostały otwarte w Kanadzie oraz wybranych państwach Ameryki Łacińskiej, Europy i Azji. W 1996 roku w Polsce została uruchomiona sieć HBO Polska, funkcjonująca w ramach europejskiego przedsiębiorstwa HBO Europe. Ponadto amerykański HBO udziela licencji na swoje programy dostawcom w innych państwach.
Opis usługi.
HBO dostarcza swoje usługi poprzez telewizję kablową, satelitarną i internetową w modelu subskrypcji "à la carte". Pierwszą oferowaną opcją jest wykupienie pakietu siedmiu stacji linearnych u dostawcy telewizyjnego za dodatkową względem podstawowego pakietu miesięczną opłatą. Drugą opcją jest subskrypcja over-the-top: uiszczenie opłaty bezpośrednio dla HBO w zamian za dostęp internetowy do biblioteki programów poprzez aplikacje (w komputerze, przeglądarce, telewizorze i mobilne) – dawniej HBO Go i HBO Now, a od 2019 HBO Max. Co więcej, opcja pierwsza daje dostęp do aplikacji bezpośrednich HBO. Dzięki faktowi, że HBO oferuje swoje usługi za dodatkową opłatą, programy platformy są emitowane bez przerw na reklamy, które stanowią główne źródło dochodu stacji komercyjnych.
We wrześniu 2018 roku usługa HBO była dostarczana do około 35,656 milionów amerykańskich gospodarstw domowych, co jest najwyższym wynikiem spośród wszystkich telewizyjnych usług premium w Stanach Zjednoczonych. Wcześniej, według danych z 2015 roku, pierwsze miejsce zajmowała grupa Starz Encore z wynikiem 40,54 milionów, podczas gdy HBO miało 35,8 milionów użytkowników.
HBO udziela innym amerykańskim stacjom prawa do powtórkowych emisji niektórych swoich programów. Czasami są one edytowane w celu dopasowania do standardów stacji związanych na przykład z cenzurą, czasem długości lub koniecznością wprowadzenia przerw reklamowych. Ponadto HBO wydaje swoje programy na nośnikach domowych, na przykład DVD, oraz dystrybuuje je poza Stany Zjednoczone.
Firma Home Box Office, Inc. prowadzi w Stanach Zjednoczonych Cinemax – drugi multipleks telewizyjny, siostrzany względem HBO, uruchomiony 1 sierpnia 1980. Podobnie jak HBO, specjalizuje się on w emisji filmów, jednak zwykle starszych, w szczególności niezależnych i artystyczych. Cinemax składa się z ośmiu stacji.
Oferta programowa.
HBO emituje głównie filmy i seriale (fabularne i dokumentalne), programy sportowe oraz widowiska specjalne, na przykład koncerty i występy stand-upowe. Programy multipleksu dzielą się na oryginalne, czyli wyprodukowane na zlecenie HBO, oraz wypożyczone poprzez udzielenie licencji.
Filmy.
HBO specjalizuje się w telewizyjnych premierach filmów kinowych, zwykle od 10 do 12 miesięcy po zakończeniu ich emisji kinowej i nie później niż pół roku po ich wydaniu na nośnikach domowych (jak DVD). W szczególności multipleks ma wyłączne prawa do telewizyjnych premier filmów wytwórni:
Ponadto HBO emituje premierowo filmy telewizyjne produkowane na zlecenie stacji przez wytwórnię HBO Films, również należącą do Home Box Office, Inc.
Seriale.
Pierwszym serialem produkcji HBO był miniserial "The Seekers" z 1979. Choć przez pierwsze lata oryginalne seriale stanowiły znikomą część oferty HBO, ich produkcja na większą skalę rozpoczęła się w latach 90. W odróżnieniu od głównych stacji amerykańskich, HBO stawiało wówczas na wysoką jakość artystyczną. Według badaczy, produkcje HBO z lat 90. i początku XXI wieku zrewolucjonizowały standardy telewizyjne, rozpoczynając nurt wysokojakościowych seriali, zapoczątkowany przez "Rodzinę Soprano" (1999–2007), "Seks w wielkim mieście" (1998–2004), "Sześć stóp pod ziemią" (2001–2005) czy "Prawo ulicy" (2002–2008).
Wszystkie premierowe sezony seriali HBO są emitowane według klasycznego schematu jednego odcinka na tydzień. W 2015 prezes HBO, Richard Plepler, zdradził, że nie jest fanem binge-watchingu, a stacja nie zamierza wypuszczać całych sezonów równocześnie, jak to robi na przykład Netflix.
Usługi.
Linearne stacje telewizyjne.
Multipleks telewizyjny HBO obejmuje siedem linearnych stacji, emitujących swoje programy 7 dni w tygodniu, 24 godziny na dobę. Wszystkie one funkcjonują w dwóch wariantach: standardowej rozdzielczości (SDTV) i wysokiej rozdzielczości (HDTV).
HBO on Demand.
HBO On Demand to usługa wideo na życzenie, oferująca dostęp do programów HBO. Jest dostępna za pośrednictwem operatorów telewizyjnych, na przykład poprzez dekoder. Serwis wystartował 1 lipca 2001, kiedy to pojawił się w usłudze kablowej Time Warner w Columbii.
HBO Go.
HBO Go to nieistniejąca już usługa wideo na życzenie typu TV Everywhere, oferująca dostęp do programów HBO. Była dostępna poprzez stronę internetową play.hbogo.com, aplikacje na urządzeniach mobilnych i telewizyjnych (na przykład Smart TV) oraz konsole. Zalogowanie się do niej wymagało subskrypcji telewizyjnej HBO. Prototyp HBO Go o nazwie HBO on Broadband wystartował w styczniu 2008 dla abonentów sieci kablowej Time Warner w Green Bay i Milwaukee. 18 lutego 2010 HBO Go wystartowało w całych Stanach, najpierw dla użytkowników Verizon Fios. 31 lipca 2020 HBO Go został wygaszony ze względu na zastąpienie go przez HBO Max.
HBO Now.
HBO Now to nieistniejąca już usługa wideo na życzenie, oferująca dostęp do programów HBO. Działała podobnie jak HBO Go, z tą różnicą, że była dostępna jako niezależna usługa, niewymagająca subskrypcji telewizyjnej HBO. Serwis wystartował 7 lipca 2015. 1 sierpnia 2020 zmienił nazwę na HBO, a 17 grudnia 2020 został wygaszony ze względu na zastąpienie go przez HBO Max.
HBO Max.
HBO Max to serwis wideo na życzenie, uruchomiony w Stanach Zjednoczonych 27 maja 2020. Stanowi przedłużenie oferty HBO oraz następcę wygaszonych usług HBO Go i HBO Now. W przeciwieństwie do nich nie jest jednak prowadzony przez Home Box Office, Inc., ale przez WarnerMedia Direct – dedykowaną mu jednostkę niezależną koncernu WarnerMedia. Serwis oferuje dostęp do programów różnych marek WarnerMedia, w tym HBO, Warner Bros. Pictures, New Line Cinema, DC Entertainment, CNN, Cartoon Network, Boomerang, Adult Swim, TBS, The CW, TCM i TNT. Oprócz tego w jego ofercie znajdują się materiały od innych dostawców, udostępnianie na licencji, oraz własne, oryginalne programy. Ze względu na pandemię COVID-19 w Stanach Zjednoczonych wybrane filmy Warner Bros. Pictures z lat 2020–2021 są udostępniane równocześnie w kinach i na HBO Max.
HBO Max, jako jednolity serwis koncernu WarnerMedia, jest uruchamiany poza Stanami Zjednoczonymi. 29 czerwca 2021 wystartował w krajach Ameryki Łacińskiej, 26 października 2021 w sześciu krajach Europy, a 8 marca 2022 w 15 kolejnych państwach europejskich, w tym w Polsce.
Lokalne oddziały.
W niektórych państwach, gdzie HBO nie posiada lokalnych oddziałów, jego programy są dystrybuowane przez innych dostawców. Przykładowo, kanały grupy Sky Group mają do 2025 wyłączność na dystrybucję programów HBO w Wielkiej Brytanii, Irlandii, Włoszech, Niemczech, Austrii i Szwajcarii.

</doc>
<doc id="5153038" url="https://pl.wikipedia.org/wiki?curid=5153038" title="Philip Cassidy">
Philip Cassidy

Philip Cassidy (ur. 15 października 1961) – irlandzki kolarz szosowy. Dwukrotny olimpijczyk. Zajął szesnaste miejsce w drużynowym wyścigu Los Angeles 1984 i dziewiętnaste w Seulu 1988.
Mistrz Irlandii w 1987 i 1999. Wygrał klasyfikację końcową irlandzkiego Rás Tailteann w 1983 i 1999. Wygrał 2. etap w 1983 i 3. etap w 2002. Zajął 47. miejsce na Tour of Britain w 1984, a także był drugi na trzecim etapie w 1983. Triumfował w całym Tour of Ulster w 2000. Pierwszy w Archer Grand Prix w 1988. Wygrał Shay Elliott Memorial Race w 1982 roku.

</doc>
<doc id="5153041" url="https://pl.wikipedia.org/wiki?curid=5153041" title="Lista oryginalnych seriali HBO">
Lista oryginalnych seriali HBO

Lista oryginalnych seriali HBO – zestawienie seriali telewizyjnych wyprodukowanych na zlecenie amerykańskiej stacji telewizyjnej HBO i wyemitowanych przez nią po raz pierwszy na terenie Stanów Zjednoczonych. Lista zawiera informacje o liczbach odcinków oraz datach premier pierwszych i ostatnich odcinków.

</doc>
<doc id="5153044" url="https://pl.wikipedia.org/wiki?curid=5153044" title="Bishopsgate (stadion)">
Bishopsgate (stadion)

Bishopsgate – stadion piłkarski w Longford, w Irlandii. Został otwarty w 1993 roku. Może pomieścić 6000 widzów, w tym 1378 na zadaszonej trybunie głównej. Swoje spotkania rozgrywają na nim piłkarze klubu Longford Town FC.
Historia.
Do lat 70. XX wieku klub piłkarski Longford Town FC (założony w 1924 roku) rozgrywał swoje spotkania na stadionie z torem do wyścigów chartów przy Park Road. Następnie zespół na krótko przeniósł się na boisko przy Water Street, po czym do 1993 roku grał na Abbeycarton. W 1993 roku otwarto obecny stadion klubu, który wybudowano około 3 km na zachód od centrum Longford. W 2001 roku rozpoczęto rozbudowę areny.
Od momentu otwarcia stadion regularnie gości spotkania Longford Town FC (w tym mecze w najwyższej klasie rozgrywkowej). Drużyna ta rozegrała na obiekcie także kilka spotkań w ramach europejskich pucharów. 30 sierpnia 2004 roku odbył się tu finał League of Ireland Cup (Longford Town FC – Bohemian FC 2:1). Ponadto na stadionie grywały irlandzkie reprezentacje młodzieżowe. W 2019 roku obiekt gościł cztery mecze fazy grupowej piłkarskich Mistrzostw Europy U-17.
Początkowo stadion znany był jako „Mullogher”, jednak nazwę tę szybko zmieniono na „Strokestown Road”. W 2001 roku uzyskano sponsora tytularnego i stadion przemianowano na „Flancare Park”. Nazwa ta obowiązywała do 2013 roku. Następnie podpisano umowę z innym sponsorem i stadion znany był jako „City Calling Stadium”. Pod zakontraktowaniu kolejnego sponsora pod koniec 2019 roku, nazwę zmieniono na „Bishopsgate”.

</doc>
<doc id="5153047" url="https://pl.wikipedia.org/wiki?curid=5153047" title="Mullogher">
Mullogher



</doc>
<doc id="5153048" url="https://pl.wikipedia.org/wiki?curid=5153048" title="Strokestown Road">
Strokestown Road



</doc>
<doc id="5153049" url="https://pl.wikipedia.org/wiki?curid=5153049" title="Flancare Park">
Flancare Park



</doc>
<doc id="5153050" url="https://pl.wikipedia.org/wiki?curid=5153050" title="City Calling Stadium">
City Calling Stadium



</doc>
<doc id="5153051" url="https://pl.wikipedia.org/wiki?curid=5153051" title="Sutunurca">
Sutunurca

Sutunurca (łac. "Diocesis Sutunurcensis") – stolica historycznej diecezji w Cesarstwie rzymskim w prowincji Afryka Prokonsularna, sufragania metropolii Kartagina. Współcześnie w Tunezji. Obecnie katolickie biskupstwo tytularne.

</doc>
<doc id="5153052" url="https://pl.wikipedia.org/wiki?curid=5153052" title="Kolonia (Czermin)">
Kolonia (Czermin)

Kolonia (do 31 marca 1925 Hohenbach, od 1925 Czermin-Kolonia) – część wsi Czermin w Polsce, połżonej w województwie podkarpackim, w powiecie mieleckim, w gminie Czermin. Leży na północ od Czermina.
W 1783 roku do Czermina przybyli osadnicy z Nadrenii, którzy objęli w posiadanie część wsi Czermin, której nazwa brzmiała „Hohenbach”. Kolonia liczyła 56 rodzin osadników niemieckich i obejmowała 654 morgi najurodzajniejszych pól. Koloniści byli wyznania protestanckiego. W 1784 założyli oni filię zboru w Sarnowie (niem. "Reichsheim"). W 1802 wybudowali okazały dom modlitwy, założyli cmentarz wyznaniowy, mieli piętrową szkołę, w której jeszcze w okresie międzywojennym 1918–1939 nauczanie odbywało się także w języku niemieckim. W 1867 z Sarnowa przeniesiono tu siedzibę zboru.
31 marca 1925 władze polskie oficjalnie zmieniły nazwę Hohenbach na "Czermin-Kolonja".
Podczas II wojny światowej siedziba hitlerowskiej gminy Czermin Kolonia (Hohenbach) w powiecie Debica (dębickim) w Generalnym Gubernatorstwie (dystrykt krakowski).
W latach 1975–1998 miejscowość położona była w województwie rzeszowskim.

</doc>
<doc id="5153053" url="https://pl.wikipedia.org/wiki?curid=5153053" title="Stephen Spratt">
Stephen Spratt

Stephen Spratt (ur. 25 kwietnia 1960) – irlandzki kolarz szosowy. Olimpijczyk z Seulu 1988, gdzie w zawodach kolarskich na szosie zajął dziewiętnaste miejsce w drużynie.
Triumfował w klasyfikacji końcowej irlandzkiego Rás Tailteann w 1986 i 1992; był najlepszy na jednym z etapów tego wyścigu w 1985, 1986, 1987, 1988 i 1992. Drugi na koniec zawodów Flèche du Sud w 1988. Wygrał Tour de Hokkaido w 1992 roku.

</doc>
<doc id="5153054" url="https://pl.wikipedia.org/wiki?curid=5153054" title="Marandoo mine">
Marandoo mine

Kopalnia Marandoo (ang. "Marandoo mine") – kopalnia rudy żelaza położona w regionie Pilbara w północno–zachodniej części Australii Zachodniej, 45 km na wschód od miasta Tom Price. 
Kopalnia jest w całości własnością i jest zarządzana przez Rio Tinto Iron Ore i jest jedną z czternastu kopalni rudy żelaza prowadzonych przez tę firmę w regionie Pilbara. W roku 2010 wydobyto w regionie Pilbara 220 mln ton rudy żelaza. 
Kopalnia jest położona wzdłuż linii kolejowej, w wąskim korytarzu przecinającym park narodowy Karijini i dzielącym go na część północną i południową. Region Pilbara, w których leży kopalnia, zawiera 84% zidentyfikowanych zasobów rudy żelaza Australii i jest jednym z głównych światowych obszarów występowania rudy. 
Opis.
Kopalnia Marandoo była pierwotnie zlokalizowana na terenie parku narodowego Karijini do chwili, gdy w 1991 r. została z niego wyłączona, by umożliwić rozpoczęcie prac wydobywczych. Na potrzeby kopalni utworzono korytarz kolejowy, by umożliwić transport rudy do wybrzeża na zachodzie także z przyszłych kopalni na wschodzie. 
Działalność firmy Rio Tinto w regionie Pilbara rozpoczęła się w 1966 r. Sama kopalnia zaczęła działać w 1994 r. Kopalnia ma roczną wydajność 15 mln ton rudy żelaza wydobywanej metodą odkrywkową. Ruda przerabiana jest na miejscu przed załadunkiem do wagonów. 
Ruda z kopalni jest transportowana na wybrzeże koleją Hamersley &amp; Robe River railway, gdzie jest ładowana na statki. Rudy wydobyte w kopalni Marandoo oraz w kopalniach Brockman, Mount Tom Price, Paraburdoo, Channar, Eastern Range i Yandicoogina są transportowane w formie bryłek lub ziaren do portu Dampier. Przed załadunkiem na statki rudy są mieszane i ponownie przesiewane. Maksymalna wielkość bryłek to 31,5 mm, a ziaren 6,3 mm. 
Kopalnia znajduje się w posiadaniu firmy Hamersley Iron Pty Ltd, będącej 100% własnością firmy Rio Tinto, posiadającej w okręgu Pilbara 12 kopalni. 
Okres działalności wszystkich kopalń został przedłużony o kolejne 20 lat na początku drugiej dekady XXI w., kiedy ich licencja została zmodyfikowana w taki sposób, że umożliwiła wydobycie poniżej poziomu wód gruntowych. Wody gruntowe są obecnie pompowane i przesyłane na pola poza parkiem Karijini, na których uprawia się trawy na pasze, używane do hodowli bydła.
Zatrudnienie.
Pracownicy kopalni są zatrudnieni w systemie FIFO (Fly-in fly-out). Jest to sposób zatrudniania ludzi na odległych terenach, polegający na tymczasowym dowiezieniu ich do miejsca pracy, zamiast stałej relokacji pracowników i ich rodzin. 
Turystyka.
Kopalnię można zobaczyć z Mount Bruce, drugiej pod względem wysokości góry w Australii Zachodniej. 

</doc>
<doc id="5153055" url="https://pl.wikipedia.org/wiki?curid=5153055" title="Malediwski język migowy">
Malediwski język migowy

Malediwski język migowy (MvSL) – język migowy, którym posługują się głusi na Malediwach, stanowiący ich naturalny język komunikacji. Jest to język wizualno-przestrzenny. Według szacunków językiem posługuje się około 2700 osób.
Opublikowany w 2009 roku „Słownik malediwskiego języka migowego” zawiera znaki około 650 słów, objaśnionych w języku angielskim i języku malediwskim (dhivehi). Został opublikowany ponieważ w 2007 roku, jego autor Amaresh Gopalakrishnan był zaskoczony, że nie mógł porozumieć się z głuchymi za pomocą znaków, których uczył się w szkole. Podróżował z Ahmedem Ashfagiem, szefem Malediwskiego Stowarzyszenia Głuchych, na cztery wyspy i odkrył, że każda ma własny zestaw znaków. Słownik zilustrował ojciec autora, który jest głuchy. Szkoła Jamaaluddin w Male zaczęła oferować zajęcia dla dzieci niesłyszących w 1985 roku. Nadal jednak rodzice ukrywają swoje głuche dzieci. Od 11 września 2008 roku działa „Malediwskie Stowarzyszenie Głuchych” („Maldives Deaf Association”, MDA) promujące naukę języka migowego w szkołach.

</doc>
<doc id="5153056" url="https://pl.wikipedia.org/wiki?curid=5153056" title="Tunelik w Kozubcu">
Tunelik w Kozubcu

Tunelik w Kozubcu – tunel we wsi Trzebniów, w województwie śląskim, w powiecie częstochowskim, w gminie Janów na Wyżynie Częstochowskiej. Znajduje się w Skałach na Wzgórzu wznoszących się na wzgórzu Kazubiec (Kozubiec) na północnym krańcu zabudowanego obszaru wsi, po wschodniej stronie drogi z Trzebniowa do Ludwinowa.
Opis obiektu.
Jest to tunelik o 3-metrowej długości przebijający podstawę jednej ze Skał na Wzgórzu. Ma soczewkowaty kształt, wysokość 2 m i szerokość 0,9 m. Jego zachodnią stronę tworzy filarek o szerokości 0,3–0,5 m. Na jego przedłużeniu jest okapik o wysięgu 1,5 m, a uż obok filarka znajduje się luźno leżąca skała o długości 4 m i szerokości 1 m.
Tunel powstał w późnojurajskich wapieniach skalistych. Ma skalisty spąg z mniejszymi i większymi luźno leżącymi skałami. Brak nacieków, w tuneliku nie rozwijają się też rośliny. Zwierząt nie zaobserwowano.
Po raz pierwszy dokumentację i plan tuneliku opracował M. Czepiel w listopadzie 2000 r.
W Skałach na Wzgórzu znajduje się jeszcze Schronisko Górne w Kozubcu.

</doc>
<doc id="5153059" url="https://pl.wikipedia.org/wiki?curid=5153059" title="Hohenbach">
Hohenbach



</doc>
<doc id="5153063" url="https://pl.wikipedia.org/wiki?curid=5153063" title="Czermin-Kolonia">
Czermin-Kolonia



</doc>
<doc id="5153070" url="https://pl.wikipedia.org/wiki?curid=5153070" title="Consequence of Sound">
Consequence of Sound



</doc>
<doc id="5153073" url="https://pl.wikipedia.org/wiki?curid=5153073" title="Sebastián Báez">
Sebastián Báez

Sebastián Báez (ur. 28 grudnia 2000 w Buenos Aires) – argentyński tenisista, finalista juniorskiego French Open 2018 w grze pojedynczej.
Kariera tenisowa.
W 2018 roku dotarł do finału juniorskiego French Open w grze pojedynczej, w którym przegrał z Tseng Chun-hsinem 6:7(5), 2:6.
W tym samym roku podczas igrzysk olimpijskich młodzieży, startując w parze z Facundo Díazem Acostą, wywalczył złoty medal w grze podwójnej. W finale argentyński debel pokonał bułgarsko-australijską parę Adrian Andreew-Rinky Hijikata 6:4, 6:4.
W karierze zwyciężył w trzech singlowych turniejach cyklu ATP Challenger Tour. Ponadto wygrał pięć singlowych oraz jeden deblowy turniej rangi ITF.
W cyklu ATP Tour Argentyńczyk jest mistrzem jednego turnieju w grze pojedynczej z trzech rozegranych finałów.
W rankingu gry pojedynczej najwyżej był na 31. miejscu (1 sierpnia 2022), a w klasyfikacji gry podwójnej na 514. pozycji (12 października 2020).

</doc>
<doc id="5153074" url="https://pl.wikipedia.org/wiki?curid=5153074" title="Sebastián Baez">
Sebastián Baez



</doc>
<doc id="5153075" url="https://pl.wikipedia.org/wiki?curid=5153075" title="Janina Siwiec">
Janina Siwiec

Janina Siwiec d. Bachul (ur. 4 maja 1917, zm. 2000 w Krakowie) – polska Sprawiedliwa wśród Narodów Świata
Życiorys.
Janina Bachul urodziła się w 1917 r. i odtąd mieszkała we wsi Osielec lub Bystra koło Makowa Podhalańskiego, w powiecie krakowskim. Jej rodzicami byli Stanisław i Ludwika Bachul. Miała sześcioro rodzeństwa: Romana (ur. 1918), Władysława (ur. 1922), Jana (r. 1928), Mieczysława (ur. 1929), Marię (ur. 1920) i Annę (ur. 1924). W prowadzonym przez Bachulów gospodarstwie mieszkała również Antonina Siwiec domo Kowalska, babcia Janiny. Podczas okupacji niemieckiej Janina Siwiec pomogła przetransportować Sarę Glaser, wówczas dwuipółletnie dziecko, z krakowskiego getta do swojej rodziny mieszkającej w Bystrej. Bachulowie udzielili bezpiecznego schronienia wywiezionej z krakowskiego getta dwuipółletniej Sarze, córce znajomej rodziny, Miriam Glaser. Dziecko pozostało pod opieką Stanisława, jego żony Ludwiki i dwóch młodszych sióstr Ludwiki, Anny i Marii. Oficjalnie Sara Glaser była przedstawiana jako nieślubne dziecko babci Janiny, Ludwiki. Dziecko stało się pełnoprawnym członkiem rodziny. Zostało nauczone katolickich modlitw i regularnie uczęszczało do kościoła, aby uniknąć represji. Sara pozostała pod opieką Bachul niemal do końca okupacji niemieckiej, kiedy to matka Miriam odebrała je po wyjściu z obozu koncentracyjnego w Oświęcimiu. Glaserowie mieszkały później przejściowo we Wrocławiu, następnie w obozie przejściowym dla osób przesiedlonych w Hofgeismar w Niemczech, po czym wyemigrowały do Izraela. W 1987 roku ukrywana podczas okupacji niemieckiej Sarah Lea Yareach domo Glaser odwiedziła dom swoich dawnych opiekunów.
12 września 1990 r. Janina Siwiec została uznana przez Jad Waszem za Sprawiedliwą wśród Narodów Świata. Razem z nią odznaczono jej rodziców Stanisława i Ludwikę Bucholów i rodzeństwo Annę Radoń z domu Bachul, Marię Rzeszutko z domu Bachul oraz Romana i Władysława Bachulów. Janina Siwiec zmarła w 2000 r. w Krakowie.

</doc>
<doc id="5153077" url="https://pl.wikipedia.org/wiki?curid=5153077" title="Hasbara">
Hasbara

Hasbara (hebr. הַסְבָּרָה) – posługiwanie się dyplomacją publiczną na rzecz państwa Izrael, tj. starania mające na celu bezpośrednie komunikowanie się z obywatelami innych państw w celu informowania ich i wpływania na nich, aby wspierali lub tolerowali cele rządu izraelskiego.
Typy.
Wśród wczesnych syjonistów nadal powszechne było nazywanie ich wysiłków komunikacyjnych „propagandą”. Na przykład termin ten został użyty przez Theodora Herzla na III Kongresie Syjonistycznym w 1899 r., kiedy prosił kolegów syjonistów z audytorium o „zaangażowanie się w propagandę”. Chociaż w tamtym czasie termin „propaganda” był neutralnym terminem opisowym, w międzyczasie związał się z podejściem manipulacyjnym. Obecnie termin ten jest zwykle używany do komunikacji izraelskiego rządu lub proizraelskich grup wsparcia tylko przez ich krytyków lub przeciwników, aby przedstawić tę komunikację jako wprowadzającą w błąd i manipulującą.
Później użyto terminu "hasbara". Termin ten został formalnie wprowadzony do słownika syjonistycznego przez Nachuma Sokołowa. "Hasbara" jest trudny do przetłumaczenia na angielski, ale z grubsza oznacza „wyjaśnianie”. Jest to strategia komunikacyjna, która „stara się wyjaśnić działania, niezależnie od tego, czy są uzasadnione”. Ponieważ skupia się na wyjaśnianiu swoich działań, "hasbara" została nazwana „podejściem reaktywnym i opartym na zdarzeniach”.
Dzisiaj izraelscy praktykujący mają tendencję do "określania" swoich wysiłków komunikacyjnych jako „dyplomacja publiczna”, a nie "hasbara", co wskazuje na zmianę strategii. Uważają, że skupienie się na „wyjaśnianiu” jest zbyt defensywne i wolą aktywnie określać program, będąc mniej reaktywnym i bardziej proaktywnym, przechodząc do bardziej kompleksowego, długoterminowego podejścia strategicznego.
Izraelska dyplomacja publiczna obejmuje różne formy komunikacji i inne formy interakcji z opinią publiczną za granicą. Na przykład Izrael angażuje się w otwartą i w pełni przypisywalną, jednokierunkową komunikację masową, która jest skierowana do niezrzeszonych dotąd populacji cywilnych w innych krajach (forma komunikacji, którą Hirschberger określa jako „komunikację zewnętrzną”), zarówno za pośrednictwem mediów społecznościowych, jak i tradycyjnych środków masowego przekazu. Rząd izraelski używa tego rodzaju komunikacji, szczególnie w celu pozytywnego przedstawienia Izraela (strategia komunikacji, którą Hirschberger nazywa „brandingiem”). Rząd izraelski i grupy proizraelskie również wykorzystują komunikację interwencyjną, aby przeciwdziałać temu, co postrzegają jako próby delegitymizacji Izraela, np. w kontekście BDS. Rząd izraelski angażuje się również w działania wykraczające poza działania komunikacyjne w mediach społecznościowych i tradycyjnych środkach masowego przekazu, np. w formie dyplomacji kulturalnej. Wysiłki komunikacyjne proizraelskich grup społeczeństwa obywatelskiego są również częściowo nazywane „adwokacją”.
Jednostki.
W dyplomację publiczną angażują się różne jednostki izraelskiego rządu, a także proizraelskie organizacje:
Historia.
1970-1999.
Wczesne wzmianki o terminie "hasbara" w angielskich głównych mediach drukowanych pochodzą z późnych lat 70. i opisują go jako „budowanie wizerunku za granicą”. Według "The Washington Post", praca ta „nazywa się hasbara, gdy jej celem jest przekształcenie opinii publicznej za granicą”. Na początku lat osiemdziesiątych hasbara była definiowana jako „kampania public relations”. W "Newsweeku" zostało to opisane jako „wyjaśniające”. W 1986 r. "The New York Times" poinformował, że pod koniec lat 70. rozpoczęto program „komunikowania celów obronnych”, a w 1984 r. wdrożono „Projekt Hasbara”, mający na celu „szkolenie oficerów służb zagranicznych w zakresie łączności poprzez umieszczanie ich w firmach amerykańskich”. Carl Spielvogel, prezes Backer &amp; Spielvogel, udał się do Izraela, aby doradzać rządowi w informowaniu o swoich celach obronnych. Wyjazd zaowocował projektem Hasbara, programem stażowym stworzonym w celu szkolenia funkcjonariuszy służb zagranicznych w zakresie komunikacji poprzez umieszczenie ich w amerykańskich firmach.
Książka Shmuela Katza "Battleground: Fact and Fantasy in Palestine", opublikowana w 1973 roku, została opisana jako „encyklopedyczna książka źródłowa dla osób zaangażowanych w izraelskie "wysiłki hasbara" (public relations)” przez Moshe Phillipsa, krajowego dyrektora Herut North America’s US Sekcja. W 1977 r. premier Menachem Begin nazwał Katza „doradcą premiera informacji za granicą”.
W maju 1992 roku "The Jerusalem Post" doniósł, że amerykańscy przywódcy żydowscy prawie nie reagowali na wiadomość, że departament hasbara w Ministerstwie Spraw Zagranicznych zostanie wyeliminowany w ramach gruntownej reorganizacji ministerstwa. Malcolm Hoenlein zauważył, że od jakiegoś czasu mówi się o usprawnieniu funkcji hasbara w ministerstwie. Powiedział, że połączenie funkcji departamentu hasbary z funkcjami departamentu prasowego nie zwiastowało żadnego obniżenia priorytetu, jaki rząd Likudu nadaje hasbarze za granicą. Abe Foxmanzareagował podobnie, mówiąc, że „nie był zdenerwowany ani zaniepokojony” i zauważył, że rozpowszechnianie hasbary zawsze było obowiązkiem każdego funkcjonariusza Ministerstwa Spraw Zagranicznych, zwłaszcza tych pracujących za granicą; jeśli wyeliminowanie jednego działu oznacza, że wszyscy przejmą większą odpowiedzialność za swoje wysiłki w dystrybucji hasbary, to wszyscy są za. Poinformowano również, że personel z zagranicznych departamentów hasbary zostanie przeniesiony do departamentów prasowych, do których należy większość pracy obecnie wykonywanej przez urzędników hasbary. Wyjaśnił, że wysiłki Izraela, by zapewnić hasbarę za granicą, skupią się na komunikacji medialnej.
2000-2009.
W 2001 r. Shmuel Katz opublikował retrospektywę izraelskich wysiłków hasbary i powiedział, że hasbara „musi być zwalczana nie przez sporadyczne nagłe wypadki, ale przez oddzielny stały departament w rządzie”. Szaron zwiększył wysiłki hasbary, ale nie stworzył w tym celu ministerstwa na szczeblu gabinetu.
Również w 2001 roku Ministerstwo Spraw Zagranicznych izraelski, ramię dyplomatyczna rządu Izraela, był oryginalny co-sponsorem Hasbara stypendia działalności Aish HaTorah. Agencja Żydowska dla Izraela, Departament Edukacji Żydowskiej syjonistycznego, prowadzi kampanię o nazwie „Hasbara, izraelski Advocacy, Twój Przewodnik do East konfliktu bliskowschodniego”. W maju 2007 r. stypendia Hasbara stwierdziły, że „Wikipedianie jest obiektywnym zasobem, ale raczej internetową encyklopedią, którą każdy może edytować. Rezultatem jest strona internetowa, która jest w dużej mierze kontrolowana przez „intelektualistów”, którzy starają się napisać na nowo historię konfliktu arabsko-izraelskiego. Autorzy ci systematycznie, ale subtelnie przepisali kluczowe fragmenty tysięcy wpisów w Wikipedii, aby przedstawić Izrael w negatywnym świetle. Masz okazję zatrzymać ten niebezpieczny trend! Jeśli jesteś zainteresowany dołączeniem do zespołu Wikipedystów, aby upewnić się, że Izrael jest prezentowany uczciwie i dokładnie, skontaktuj się z [naszym] dyrektorem”. Podobna kampania na rzecz Wikipedii została później uruchomiona przez Komitet ds. Amerykaw maju 2008; pięciu redaktorów zaangażowanych w kampanię zostało usankcjonowanych przez administratorów Wikipedii, którzy napisali, że otwarty charakter Wikipedii „jest fundamentalnie niezgodny z tworzeniem prywatnej grupy do potajemnej koordynacji edycji”.
W 2002 roku biuro izraelskiego kontrolera państwowego wydało raport krytyczny wobec izraelskich wysiłków PR. Wspomniano o „braku ogólnej koncepcji i celu strategicznego public relations” oraz o braku koordynacji między różnymi organizacjami. Poziomy finansowania są skromne; Ministerstwo Spraw Zagranicznych wydało na te działania w 2002 roku około 8,6 mln USD, a budżet Biura Prasowego Rządu wyniósł 100 000 USD.
W 2008 roku Yarden Vatikay został wyznaczony do koordynowania izraelskiej polityki medialnej w kraju i za granicą.
W 2009 roku izraelskie ministerstwo spraw zagranicznych zorganizowało wolontariuszy do dodawania proizraelskich komentarzy na stronach informacyjnych. W lipcu 2009 roku ogłoszono, że izraelskie Ministerstwo Spraw Zagranicznych zbierze oddział „wojny internetowej” do rozpowszechniania proizraelskich wiadomości na różnych stronach internetowych, z finansowaniem w wysokości 600 000 szekli (około 150 000 USD).
2010 do chwili obecnej.
Raport z 2010 roku przygotowany dla izraelskiego gabinetu przez Instytut Reut i cytowany przez gazetę "Haaretz jest" przykładem powszechnego izraelskiego poglądu, że potrzebne są wysiłki "hasbary", aby odpowiedzieć na to, co określa jako rozproszoną „sieć delegitymizacji” antyizraelskich aktywistów. "Haaretz" ujął to tak: „Aktywiści sieci –„delegitymizatorzy”, jak je nazywa raport – są stosunkowo marginalni: młodzi ludzie, anarchiści, migranci i radykalni działacze polityczni”. Gazeta cytuje również raport, mówiąc, że ta sieć promuje propalestyńskie działania w Europie jako „modne” i wzywa do monitorowania jej przez izraelskie służby wywiadowcze oraz do traktowania sieci jako strategicznego zagrożenia przez rząd. Konkluduje, że Izrael nie był przygotowany na sprostanie zagrożeniu, jakie stanowiła ta sieć i że należy podjąć bardziej energiczne działania, aby na nie zareagować.
Neil Lazarus stwierdził, że to, co nazywa „niskobudżetową, oddolną Hasbarą 2.0” osiągnęło pełnoletność i chwali strony internetowe, które śledzą to, co zwolennicy postrzegają jako antyizraelskie uprzedzenia mediów, i które promują kampanie e-mailowe w imieniu Izraela. Zauważa, że „Izraelska hasbara wydaje się być bardziej dynamiczna, ponieważ diaspora bierze na siebie odpowiedzialność” i że „do tego zadania zostały przydzielone nawet szkoły dzienne i programy MASA”.
Metody.
Izraelska Rada Informacji Obywatelskiej (ICIC) twierdzi, że jej celem jest „wspieranie wysiłków na rzecz wyjaśnienia izraelskiego życia z punktu widzenia przeciętnego obywatela Izraela. W tym celu ICIC werbuje Izraelczyków ze wszystkich środowisk do udziału w swoich różnych projektach. ...Jednym z naszych głównych działań jest produkcja specjalnych prezentacji Powerpoint, które zamieszczamy na naszej stronie internetowej. Prezentacje te dotyczą konkretnych aspektów i zagadnień związanych z Izraelem i Bliskim Wschodem.”
Niektórzy eksperci "hasbary" badają metody stosowane przez aktywistów palestyńskich i doradzają, jak zareagować. Na przykład opisywanie demonstrantów jako „młodzieży” wywołuje inne wrażenie niż nazywanie ich „dziećmi”. Zwracają uwagę na subtelne różnice znaczeniowe między takimi słowami jak demonstracja i zamieszki, organizacja terroru i palestyńska organizacja polityczna. Odradzają wyzwiska i zdobywanie punktów.
Edward Said napisał, że metody hasbara stosowane podczas Drugiej Intifady obejmowały lunche i bezpłatne wycieczki dla wpływowych dziennikarzy; seminaria dla studentów żydowskich uniwersytetów; zaproszenia dla kongresmenów; broszury i darowizny pieniężne na kampanie wyborcze; mówienie fotografom i pisarzom, co fotografować lub o czym pisać; wykłady i trasy koncertowe wybitnych Izraelczyków; częste odniesienia do Holokaustu; ogłoszenia w gazetach atakujące Arabów i wychwalające Izrael.
Ministerstwo Spraw Zagranicznych Izraela ustanowiło nowe szkolenie na temat właściwego wykorzystania metod mediów społecznościowych w swojej strategii hasbara. Było wiele przypadków, w których zawstydzające i nieodpowiednie tweety i posty ambasad izraelskich, zwłaszcza w Irlandii pod przywództwem Boaz Moda’i, przyniosły międzynarodowe potępienie. W odpowiedzi na takie incydenty izraelskie Ministerstwo Spraw Zagranicznych zaktualizowało internetowe wytyczne dotyczące mediów społecznościowych dla przedstawicieli rządu izraelskiego na całym świecie, tak aby „doktryna walki” w przewodniku medialnym zawierała odpowiednie „zalecenia i zakazy”.
Kształtowanie amerykańskiej opinii publicznej.
Urzędnicy izraelscy podkreślali wagę kształtowania amerykańskiej opinii publicznej w celu wywierania korzystnego wpływu na politykę zagraniczną USA wobec Izraela. Na przykład premier Benjamin Netanjahu powiedział: „W ciągu ostatnich 30 lat niezliczoną ilość razy występowałem w amerykańskich mediach i spotykałem tysiące amerykańskich przywódców. Rozwinąłem pewną zdolność wpływania na opinię publiczną”. Netanjahu wygłosił to oświadczenie w kontekście trwających dekadę wysiłków rządu izraelskiego, aby wywierać nacisk na działania militarne przeciwko Iranowi. Dodał, że „jest to najważniejsza rzecz: zdolność do wywierania wpływu na opinię publiczną”. opinia w Stanach Zjednoczonych przeciwko reżimowi w Iranie”.
Koordynacja z amerykańskimi organizacjami syjonistycznymi.
Główne amerykańskie organizacje żydowskie odegrały znaczącą rolę w przekazywaniu amerykańskiej opinii publicznej narracji o państwie izraelskim. Rabin Alexander M. Schindler, były przewodniczący Konferencji Prezydentów Głównych Amerykańskich Organizacji Żydowskich, powiedział: „Konferencja Prezydencka i jej członkowie byli instrumentami oficjalnej izraelskiej polityki rządowej. Naszym zadaniem było otrzymanie wskazówek od rządu i starać się jak najlepiej, bez względu na to, co wpłynie na społeczność żydowską”. Podobnie Hyman Bookbinder, wysoki rangą urzędnik Amerykańskiego Komitetu Żydowskiego powiedział: „O ile coś nie jest strasznie naglące, naprawdę krytyczne lub fundamentalne, papugujecie linię Izraela, aby utrzymać amerykańskie poparcie. Jako amerykańscy Żydzi nie mówimy, że Izrael myli się co do swojej polityki”.
Mitchell Bard napisał, że „określając kwestie w kategoriach interesu narodowego, AIPAC może przyciągnąć szersze poparcie niż kiedykolwiek byłoby to możliwe, gdyby było postrzegane jako reprezentujące wyłącznie interesy Izraela. Nie oznacza to, że AIPAC nie ma bliskich relacji z izraelskimi urzędnikami; tak jest, choć nieoficjalnie. Mimo to lobby czasami wchodzi w konflikt z izraelskim rządem”.

</doc>
<doc id="5153078" url="https://pl.wikipedia.org/wiki?curid=5153078" title="Mogielnice">
Mogielnice



</doc>
<doc id="5153079" url="https://pl.wikipedia.org/wiki?curid=5153079" title="Canoo MPDV">
Canoo MPDV

Canoo MPDV − elektryczny samochód dostawczy klasy wyższej, który będzie produkowany pod amerykańską marką Canoo od 2023 roku.
Historia i opis modelu.
W grudniu 2020 roku amerykański startup Canoo przedstawił drugi, po zaprezentowanym przed rokiem Minivanie, model elektrycznego samochodu. Tym razem przyjął on postać dużego pojazdu dostawczego, czerpiąc swoją nazwę MPDV od anglojęzycznego rozwinięcia jego wszechstronnego przeznaczenia, "Multi-Purpose Delivery Vehicle". Pod kątem wizualnym samochód rozwinął język stylistyczny Canoo, wyróżniając się futurystycznym, jednobryłowym nadwoziem z pionowymi pasami oświetlenia LED oraz dużą, czołową szybą oraz pionowo ściętym pasem przednim. 
Pojazd skonstruowano jako odpowiedź na podobnej koncepcji konstrukcje zarówno konkurencyjnych startupów, jak i dużych koncernów inwestujących w rozwój elektrycznych samochodów dostawczych. Na ich tle Canoo MPDV ma charakteryzować się według deklaracji producenta o 30% większą pojemnością przedziału transportowego, a także oszczędnie dysponującym energią układem napędowym.
Wzorem konstrukcji Forda czy Mercedesa i w przeciwieństwie do modeli m.in. Riviana, dostęp do przedziału transportowego Canoo MPDV uzyskać można nie poprzez przesuwaną kurtynę, lecz klasyczną, dwuskrzydłową klapą. Producent wstępnie planuje oferowanie MPDV w dwóch wariantach wielkości nadwozia, co przełoży się na różne możliwości ładunkowe w zależności od preferencji nabywcy.
Canoo MPDV jest samochodem jednoosobowym - zarówno obok miejsca kierowcy, jak i przed nim wygospodarowano pustą przestrzeń, realizując minimalistyczną koncepcję aranżacji kabiny pasażerskiej, zapewniając zarazem płynne przejście między szoferką a przedziałem transportowym.
Sprzedaż.
Pierwsze egzemplarze Canoo MPDV mają zostać zbudowane w 2022 roku, z kolei seryjna produkcja razem z modelami Minivan i Pickup ma rozpocząć się w 2023 roku w zakładach produkcyjnych w Pyor Creek w amerykańskim stanie Oklahoma.
Dane techniczne.
Canoo MPDV jest samochodem w pełni elektrycznym, którego układ napędowy tworzy silnik o mocy 200 KM i 320 Nm maksymalnego momentu obrotowego. Dzięki bateriom w trzech wariantach pojemności 40, 60 i 80 kWh pojazd może przejechać na jednym ładowaniu odpowiednio 274, 402 lub 483 kilometry według normy pomiarowej WLTP.

</doc>
<doc id="5153080" url="https://pl.wikipedia.org/wiki?curid=5153080" title="Brain (rzeka w Essex)">
Brain (rzeka w Essex)

Brain – rzeka w Anglii w hrabstwie Essex. Dała nazwę miastu Braintree. 
Charakterystyka.
Na północy, przed Braintree rzeka znana jest jako Pods Brook która ma źródło w pobliżu wioski Bardfield Saling. Poniżej Braintree, rzeka Brain dołącza do Blackwater w rezerwacie Wheat Mead w mieście Witham.

</doc>
<doc id="5153081" url="https://pl.wikipedia.org/wiki?curid=5153081" title="Wulgarny materializm">
Wulgarny materializm



</doc>
<doc id="5153084" url="https://pl.wikipedia.org/wiki?curid=5153084" title="Tim Flannery">
Tim Flannery

Timothy Fridtjof Flannery (ur. 28 stycznia 1956) – australijski mammolog, paleontolog i działacz ekologiczny. Specjalista w zakresie zmiany klimatu.
W swojej karierze zajmował różne stanowiska akademickie, w tym profesora na Uniwersytecie Adelajdy, dyrektora Muzeum Australii Południowej w Adelajdzie, głównego specjalisty ds. badań w Muzeum Australijskim oraz profesora na Uniwersytecie Macquarie. Jest autorem licznych publikacji naukowych.
W 2007 roku otrzymał tytuł Australijczyka Roku.

</doc>
<doc id="5153087" url="https://pl.wikipedia.org/wiki?curid=5153087" title="Roman Bachul">
Roman Bachul

Roman Bachul (ur. 1918, zm. 2005 w Makowej) – polski Sprawiedliwy wśród Narodów Świata.
Życiorys.
Roman Bachul mieszkał we wsi Osielec lub Bystra koło Makowa Podhalańskiego, w powiecie krakowskim. Jego rodzicami byli Stanisław i Ludwika Bachul. Miał sześcioro rodzeństwa: Janinę (ur. 1917), Władysława (ur. 1922), Jana (ur. 1928), Mieczysława (ur. 1929), Marię (ur. 1920) i Annę (ur. 1924). Podczas okupacji niemieckiej Roman Bachul pracował na kolei. W prowadzonym przez Bachulów gospodarstwie mieszkała również Antonina Siwiec z domu Kowalska, matka Ludwiki. Bachulowie udzielili bezpiecznego schronienia wywiezionej z krakowskiego getta dwuipółletniej Sarze Glaser, córce znajomej rodziny, Miriam Glaser. Dziecko pozostało pod opieką Stanisława, jego żony Ludwiki i dwóch młodszych sióstr Ludwiki, Anny i Marii. Roman współpomagał w opiece nad dzieckiem. Oficjalnie Sara Glaser była przedstawiana jako nieślubne dziecko Ludwiki. Dziecko stało się pełnoprawnym członkiem rodziny, wnuczką Stanisława i Ludwiki. Zostało nauczone katolickich modlitw i regularnie uczęszczało do kościoła, aby uniknąć represji. Sara pozostała pod opieką Bachul niemal do końca okupacji niemieckiej, kiedy to matka Miriam odebrała je po wyjściu z obozu koncentracyjnego w Oświęcimiu. Glaserowie mieszkały później przejściowo we Wrocławiu, następnie w obozie przejściowym dla osób przesiedlonych w Hofgeismar w Niemczech, po czym wyemigrowały do Izraela. W 1987 roku ukrywana podczas okupacji niemieckiej Sarah Lea Yareach domo Glaser odwiedziła dom swoich dawnych opiekunów.
Został uznany 12 września 1990 r. przez Jad Waszem za Sprawiedliwego wśród Narodów Świata. Razem z nim odznaczono jego rodziców Stanisława i Ludwikę Bachulów i rodzeństwo Janinę Siwiec z domu Bachul, Annę Radoń z domu Bachul, Marię Rzeszutko z domu Bachul oraz Władysława Bachulów. Roman Bachul zmarł w 2005 r. w Makowej.

</doc>
<doc id="5153088" url="https://pl.wikipedia.org/wiki?curid=5153088" title="Schronisko Górne w Kozubcu">
Schronisko Górne w Kozubcu

Schronisko Górne w Kozubcu – jaskinia we wsi Trzebniów, w województwie śląskim, w powiecie częstochowskim, w gminie Janów na Wyżynie Częstochowskiej. Znajduje się w Skałach na Wzgórzu wznoszących się na wzgórzu Kazubiec (Kozubiec) na północnym krańcu zabudowanego obszaru wsi, po wschodniej stronie drogi z Trzebniowa do Ludwinowa.
Opis obiektu.
Jest to schronisko o owalnym, spłaszczonym otworze znajdującym się u północnej podstawy jednej ze Skał na Wzgórzu (o wysokości 8 m). Otwór ma wysokość 0,6 m i szerokość 1,8 m. Znajduje się za nim myty i meandrujący korytarzyk o długości 6 m i wysokości 0,5-1 m. Za otworem ma on szerokość do 2 m, w części końcowej zwęża się do 0,5 m.
Schronisko powstało w późnojurajskich wapieniach skalistych. Ma próchniczno-piaszczyste namulisko zmieszane z odłamkami skał. W środkowej części są dwa kotły wirowe wysokości do 1,5 m i średnicy 0,4 m. Brak nacieków. Sciany porastają glony, ze zwierząt obserwowano tylko komary. 
Po raz pierwszy dokumentację i plan tuneliku opracował M. Czepiel w listopadzie 2000 r.
W odległości 7 m w Skałach na Wzgórzu znajduje się jeszcze Tunelik w Kozubcu.

</doc>
<doc id="5153089" url="https://pl.wikipedia.org/wiki?curid=5153089" title="Jacob von Eggers">
Jacob von Eggers

Jakob von Eggers (ur. 25 grudnia 1704 w Dorpacie, zm. 12 stycznia 1773 w Gdańsku) – generał pochodzenia szwedzkiego.
Życiorys.
Po zdobyciu Dorpatu przez Rosjan w 1708 r. wraz z matką przebywał w niewoli w Archangielsku. Tam i w kilku innych rosyjskich miastach dorastał i brał udział w lekcjach szwedzkich oficerów jeńców wojennych. Wyzwolony w 1722 r. wstąpił do szwedzkiej służby wojskowej i poświęcił się szczególnie fortyfikacjom.
W 1728 odbył podróż do Francji. Służył w Gdańsku w armii króla Stanisława Leszczyńskiego w czasie wojny o sukcesję polską w latach 1733/35. Ufortyfikował twierdzę Rheinfels w Hesji-Kassel w 1735 i przeniesiony do służb saskich jako kapitan w 1737 roku.
Po wielu podróżach po Europie południowej towarzyszył armii saskiej w drodze do Czech w 1741 r., ale powrócił do Szwecji w 1743 r. i brał udział w wojnie z Rosją jako kwatermistrz generalny. Od 1744 r. ponownie zatrudniony w elektorskiej armii saskiej, brał udział w II wojnie śląskiej, a w 1747 r. jako ochotnik wziął udział w oblężeniu Bergen op Zoom.
Następnie uczył saksońskich książąt Xavera i Karla nauk wojennych i napisał „Nową wojnę, inżynierię, artylerię, morze i flotę” (Drezno 1757, 2 tomy). Pułkownik od 1749 r. i podniesiony do stanu szlacheckiego przez króla Szwecji, w 1756 r. mianowany wicekomendantem twierdzy Königstein, a w 1758 r. generałem i komendantem Gdańska. Zmarł tamże 12 stycznia 1773 r. Daniel Gralath Młodszy napisał „Memoriał honorowy generała dywizji v. Eggers ”, Gdańsk 1773.

</doc>
<doc id="5153091" url="https://pl.wikipedia.org/wiki?curid=5153091" title="Amal El-Mohtar">
Amal El-Mohtar

Amal El-Mohtar (ur. 13 grudnia 1984 w Ottawie) – kanadyjska pisarka fantastyczna, krytyczka i poetka libańskiego pochodzenia. Laureatka nagród: Nebula, Hugo oraz Locusa, głównie za krótkie formy.
Życiorys.
Jej rodzice pochodzą z Libanu. Urodziła się i wychowała w Ottawie, gdzie mieszka do dziś, z wyjątkiem dwóch lat spędzonych w Libanie, dokąd wyjechała z rodziną mając 6 lat. Ma młodsze rodzeństwo. W 2015 poślubiła Stuarta Westa.
Wykłada kreatywne pisanie na Carleton University (gdzie obecnie robi doktorat z języka angielskiego) oraz University of Ottawa.
Od 2018 jest recenzentką książek science fiction i fantasy w „New York Times Book Review”.
Jako sposoby spędzania wolnego czasu podaje picie herbaty, podnoszenie ciężarów, grę na harfie i ręcznie pisanie listów do przyjaciół.
Twórczość.
Zadebiutowała w 2006 krótką formą "The Crow’s Caw".
Nagrody.
Zdobyła ponadto kilkakrotnie , nagrodę przyznawaną za najlepszy wiersz roku w gatunku science fiction, fantasy lub horror.

</doc>
<doc id="5153092" url="https://pl.wikipedia.org/wiki?curid=5153092" title="Duke Bootee">
Duke Bootee

Duke Bootee, właśc. Edward Gernel Fletcher, ur. 6 czerwca 1951 w Elizabeth, zm. 13 stycznia 2021 w Savannah) – amerykański producent muzyczny i jeden z pierwszych raperów.
Najbardziej znany jako współtwórca utworu "The Message" z grupą Grandmaster Flash and the Furious Five wydanym w 1982 roku. Utwór został wydany przez Sugarhill Records jako utwór autorstwa samej grupy bez uwzględnienia Duke'a, chociaż był on odpowiedzialny za jego produkcję (wspólnie z Sylvią Robinson) i to on zaprezentował jego pierwszą wersję wtedy jeszcze pod nazwą "The Jungle". W późniejszych latach współpracował z Melle Melem, jednym z członków grupy, przy utworze "Message II (Survival)" oraz "New York New York" który podobnie jak "The Message" znowu został wydany jako utwór grupy bez jego udziału.
Po zakończeniu kariery muzycznej na początku lat 90., uzyskał dyplom na Uniwersytecie Rutgersa i został wykładowcą na Uniwersytecie w Savannah. W 2019 roku odszedł na emeryturę.
Zmarł 13 stycznia 2021 roku z powodu niewydolności serca.

</doc>
<doc id="5153094" url="https://pl.wikipedia.org/wiki?curid=5153094" title="Rosyjskie Centrum Nauki i Kultury w Gdańsku">
Rosyjskie Centrum Nauki i Kultury w Gdańsku



</doc>
<doc id="5153095" url="https://pl.wikipedia.org/wiki?curid=5153095" title="Stanisław Rapalski">
Stanisław Rapalski

Stanisław Leon Rapalski, ps. „Poraj” (ur. 1 marca 1891 w Krośniewicach, zm. 14 kwietnia 1979 w Łodzi) – działacz socjalistyczny, wiceprezydent miasta Łodzi.
Życiorys.
Stanisław Rapalski pochodził rodziny mieszczańskiej – był synem piekarza Andrzeja i Eufrozyny Rapalskich.
Ukończył cztery klasy szkoły powszechnej w Kutnie. Nie kontynuował w niej nauki w związku ze śmiercią obojga rodziców. Następnie przyuczał się do zawodu czeladnika piekarskiego. W latach 1907–1908 należał do koła rolniczego „Jutrzenka” w Krośniewicach, następnie w latach 1909–1911 do spółdzielni spożywców „Kutnowianka” w Kutnie. W 1912 kierował strajkiem piekarzy w Kutnie. Protestujący domagali się podwyżki płac, niemniej strajk zakończył się niepowodzeniem, a Rapalski został na miesiąc osadzony w areszcie we Włocławku jednocześnie tracąc pracę. Po pobycie w więzieniu przeprowadził się do Łodzi.
W Łodzi Rapalski podjął pracę konduktora w Kolejach Elektrycznych Łódzkich, a w 1914 dołączył do Polskiej Partii Socjalistycznej – Lewicy, w 1915 zaś należał do Łódzkiego Komitetu Okręgowego partii. W okresie pracy jako konduktor działał również w spółdzielni spożywczej „Naprzód”. W trakcie I wojny światowej został sekretarzem Związku Zawodowego Pracowników Przemysłu, ponadto w latach 1914–1918 został 3-krotnie aresztowany – w 1916 za organizację demonstracji 1-majowej, w 1917 za organizację strajku tramwajarzy łódzkich (areszt na 4 miesiące oraz utrata pracy), a w 1918 za przechowywanie w mieszkaniu nielegalnej drukarni. Również 1918 w wyniku rozłamu w PPS – Lewicy dołączył do PPS.
Od grudnia 1918 do listopada 1933 Stanisław Rapalski był członkiem Okręgowego Komitetu Robotniczego PPS, ponadto w latach 1920–1922 był jego przewodniczącym, a w późniejszych okresach również wiceprzewodniczącym. Ponadto należał do rady naczelnej PPS, a w latach 1919 i 1922 podjął 2 nieskuteczne próby zdobycia mandatu poselskiego. Od 1918 należał również do Łódzkiej Rady Robotniczej. W 1919, 1923 i 1927 zostawał radnym Rady Miejskiej w Łodzi z ramienia PPS, zostając także w 1921 i 1923 jej wiceprzewodniczącym. W latach 1927–1933 był wiceprezydentem Łodzi w okresie prezydentury Bronisława Ziemięckiego. W trakcie pełnienia tej funkcji skupiał się na nadzorowaniu spółek miejskich, w tym m.in. gazowni i elektrowni, a także zasiadał w radzie nadzorczej Łódzkiego Towarzystwa Elektrycznego. Honorarium jakie uzyskiwał z racji pełnionej roli w radzie nadzorczej przekazywał do kasy miasta. W 1927 Rapalski zaangażował się również w działanie Komitetu Budowy Domów Robotniczych, któremu przewodniczył i w którego skład wchodzili samorządowcy oraz architekci. Z inicjatywy KBDR rozpoczęto budowę osiedla im. Józefa Montwiłła-Mireckiego.
W 1934 nie został ponownie wybrany do Rady Miejskiej, w związku z czym przeprowadził się do wsi Lipa k. Strykowa i został przewodniczącym spółdzielni spożywców w Strykowie. Ponadto podjął się zbiórki na Fundusz Obrony Narodowej oraz został referentem spotkań Ligi Obrony Powietrznej. W 1939 zaangażował się w pomoc Warszawie, zajętej przez Niemców. Po powrocie był inwigilowany, a następnie w listopadzie 1939 aresztowany w ramach represji wymierzonej w elity przywódcze II RP. Początkowo areszt odbywał się w Strykowie, następnie został przeniesiony do obozu przejściowego w fabryce Glazera na Radogoszczu, 5 stycznia 1940 wraz z innymi więźniami przeniesiono go do więzienia Radogoszcz, urządzonego w fabryce Abbego, gdzie był przetrzymywany do marca 1940. Po odzyskaniu wolności wyjechał do Warszawy, gdzie pracował w Zakładzie Ubezpieczeń Wzajemnych. W sierpniu 1944 uczestniczył w powstaniu warszawskim, by następnie trafić do obozu w Brest, w którym był przetrzymywany do końca wojny.
W 1945 wrócił do Łodzi, gdzie zatrudnił się w Powszechnym Zakładzie Ubezpieczeń Wzajemnych, a w późniejszym okresie w Społem. Powrócił do działalności w PPS, lecz odszedł na emeryturę w 1949 w związku ze zjednoczeniem PPS z PPR i przekształceniem PZPR. W okresie po II wojnie światowej bezskutecznie zabiegał o nadanie Adeli Purtalowej, tytułu sprawiedliwej wśród Narodów Świata.
Został pochowany na Starym Cmentarzu w Łodzi.
Odznaczenia.
Odznaczony Krzyżem Kawalerskim Orderu Odrodzenia Polski (1923), a także Medalem Niepodległości (1937) i odznaką „Za Zasługi dla Miasta Łodzi”.

</doc>
<doc id="5153096" url="https://pl.wikipedia.org/wiki?curid=5153096" title="Pocco">
Pocco

Pocco – chiński producent elektrycznych mikrosamochodów z siedzibą w Jiaxing działający od 2021 roku. Marka należy do chińskiego przedsiębiorstwa dealerskiego Kaixin Auto.
Historia.
Na początku 2021 roku chińskie przedsiębiorstwo Yujin ogłosiło wprowadzenie na rynek nowej marki elektrycznych mikrosamochodów Pocco, przedstawiając niewielkiego, 3-drzwiowego hatchbacka o nazwie Meimei. Sprzedaż pojazdu na wewnętrznym rynku chińskim rozpoczęła się w marcu, by dwa miesiące później zapowiedzieć debiut rynkowy kolejnego samochodu - tym razem większego, 5-drzwiowego hatchbacka Duoduo z zapowiedzianym początkiem sprzedaży na sierpień 2021.
Wcześniej, w lipcu 2021 Pocco Meimei stał się najszybciej sprzedającą na rynku chińskim ówczesną nowością rynkową, z ponad 3,3 tysiącem sztuk dostarczonych do nabywców w tym kraju. We wrześniu z kolei chiński gigant branży dealerów samochodów premium, Kaixin Auto, dokonał zakupu Pocco od firmy Yujin, dostrzegając w tej marce duży potencjał w związku z jej dobrymi wynikami sprzedażowymi na początku obecności rynkowej.

</doc>
<doc id="5153097" url="https://pl.wikipedia.org/wiki?curid=5153097" title="Jan Brunosis">
Jan Brunosis

Jan Brunosis (ur. ?, zm. ?) – duchowny rzymskokatolicki, biskup kamieński.
Biografia.
Przed wyborem na biskupa był kanclerzem króla Niemiec i Czech Wacława IV Luksemburskiego oraz proboszczem kapituły lubuskiej.
W 1386 kapituła kamieńska wybrała kandydatem na nowego biskupa kamieńskiego księcia stargardzkiego Bogusława VIII. Papież Urban VI nie udzielił mu jednak prowizji i mianował biskupem kamieńskim Jana Brunosisa. Brak informacji kiedy i od kogo przyjął sakrę biskupią. Kapituła obstająca przy własnym kandydacie, przyjęła Brunosisa po jego ugodzie z Bogusławem VIII, jednak konflikt między władzą świecką i duchowną na Pomorzu rzutował na cały pontyfikat bpa Brunosisa, szczególnie, że Bogusław niezmiennie cieszył się poparciem wyższego duchowieństwa diecezjalnego i zakonnego.
7 czerwca 1386 Wacław IV włączył dominium biskupów kamińskich bezpośrednio do Rzeszy i nadał je jako lenno bp. Brunosisowi. W odpowiedzi kapituła kamieńska 24 sierpnia 1387 mianowała Bogusława VIII "dożywotnim dziedzicznym zwierzchnikiem i opiekunem fundacji biskupiej". Spowodowało tu dwuwładze w diecezji - bp Brunosis zarządzał ją w sprawach duchowych, a Bogusław VIII przejął świecką władzę biskupa.
W 1394 bp Jan Brunosis zrezygnował z biskupstwa. Z powodu nieprzychylnej mu sytuacji w diecezji nie jest pewnie czy kiedykolwiek do niej przybył.

</doc>
<doc id="5153099" url="https://pl.wikipedia.org/wiki?curid=5153099" title="Johannes Brunonis">
Johannes Brunonis



</doc>
<doc id="5153101" url="https://pl.wikipedia.org/wiki?curid=5153101" title="Marcelo Tomás Barrios Vera">
Marcelo Tomás Barrios Vera

Marcelo Tomás Barrios Vera (ur. 10 grudnia 1997 w Chillán) – chilijski tenisista, reprezentant kraju w rozgrywkach Pucharu Davisa, olimpijczyk.
Kariera tenisowa.
W 2018 roku zdobył złoty medal igrzysk Ameryki Południowej w grze pojedynczej, w finale pokonując Francisco Cerúndolo 7:6(5), 6:4.
Rok później podczas igrzysk panamerykańskich wywalczył srebrny medal w singlu. W finale turnieju uległ João Menezesowi 5:7, 6:3, 4:6.
W 2021 roku zadebiutował w imprezie wielkoszlemowej podczas Wimbledonu w grze pojedynczej. Po wygraniu trzech meczów w kwalifikacjach odpadł w pierwszej rundzie turnieju głównego, przegrywając z Kevinem Andersonem.
W tym samym sezonie wystąpił na igrzyskach olimpijskich w Tokio w grze pojedynczej. Odpadł wówczas w pierwszej rundzie po porażce z Jérémym Chardym.
W karierze zwyciężył w jednym singlowym i jednym deblowym turnieju cyklu ATP Challenger Tour. Ponadto wygrał siedem singlowych oraz cztery deblowe turnieje rangi ITF.
W rankingu gry pojedynczej najwyżej był na 124. miejscu (13 czerwca 2022), a w klasyfikacji gry podwójnej na 217. pozycji (7 lutego 2022).

</doc>
<doc id="5153102" url="https://pl.wikipedia.org/wiki?curid=5153102" title="Pogotowie Bojowe PPS">
Pogotowie Bojowe PPS



</doc>
<doc id="5153104" url="https://pl.wikipedia.org/wiki?curid=5153104" title="Tomás Barrios">
Tomás Barrios



</doc>
<doc id="5153105" url="https://pl.wikipedia.org/wiki?curid=5153105" title="Milicja Ludowa PPS">
Milicja Ludowa PPS



</doc>
<doc id="5153112" url="https://pl.wikipedia.org/wiki?curid=5153112" title="Marcelo Tomas Barrios Vera">
Marcelo Tomas Barrios Vera



</doc>
<doc id="5153114" url="https://pl.wikipedia.org/wiki?curid=5153114" title="Tomás Barrios Vera">
Tomás Barrios Vera



</doc>
<doc id="5153117" url="https://pl.wikipedia.org/wiki?curid=5153117" title="Sebastian Baez">
Sebastian Baez



</doc>
<doc id="5153123" url="https://pl.wikipedia.org/wiki?curid=5153123" title="Zdenek Kolar">
Zdenek Kolar



</doc>
<doc id="5153124" url="https://pl.wikipedia.org/wiki?curid=5153124" title="Oceane Babel">
Oceane Babel



</doc>
<doc id="5153125" url="https://pl.wikipedia.org/wiki?curid=5153125" title="Audrey Albie">
Audrey Albie



</doc>
<doc id="5153126" url="https://pl.wikipedia.org/wiki?curid=5153126" title="Polina Guryewa">
Polina Guryewa



</doc>
<doc id="5153127" url="https://pl.wikipedia.org/wiki?curid=5153127" title="Manifest październikowy 1905">
Manifest październikowy 1905



</doc>
<doc id="5153129" url="https://pl.wikipedia.org/wiki?curid=5153129" title="Rada Stanu (Królestwo Kongresowe)">
Rada Stanu (Królestwo Kongresowe)



</doc>
<doc id="5153131" url="https://pl.wikipedia.org/wiki?curid=5153131" title="Stan wojenny w Królestwie Polskim 1905">
Stan wojenny w Królestwie Polskim 1905



</doc>
<doc id="5153133" url="https://pl.wikipedia.org/wiki?curid=5153133" title="Anna Bieniuk">
Anna Bieniuk



</doc>
<doc id="5153137" url="https://pl.wikipedia.org/wiki?curid=5153137" title="UKS Mickiewicz Kluczbork">
UKS Mickiewicz Kluczbork



</doc>
<doc id="5153144" url="https://pl.wikipedia.org/wiki?curid=5153144" title="Dobra Szlachecka">
Dobra Szlachecka



</doc>
<doc id="5153145" url="https://pl.wikipedia.org/wiki?curid=5153145" title="Dobra Rustykalna">
Dobra Rustykalna



</doc>
<doc id="5153146" url="https://pl.wikipedia.org/wiki?curid=5153146" title="Martin Earley">
Martin Earley

Martin Earley (ur. 10 czerwca 1962) – irlandzki kolarz szosowy i górski. Dwukrotny olimpijczyk. Startował na igrzyskach w Los Angeles 1984 i Atlance 1996.
Na zawodach kolarskich na szosie w 1984 roku zajął dziewiętnaste miejsce w wyścigu indywidualnym i szesnaste miejsce w drużynie. W 1996 w kolarstwie górskim, w konkurencji "Cross-country" zajął 25. miejsce. Siódmy na mistrzostwach świata w 1989.
Mistrz Irlandii w 1994. Trzeci w klasyfikacji końcowej irlandzkiego Rás Tailteann w 1982, gdzie wygrał 4. etap. Zwycięzca jednodniowego Shay Elliott Memorial Race w 1981. Triumfator etapu Tour du Vaucluse w 1989 i Tour of Galicia w 1991 roku.
Jest mężem Catherine Swinnerton, brytyjskiej kolarki, olimpijski z 1984 roku.

</doc>
<doc id="5153148" url="https://pl.wikipedia.org/wiki?curid=5153148" title="Duma Państwowa Imperium Rosyjskiego">
Duma Państwowa Imperium Rosyjskiego



</doc>
<doc id="5153150" url="https://pl.wikipedia.org/wiki?curid=5153150" title="Marek Mackiewicz">
Marek Mackiewicz

Marek Mackiewicz (ur. 26 czerwca 1947 w Kożuchowie, zm. 2 lipca 2013) – polski wojskowy, pułkownik, funkcjonariusz wywiadu wojskowego PRL (Zarząd II SG WP), funkcjonariusz WSI.
Życiorys.
Od roku 1969 pracował w Zarządzie II Sztabu Generalnego Wojska Polskiego (wywiadzie wojskowym). Początkowo służył w jednostkach rozpoznania radioelektronicznego. W latach 1978-1979 był oficerem ds. operacyjnych Jednostki Specjalnej Wojska Polskiego w Doraźnych Siłach Zbrojnych ONZ na Bliskim Wschodzie. Później służył w Oddziale "K" (krajów europejskich) wywiadu wojskowego.
W latach 1986-1988 był zastępcą attaché wojskowego w ambasadzie PRL w Londynie.
W latach 1989-1990 był starszym oficerem Oddziału "Y" (Agenturalnego Wywiadu Strategicznego), utworzonej w 1983 r. specjalnej komórki wywiadu wojskowego. Następnie, w III RP, oficer Wojskowych Służb Informacyjnych (WSI).
W latach 1992-1996 attaché wojskowy w ambasadzie RP w Helsinkach. W roku 1998 przeszedł w stan spoczynku.
Był później doradcą partii politycznej Samoobrona RP w sprawie ustawy o WSI; jako ekspert uczestniczył w obradach sejmowej komisji nadzwyczajnej w sprawie ustawy o WSI.

</doc>
<doc id="5153160" url="https://pl.wikipedia.org/wiki?curid=5153160" title="Stan wojenny w Królestwie Kongresowym 1833">
Stan wojenny w Królestwie Kongresowym 1833



</doc>
<doc id="5153176" url="https://pl.wikipedia.org/wiki?curid=5153176" title="Stan wojenny w Królestwie Kongresowym 1861">
Stan wojenny w Królestwie Kongresowym 1861



</doc>
<doc id="5153180" url="https://pl.wikipedia.org/wiki?curid=5153180" title="Paul Kimmage">
Paul Kimmage

Paul Kimmage (ur. 7 maja 1962) – irlandzki kolarz szosowy. Olimpijczyk z Los Angeles 1984, gdzie na zawodach kolarskich na szosie roku zajął 27. miejsce w wyścigu indywidualnym i szesnaste miejsce w drużynie.
Szósty na mistrzostwach świata amatorów w 1985 i 44. w 1987 wśród zawodowców.
Mistrz Irlandii w 1981 i 1984; drugi w 1983. Drugi w klasyfikacji końcowej Tour of Ulster w 1982. Zajął 33. miejsce w Tour of Britain w 1983. Dziewiąty na siódmym etapie Tour de France w 1986.
Jego brat Kevin Kimmage był również kolarzem, olimpijczykiem z Barcelony 1992.

</doc>
<doc id="5153183" url="https://pl.wikipedia.org/wiki?curid=5153183" title="Lidia Morawska">
Lidia Morawska

Lidia Morawska z domu Jaskuła (ur. 1952 w Tarnowie) – polska fizyczka, profesor Uniwersytetu Technologicznego w Queensland i dyrektor Międzynarodowego Laboratorium Jakości Powietrza i Zdrowia.
Życiorys.
Urodziła się w Tarnowie w 1952. Dorastała jednak w Przemyślu, do którego jej rodzina przeniosła się, gdy miała dwa lata. Uczęszczała do II LO im. Kazimierza Morawskiego, a po maturze podjęła studia fizyczne na Uniwersytecie Jagiellońskim. Tam też w 1982 obroniła doktorat z zakresu badań nad radonem oraz jego pochodnymi. W latach 1987–1991 przebywała w Kanadzie, prowadziła badania najpierw na Uniwersytecie McMastera, a później na Uniwersytecie w Toronto. Od 1991 pracuje na australijskim Uniwersytecie Technologicznym w Queensland. Jest członkinią Australijskiej Akademii Nauk, a także doradza Światowej Organizacji Zdrowia.
Życie prywatne.
Jej rodzicami byli Zofia Jaskuła oraz kapitan Henryk Jaskuła, znany żeglarz.
Dwukrotnie zamężna (drugi raz jako wdowa), ma córki.
Wyróżnienia.
W 2021 magazyn „Time” umieścił jej nazwisko na corocznej liście 100 najbardziej wpływowych ludzi na świecie. Została wyróżniona w kategorii „innowatorzy”, w uznaniu jej zasług dla skuteczniejszej walki z wirusem SARS-CoV-2. Morawska przewodziła powołanej w 2020 interdyscyplinarnej grupie badawczej, złożonej z 239 naukowców z całego świata. Grupa ta badała rolę drogi kropelkowej dla rozprzestrzeniania się wirusa SARS-CoV-2, a na podstawie efektów jej prac WHO zaktualizowała swoje zalecenia sanitarno-epidemiologiczne.

</doc>
<doc id="5153190" url="https://pl.wikipedia.org/wiki?curid=5153190" title="System prawny Malty">
System prawny Malty

System prawny Malty obejmuje prawo kontynentalne i "common law", jak również tradycje, np. "Code de Rohan". Kodeks miejski został uchwalony w 1784 r. i zastąpiony w 1813. Obecnie, Malta ma system prawny, na który wpływ ma prawo rzymskie, francuskie, brytyjskie, europejskie, międzynarodowe i lokalne zwyczaje.

</doc>
<doc id="5153192" url="https://pl.wikipedia.org/wiki?curid=5153192" title="Ulica Wapienna we Wrocławiu">
Ulica Wapienna we Wrocławiu

Ulica Wapienna – ulica położona we Wrocławiu na osiedlu Huby, w dawnej dzielnicy Krzyki. Ma długości. Jej początek to sięgacz do ulicy Przestrzennej, a koniec to skrzyżowanie z ulicą Kamienną. Ulica przebiega przez obszar wpisany do gminnej ewidencji zabytków pod pozycją Huby i Glinianki, którego historyczny układ urbanistyczny podlega ochronie. Ponadto przy ulicy i w najbliższym otoczeniu znajdują się obiekty wpisane do gminnej ewidencji zabytków. Przed II wojną światową ulica Wapienna biegła od ulicy Glinianej do ulicy Ślicznej lecz w wyniku powstania w okresie powojennym nowej zabudowy w układzie przestrzennym w znacznym stopniu nie uwzględniającym przedwojennego przebiegu dróg, ulica ta została skrócona.
Historia.
Obszar osiedla Huby przez który przebiega ulica Wapienna został włączony w granice miasta w 1868 r.. W 1901 r. ulica jeszcze nie istniała. Istniała natomiast w tym czasie już ulica św. Jerzego ("Georgenstrasse") z zabudową, cmentarzem wsi Huby ("Hubener Friedhof") przy którym przebiegała droga na śladzie dzisiejszej Wapiennej oraz cmentarz parafii Bożego Ciała ("St. Corpus Christ.") na południe od już istniejącej ulicy Kamiennej ("Kräuterweg"). W 1926 r. ulica istniała już na całej swojej długości od ulicy Glinianej ("Lehmgrubenstrasse") do ulicy Ślicznej ("Cretiusstrasse"), w całości zabudowana zarówno w pierzei wschodniej jak i zachodniej oraz z wyżej wspomnianymi cmentarzami. Ówcześnie ulica po stronie zachodniej miała numery nieparzyste posesji od numer 1 do 63 (odpowiednio od ulicy Glinianej do nieistniejącej ulicy "Busenstrasse" numery od 1 do 11, od "Busenstrasse" do ulicy Przestrzennej numery od 13 do 21, od ulicy Przestrzennej do ulicy Kamiennej numery od 23 do 37 i od ulicy Kamiennej do ulicy Ślicznej za cmentarzem od 57 do 63), a po stronie wschodniej numery parzyste od numeru 2 do 50 (odpowiednio od ulicy Glinianej do nieistniejącej ulicy "Busenstrasse" numery od 2 do 8, od "Busenstrasse" do ulicy św. Jerzego numery od 12 do 30 i od ulicy Kamiennej do ulicy Ślicznej za cmentarzem od 36 do 50). Numeracja ta w zakresie istniejącego odcinka ulicy (numery 13-33 i 16-30) zachowana jest do dziś. U zbiegu ulic Glinianej i Wapiennej zbudowano szkołę, dziś nie istnieje.
W rejonie osiedla Huby pod koniec II wojny światowej, podczas oblężenia Wrocławia w 1945 r., prowadzone były działania wojenne. Front dotarł do ulicy Przestrzennej ("Goethego"), około 25–26 marca 1945 r. Trwały tu zacięte i bezpardonowe walki niemal o pojedyncze budynki. W wyniku tych działań znaczna część zabudowy uległa zniszczeniu, choć niektórzy autorzy publikacji wskazują, że w tym rejonie miasta bardzo dużo zniszczeń było wynikiem podpaleń dokonanych przez żołnierzy Armii Radzieckiej dokonanych po zdobyciu tego obszaru.
Odbudowę i nową zabudowę w tej części miasta rozpoczęto w latach 50. XX wieku i kontynuowano w latach 60. XX wieku. Część zabudowy ulicy została zachowana dzięki przywróceniu nadających się jeszcze do eksploatacji kamienic do stanu pozwalającego na ich użytkowanie. Z kolei w ramach budowy osiedla Huby, oprócz typowych bloków wolnostojących budowano także budynki w zabudowie plombowej. Nowa zabudowa zmieniała częściowo układ komunikacyjny osiedla. Przy ulicy Gajowej i Lnianej przecięła ona bieg tej drugiej ulicy, która na tym odcinku, wraz z początkowym odcinkiem ulicy Wapiennej w kierunku północnym, została zlikwidowana. Natomiast na odcinku od ulicy Kamiennej do ulicy Ślicznej, gdzie nie zachowała się żadna zabudowa przedwojenna, zbudowano od podstaw w nowym układzie przestrzennym osiedle mieszkaniowe, likwidując równocześnie południowy odcinek ulicy.
Nazwa.
W swojej historii ulica nosiła następujące nazwy:
Niemiecka nazwa ulicy "Gallestrasse" upamiętniała Johanna Gottfrieda Galle, urodzonego 9.06.1812 r. w Pabsthaus k. Gräfenhainischen, zmarłego 10.06.1910 r. w Poczdamie, astronoma, odkrywcę planety Neptun, profesora na Uniwersytecie Wrocławskim. Współczesna nazwa ulicy – ulica Wapienna – została nadana uchwałą Miejskiej Rady Narodowej Wrocławia z dnia 7.11.1946 r. nr 184 i potwierdzona uchwałą Rady Miejskiej Wrocławia z 16.04.1994 r. nr LXXVIII/526/94.
Układ drogowy.
Ulica Wapienna biegnie od początku jako sięgacz do ulicy Przestrznenej, a kończy się na skrzyżowaniu z ulicą Kamienną. Ulica łączy się z następującymi drogami kołowymi:
Drogi przypisane do ulicy.
Do ulicy Wapiennej przypisana jest droga gminna (numer drogi 105722D, numer ewidencyjny drogi G1057220264011), która obejmuje ulicę o długości . Ulica położona jest na działce ewidencyjnej o powierzchni (). Nawierzchnia ulicy wykonana jest jako brukowana z kamiennej kostki granitowej, z wyjątkiem krótkiego odcinka przy skrzyżowaniu z ulicą Kamienną gdzie zastosowano masę bitumiczną. Ulica przebiega przez teren położony na wysokości bezwzględnej od 120,6 do 123,3 . Ulica (podobnie jak powiązane z nią pozostałe ulice z wyjątkiem ulicy Glinianej) położona jest w strefie ograniczenia prędkości do 30 km/h. Wskazana jest w ramach tej strefy dla ruchu rowerowego w powiązaniu z ulicą Przestrzenną i św. Jerzego oraz drogami rowerowymi biegnącymi przy ulicy Kamiennej. Ulicą Wapienną nie przebiegają jakiekolwiek linie komunikacji miejskiej. Natomiast ulicą Kamienną przebiegają linie autobusowe. W pobliżu skrzyżowania na którym kończy się ulica, znajduje się przystanek autobusowy o nazwie "Wapienna".
Zabudowa i zagospodarowanie.
Ulica przebiega przez obszar zabudowy śródmiejskiej. Współczesna ulica Wapienna jest w tym obszarze jedynie ulicą osiedlową. Dla tak ukształtowanej ulicy dominującą funkcją zabudowy jest funkcja mieszkalna położonych tu budynków. Są to kamienice, budynki w uzupełniającej zabudowie plombowej. Znajdujące się tu budynki mają od czterech do sześciu kondygnacji. W rejonie numeru 32, pomiędzy ulicą św. Jerzego a ulicą Kamienną po stronie wschodniej znajduje się teren i zabudowa szkoły. Budynek ten ma trzy kondygnacje nadziemne, powierzchnię zabudowy wynoszącą , położony jest na terenie o powierzchni . Adres szkoły to ul. św. Jerzego 4. Po przeciwnej stronie ulicy pod numerem 35 znajduje się budynek handlowy, jednokondygnacyjny, o powierzchni zabudowy .
Punkty adresowe i budynki.
Punkty adresowe przy ulicy Wapiennej (wg stanu na 2021 r.):
Demografia.
Ulica przebiega przez dwa rejony statystyczne, przy czym prezentowane dane są aktualne na dzień 31.12.2020 r.:
Ochrona i zabytki.
Obszar przez który przebiega ulica Wapienna podlega ochronie i jest wpisany do gminnej ewidencji zabytków pod pozycją Huby i Glinianki. W szczególności ochronie podlega historyczny układ urbanistyczny w rejonie ulic Suchej, Hubskiej, Kamiennej i Borowskiej, wraz z Parkiem Andersa i zajezdnią oraz osiedlem w rejonie ulic Paczkowskiej i Nyskiej kształtowany sukcesywnie w latach 60. XIX wieku oraz w XX wieku i po 1945 r. Stan zachowania tego układu ocenia się na dobry.
Przy ulicy i w najbliższym sąsiedztwie znajdują się następujące zabytki wpisane do gminnej ewidencji zabytków:
Baza TERYT.
Dane Głównego Urzędu Statystycznego z bazy TERYT, spis ulic (ULIC):

</doc>
<doc id="5153196" url="https://pl.wikipedia.org/wiki?curid=5153196" title="Jan Misiewicz">
Jan Misiewicz



</doc>
<doc id="5153198" url="https://pl.wikipedia.org/wiki?curid=5153198" title="Jan Misiewicz (wojskowy)">
Jan Misiewicz (wojskowy)



</doc>
<doc id="5153199" url="https://pl.wikipedia.org/wiki?curid=5153199" title="Systems thinking">
Systems thinking



</doc>
<doc id="5153202" url="https://pl.wikipedia.org/wiki?curid=5153202" title="Chantal Gibney">
Chantal Gibney

Chantal Zita Gibney (ur. 28 grudnia 1980 w Dublinie) – irlandzka pływaczka, olimpijka z Sydney.
Przebieg kariery.
W 2000 roku brała udział w mistrzostwach Europy, gdzie dwukrotnie zdołała zakwalifikować się do półfinałowej części zmagań. W konkurencji pływackiej 100 m stylem dowolnym była na 16. pozycji, natomiast w konkurencji 200 m tym samym stylem uplasowała się na 10. pozycji w klasyfikacji końcowej. Startowała w letniej olimpiadzie w Sydney, gdzie uczestniczyła w czterech konkurencjach pływackich st. dowolnym – na dystansie 50 m uzyskała czas 0:27,46 plasujący ją na 48. pozycji, na dystansie 100 m uzyskała czas 0:58,79 plasujący ją na 42. pozycji, na dystansie 200 m uzyskała czas 2:05,24 i zajęła 28. pozycję, natomiast na dystansie 400 m uzyskała rezultat czasowy 4:23,73 i z nim znalazła się na 34. pozycji.
W 2001 jedyny raz w karierze brała udział w mistrzostwach świata, w ramach startowała w trzech konkurencjach: 50, 100 oraz 200 metrów stylem dowolnym. Zajęła odpowiednio 44., 36. oraz 33. pozycję. Rok później drugi raz w karierze reprezentowała swój kraj na mistrzostwach Europy, jednak odnotowała gorsze rezultaty niż w poprzednim występie, m.in. odpadając w części eliminacyjnej w każdej z konkurencji, w której startowała. Ostatni występ zawodniczki miał miejsce w Dublinie, gdzie podczas rozgrywanych tu mistrzostw Europy w pływaniu na basenie 25-metrowym zajęła 9. pozycję w konkurencji sztafety 4x50 m techniką zmienną, dzięki czasowi 1:53,95.
Rekordy życiowe.
Źródło: 

</doc>
<doc id="5153204" url="https://pl.wikipedia.org/wiki?curid=5153204" title="Michał Zbrożek">
Michał Zbrożek

Michał Zbrożek herbu Poraj – chorąży żydaczowski w latach 1676-1690, strażnik polny koronny, pułkownik Jego Królewskiej Mości w 1678./1679 roku.
Poseł halicki na sejm 1678/1679 roku.

</doc>
<doc id="5153220" url="https://pl.wikipedia.org/wiki?curid=5153220" title="Zbrożkowie">
Zbrożkowie



</doc>
<doc id="5153230" url="https://pl.wikipedia.org/wiki?curid=5153230" title="Żabinka (województwo warmińsko-mazurskie)">
Żabinka (województwo warmińsko-mazurskie)



</doc>
<doc id="5153231" url="https://pl.wikipedia.org/wiki?curid=5153231" title="Wałczyk wiązowiec">
Wałczyk wiązowiec

Wałczyk wiązowiec ("Magdalis armigera") – gatunek chrząszcza z rodziny ryjkowcowatych i podrodziny Mesoptiliinae. Zamieszkuje Palearktykę, od Półwyspu Iberyjskiego po Syberię. Zarówno larwy, jak i postacie dorosłe są fitofagami wiązu pospolitego.
Taksonomia.
Gatunek ten opisany został po raz pierwszy w 1785 roku przez Étienne Louisa Geoffroy’a w publikacji autorstwa Antoine’a-François Fourcroy’a pod nazwą "Curculio armiger".
Morfologia.
Chrząszcz o ciele długości od 2,5 do 4,5 mm, ubarwionym matowo czarno z częściowo ciemnobrunatnymi czułkami i stopami. Głowę ma stożkowatą, a ryjek dłuższy od niej i zakrzywiony. U samca ryjek ma w części nasadowej boki równoległe, przy nasadach czułków jest rozszerzony, a ku szczytowi zwężony. U samicy ryjek jest trochę dłuższy i ku szczytowi nieco rozszerzony. Punktowanie ryjka u samca jest bardzo gęste, u samicy stosunkowo rzadkie. Przedplecze jest w zarysie kwadratowawe, niewiele szersze niż dłuższe. Boki przedplecza są proste do bardzo lekko zaokrąglonych, w częściach przednich mają ostry ząb i kilka drobniejszych ząbków za nim malejących ku tyłowi. Punktowanie przedplecza jest dość gęste, niezbyt grube, a przestrzenie między punktami matowe. Tarczka jest dość duża, w przedniej części pochylona w dół, w tylnej leżąca na poziomie pokryw. Pokrywy są dość krótkie i wyraźnie szersze od przedplecza. Ich rzędy są wąskie, niewgłębione i wyraźnie zwężone ku tyłowi, międzyrzędy zaś są znacznie szersze, płaskie do nieznacznie wypukłych, pokryte delikatną, łuskowatą rzeźbą, niepunktowane. Odnóża przednie pary stykają się biodrami. Uda wszystkich par mają ząbki, szczególnie duże na parze przedniej.
Biologia i ekologia.
Owad ten zasiedla lasy (zwłaszcza łęgowe) i ich skraje, parki, ogrody, nasadzenia przydrożne i żywopłoty. Najchętniej bytuje na stanowiskach wilgotnych. Zarówno larwy, jak i postacie dorosłe są fitofagami wiązu pospolitego. Owady dorosłe żerują od kwietnia do lipca na liściach rośliny żywicielskiej. W kwietniu samice składają jaja pod korę gałęzi i pni wiązu. Larwy są ksylofagami i żerują na drewnie bielastym drążąc krótkie chodniki o esowatym kształcie. Tam też zimują, a przepoczwarczają się w drugiej połowie marca.
Parazytoidami wałczyka wiązowca są "Doryctes undulatus" i "Ecphylus silesiacus", błonkówki z rodziny męczelkowatych.
Rozprzestrzenienie.
Gatunek palearktyczny. W Europie znany jest z Portugalii, Wielkiej Brytanii, Francji, Belgii, Holandii, Niemiec, Szwajcarii, Austrii, Włoch, Danii, Szwecji, Norwegii, Finlandii, Estonii, Litwy, Polski, Czech, Słowacji, Węgier, Ukrainy, Mołdawii, Rumunii, Bułgarii, Słowenii, Chorwacji, Bośni i Hercegowiny, Czarnogóry, Serbii, Macedonii Północnej, Grecji oraz europejskich części Rosji i Turcji. W Azji zamieszkuje azjatycką część Turcji i Syberię. W Polsce jest owadem pospolitym, częstszym na nizinach, rzadszym na wyżynach i podgórzach.

</doc>
<doc id="5153234" url="https://pl.wikipedia.org/wiki?curid=5153234" title="Loka (ujednoznacznienie)">
Loka (ujednoznacznienie)



</doc>
<doc id="5153235" url="https://pl.wikipedia.org/wiki?curid=5153235" title="Magdalis armigera">
Magdalis armigera



</doc>
<doc id="5153236" url="https://pl.wikipedia.org/wiki?curid=5153236" title="Diabla Góra (województwo warmińsko-mazurskie)">
Diabla Góra (województwo warmińsko-mazurskie)



</doc>
<doc id="5153239" url="https://pl.wikipedia.org/wiki?curid=5153239" title="Alan Minter">
Alan Minter

Alan Minter (ur. 17 sierpnia 1951 w Bromley, zm. 9 września 2020) – brytyjski bokser, medalista igrzysk olimpijskich, były zawodowy mistrz świata w wadze średniej.
Kariera w boksie amatorskim.
Wystąpił w wadze lekkośredniej (do 71 kg) na mistrzostwach Europy juniorów w 1970 w Miszkolcu, ale przegrał pierwszą walkę z późniejszym triumfatorem Wiaczesławem Lemieszewem ze Związku Radzieckiego. Na mistrzostwach Europy w 1971 w Madrycie odpadł w ćwierćfinale wagi średniej (do 75 kg) po przegranej z Hansem-Joachimem Brauske z Niemieckiej Republiki Demokratycznej.
Zdobył brązowy medal w kategorii lekkośredniej na igrzyskach olimpijskich w 1972 w Monachium po wygraniu trzech walk (kolejno z: Reginaldem Forderm z Gujany, Walerijem Triegubowem z ZSRR i Loucifem Hamanim z Algierii) i nieznacznej przegranej w półfinale z późniejszym złotym medalistą Dieterem Kottyschem z Republiki Federalnej Niemiec.
Był amatorskim mistrzem Anglii w wadze średniej w 1971.
Kariera w boksie zawodowym.
Przeszedł na zawodowstwo w 1972. Walczył w wadze średniej. W 1975 zdobył wakujący tytuł zawodowego mistrza Wielkiej Brytanii w tej kategorii po pokonaniu Kevina Finnegana. Obronił ten pas wygrywając z olimpijczykiem z 1972 Billem Knightem i ponownie z Finneganem w 1976. W grudniu tego roku pokonał mistrza olimpijskiego z 1972 w wadze lekkopółśredniej Raya Sealesa.
4 lutego 1977 w Mediolanie zdobył tytuł mistrza Europy (EBU) w tej kategorii nokautując Germano Valsecchiego. Przegrał w tym roku z mistrzem olimpijskim z 1968 w wadze lekkiej Ronnie Harrisem i wygrał z byłym zawodowym mistrzem świata Emile’em Griffithem, a 21 września stracił tytuł mistrza Europy po przegranej przez techniczny nokaut w 8. rundzie z Gratienem Tonną. W listopadzie odzyskał tytuł mistrza Wielkiej Brytanii wygrywając po raz trzeci z Kevinem Finneganem.
19 lipca 1978 w Bellaria zmierzył się w walce o wakujący tytuł mistrza Europy EBU z Angelo Jacopuccim. Zwyciężył przez nokaut w 12. rundzie. Jacopucci zmarł wskutek obrażeń odniesionych w tej walce trzy dni później. Minter obronił pas EBU wygrywając z Gratienem Tonną w listopadzie 1978, a w 1979 z niego zrezygnował.
6 marca 1980 w Las Vegas zdobył tytuł mistrza świata federacji WBA i WBC w kategorii średniej wygrywając niejednogłośnie na punkty z dotychczasowym mistrzem Vito Antuofermo. W walce rewanżowej 28 czerwca tego roku w Londynie pokonał Antuofermo przez poddanie w 8. rundzie. Stracił tytuł mistrzowski 27 września 1980 w Londynie, kiedy to Marvin Hagler pokonał go przez techniczny nokaut w 3. rundzie. Stoczył potem jeszcze trzy walki. Ostatnią, o tytuł mistrza Europy EBU, przegrał z Tonym Sibsonem 15 września 1981.

</doc>
<doc id="5153243" url="https://pl.wikipedia.org/wiki?curid=5153243" title="Biały Murek">
Biały Murek

Biały Murek – grupa skał we wsi Trzebniów, w województwie śląskim, w powiecie myszkowskim, w gminie Niegowa. Skały znajdują się w lesie po zachodniej stronie drogi z Trzebniowa do Ludwinowa. Pod względem geograficznym jest to obszar Wyżyny Częstochowskiej.
Do skał Biały Murek można dojść odchodzącym od tej drogi czerwonym Szlakiem Orlich Gniazd. Na pierwszym obniżeniu za wzniesieniem odchodzi od niego w lewo polna, piaszczysta droga. W odległości około 250 m od jej początku po jej lewej stronie znajduje się Biały Murek. Znajduje się w lesie w odległości około 100 m od drogi i jest z niej niewidoczny.
Skały Biały Murek mają postać krótkiego muru skalnego o pionowych lub połogich ścianach wysokości do 12 m. Składa się z kilku skał oddzielonych szczelinami i kominami. Wspinacze skalni skały te odkryli dość późno. Większość dróg dróg wspinaczkowych poprowadzono w 2015 r. W 2021 r. na skałach odnowiono i uzupełniono asekurację. Są 22 drogi o trudności od III do VI.1+ w skali Kurtyki. Część dróg ma zamontowane stałe punkty asekuracyjne: ringi i stanowiska zjazdowe, na pozostałych wspinaczka tradycyjna (trad). Do przejścia tych dróg nie wystarczą same ekspresy. Wśród wspinaczy skalnych skała jest średnio popularna.
Tuż obok Białego Murku jest mniejsza skała Hasiok, na której również uprawiana jest wspinaczka skalna.
W skale Biały Murek znajduje się Schronisko Dolne w Górze Drugie.

</doc>
<doc id="5153245" url="https://pl.wikipedia.org/wiki?curid=5153245" title="Familiaris Consortio">
Familiaris Consortio



</doc>
<doc id="5153249" url="https://pl.wikipedia.org/wiki?curid=5153249" title="Simon and Schuster">
Simon and Schuster



</doc>
<doc id="5153255" url="https://pl.wikipedia.org/wiki?curid=5153255" title="Hasiok (skała)">
Hasiok (skała)

Hasiok – skała we wsi Trzebniów, w województwie śląskim, w powiecie myszkowskim, w gminie Niegowa. Znajduje się w lesie po zachodniej stronie drogi z Trzebniowa do Ludwinowa. Pod względem geograficznym jest to obszar Wyżyny Częstochowskiej.
Hasiok znajduje się w grupie skał Biały Murek u północnego podnóża wzniesienia Góra. Można do nich dojść odchodzącym od asfaltowej drogi przez wieś czerwonym Szlakiem Orlich Gniazd. Na pierwszym obniżeniu za wzniesieniem odchodzi od niego w lewo polna, piaszczysta droga. W odległości około 250 m od jej początku po jej lewej stronie znajdują się skały Biały Murek i Hasiok. Położone są w lesie w odległości około 100 m od drogi i są z niej niewidoczne.
Hasiok to pojedyncza skała, na której do 2021 r. poprowadzono 5 dróg wspinaczkowych o trudności od IV+ do VI+ w skali Kurtyki. Cztery z nich mają zamontowane stałe punkty asekuracyjne: ringi i stanowiska zjazdowe, na jednej wspinaczka tradycyjna (trad). Wśród wspinaczy skalnych skała jest średnio popularna.

</doc>
<doc id="5153260" url="https://pl.wikipedia.org/wiki?curid=5153260" title="Gentleman Jack">
Gentleman Jack

Przydomek Gentleman Jack (Dżentelmen Jack) nosili m.in.:

</doc>
<doc id="5153263" url="https://pl.wikipedia.org/wiki?curid=5153263" title="Strażnica Przewodziszowicka">
Strażnica Przewodziszowicka



</doc>
<doc id="5153266" url="https://pl.wikipedia.org/wiki?curid=5153266" title="Redemptionis Donum">
Redemptionis Donum



</doc>
<doc id="5153267" url="https://pl.wikipedia.org/wiki?curid=5153267" title="Dżentelmen Jack">
Dżentelmen Jack



</doc>
<doc id="5153270" url="https://pl.wikipedia.org/wiki?curid=5153270" title="The Politician's Husband">
The Politician's Husband



</doc>
<doc id="5153272" url="https://pl.wikipedia.org/wiki?curid=5153272" title="Samotnia (miniserial)">
Samotnia (miniserial)



</doc>
<doc id="5153273" url="https://pl.wikipedia.org/wiki?curid=5153273" title="Reconciliatio et Paenitentia">
Reconciliatio et Paenitentia



</doc>
<doc id="5153274" url="https://pl.wikipedia.org/wiki?curid=5153274" title="Richard Murunga">
Richard Murunga

Richard Murunga, zw. "Dick Tiger" Murunga (ur. 22 kwietnia 1949, zm. 26 października 2018 w Nairobi) – kenijski bokser, medalista igrzysk olimpijskich w 1972.
Kariera sportowa.
Zdobył złoty medal w wadze półśredniej (do 67 kg) na mistrzostwach Afryki w 1972 w Nairobi. 
Na igrzyskach olimpijskich w 1972 w Monachium zdobył brązowy medal w wadze półśredniej po wygraniu trzech walk (w tym z Alfonsem Stawskim) i porażce w półfinale z Jánosem Kajdim z Węgier. Odpadł w ćwierćfinale tej kategorii wagowej na igrzyskach afrykańskich w 1973 w Lagos.
W 1973 zdezerterował z armii i udał się do Ugandy, gdzie walczył pon nazwiskiem Feisal Musante. Po powrocie do Kenii został aresztowany.
W 1974 stoczył trzy zwycięskie walki zawodowe w Danii i Finlandii, a w 1988 jeszcze jedną w Kenii, którą przegrał przez nokaut w 1. rundzie. 

</doc>
<doc id="5153280" url="https://pl.wikipedia.org/wiki?curid=5153280" title="Andrew Marr's History of Modern Britain">
Andrew Marr's History of Modern Britain



</doc>
<doc id="5153282" url="https://pl.wikipedia.org/wiki?curid=5153282" title="Zagadkoboty - Zagadkujmy!">
Zagadkoboty - Zagadkujmy!



</doc>
<doc id="5153285" url="https://pl.wikipedia.org/wiki?curid=5153285" title="Sam i Max - Niezależni policjanci">
Sam i Max - Niezależni policjanci



</doc>
<doc id="5153287" url="https://pl.wikipedia.org/wiki?curid=5153287" title="Pow Wow - indiański smyk">
Pow Wow - indiański smyk



</doc>
<doc id="5153291" url="https://pl.wikipedia.org/wiki?curid=5153291" title="Rodzinny album">
Rodzinny album



</doc>
<doc id="5153293" url="https://pl.wikipedia.org/wiki?curid=5153293" title="Christifideles Laici">
Christifideles Laici



</doc>
<doc id="5153294" url="https://pl.wikipedia.org/wiki?curid=5153294" title="Luka Sučić">
Luka Sučić

Luka Sučić (ur. 8 września 2002 w Linzu) - chorwacki piłkarz, występujący na pozycji pomocnika w austriackim klubie Red Bull Salzburg.
Kariera klubowa.
15 lipca 2020 roku Sučić podpisał nowy kontrakt z Red Bull Salzburg, do lata 2024 roku.
W Bundeslidze zadebiutował 13 września 2020 roku w meczu z Wolfsbergerem. 25 listopada 2020 r. zadebiutował w Lidze Mistrzów, zastępując w 71. minucie Dominika Szoboszlaia w przegranym 3-1 meczu z Bayernem Monachium. 10 lutego 2021 r. Sučić strzelił swojego debiutanckiego gola w Bundeslidze, w wygranym 3-1 meczu, z Austrią Wiedeń.
Na początku sezonu 2021/22, Sučić wywalczył miejsce w podstawowym składzie Salzburga. 14 września strzelił swojego pierwszego gola w Lidze Mistrzów w zremisowanym 1-1 spotkaniu z Sevillą.
Kariera międzynarodowa.
Sučić uprawniony jest do reprezentowania reprezentacji zarówno Austrii, Bośni i Hercegowiny jak i Chorwacji. Sam zawodnik wyraźnie oznajmił, że chce bronić barw ostatniego z tych krajów, pomimo zainteresowania ze strony Austriackiego Związku Piłki Nożnej. 9 marca 2021 został powołany do 23-osobowej kadry trenera Igora Bišćana na fazę grupową Mistrzostw Europy U-21 2021. 21 marca z powodu kontuzji został wycofany z kadry i zastąpiony przez Mateja Vuka. Chorwaci na turnieju wyszli z grupy i Sučić został ponownie powołany na mecze fazy pucharowej. Po raz kolejny doznał jednak kontuzji i 25 maja został zastąpiony przez Nevena Đuraska
Życie osobiste.
Sučić urodził się w Linzu w rodzinie bośniackich Chorwatów z Bugojna, którzy uciekli przed wojną w Bośni.

</doc>
<doc id="5153295" url="https://pl.wikipedia.org/wiki?curid=5153295" title="Rodzinny album (serial telewizyjny)">
Rodzinny album (serial telewizyjny)



</doc>
<doc id="5153296" url="https://pl.wikipedia.org/wiki?curid=5153296" title="Jaś i Małgosia (skała)">
Jaś i Małgosia (skała)

Jaś i Małgosia – dwie skały w należącym do Częstochowy osiedlu Mirów. Znajdują się na prawym brzegu rzeki Warta, tuż za tapicerskim zakładem produkcyjnym. Dojść do nich można ul. Mstowską, skręcając na lewo przez bramę tego zakładu i idąc drogą w kierunku rzeki. Jedna ze skał znajduje się po prawej stronie tej drogi, druga, mniejsza, w tym samym zagajniku, wyżej i dalej i dalej. Na mapie Geoportalu skały opisane są jako Balikowa Skała. Znajdują się na Równinie Janowskiej w obrębie Wyżyny Częstochowskiej.
Jaś i Małgosia to jedna z dwu grup skał tzw. Bramy Mirowskiej (z drugiej strony rzeki jest skała Mirów nad Wartą). Skały Jaś i Małgosia mają wysokość 12 m i uprawiana jest na nich wspinaczka skalna. Jest 12 dróg wspinaczkowych o trudności od IV do VI.2 w skali Kurtyki. Wszystkie mają zamontowane stałe punkty asekuracyjne: ringi i stanowiska zjazdowe.
W większej i położonej bliżej rzeki skale Jasia i Małgosi znajduje się Schronisko w Skale Jaś i Małgosia.

</doc>
<doc id="5153299" url="https://pl.wikipedia.org/wiki?curid=5153299" title="Amos 'n' Andy">
Amos 'n' Andy



</doc>
<doc id="5153301" url="https://pl.wikipedia.org/wiki?curid=5153301" title="Duża przerwa">
Duża przerwa



</doc>
<doc id="5153304" url="https://pl.wikipedia.org/wiki?curid=5153304" title="Duża przerwa (serial telewizyjny)">
Duża przerwa (serial telewizyjny)



</doc>
<doc id="5153306" url="https://pl.wikipedia.org/wiki?curid=5153306" title="Mārtiņš Staķis">
Mārtiņš Staķis

Mārtiņš Staķis (ur. 4 lipca 1979 w Tukumsie) – łotewski przedsiębiorca, dziennikarz i polityk, były wiceminister obrony, od 2020 mer Rygi.
Życiorys.
Mārtiņš Staķis ukończył Gimnazjum Rainisa w Tukumsie, później uzyskał licencjat w dziedzinie ekonomii i zarządzania na Uniwersytecie Łotewskim. Kształcił się także w Helsinki School of Economics. 
W 1999 rozpoczął pracę jako dyrektor ds. marketingu w norweskiej spółce „Narvesen”, sieci popularnych łotewskich kiosków. W 2010 r. został prywatnym przedsiębiorcą, przedstawicielem marki kawy „Illy” na Łotwie oraz właścicielem „Innocent Cafe” w Rydze. W 2015 rozpoczął karierę jako dziennikarz prowadzący chrześcijańską audycję „Saknes Debesīs” w pierwszym kanale Latvijas Televīzija. Zaangażował się także w służbę w paramilitarnej organizacji „Zemessardze”. 
W wyborach w 2018 został posłem na Sejm z ramienia liberalnej koalicji Dla Rozwoju/Za!. Objął funkcję wiceministra obrony w rządzie Krišjānisa Kariņša. W wyborach z 2020 był kandydatem koalicji Dla Rozwoju/Za! oraz lewicowych Postępowych na mera Rygi. Objął mandat radnego rady miejskiej i jesienią 2020 został wybrany na gospodarza stolicy w ramach szerszej koalicji stronnictw łotewskich.
Żonaty, ma dwóch synów. Jego matką jest Dagnija Staķe, była minister w rządach łotewskich.

</doc>
<doc id="5153308" url="https://pl.wikipedia.org/wiki?curid=5153308" title="Flaga Austro-Węgier">
Flaga Austro-Węgier



</doc>
<doc id="5153310" url="https://pl.wikipedia.org/wiki?curid=5153310" title="Gdy zadzwoni dzwonek (amerykański serial)">
Gdy zadzwoni dzwonek (amerykański serial)



</doc>
<doc id="5153312" url="https://pl.wikipedia.org/wiki?curid=5153312" title="Gdy zadzwoni dzwonek (brytyjski serial)">
Gdy zadzwoni dzwonek (brytyjski serial)



</doc>
<doc id="5153317" url="https://pl.wikipedia.org/wiki?curid=5153317" title="Three's Company">
Three's Company



</doc>
<doc id="5153321" url="https://pl.wikipedia.org/wiki?curid=5153321" title="Elvira's Haunted Hills">
Elvira's Haunted Hills



</doc>
<doc id="5153324" url="https://pl.wikipedia.org/wiki?curid=5153324" title="Pastores Dabo Vobis">
Pastores Dabo Vobis



</doc>
<doc id="5153325" url="https://pl.wikipedia.org/wiki?curid=5153325" title="Księżniczka i Pirat">
Księżniczka i Pirat



</doc>
<doc id="5153330" url="https://pl.wikipedia.org/wiki?curid=5153330" title="Albert Sloman">
Albert Sloman

sir Albert Edward Sloman (ur. 14 lutego 1921, zm. 28 lipca 2012) – brytyjski hispanista, pierwszy i wieloletni rektor Uniwersytetu Essex w Colchesterze w Anglii.
Życiorys.
Urodził się i do studiów uczył się w Kornwalii. W 1939 roku rozpoczął studia w Wadham College na Uniwersytecie Oksfordzkim, gdzie otrzymał stypendium na studia iberystyczne. Od 1943 roku był pilotem myśliwców nocnych RAFu. Po wojnie wrócił na uczelnię dokończyć studia doktoranckie. W ich trakcie, w 1946 roku, w ramach wymiany międzynarodowej, wyjechał do USA, gdzie studiował iberystykę na Uniwersytecie Kalifornijskim w Berkeley. Po powrocie do Europy, w 1948 roku obronił doktorat na Uniwersytecie Oksfordzkim, dotyczący XVII-wiecznego teatru hiszpańskiego. Następnie wykładał w Trinity College w Dublinie. W latach 1953–1962 pracował w Liverpoolu, gdzie był kierownikiem katedry języka hiszpańskiego na Uniwersytecie w Liverpoolu, po czym został tam dziekanem Wydziału Sztuki. W maju 1960 roku brytyjski Komitet ds. Grantów Uniwersyteckich przegłosował utworzenie Uniwersytetu Essex. W 1962 roku, mając 41 lat, Sloman został mianowany jego pierwszym rektorem. O nominacji miała zdecydować znajomość filozofii i struktury wiodących uniwersytetów w USA, z którymi brytyjskie uczelnie miały wówczas konkurować. Zarządzał uniwersytetem w Colchesterze do 1987 roku. W latach 1969–1974 był prezydentem Konferencji Rektorów Uniwersytetów Europejskich, poprzedniczki Europejskiego Stowarzyszenia Uniwersytetów.
Wizja nowego uniwersytetu.
W 1963 roku wygłosił w BBC cykl wykładów na temat powstawania uniwersytetu. Nakreślił w nich plany „radykalnej innowacji” brytyjskiego szkolnictwa wyższego, koncentrującego się na badaniach i stypendiach dla młodych naukowców, a przede wszystkim na interdyscyplinarnym programie nauczania. Wydziały miały być kierowane rotacyjnie, by nie wyrywać naukowców na trwale z pracy badawczej. Do tworzenia nowych katedr rekrutował młodych wykładowców, w tym: ekonomistę Richarda Lipseya; socjologa Petera Breretona Townsenda; politologa Jeana Blondela; krytyka literackiego Donalda Daviego czy filozofa Franka Cioffiego. Wszyscy studenci studiów licencjackich na pierwszym roku mieli do dyspozycji szeroką gamę kursów wykraczających poza formalny podział nauki czy sztuki, dopiero po tym etapie wybierali w czym chcą się specjalizować. Sloman kładł również duży nacisk, by w naukach humanistycznych studenci studiowali obszary tematyczne dotyczące nie tylko społeczeństwa brytyjskiego. W przeciwieństwie do starych uniwersytetów w budynkach Essex nie było hierarchii, dominowały otwarte przestrzenie. Podobnie aranżowano infrastrukturę socjalną, np. jadalnie.

</doc>
<doc id="5153333" url="https://pl.wikipedia.org/wiki?curid=5153333" title="Vita Consecrata">
Vita Consecrata



</doc>
<doc id="5153335" url="https://pl.wikipedia.org/wiki?curid=5153335" title="Kościół św. Urszuli z Towarzyszkami w Gosprzydowej">
Kościół św. Urszuli z Towarzyszkami w Gosprzydowej

Kościół św. Urszuli z Towarzyszkami – rzymskokatolicki kościół parafialny, znajdujący się w miejscowości Gosprzydowa, w powiecie brzeskim województwa małopolskiego.
Historia kościoła.
Obecny kościół został zbudowany w 1697 z fundacji Wielogłowskich, staraniem proboszcza Macieja Wacława Jantkiewicza. W 1954 do prezbiterium dobudowano kaplicę według projektu Bogdana Tretera przy udziale Piotra Krakowskiego.
Jest to kościół drewniany, konstrukcji zrębowej, o ścianach pobitych częściowo gontem, częściowo szalowanych, jednonawowy. Na drzwiach głównych znajdują się ozdobne gotyckie okucia kowalskie z XVI wieku. Polichromia wnętrza figuralna z 1889 r., wykonana przez Wiktora Puszczyńskiego. W kaplicy polichromia figuralna z 1965, malowana przez Piotra Grabowskiego. Wyposażenie wnętrza barokowe, ołtarz główny z ok. 1700 r., z dwoma obrazami Matki Boskiej z Dzieciątkiem – w tym z Obrazem Matki Bożej Gosprzydowskiej, z połowy XVII wieku. Dwa ołtarze boczne: lewy z XVII w. – początkowo poświęcony był św. Antoniemu, w XX wieku przebudowany - dedykowany jest Sercu Jezusowemu. Ołtarz prawy - z przełomu XVII i XVIII w., w formie krzewu winnej latorośli z rzeźbą Chrystusa Ukrzyżowanego. W świątyni znajduje się kamienna gotycka chrzcielnica z XV wieku z herbem Starykoń oraz kropielnica z XV wieku.

</doc>
<doc id="5153337" url="https://pl.wikipedia.org/wiki?curid=5153337" title="Konstanty Kazimierz Szlubicz Załęski">
Konstanty Kazimierz Szlubicz Załęski

Konstanty Kazimierz Szlubicz Załęski herbu Prus I – podkomorzy czernihowski w latach 1717-1720, podkomorzy nowogrodzkosiewierski w latach 1700-1717, chorąży nowogrodzkosiewierski w 1692 roku, podstoli czernihowski w latach 1682-1692, skarbnik czernihowski w latach 1676-1680, sędzia grodzki łucki.
Poseł sejmiku czernihowskiego na sejm 1690 roku, sejm nadzwyczajny 1693 roku.

</doc>
<doc id="5153343" url="https://pl.wikipedia.org/wiki?curid=5153343" title="Spirituali Militum Curae">
Spirituali Militum Curae



</doc>
<doc id="5153347" url="https://pl.wikipedia.org/wiki?curid=5153347" title="Kazimierz Kamiński">
Kazimierz Kamiński



</doc>
<doc id="5153353" url="https://pl.wikipedia.org/wiki?curid=5153353" title="Molahiffe (stacja kolejowa)">
Molahiffe (stacja kolejowa)

Molahiffe – nieistniejąca stacja kolejowa na linii kolejowej Farranfore – Valentia Harbour w hrabstwie Kerry w Irlandii. Została otwarta 15 stycznia 1885 i zamknięta 1 lutego 1960. Znajdowała się we wsi Fieries. Posiadała jeden peron.

</doc>
<doc id="5153354" url="https://pl.wikipedia.org/wiki?curid=5153354" title="Universi Dominici Gregis">
Universi Dominici Gregis



</doc>
<doc id="5153357" url="https://pl.wikipedia.org/wiki?curid=5153357" title="Balikowa Skała">
Balikowa Skała



</doc>
<doc id="5153367" url="https://pl.wikipedia.org/wiki?curid=5153367" title="Ulica św. Jerzego we Wrocławiu">
Ulica św. Jerzego we Wrocławiu

Ulica św. Jerzego – ulica położona we Wrocławiu na osiedlu Huby, w dawnej dzielnicy Krzyki. Ma długości i biegnie od ulicy Hubskiej do ulicy Wapiennej. Ulica przebiega przez obszar wpisany do gminnej ewidencji zabytków pod pozycją Huby i Glinianki, stanowiąc fragment jego południowej granicy, którego historyczny układ urbanistyczny podlega ochronie. Ponadto przy ulicy i w najbliższym otoczeniu znajdują się obiekty wpisane do gminnej ewidencji zabytków.
Historia.
Obszar osiedla Huby przez który przebiega ulica św. Jerzego został włączony w granice miasta w 1868 r.. Ulica św. Jerzego powstała w XIX wieku. Przed rokiem 1871 r. zbudowano przy niej już cztery kamienice czynszowe, a w latach 1871-1880 powstało tu pięć kolejnych domów. Zabudowę ulicy kontynuowano, a w latach 1890-1900 zabudowano obie strony ulicy, kiedy to powstało kolejnych 10 budynków. Do 1901 r. zabudowa obejmował już numery od 1 do 27 (z wyjątkiem numeru 25) w pierzei północnej i od numeru 2 do 18 w pierzei południowej. Należy jednak wskazać, że po południowej stronie na końcu ulicy za numerem 18 znajdował się cmentarz wsi Huby ("Hubener Friedhof"), z numerem 28, przy czym w 1948 r. cmentarz nie był jeszcze zlikwidowany.
W rejonie osiedla Huby pod koniec II wojny światowej, podczas oblężenia Wrocławia w 1945 r., prowadzone były działania wojenne. Front dotarł do ulicy Przestrzennej ("Goethego"), około 25–26 marca 1945 r. Trwały tu zacięte i bezpardonowe walki niemal o pojedyncze budynki. W wyniku tych działań znaczna część zabudowy uległa zniszczeniu, choć niektórzy autorzy publikacji wskazują, że w tym rejonie miasta bardzo dużo zniszczeń było wynikiem podpaleń dokonanych przez żołnierzy Armii Radzieckiej dokonanych po zdobyciu tego obszaru.
Odbudowę i nową zabudowę w tej części miasta rozpoczęto w latach 50. XX wieku i kontynuowano w latach 60. XX wieku. Część zabudowy ulicy została zachowana dzięki przywróceniu nadających się jeszcze do eksploatacji kamienic do stanu pozwalającego na ich użytkowanie. Z kolei w ramach budowy osiedla Huby, oprócz typowych bloków wolnostojących budowano także budynki w zabudowie plombowej. W tym czasie przy ulicy św. Jerzego nie powstała jednak żadna zabudowa mieszkalna. Zbudowano natomiast po południowej stronie obiekt handlowy oraz szkołę. Dopiero w latach późniejszych powstały budynki plombowe uzupełniające pierzeję północną ulicy (numery 1-7 i 15-15a).
Nazwa.
W swojej historii ulica nosiła następujące nazwy:
Niemiecka nazwa ulicy "Georgenstrasse" została przyjęta na podstawie propozycji z 1874 r. złożonej przez jej mieszkańców. Nie zostało jednak sprecyzowane, o jakiego Jerzego chodzi. Współczesna nazwa ulicy – ulica św. Jerzego – została nadana przez Zarząd Miejski i ogłoszona w okólniku z dnia 20.12.1945 r. nr 94.
Układ drogowy.
Ulica św. Jerzego biegnie od ulicy Hubskiej, a kończy się na skrzyżowaniu z ulicą Wapienną. Ulica łączy się z następującymi drogami kołowymi:
Drogi przypisane do ulicy.
Do ulicy św. Jerzego przypisana jest droga gminna (numer drogi 105694D, numer ewidencyjny drogi G1056940264011), która obejmuje ulicę o długości . Ulica położona jest na działkach ewidencyjnych o łącznej powierzchni (). Nawierzchnia ulicy wykonana jest jako brukowana z kamiennej kostki granitowej, z wyjątkiem krótkiego odcinka przy skrzyżowaniu z ulicą Hubską gdzie zastosowano masę bitumiczną. Ulica przebiega przez teren położony na wysokości bezwzględnej od 122,1 do 122,7 . Ulica (podobnie jak powiązane z nią pozostałe ulice z wyjątkiem ulicy Hubskiej) położona jest w strefie ograniczenia prędkości do 30 km/h. Wskazana jest w ramach tej strefy dla ruchu rowerowego w powiązaniu z ulicą Wapienną oraz drogami rowerowymi biegnącymi przy ulicy Hubskiej i Kamiennej. Ulicą św. Jerzego nie przebiegają jakiekolwiek linie komunikacji miejskiej. Natomiast ulicą Hubską przebiegają linie tramwajowe, a ulicą Kamienną linie autobusowe.
Zabudowa i zagospodarowanie.
Ulica przebiega przez obszar zabudowy śródmiejskiej. Współczesna ulica św. Jerzego jest w tym obszarze jedynie ulicą osiedlową. Dla tak ukształtowanej ulicy dominującą funkcją zabudowy jest funkcja mieszkalna położonych tu budynków. Są to kamienice, oraz budynki w uzupełniającej zabudowie plombowej. Znajdujące się tu budynki mają od czterech do ośmiu kondygnacji. Po południowej stronie ulicy znajduje się obiekt handlow-usługowy o powierzchni zabudowy wynoszącej oraz teren i zabudowa szkoły. Budynek ten ma trzy kondygnacje nadziemne, powierzchnię zabudowy wynoszącą , położony jest na terenie o powierzchni . Adres szkoły to ul. św. Jerzego 4. Obecnie w budynku mieści się szkoła podstawowa, choć w historii budynku był okres, że mieściło się tu gimnazjum.
Punkty adresowe i budynki.
Punkty adresowe przy ulicy św. Jerzego (wg stanu na 2021 r.):
Demografia.
Ulica przebiega przez dwa rejony statystyczne, przy czym prezentowane dane są aktualne na dzień 31.12.2020 r.:
Ochrona i zabytki.
Obszar przez który przebiega ulica św. Jerzego podlega ochronie i jest wpisany do gminnej ewidencji zabytków pod pozycją Huby i Glinianki. W szczególności ochronie podlega historyczny układ urbanistyczny w rejonie ulic Suchej, Hubskiej, Kamiennej i Borowskiej, wraz z Parkiem Andersa i zajezdnią oraz osiedlem w rejonie ulic Paczkowskiej i Nyskiej kształtowany sukcesywnie w latach 60. XIX wieku oraz w XX wieku i po 1945 r. Stan zachowania tego układu ocenia się na dobry.
Przy ulicy i w najbliższym sąsiedztwie znajdują się następujące zabytki wpisane do gminnej ewidencji zabytków:
Baza TERYT.
Dane Głównego Urzędu Statystycznego z bazy TERYT, spis ulic (ULIC):

</doc>
<doc id="5153371" url="https://pl.wikipedia.org/wiki?curid=5153371" title="Egregiae Virtutis">
Egregiae Virtutis



</doc>
<doc id="5153372" url="https://pl.wikipedia.org/wiki?curid=5153372" title="Ulica św. Jerzego">
Ulica św. Jerzego

Ulica św. Jerzego:

</doc>
<doc id="5153376" url="https://pl.wikipedia.org/wiki?curid=5153376" title="Mulieris Dignitatem">
Mulieris Dignitatem



</doc>
<doc id="5153378" url="https://pl.wikipedia.org/wiki?curid=5153378" title="List Apostolski z okazji pięćdziesiątej rocznicy wybuchu II wojny światowej">
List Apostolski z okazji pięćdziesiątej rocznicy wybuchu II wojny światowej



</doc>
<doc id="5153379" url="https://pl.wikipedia.org/wiki?curid=5153379" title="List Apostolski na 100-lecie Papieskiego Dzieła św. Piotra Apostoła">
List Apostolski na 100-lecie Papieskiego Dzieła św. Piotra Apostoła



</doc>
<doc id="5153380" url="https://pl.wikipedia.org/wiki?curid=5153380" title="Roberts Putnis">
Roberts Putnis

Roberts Putnis (ur. 28 października 1976 w Alūksne) – łotewski dziennikarz, działacz społeczny i polityk, w latach 2018–2019 przewodniczący partii Postępowi. 
Życiorys.
W 2013 roku ukończył studia z dziedziny nauk politycznych na Wyższej Szkole Vidzeme w Valmierze, zaś cztery lata później został absolwentem studiów magisterskich z dziedziny mediów międzynarodowych oraz zarządzania kulturą w Łotewskiej Akademii Kultury.
W latach 2004–2008 sprawował funkcję przewodniczącego rady „Stowarzyszenia na Rzecz Otwartości DELNA”, które walczyło z korupcją na Łotwie. Przez długi okres mieszkał w Niemczech, gdzie należał do Socjaldemokratycznej Partii Niemiec i działał w lokalnej społeczności łotewskiej. Prowadził centrum obsługi klienta banku Parex w Monachium. 
Od 2015 do 2017 kierował Wydziałem Polityki Medialnej Ministerstwa Kultury Łotwy. W 2017 zaangażował się w działalność polityczną, zostając sekretarzem generalnym lewicowej partii Postępowi, następnie pełnił funkcję przewodniczącego ugrupowania. Był pierwszym szefem partii politycznej na Łotwie należącym do społeczności LGBT.
W 2005 zawarł związek partnerski z Dmitrijsem Markovsem, piętnaście lat później para wzięła ślub homoseksualny. W 2020 Roberts Putnis opuścił na stałe Łotwę, osiedlając się wraz z partnerem w Berlinie. Wycofał się jednocześnie z udziału w łotewskim życiu politycznym. Wiosną 2021 został wykluczony z partii.

</doc>
<doc id="5153381" url="https://pl.wikipedia.org/wiki?curid=5153381" title="List Apostolski na 350-lecie unii użhorodzkiej">
List Apostolski na 350-lecie unii użhorodzkiej



</doc>
<doc id="5153382" url="https://pl.wikipedia.org/wiki?curid=5153382" title="Laetamur Magnopere">
Laetamur Magnopere



</doc>
<doc id="5153383" url="https://pl.wikipedia.org/wiki?curid=5153383" title="João Menezes">
João Menezes

João Menezes (ur. 17 grudnia 1996 w Uberabie) – brazylijski tenisista, finalista juniorskiego US Open 2014 w grze podwójnej, olimpijczyk.
Kariera tenisowa.
W 2014 roku, startując w parze z Rafaelem Matosem dotarł do finału juniorskiego US Open w grze podwójnej. W finale turnieju brazylijski debel przegrał z duetem Omar Jasika-Naoki Nakagawa 3:6, 6:7(6).
W 2019 roku zdobył złoty medal igrzysk panamerykańskich w grze pojedynczej, w finale pokonując Marcelo Tomása Barriosa Verę 7:5, 3:6, 6:4.
Dwa lata później wystąpił na igrzyskach olimpijskich w Tokio w grze pojedynczej. Odpadł wówczas w pierwszej rundzie po porażce z Marinem Čiliciem.
W karierze zwyciężył w jednym singlowym i jednym deblowym turnieju cyklu ATP Challenger Tour. Ponadto wygrał pięć singlowych oraz siedem deblowych turniejów rangi ITF.
W rankingu gry pojedynczej najwyżej był na 172. miejscu (17 lutego 2020), a w klasyfikacji gry podwójnej na 242. pozycji (13 września 2021).

</doc>
<doc id="5153385" url="https://pl.wikipedia.org/wiki?curid=5153385" title="Ordinatio Sacerdotalis">
Ordinatio Sacerdotalis



</doc>
<doc id="5153386" url="https://pl.wikipedia.org/wiki?curid=5153386" title="Tertio Millennio Adveniente">
Tertio Millennio Adveniente



</doc>
<doc id="5153388" url="https://pl.wikipedia.org/wiki?curid=5153388" title="Orientale Lumen">
Orientale Lumen



</doc>
<doc id="5153404" url="https://pl.wikipedia.org/wiki?curid=5153404" title="Tomás Martín Etcheverry">
Tomás Martín Etcheverry

Tomás Martín Etcheverry (ur. 18 lipca 1999 w La Placie) – argentyński tenisista.
Kariera tenisowa.
W karierze zwyciężył w dwóch singlowych i jednym deblowym turnieju cyklu ATP Challenger Tour. Ponadto wygrał pięć singlowych oraz sześć deblowych turniejów rangi ITF.
W rankingu gry pojedynczej najwyżej był na 72. miejscu (25 lipca 2022), a w klasyfikacji gry podwójnej na 208. pozycji (22 sierpnia 2022).

</doc>
<doc id="5153411" url="https://pl.wikipedia.org/wiki?curid=5153411" title="Medzilaborce Mesto">
Medzilaborce Mesto

Medzilaborce Mesto – przystanek kolejowy w Medzilaborcach, w kraju preszowskim na Słowacji.
Na przystanku zatrzymują się pociągi Rzeszów/Sanok-Medzilaborce. Przystanek jest początkowym dla pociągów Medzilaborce Mesto-Humenne (9 kursów w godz. 4.18-20.18 - regularnie co 2 godz.).

</doc>
<doc id="5153413" url="https://pl.wikipedia.org/wiki?curid=5153413" title="Bill Knight (bokser)">
Bill Knight (bokser)

Bill Knight (właśc. William Knight, ur. 25 lipca 1951 na wyspie Saint Kitts) – brytyjski bokser, mistrz igrzysk Brytyjskiej Wspólnoty narodów, olimpijczyk.
Kariera w boksie amatorskim.
Wystąpił w wadze średniej (do 75 kg) na igrzyskach olimpijskich w 1972 w Monachium, gdzie wygrał z Juliusem Luipą z Zambii, ale w następnej walce przegrał z Alejandro Montoyą z Kuby i odpadł z turnieju. Odpadł w ćwierćfinale wagi półciężkiej (do 75 kg) na mistrzostwach Europy w 1973 w Belgradzie.
Jako reprezentant Anglii zwyciężył w wadze półciężkiej na igrzyskach Brytyjskiej Wspólnoty Narodów w 1974 w Christchurch.
Był amatorskim mistrzem Anglii w wadze półciężkiej w 1972, 1973 i 1974. 
Kariera w boksie zawodowym.
Przeszedł na zawodowstwo w 1974. Walczył w wadze średniej. Stoczył 24 walki, z których wygrał 18. Nie walczył ze znanymi przeciwnikami z wyjątkiem Alana Mintera, z którym przegrał pojedynek o tytuł zawodowego mistrza Wielkiej Brytanii w wadze średniej w 1976. zakończył karierę w 1978.

</doc>
<doc id="5153415" url="https://pl.wikipedia.org/wiki?curid=5153415" title="Modernizacja gospodarstwa rolnego">
Modernizacja gospodarstwa rolnego

Modernizacja gospodarstwa rolnego – działanie zawarte w programie rozwoju obszarów wiejskich mające na celu wyposażenie gospodarstw rolnych w techniczne i trwałe środki produkcji rolnej. Działanie wchodziło w zakres II filaru WPR i w latach 2000–2006, wspierane było w ramach Sekcji Orientacji Europejskiego Funduszu Orientacji i Gwarancji Rolnej. W kolejnych dwóch perspektywach finansowych obejmujących lata 2007–2013 oraz 2014–2020 działanie wspierane było z Europejskiego Funduszu Rolnego na rzecz Rozwoju Obszarów Wiejskich.
Regulacje europejskie w zakresie modernizacji gospodarstw rolnych.
W rozporządzeniu Rady (WE) z 1999 r. w sprawie wsparcia rozwoju obszarów działanie związane z modernizacją gospodarstw rolnych funkcjonowało pod nazwą „Inwestowanie w gospodarstwa rolne”.
Wsparcie inwestycji w gospodarstwach rolnych miało służyć wzrostowi dochodów z rolnictwa oraz poprawie warunków życia, pracy i produkcji na obszarach wiejskich.
Wpieranie działania związanego z inwestowaniem w gospodarstwa rolne mogła dokonywać pod warunkiem realizacji co najmniej jednego z następujących celów:
Wsparcie inwestycji było udzielane gospodarstwom rolnym w następujących warunkach:
Całkowita kwota wsparcia jakie ustalały państwa członkowskie, wyrażona była w procentach wielkości kwalifikującej się inwestycji. Działania podejmowane na obszarach o mniej korzystnych warunkach gospodarowania była ograniczona do maksymalnie 40% lub 50% kosztów inwestycji. W przypadku młodych rolników wielkość wsparcia mogła osiągnąć najwyżej 45% lub 55% kosztów inwestycji.
Modernizacja gospodarstw rolnych w świetle PROW 2007–2013.
W rozporządzeniu Rady (WE) z 2005 r. w sprawie rozwoju obszarów wiejskich działanie związane z modernizacją gospodarstw rolnych wchodziło w skład pierwszej osi priorytetowej „Poprawa konkurencyjności sektora rolnego i leśnego”.
Wsparcie związane z modernizacją gospodarstw rolnych zachodziło w sytuacji gdy:
W przypadku inwestycji dokonywanych w celu dostosowania do norm wspólnotowych wsparcie udzielone było jedynie tym inwestycjom, które były dokonywane w celu dostosowania do nowo wprowadzonych norm wspólnotowych.
W przypadku młodych rolników wsparcie było udzielane po spełnienie obowiązujących norm wspólnotowych, które określone zostały w planie biznesowym.
Wsparcie ograniczone zostało do maksymalnej stawki wynoszącej od 40% do 75% kwoty kwalifikującej się inwestycji ponoszonej przez rolnika lub przez młodego rolnika.
Modernizacja gospodarstw rolnych w świetle PROW 2014–2020.
W rozporządzeniu Parlamentu Europejskiego i Rady (UE) z 2013 r. w sprawie rozwoju obszarów wiejskich działanie związane z modernizacją obszarów wiejskich wchodziły w typ operacji pod nazwą „Inwestycje w środki trwałe” .
Celem działania związanego z modernizacją gospodarstw rolnych było:
W warunkach polskich do działania związanego z modernizacją gospodarstw rolnych wprowadzono pojęcie obszary działania. Wyodrębniono następujące obszary działania:
Wsparcie udzielano było rolnikom, młodym rolnikom i grupom rolników w wysokości od 40% do 75% kwoty kwalifikującej się inwestycji w zależności od regionów i od obszarów słabiej rozwiniętych.

</doc>
<doc id="5153420" url="https://pl.wikipedia.org/wiki?curid=5153420" title="Puma SE">
Puma SE



</doc>
<doc id="5153425" url="https://pl.wikipedia.org/wiki?curid=5153425" title="Bilfinger SE">
Bilfinger SE



</doc>
<doc id="5153427" url="https://pl.wikipedia.org/wiki?curid=5153427" title="Brama Mirowska">
Brama Mirowska

Brama Mirowska – przełom rzeki Warty w należącym do Częstochowy osiedlu Mirów. Ograniczony jest po obydwu stronach stromymi zboczami. W najwęższym miejscu wznoszą się w nich zbudowane z twardych wapieni skalistych skały. Po północnej (orograficznie lewej) stronie jest to skała Mirów nad Wartą, po stronie południowej dwie skały Jaś i Małgosia (na mapie Geoportalu opisane jako Balikowa Skała). Odległość między Skałą w Mirowie a położoną bliżej rzeki skałą Jasia i Małgosi wynosi około 200 m, taka więc jest szerokość Bramy Mirowskiej w jej najwęższym miejscu.
Brama Mirowska znajduje się na Wyżynie Częstochowskiej i jest jednym z odcinków Przełomu Warty koło Mstowa.

</doc>
<doc id="5153428" url="https://pl.wikipedia.org/wiki?curid=5153428" title="Deutz AG">
Deutz AG



</doc>
<doc id="5153431" url="https://pl.wikipedia.org/wiki?curid=5153431" title="Hugo Boss AG">
Hugo Boss AG



</doc>
<doc id="5153433" url="https://pl.wikipedia.org/wiki?curid=5153433" title="KUKA">
KUKA



</doc>
<doc id="5153436" url="https://pl.wikipedia.org/wiki?curid=5153436" title="Salzgitter AG">
Salzgitter AG



</doc>
<doc id="5153437" url="https://pl.wikipedia.org/wiki?curid=5153437" title="Kuka">
Kuka



</doc>
<doc id="5153442" url="https://pl.wikipedia.org/wiki?curid=5153442" title="Metro AG">
Metro AG



</doc>
<doc id="5153444" url="https://pl.wikipedia.org/wiki?curid=5153444" title="Metro (miasto w Indonezji)">
Metro (miasto w Indonezji)



</doc>
<doc id="5153446" url="https://pl.wikipedia.org/wiki?curid=5153446" title="Heinrich Lanz AG">
Heinrich Lanz AG



</doc>
<doc id="5153447" url="https://pl.wikipedia.org/wiki?curid=5153447" title="Buda Stalowska (Alfredówka)">
Buda Stalowska (Alfredówka)



</doc>
<doc id="5153449" url="https://pl.wikipedia.org/wiki?curid=5153449" title="Pietropole (Bojanów)">
Pietropole (Bojanów)



</doc>
<doc id="5153450" url="https://pl.wikipedia.org/wiki?curid=5153450" title="Spie (Wilcza Wola)">
Spie (Wilcza Wola)



</doc>
<doc id="5153451" url="https://pl.wikipedia.org/wiki?curid=5153451" title="Osia Góra (Nowy Dzikowiec)">
Osia Góra (Nowy Dzikowiec)



</doc>
<doc id="5153452" url="https://pl.wikipedia.org/wiki?curid=5153452" title="Parafia św. Michała Archanioła w Wilczej Woli (Spiach)">
Parafia św. Michała Archanioła w Wilczej Woli (Spiach)



</doc>
<doc id="5153458" url="https://pl.wikipedia.org/wiki?curid=5153458" title="Fred Stanley">
Fred Stanley



</doc>
<doc id="5153463" url="https://pl.wikipedia.org/wiki?curid=5153463" title="Frederick Stanley (ujednoznacznienie)">
Frederick Stanley (ujednoznacznienie)



</doc>
<doc id="5153466" url="https://pl.wikipedia.org/wiki?curid=5153466" title="George Bentinck">
George Bentinck



</doc>
<doc id="5153469" url="https://pl.wikipedia.org/wiki?curid=5153469" title="Hugh Cairns (ujednoznacznienie)">
Hugh Cairns (ujednoznacznienie)



</doc>
<doc id="5153473" url="https://pl.wikipedia.org/wiki?curid=5153473" title="Richard Lane">
Richard Lane



</doc>
<doc id="5153474" url="https://pl.wikipedia.org/wiki?curid=5153474" title="Richard Lane (polityk)">
Richard Lane (polityk)



</doc>
<doc id="5153475" url="https://pl.wikipedia.org/wiki?curid=5153475" title="Dick Lane">
Dick Lane



</doc>
<doc id="5153478" url="https://pl.wikipedia.org/wiki?curid=5153478" title="Richard Lane (aktor)">
Richard Lane (aktor)



</doc>
<doc id="5153481" url="https://pl.wikipedia.org/wiki?curid=5153481" title="George Irving">
George Irving



</doc>
<doc id="5153485" url="https://pl.wikipedia.org/wiki?curid=5153485" title="George Irving (aktor)">
George Irving (aktor)



</doc>
<doc id="5153489" url="https://pl.wikipedia.org/wiki?curid=5153489" title="Hans-Joachim Brauske">
Hans-Joachim Brauske

Hans-Joachim Brauske (ur. 12 października 1943 w Kleinleipisch, obecnie części Lauchhammer) – niemiecki bokser, medalista mistrzostw Europy z 1971, olimpijczyk. W czasie kariery bokserskiej reprezentował Niemiecką Republikę Demokratyczną.
Przegrał pierwszą walkę w wadze półciężkiej (do 81 kg) z późniejszym złotym medalistą Danasem Pozniakasem ze Związku Radzieckiego.
Zdobył brązowy medal w wadze średniej (do 75 kg) na mistrzostwach Europy w 1971 w Madrycie po wygraniu m.in. z Alanem Minterem z Anglii w ćwierćfinale i porażce w półfinale z Juozasem Juocevičiusem z ZSRR.
Na igrzyskach olimpijskich w 1972 w Monachium startował w wadze średniej . Wygrał jedną walkę, lecz w następnej przegrał z późniejszym złotym medalistą Wiaczesławem Lemieszewem ze Związku Radzieckiego.
Był mistrzem NRD w kategorii półciężkiej w 1966 i 1967 oraz w kategorii średniej w 1969 i 1970, wicemistrzem w wadze półciężkiej w 1965 i 1968 oraz w wadze średniej w 1972 , a także brązowym medalistą w wadze półciężkiej w 1963.

</doc>
<doc id="5153493" url="https://pl.wikipedia.org/wiki?curid=5153493" title="Kościół Opatrzności Bożej w Woli Mieleckiej">
Kościół Opatrzności Bożej w Woli Mieleckiej

Kościół Opatrzności Bożej – parafialna świątynia rzymskokatolicka znajdująca się we wsi Wola Mielecka, w diecezji tarnowskiej.
Historia.
31 sierpnia 2008 ksiądz Wiktor Skworc, ówczesny biskup tarnowski, dokonał poświęcenia kaplicy. 1 stycznia 2009 powołano parafię Opatrzności Bożej. 8 listopada 2009 poświęcono dzwon o imieniu bł. Romana Skitki o wadze 100 kilogramów. W 2011 roku wyrównano teren pod budowę nowego kościoła. Kamień węgielny wmurował dopiero 20 czerwca 2013 roku ks. bp. Andrzej Jeż. 16 i 17 listopada 2014 odbywały się uroczystości umieszczenia obrazu Chrystusa Miłosiernego oraz relikwii śś. Jana Pawła II i Faustyny Kowalskiej. 26 września 2016 roku poświęcono kolejny dzwon – ważącą 75 kg sygnaturkę o imieniu bł. ojca Zbigniewa Strzałkowskiego. Umieszczono ją na 6-metrowej wieżyczce na dachu kościoła.

</doc>
<doc id="5153496" url="https://pl.wikipedia.org/wiki?curid=5153496" title="Abbethshaghen">
Abbethshaghen



</doc>
<doc id="5153497" url="https://pl.wikipedia.org/wiki?curid=5153497" title="Abbeteshagen">
Abbeteshagen

Abbeteshagen ("Abbethshaghen", dosł. "Opatów") – dawna wieś, poświadczona 1305 w dokumencie konfirmacyjnym margrabiego brandenburskiego Waldemara dla opactwa cystersów w Bierzwniku, która znajdowała się na obszarach współczesnej wsi Bierzwnik i Przeczno. Powstała w miejscu poręby z inicjatywy cystersów i pierwotnie nosiła miano "Indagine" (niem. "Hagen"). Według brandenburskiego landbuchu (księgi ziemskiej) z 1337 wchodząca w skład dominium cysterskiego wieś liczyła 40 łanów, w tym 3 plebańskie, a płaciła pacht w wysokości 8 szylingów. Poświadczona jako włość cystersów ok. 1450 w konfirmacji wielkiego mistrza krzyżackiego. Zanikła w ciągu XV w., jej pola włączono w skład wsi graniczących.

</doc>
<doc id="5153501" url="https://pl.wikipedia.org/wiki?curid=5153501" title="Steve Jordan">
Steve Jordan



</doc>
<doc id="5153503" url="https://pl.wikipedia.org/wiki?curid=5153503" title="Grand Prix Rosji 2021">
Grand Prix Rosji 2021

Grand Prix Rosji 2021, oficjalnie Formula 1 VTB Russian Grand Prix 2021 – piętnasta runda Mistrzostw Świata Formuły 1 w sezonie 2021. Grand Prix odbyło się w dniach 24–26 września 2021 na torze Sochi Autodrom w Soczi. Wyścig wygrał Lewis Hamilton (Mercedes) dla którego było to setne zwycięstwo w Formule 1, a na podium kolejno stanęli Max Verstappen (Red Bull) oraz Carlos Sainz Jr. (Ferrari). Po starcie z pole position Lando Norris (McLaren) ukończył wyścig na siódmym miejscu
Wyniki.
Zwycięzcy sesji treningowych.
Trzeci trening został odwołany z powodu silnych opadów deszczu.
Klasyfikacja po wyścigu.
Kierowcy.
Źródło: FIA
Konstruktorzy.
Źródło: FIA

</doc>
<doc id="5153504" url="https://pl.wikipedia.org/wiki?curid=5153504" title="Sejm piotrkowski 1519">
Sejm piotrkowski 1519

Sejm piotrkowski 1519 – sejm walny Korony Królestwa polskiego zwołany 7 grudnia 1518 roku do Piotrkowa.
Sejmiki przedsejmowe odbyły się w styczniu 1519 roku. 
Obrady sejmu trwały od 9 lutego do 17 marca 1519 roku

</doc>
<doc id="5153505" url="https://pl.wikipedia.org/wiki?curid=5153505" title="Steve Jordan (muzyk)">
Steve Jordan (muzyk)



</doc>
<doc id="5153506" url="https://pl.wikipedia.org/wiki?curid=5153506" title="Steven Jordan">
Steven Jordan



</doc>
<doc id="5153508" url="https://pl.wikipedia.org/wiki?curid=5153508" title="Stephen Jordan">
Stephen Jordan



</doc>
<doc id="5153511" url="https://pl.wikipedia.org/wiki?curid=5153511" title="Kieł (skała)">
Kieł (skała)

Kieł – skała we wsi Czatachowa, w województwie śląskim, w powiecie myszkowskim, w gminie Żarki. Znajduje się w porośniętym lasem wzniesieniu po północnej stronie zabudowanego obszaru wsi. Pod względem geograficznym jest to obszar Wyżyny Częstochowskiej.
Skała znajduje się w lesie na wzniesieniu Kaczmarka (nazwę wzniesienia podaje portal Jaskinie Polski). Z Czatachowej można do niej dojść niebieskim Szlakiem Warowni Jurajskich w kierunku Złotego Potoku. Po lewej stronie szlaku znajduje się jaskinia z napisem "Jaskinia Pawloka", a skała Kieł jest w lesie po jej prawej (wschodniej) stronie i ze szlaku jest niewidoczna. Ma wysokość do 12 m i pionowe lub przewieszone ściany zbudowane z twardych wapieni skalistych. W 2014 i 2015 r. wspinacze skalni poprowadzili na niej 4 drogi wspinaczkowe o trudności od VI.1 do VI.13 w skali Kurtyki. Są też projekty dwóch innych dróg. Na wszystkich drogach zamontowano stałe punkty asekuracyjne: ringi (r) i stanowiska zjazdowe (st). Wśród wspinaczy skalnych skała jest mało popularna.
Nieco powyżej skały Kieł znajduje się Dziurawa, a na południe od niej skały Verdon i Wampirek.

</doc>
<doc id="5153512" url="https://pl.wikipedia.org/wiki?curid=5153512" title="Cesar Bresgen">
Cesar Bresgen

Cesar Bresgen (ur. 16 października 1913 we Florencji, zm. 7 kwietnia 1988 w Salzburgu) – austriacki kompozytor.
Życiorys.
Ukończył studia przyrodnicze w Monachium, w latach 1930–1936 studiował ponadto w monachijskiej Hochschule für Musik u Emmanuela Gatschera, Josepha Haasa i Gottfrieda Rüdingera. W 1936 roku zdobył nagrodę im. Felixa Mottla w dziedzinie kompozycji. Początkowo pracował w radio monachijskim. W 1939 roku przeprowadził się do Salzburga, gdzie prowadził własną szkołę muzyczną i wykładał w Mozarteum. Podczas II wojny światowej służył na froncie. W 1947 roku wrócił na posadę wykładowcy w Mozarteum. W 1974 roku odznaczony został nagrodą państwową. Opublikował prace "Musikalische Dokumentation" (Wiedeń 1982) i "Die Improvisation in der Musik" (Wilhelmshaven 1983).
Pisał utwory sceniczne przeznaczone dla młodzieży, ponadto był autorem oper, baletów, oratoriów, kantat i kompozycji instrumentalnych. W swojej twórczości wykorzystywał elementy tradycji muzycznej oraz folkloru. Wydał zbiory muzyki ludowej z regionu alpejskiego, Czech i Rumunii.

</doc>
<doc id="5153514" url="https://pl.wikipedia.org/wiki?curid=5153514" title="Nathaniel Lammons">
Nathaniel Lammons

Nathaniel Lammons (ur. 12 sierpnia 1993 w Arlington) – amerykański tenisista.
Kariera tenisowa.
W 2018 roku zadebiutował w imprezie wielkoszlemowej podczas US Open w grze podwójnej. Startując w parze z Robertem Gallowayem, dotarł do drugiej rundy turnieju.
W cyklu ATP Tour wygrał dwa turnieje w grze podwójnej z czterech rozegranych finałów. W karierze zwyciężył także w jedenastu deblowych turniejach cyklu ATP Challenger Tour. Ponadto wygrał dziewięć deblowych turniejów rangi ITF.
W rankingu gry pojedynczej najwyżej był na 591. miejscu (14 stycznia 2019), a w klasyfikacji gry podwójnej na 55. pozycji (26 września 2022).

</doc>
<doc id="5153517" url="https://pl.wikipedia.org/wiki?curid=5153517" title="Ludwik von Eberstein">
Ludwik von Eberstein

Ludwik von Eberstein (ur. ?, zm. 1502) – duchowny rzymskokatolicki, biskup-elekt kamieński.
Biografia.
Pochodził z rodziny hrabiowskiej.
W 1469 kapituła kamieńska wybrała go biskupem kamieńskim. W 1471 otrzymał zatwierdzenie od księżnej wołogoskiej, słupskiej i szczecińskiej Zofii, jednak nigdy nie otrzymał prekonizacji od papieża. Sprawował jednak rzeczywistą władzę biskupią jako administrator. W 1471 papież Sykstus IV przeniósł na biskupstwo kamieńskie skonfliktowanego z królem Polski Kazimierzem IV Jagiellończykiem biskupa warmińskiego Mikołaja Tungena, bp Tungen jednak nie był zainteresowany zmianą diecezji, co byłoby faktycznie jego degradacją. Sytuacja ta pozwoliła zachować władzę von Ebersteinowi.
Ludwik von Eberstein był sojusznikiem Brandenburgii. W chwili wyboru nie posiadał święceń kapłańskich, które przyjął prawdopodobnie w 1473.
W 1479 Sykstus IV mianował kolejnym biskupem kamieńskim Marino da Fregeno, który przybył do diecezji kamieńskiej początkiem 1480. Wówczas von Eberstein ustąpił ze stanowiska. 5 września 1480 zawarł on umowę z biskupem i księciem, na podstawie której otrzymał odszkodowanie w wysokości 800 guldenów oraz dostał w dożywocie zamek w Golczewie.
Jeszcze w 1480 porzucił stan duchowny i zawarł związek małżeński z córką brandenburskiego możnego Walpurgą von Hohnstein.

</doc>
<doc id="5153518" url="https://pl.wikipedia.org/wiki?curid=5153518" title="Ludwig von Eberstein">
Ludwig von Eberstein



</doc>
<doc id="5153519" url="https://pl.wikipedia.org/wiki?curid=5153519" title="Joao Menezes">
Joao Menezes



</doc>
<doc id="5153520" url="https://pl.wikipedia.org/wiki?curid=5153520" title="Tomas Martin Etcheverry">
Tomas Martin Etcheverry



</doc>
<doc id="5153522" url="https://pl.wikipedia.org/wiki?curid=5153522" title="Andrés Molina">
Andrés Molina

Andrés Molina Casañola (ur. 10 listopada 1944 w prowincji Las Villas, zm. 12 listopada 2003 w Santa Clara) – kubański bokser, mistrz igrzysk panamerykańskich, dwukrotny olimpijczyk.
Zwyciężył w wadze półśredniej (do 67 kg) na igrzyskach Ameryki Środkowej i Karaibów w 1966 w San Juan, wygrywając w finale przez techniczny nokaut w 1. rundzie z Kolumbijczykiem Linferem Contrérasem.
Zdobył złoty medal w tej samej kategorii na igrzyskach panamerykańskich w 1967 w Winnipeg po zwycięstwie w finale nad Argentyńczykiem Mario Guillotim.
Odpadł po porażce w pierwszej walce w wadze półśredniej na igrzyskach olimpijskich w 1968 w Meksyku (pokonał go późniejszy mistrz olimpijski Manfred Wolke z Niemieckiej Republiki Demokratycznej). Na kolejnych igrzyskach olimpijskich w 1972 w Monachium Molina startował w wadze lekkopółśredniej (do 63,5 kg). Po wygraniu dwóch walk (w tym z Anatolijem Kamniewem ze Związku Radzieckiego) przegrał w ćwierćfinale z późniejszym złotym medalistą Rayem Sealesem ze Stanów Zjednoczonych.
Był mistrzem Kuby w wadze półśredniej w 1966 i 1971 oraz w wadze lekkopółśredniej w 1974, wicemistrzem w wadze lekkopółśredniej w 1964 oraz brązowym medalistą w wadze półśredniej w 1972.

</doc>
<doc id="5153523" url="https://pl.wikipedia.org/wiki?curid=5153523" title="5 km (przystanek kolejowy w obwodzie lwowskim)">
5 km (przystanek kolejowy w obwodzie lwowskim)

5 km (, ) – przystanek kolejowy w miejscowości Kamienobród, w rejonie jaworowskim, w obwodzie lwowskim, na Ukrainie.

</doc>
<doc id="5153525" url="https://pl.wikipedia.org/wiki?curid=5153525" title="Andres Molina">
Andres Molina



</doc>
<doc id="5153526" url="https://pl.wikipedia.org/wiki?curid=5153526" title="Dobrostany (przystanek kolejowy)">
Dobrostany (przystanek kolejowy)

Dobrostany (, ) – przystanek kolejowy w pobliżu miejscowości Dobrostany, w rejonie jaworowskim, w obwodzie lwowskim, na Ukrainie.

</doc>
<doc id="5153528" url="https://pl.wikipedia.org/wiki?curid=5153528" title="Mołoszkowice (przystanek kolejowy)">
Mołoszkowice (przystanek kolejowy)

Mołoszkowice (, ) – przystanek kolejowy w pobliżu miejscowości Mołoszkowice, w rejonie jaworowskim, w obwodzie lwowskim, na Ukrainie.

</doc>
<doc id="5153533" url="https://pl.wikipedia.org/wiki?curid=5153533" title="Jantarna">
Jantarna

Jantarna (, ) – stacja kolejowa w miejscowości Nowojaworowsk, w rejonie jaworowskim, w obwodzie lwowskim, na Ukrainie.

</doc>
<doc id="5153537" url="https://pl.wikipedia.org/wiki?curid=5153537" title="Kościół rektoralny Nawiedzenia Najświętszej Maryi Panny w Kaliszu">
Kościół rektoralny Nawiedzenia Najświętszej Maryi Panny w Kaliszu



</doc>
<doc id="5153543" url="https://pl.wikipedia.org/wiki?curid=5153543" title="Pocco Meimei">
Pocco Meimei

Pocco Meimei – elektryczny mikrosamochód produkowany pod chińską marką Pocco od 2021 roku.
Historia i opis modelu.
W marcu 2021 nowo powstałe przedsiębiorstwo Pocco przedstawiło swój pierwszy model w postaci niewielkiego, trzydrzwiowego hatchbacka o zaczerpniętej z chińskiego języka nazwie Meimei, stanowiąc odpowiedź na bestsellerowego Wulinga Hongguanga Mini EV. Samochód przyjął typowe dla tego segmentu proporcje wąskiego i wysokiego hatchbacka, wyróżniając się z przodu szerokim i podłużnym pasem LED oraz centralnie umieszczoną klapką do wtyczki ładującej.
Kabina pasażerska została utrzymana w żywych kolorach, wyróżniając się fotelami, deską rozdzielczą i boczkami drzwi wykończonymi w kolorze zewnętrznego lakieru. Pojazd wzbogacono też o motywy z malowanego na biało plastiku.
Sprzedaż.
Pocco Meimei jest samochodem skonstruowanym i produkowanym wyłącznie z myślą o wewnętrznym rynku chińskim, konkurując na silnie nasyconym rynku elektrycznych mikrosamochodów. Sprzedaż pojazdu rozpoczęła się w marcu 2021 roku, a sam model odniósł dużą popularność - w lipcu był on najszybciej sprzedającą nowością rynkową, z ponad 3,3 sprzedanych sztuk w ciągu jednego miesiąca.
Dane techniczne.
Pocco Meimei to samochód elektryczny dostępny w dwóch wariantach napędowych: z silnikiem o mocy 14 KM i z baterią 9,2 kWh pozwalającą na przejechanie do 120 kilometrów lub motorem 20-konnym z baterią 14 kWh, która z kolei umożliwia poruszanie się na jednym ładowaniu do 170 kilometrów. W obu przypadkach prędkość maksymalna została ograniczona do 100 km/h.

</doc>
<doc id="5153547" url="https://pl.wikipedia.org/wiki?curid=5153547" title="Andrea Pellegrino">
Andrea Pellegrino

Andrea Pellegrino (ur. 23 marca 1997 w Bisceglie) – włoski tenisista.
Kariera tenisowa.
W karierze zwyciężył w dwóch singlowych i pięciu deblowych turniejach cyklu ATP Challenger Tour. Ponadto wygrał pięć singlowych oraz cztery deblowe turnieje rangi ITF.
W rankingu gry pojedynczej najwyżej był na 136. miejscu (26 września 2022), a w klasyfikacji gry podwójnej na 165. pozycji (13 stycznia 2020).

</doc>
<doc id="5153549" url="https://pl.wikipedia.org/wiki?curid=5153549" title="Dziurawa">
Dziurawa

Dziurawa – skała we wsi Czatachowa, w województwie śląskim, w powiecie myszkowskim, w gminie Żarki. Znajduje się w porośniętym lasem wzniesieniu po północnej stronie zabudowanego obszaru wsi. Pod względem geograficznym jest to obszar Wyżyny Częstochowskiej.
Skała znajduje się w lesie na wzniesieniu Kaczmarka (nazwę wzniesienia podaje portal Jaskinie Polski). Z Czatachowej można do niej dojść niebieskim Szlakiem Warowni Jurajskich w kierunku Złotego Potoku. Po lewej stronie szlaku znajduje się jaskinia z napisem "Jaskinia Pawloka", a skała Dziurawa jest w lesie po jej prawej (wschodniej) stronie i ze szlaku jest niewidoczna. Ma wysokość do 10 m i pionowe ściany zbudowane z twardych wapieni skalistych. W 2015 r. wspinacze skalni poprowadzili na niej 3 łatwe drogi wspinaczkowe o trudności od IV do VI w skali Kurtyki. Jest też projekt jeszcze jednej drogi. Na trzech drogach zamontowano stałe punkty asekuracyjne: ringi (r) i stanowiska zjazdowe. Wśród wspinaczy skalnych skała jest mało popularna.
Nieco poniżej skały Dziurawa znajduje się Kieł, a na południe od nich skały Verdon i Wampirek.

</doc>
<doc id="5153553" url="https://pl.wikipedia.org/wiki?curid=5153553" title="Gustav Wang">
Gustav Wang

Gustav Wang (ur. 13 marca 2003 w Rødovre) – duński kolarz szosowy.
Osiągnięcia.
Opracowano na podstawie:

</doc>
<doc id="5153555" url="https://pl.wikipedia.org/wiki?curid=5153555" title="Pocco Duoduo">
Pocco Duoduo

Pocco Duoduo – elektryczny samochód osobowy klasy najmniejszej produkowany pod chińską marką Pocco od 2021 roku.
Historia i opis modelu.
W maju 2021 chiński producent niewielkich samochodów elektrycznych Pocco przedstawił swój drugi model w postaci 5-drzwiowego hatchbacka o nazwie Duoduo. Samochód zyskał obłą, smukłą sylwetkę z wysokim, 5-drzwiowym nadwoziem wyróżniającym się dwubarwnym malowaniem. 
Pomimo niewielkich wymiarów zewnętrznych, producent obrał za priorytet wygospodarowanie releatywnie przestronnego wnętrza z maksymalną pojemnością 987 litrów ze złożoną kanapą drugiego rzędu siedzeń. Wśród elementów standardowego wyposażenia znalazł się m.in. wskaźnik ciśnienia w oponach, system ABS i wyświetlacz dotykowy systemu multimedialnego. 
Sprzedaż.
Sprzedaż Pocco Duoduo, podobnie jak w przypadku mniejszego Meimei, została okrojona wyłącznie do wewnętrznego rynku chińskiego. Pierwsze egzemplarze zaczęto dostarczać do klientów w lipcu 2021.
Dane techniczne.
Pocco Duoduo to samochód w pełni elektryczny, który napędzany jest silnikiem o mocy 39 KM z maksymalnym momentem obrotowym 110 Nm. Pozwala to rozpędzić się maksymalnie do 100 km/h. Bateria o pojemności 9,2 kWh lub 14 kWh umożliwia przejechanie na jednym ładowaniu kolejno 120 lub 170 kilometrów według procedury pomiarowej NEDC.

</doc>
<doc id="5153556" url="https://pl.wikipedia.org/wiki?curid=5153556" title="Goryczel żmijowcowy">
Goryczel żmijowcowy

Goryczel żmijowcowy ("Helminthotheca echioides" L.) – gatunek rośliny należący do rodziny astrowatych (w XX wieku włączany był zwykle do rodzaju "Picris" – stąd polska nazwa zwyczajowa). Gatunek występuje jako rodzimy w południowej Europie, północnej Afryce i południowo-zachodniej Azji. Rozprzestrzenił się jako gatunek zawleczony również w Ameryce Północnej i Południowej, w południowej i wschodniej Afryce, w Australii i Nowej Zelandii. W Polsce odnotowywany jest rzadko, głównie w zachodniej części kraju, ale uznany jest za już zadomowionego antropofita.
Liście są jadalne na surowo i gotowane, ale opisywane jako niezbyt smaczne, podobnie gorzkie jak liście mniszka. 
Biologia i ekologia.
Roślina jednoroczna. W Europie Środkowej kwitnie w lipcu i sierpniu, ale na innych szerokościach od maja do listopada lub nawet przez cały rok na obszarach o klimacie łagodnym i ciepłym. Kwiaty są zapylane przez owady, ale są też samopylne i może w nich dojść do powstania nasion bez zapłodnienia w wyniku apomiksji. Liczba chromosomów 2n = 10. 
Rośnie na polach, odłogach, przydrożach, przytorzach i innych siedliskach ruderalnych; na glebach suchych i mokrych, kwaśnych do zasadowych (przy czym preferuje gleby bogate w węglan wapnia); nie toleruje zacienienia.

</doc>
<doc id="5153557" url="https://pl.wikipedia.org/wiki?curid=5153557" title="Helminthotheca echioides">
Helminthotheca echioides



</doc>
<doc id="5153560" url="https://pl.wikipedia.org/wiki?curid=5153560" title="Picris echioides">
Picris echioides



</doc>
<doc id="5153561" url="https://pl.wikipedia.org/wiki?curid=5153561" title="Joshua Tarling">
Joshua Tarling

Joshua Tarling (ur. 15 lutego 2004 w Aberaeron) – brytyjski kolarz szosowy i torowy.
Osiągnięcia.
Kolarstwo szosowe.
Opracowano na podstawie:
Kolarstwo torowe.
Opracowano na podstawie:

</doc>
<doc id="5153566" url="https://pl.wikipedia.org/wiki?curid=5153566" title="Terebiń-Zady">
Terebiń-Zady



</doc>
<doc id="5153571" url="https://pl.wikipedia.org/wiki?curid=5153571" title="HDD Jesenice">
HDD Jesenice

HDD Jesenice – słoweński klub hokeja na lodzie z siedzibą w Jesenicach.
Historia.
Klub został założony w 2014 i w tym samym roku przystąpił do międzykrajowych rozgrywek Inter-National-League. Po likwidacji tych rozgrywek w 2016 klub podjął występy w wówczas utworzonej lidze Alps Hockey League. Równolegle drużyna rywalizuje w narodowych mistrzostwach Słowenii.
Szkoleniowcem HDD zostawał Nik Zupančič: od lutego 2015 orqaz ponownie w sezonie 2016/2017 szkoleniowcem zespołu HDD był , w czerwcu 2021. Ponadto w sezonie 2018/2019 trenerem był Marcel Rodman.

</doc>
<doc id="5153574" url="https://pl.wikipedia.org/wiki?curid=5153574" title="Kosino (stacja metra)">
Kosino (stacja metra)

Kosino (ros. Косино) – stacja linii Niekrasowskiej metra moskiewskiego, znajdująca się na granicy wschodniego i południowo-wschodniego okręgu administracyjnego Moskwy na styku rejonów Kosino–Uchtomskiego ("Косино–Ухтомский") i Wychino–Żulebino ("Выхино–Жулебино"). Otwarcie miało miejsce 3 czerwca 2019 roku w ramach inauguracji odcinka między stacjami Kosino – Niekrasowka.
Opis.
Stacja trójnawowa typu płytkiego kolumnowego z peronem wyspowym położona jest na głębokości 27 metrów. Projekt architektoniczny opracowało biuro „Minskmietroprojekt” ("ОАО «Минскметропроект»") z Mińska.
Architektura przystanku zainspirowana została położonym nieopodal kompleksem Jezior Kosińskich (jeziora Białe, Czarne i Święte). Dominującą gamę kolorystyczną, składającą się ze stonowanych odcieni beżu i szarości, gdzieniegdzie przełamano żółcią. Posadzki wyłożono szarym granitem przeplecionym czarnymi pasami. Kolumny wykończono polerowanymi płytami aluminiowymi o delikatnym szampańskim zabarwieniu. Środkową część podwieszanego sufitu wykonano z lameli, boczne - z paneli aluminiowych. Nad schodami prowadzącymi z peronu na antresolę znajduje się dekoracyjna grafika przedstawiająca ptactwo, ryby i trzcinę wodną. Krawędzie peronowe zaakcentowano liniami oświetlenia ledowego.
Stacja umożliwia bezpośrednią przesiadkę na przystanek Lermontowskij prospiekt linii Tagansko-Krasnopriesnienskiej i zewnętrzną przesiadkę na stację kolejową Kosino.
Przystanek posiada jedno bezpośrednie wejście/wyjście w narożniku budynku przy ulicy Żulebińskiej, w odległości 100 metrów od stacji kolejowej Kosino. Pasażerowie mogą również skorzystać z dodatkowych siedmiu wejść/wyjść przynależących do połączonej podziemnym korytarzem stacji Lermontowskij prospiekt. 
Zakładany potok pasażerski to 23 tys. osób na godzinę.

</doc>
<doc id="5153593" url="https://pl.wikipedia.org/wiki?curid=5153593" title="Anatolij Kamniew">
Anatolij Kamniew

Anatolij Pietrowicz Kamniew (ros. Анатолий Петрович Камнев, ur. 27 listopada 1948 w Moskwie lub Szarkowszczyźnie, zm. 10 listopada 1992) – radziecki bokser, wicemistrz Europy z 1973, olimpijczyk.
Startował w wadze lekkopółśredniej (do 63,5 kg). Wystąpił w niej na igrzyskach olimpijskich w 1972 w Monachium, gdzie wygrał jedną walkę, a w następnej przegrał przez nokaut z Andrésem Moliną z Kuby i odpadł z turnieju.
Zdobył srebrny medal w tej kategorii na mistrzostwach Europy w 1973 w Belgradzie, gdzie pokonał m.in. wicemistrza olimpijskiego Bułgara Angeła Angelowa w eliminacjach, a w finale przegrał z Jugosłowianinem Marijanem Benešem.
Był mistrzem ZSRR w wadze lekkopółśredniej w 1972 i 1973, wicemistrzem w wadze lekkiej (do 60 kg) w 1970 oraz brązowym medalistą w wadze lekkopółśredniej w 1976.
Zmarł tragicznie, pchnięty nożem w pociągu, gdy usiłował obronić ofiarę rabunku.

</doc>
<doc id="5153612" url="https://pl.wikipedia.org/wiki?curid=5153612" title="Stefan Smolec">
Stefan Smolec

Stefan Smolec (ur. 6 grudnia 1904 w Kozach, zm. 21 listopada 1940) – chemik, prawnik, w latach 1928–1930 prezes Bratniej Pomocy Studentów Uniwersytetu Jagiellońskiego w Krakowie.
Życiorys.
Był synem Jana Smolca, szewca w Kozach. Ukończył Państwowe Gimnazjum im. Adama Asnyka w Białej. W latach 1924–1929 studiował chemię, a potem w latach 1929–1933 prawo na Uniwersytecie Jagiellońskim. W 1928 roku został prezesem Towarzystwa Wzajemnej Pomocy Uczniów Uniwersytetu Jagiellońskiego w Krakowie. Za jego prezesury 20 listopada 1928 roku podczas nadzwyczajnego walnego zebrania Towarzystwa przyjęto nowy statut, który opracowała komisja statutowa. Zmieniał on nazwę z Towarzystwo Wzajemnej Pomocy Uczniów Uniwersytetu Jagiellońskiego na Bratnia Pomoc Studentów Uniwersytetu Jagiellońskiego. Zmiana weszła w życie 20 kwietnia 1929 roku na mocy statutu Uniwersytetu Jagiellońskiego z dnia 15 lutego 1929 roku. Ponownie został wybrany prezesem w 1929 roku. Z Towarzystwem był związany już wcześniej, gdy pełnił funkcję wiceprezesa. W 1926 roku był redaktorem wydanej z okazji jubileuszu pracy "Jubileusz 60-lecia Towarzystwa Wzajemnej Pomocy Uczniów Uniwersytetu Jagiellońskiego". Znalazł się w niej jego artykuł "Szkic historyczny założenia i rozwoju Towarzystwa Wzajemnej Pomocy U. U.J.". W 1929 roku w uznaniu zasług w pracy na rzecz Towarzystwa otrzymał tytuł Bene meritus.
Po ukończeniu studiów pracował w Urzędzie Wojewódzkim w Krakowie, a od 1936 roku w Ministerstwie Pracy i Opieki Społecznej w Warszawie. Po wybuchu II wojny światowej opuścił Warszawę udają się na wschód, ale wrócił po dwóch miesiącach. Działał w konspiracji. Aresztowany przez gestapo 11 kwietnia 1940 roku po pobycie na Pawiaku wywieziony został do obozu koncentracyjnego Mauthausen-Gusen. Rozstrzelany 21 listopada 1940 roku.
W 6 rocznicę śmierci w 1946 roku zostało odprawione w kościele św. Anny nabożeństwo w jego intencji. Według informacji podanych przez żonę dokument potwierdzający śmierć Stefana Smolca otrzymała ona dopiero w 1978 roku z Genewy. 

</doc>
<doc id="5153614" url="https://pl.wikipedia.org/wiki?curid=5153614" title="Sejm piotrkowski 1567">
Sejm piotrkowski 1567

Sejm piotrkowski 1567 – sejm walny Korony Królestwa polskiego zwołany w styczniu 1567 roku do Piotrkowa.
Sejmiki przedsejmowe odbyły się: średzki 17 lutego, kolski 27 lutego, pruski 6 kwietnia 1567 roku. 
Obrady sejmu rozpoczęły się 7 kwietnia, a zakończyły przed 20 czerwca 1567 roku. Był to ostatni sejm w Piotrkowie.

</doc>
<doc id="5153620" url="https://pl.wikipedia.org/wiki?curid=5153620" title="Robiert Korczocha">
Robiert Korczocha

Robiert Władimirowicz Korczocha, ros. Роберт Владимирович Корчоха (ur. 2 lutego 1995 w Jarosławiu) – rosyjski hokeista.
Jego brat Erniest (ur. 2000) także został hokeistą.
Kariera.
Wychowanek Łokomotiwa Jarosław w rodzinnym mieście. Występował w juniorskich rozgrywkach MHL-B i MHL do 2016. W sezonie 2016/2017 grał w armeńskiej drużynie Ararat Erywań, występującej w wyższej lidze. Latem 2017 został zawodnikiem polskiego klubu z Torunia (wraz z nim jego rodacy (Siemion Garszyn i Daniił Oriechin). Wraz z zespołem w 2018 awansował z I ligi do Polskiej Hokej Lidze, po czym przedłużył kontrakt. W marcu 2019 Garszyn, Oriechin i Korczocha odeszli z Torunia, po czym w maju zostali zakontraktowani w Zagłębiu Sosnowiec. Na początku stycznia 2020 wszyscy trzej odeszli z Zagłębia. W tym samym miesiącu Korczocha wrócił do Torunia i tam dokończył edycję PHL 2019/2020. W nowym sezonie pod koniec listopada 2020 został zaangażowany przez ukraiński klub HK Mariupol. Od sierpnia 2021 ponownie zawodnik klubu z Torunia. Po sezonie 2021/2022 odszedł z Torunia.

</doc>
<doc id="5153621" url="https://pl.wikipedia.org/wiki?curid=5153621" title="Pier-André Côté">
Pier-André Côté

Pier-André Côté (ur. 24 kwietnia 1997 w Gaspé) – kanadyjski kolarz szosowy.
Osiągnięcia.
Opracowano na podstawie:

</doc>
<doc id="5153630" url="https://pl.wikipedia.org/wiki?curid=5153630" title="Kacper Kityński">
Kacper Kityński



</doc>
<doc id="5153633" url="https://pl.wikipedia.org/wiki?curid=5153633" title="Benjamin Perry">
Benjamin Perry

Benjamin Jefrey „Ben” Perry (ur. 7 marca 1994 w St. Catharines) – kanadyjski kolarz szosowy.
Osiągnięcia.
Opracowano na podstawie:

</doc>
<doc id="5153634" url="https://pl.wikipedia.org/wiki?curid=5153634" title="Ben Perry">
Ben Perry



</doc>
<doc id="5153641" url="https://pl.wikipedia.org/wiki?curid=5153641" title="Pyrwomaj (wieś)">
Pyrwomaj (wieś)

Pyrwomaj () – wieś w Bułgarii, w obwodzie Błagojewgrad, w gminie Petricz. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 3 331 mieszkańców.

</doc>
<doc id="5153643" url="https://pl.wikipedia.org/wiki?curid=5153643" title="Pyrwomaj (ujednoznacznienie)">
Pyrwomaj (ujednoznacznienie)

Nazwa odnosi się do pierwszego maja.

</doc>
<doc id="5153645" url="https://pl.wikipedia.org/wiki?curid=5153645" title="Australia Sevens 2007">
Australia Sevens 2007

Australia Sevens 2007 – czwarta edycja wchodzącego w skład IRB Sevens World Series turnieju Australia Sevens przeznaczonego dla męskich reprezentacji narodowych w rugby 7. Odbyła się w dniach 7–8 kwietnia 2007 roku na Adelaide Oval w Adelaide będąc szóstym turniejem sezonu 2006/2007.
Informacje ogólne.
Australian Rugby Union złożył popieraną przez stanowy rząd Australii Południowej aplikację do goszczenia zawodów światowego cyklu podpierając się frekwencją i zainteresowaniem turniejem rugby 7 na Igrzyskach Wspólnoty Narodów 2006, a prawa do organizacji zostały przyznane Adelaide w połowie lipca 2006 roku jeszcze przed ogłoszeniem terminarza rozgrywek sezonu 2006/2007.
Rozegrane na Adelaide Oval zawody były piątym turniejem sezonu 2006/2007 IRB Sevens World Series i wzięło w nich udział szesnaście reprezentacji. Drużyny rywalizowały w pierwszym dniu systemem kołowym podzielone na cztery czterozespołowe grupy, po czym w drugim dniu osiem najlepszych awansowało do ćwierćfinałów, a pozostała ósemka zmierzyła się w walce o "Bowl". Podział na grupy oraz rozkład gier zostały opublikowane pod koniec lutego 2007 roku. Składy zespołów i sędziowie zawodów.
Na trzy turnieje przed końcem sezonu szanse na końcowy triumf miały jedynie cztery czołowe drużyny klasyfikacji generalnej. Pierwszy dzień z kompletem zwycięstw zakończyły RPA, Nowa Zelandia i Samoa, zaś Anglicy zwyciężyli w swojej grupie pomimo niespodziewanej porażki z Tonga – do awansu do ćwierćfinałów potrzebując wygranej nad liderami cyklu. Trafili zatem na teoretycznie słabszego rywala, jednak sensacyjnie ulegli Kenijczykom, którzy tym samym awansowali po raz pierwszy do półfinału. W czwartym finale z rzędu spotkały się natomiast reprezentacje Samoa i Fidżi, tym razem triumfowali Fidżyjczycy, którzy we wszystkich trzech meczach fazy pucharowej musieli odrabiać początkowe straty, a kluczowe akcje przeprowadzał wówczas William Ryder wybrany następnie najlepszym graczem zawodów. Najwięcej punktów zdobył Nowozelandczyk Nigel Hunt, w klasyfikacji przyłożeń z dziewięcioma "ex aequo" zwyciężyli Samoańczyk Mikaele Pesamino i Australijczyk Anthony Sauer.
Normalne dwudniowe bilety kosztowały w granicach 37,50–65 AUD z ulgowymi o połowę tańszymi, a na stadionie zjawiło się łącznie ponad dwadzieścia pięć tysięcy widzów.
IRB opublikowała następnie podsumowanie statystyczno-analityczne tego turnieju.

</doc>
<doc id="5153646" url="https://pl.wikipedia.org/wiki?curid=5153646" title="Pyrwomaj (obwód Błagojewgrad)">
Pyrwomaj (obwód Błagojewgrad)



</doc>
<doc id="5153647" url="https://pl.wikipedia.org/wiki?curid=5153647" title="Conrad Mölder">
Conrad Mölder

Conrad Mölder (ur. 6 października 1999 w Tallinnie) – estoński hokeista.
Kariera.
Wychowanek klubu HC Purikad. Od 2013 karierę rozwijał w Finlandii, grając w zespołach juniorskich klubów: HIFK Hockey, Kiekko-Vantaa, Pelicans Lahti. W październiku 2017 otrzymał fińskie obywatelstwo i dążył do występów w reprezentacji Finlandii (do tego czasu odmawiał przyjęcia powołań do gry w kadrach narodowych Estonii). W sezonie 2017/2018 grał w rosyjskich rozgrywkach juniorskich MHL w barwach chińskiej drużyny KRS Junior, podległej klubowi Kunlun Red Star. Od kwietnia 2018 kontynuował karierę w fińskim klubie Vaasan Sport, występując w zespole do lat 20. Zagrał także jedno spotkanie w ekipie seniorskiej w rozgrywkach Liiga (2019/2020). W kwietniu 2019 został wypożyczony do TuTo Hockey w lidze Mestis, jednocześnie podpisując roczny kontrakt ze Sport. W lutym 2021 został zawodnikiem słowackiej drużyny HK Dukla Michalovce, jednak w jej barwach nie zagrał ani jednego meczu w sezonie 2020/2021. W kwietniu 2021 był w szerokiej kadrze reprezentacji Estonii, trenowanej przez Jussiego Tupamäkiego, przed towarzyskim Turniejem o Puchar Trójmorza w Katowicach, ale ostatecznie nie znalazł się w zespole w tej imprezie. W czerwcu 2021 został zawodnikiem drużyny KH Energa Toruń w rozgrywkach Polskiej Hokej Ligi pod wodzą również trenera Tupamäkiego. Po sezonie 2021/2022 odszedł z klubu. W listopadzie 2022 został zaangażowany do francuskiego zespołu Les Aigles de Nice. Na początku stycznia 2023 ogłoszono jego odejście z klubu.

</doc>
<doc id="5153665" url="https://pl.wikipedia.org/wiki?curid=5153665" title="Lucas Eriksson">
Lucas Eriksson

Lucas Eriksson (ur. 10 kwietnia 1996 w Gånghester och Målsryd) – szwedzki kolarz szosowy.
Kolarzem jest również jego brat, Jacob Eriksson.
Osiągnięcia.
Opracowano na podstawie:

</doc>
<doc id="5153671" url="https://pl.wikipedia.org/wiki?curid=5153671" title="Remulada">
Remulada

Remulada (fr. "rémoulade"), sos duński – zimny sos francuski podawany do wędlin i zimnych mięs. Przyrządzany na bazie majonezu z dodatkiem musztardy, drobno posiekanych jaj na twardo i czosnku roztartego z solą. 
Według przepisu podanego w dawnej książce kucharskiej Marty Norkowskiej, do masy majonezowo-musztardowej zaleca się też dodawać siekany szczypiorek z koperkiem (a przy jej nadmiernym zgęstnieniu – rozcieńczenie octem) oraz serwowanie tego sosu także do dań rybnych z rusztu. Międzywojenny przepis Elżbiety Kiewnarskiej rekomendował „utłuczenie w moździerzu na masę” posiekanego szczypiorku, koperku, pietruszki i estragonu wraz z trzema jajami gotowanymi na twardo, a po doprawieniu solą i białym pieprzem, rozprowadzenie całości majonezem do odpowiedniej gęstości. W tradycyjnym przepisie kuchni francuskiej dodatkowymi składnikami tego sosu oprócz estragonu, trybuli i natki pietruszki są ponadto drobno posiekane korniszony, osączone z zalewy kapary i odrobina esencji z sardeli.
Remulada oferowana w Polsce jako gotowy produkt handlowy najczęściej różni się składnikami od tradycyjnego sosu oryginalnego, zawierając przede wszystkimi drobno siekaną białą kapustę i ogórki (korniszony), niekiedy z dodatkiem innych warzyw (kalafior, marchewka, czerwona papryka, cebula) oraz przypraw (np. pieprz kajeński, curry, kurkuma).

</doc>
<doc id="5153673" url="https://pl.wikipedia.org/wiki?curid=5153673" title="Letin Mengo">
Letin Mengo

Letin Mengo – elektryczny samochód osobowy klasy najmniejszej produkowany przez chińskie przedsiębiorstwo Levdeo od 2020 roku.
Historia i opis modelu.
W sierpniu 2020 roku chińskie przedsiębiorstwo Levdeo ogłosił rebranding na nową nazwę Letin, prezentując odświeżony projekt logo i model, na którym wyłącznie zostanie odtąd oparta oferta tego modelu na wewnętrznym rynku. Model Mengo przyjął postać niewielkiego, 5-drzwiowego hatchbacka z 4-drzwiową kabiną pasażerską.
Pod kątem wizualnym Letin Mengo zyskał wąskie proporcje nadwozia z wysoko osadzonymi reflektorami połączonymi poprzeczką imitującą chrom, a także dwubarwnym malowaniem nadwozia. Kabina pasażerska zyskała minimalistyczny wzór, z centralnie umieszczonym dotykowym ekranem systemu multimedialnego o przekątnej 9 cali.
Sprzedaż.
Letin Mengo został zbudowany z myślą o wewnętrznym rynku chińskim, jako grupę docelową określając 600 milionów mieszkańców chińskich metropolii. W momencie debiutu pojazd określono jako najtańszy samochód elektryczny na rynku.
Dane techniczne.
Mengo to samochód w pełni elektryczny napędzany przez silnik o mocy 34 KM, który rozwija maksymalny moment obrotowy 105 Nm. Pojazd dostępny jest w trzech rozmiarach baterii: 12 kWh, 18 kWh lub 30 kWh. Pozwala to przejechać na jednym ładowaniu kolejno 130, 185 lub 300 kilometrów.

</doc>
<doc id="5153675" url="https://pl.wikipedia.org/wiki?curid=5153675" title="Xabier López-Arostegui">
Xabier López-Arostegui

Xabier López-Arostegui Eskauriaza (ur. 19 maja 1997 w Getxo) – hiszpański koszykarz, olimpijczyk z Tokio 2020.
Kariera reprezentacyjna.
Debiut w barwach hiszpańskich zaliczył w 2019. W 2021 zastąpił kontuzjowanego Juana Hernangómeza w reprezentacji kraju na igrzyskach olimpijskich w Tokio w 2021, gdzie Hiszpanie byli 6. Był to jego debiut na imprezie międzynarodowej.

</doc>
<doc id="5153684" url="https://pl.wikipedia.org/wiki?curid=5153684" title="Stefan Błocki">
Stefan Błocki

Stefan Rudolf Błocki (ur. 20 maja 1887 w Przemyślu, zm. 13 października 1954) – podpułkownik piechoty Wojska Polskiego.
Życiorys.
Urodził się 20 maja 1887 w Przemyślu, w rodzinie Kazimierza. Jesienią 1907 rozpoczął zawodową służbę wojskową w cesarskiej i królewskiej Armii. Został wcielony do Galicyjskiego Pułku Piechoty Nr 45 w Przemyślu. W szeregach tego oddziału wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach (1912–1913), a następnie walczył na frontach I wojny światowej. W czasie służby w c. i k. Armii awansował na kolejne stopnie: kadeta-zastępcy oficera ze starszeństwem z 1 września 1907, chorążego w 1908 ze starszeństwem z 1 września 1907, porucznika ze starszeństwem z 1 listopada 1910, nadporucznika ze starszeństwem z 1 sierpnia 1914 i kapitana ze starszeństwem z 1 sierpnia 1917.
25 listopada 1920 został zatwierdzony z dniem 1 kwietnia 1920 w stopniu majora, w piechocie, w grupie oficerów byłej armii austro-węgierskiej. 1 czerwca 1921 pełnił służbę w Dywizjonie Żandarmerii Wojskowej Nr 2, a jego oddziałem macierzystym był 16 Pułk Piechoty w Tarnowie. 3 maja 1922 został zweryfikowany w stopniu majora ze starszeństwem z 1 czerwca 1919 i 191. lokatą w korpusie oficerów piechoty, a jego oddziałem macierzystym był nadal 16 pp. 10 lipca 1922 został zatwierdzony na stanowisku dowódcy batalionu w 81 Pułku Piechoty w Grodnie. W 1923 był komendantem Kadry Batalionu Zapasowego 81 pp. 31 marca 1924 został mianowany podpułkownikiem ze starszeństwem z 1 lipca 1923 i 80. lokatą w korpusie oficerów piechoty. W tym samym roku został przydzielony z macierzystego pułku do Dowództwa Okręgu Korpusu Nr III w Grodnie na stanowisko pełniącego obowiązki szefa Oddziału Ogólnego. W październiku 1926 został przeniesiony do 63 Pułku Piechoty w Toruniu na stanowisko zastępcy dowódcy pułku. W kwietniu 1928 został przeniesiony do 42 Pułku Piechoty w Białymstoku na stanowisku dowódcy pułku. W sierpniu 1931 został przeniesiony do Komendy Placu Wilno na stanowisko komendanta. Od 1932 był komendantem miasta Wilna. Z dniem 30 września 1935 został przeniesiony w stan spoczynku. Zmarł 13 października 1954 i został pochowany na cmentarzu komunalnym w Lubaniu.

</doc>
<doc id="5153685" url="https://pl.wikipedia.org/wiki?curid=5153685" title="Leandro Bolmaro">
Leandro Bolmaro

Leandro Nicolás Bolmaro (ur. 11 września 2000 w Las Varillas) – argentyński koszykarz, włoskiego pochodzenia, występujący na pozycji rzucającego obrońcy, olimpijczyk z Tokio 2020.
18 września został zawodnikiem Minnesoty Timberwolves. 6 lipca 2022 został wytransferowany do Utah Jazz. 16 lutego 2023 opuścił klub.
Kariera reprezentacyjna.
Znalazł się w składzie reprezentacji Argentyny na igrzyska olimpijskie w Tokio w 2021, gdzie Argentyńczycy byli 7. Był to jego debiut na seniorskiej imprezie międzynarodowej.

</doc>
<doc id="5153686" url="https://pl.wikipedia.org/wiki?curid=5153686" title="Maker, Cornwall">
Maker, Cornwall



</doc>
<doc id="5153687" url="https://pl.wikipedia.org/wiki?curid=5153687" title="James Joyce Tower and Museum">
James Joyce Tower and Museum

James Joyce Tower and Museum – muzeum biograficzne w Dublinie (Irlandia), umiejscowione w dawnej wieży Martello, w której James Joyce spędził kilka dni w 1904 roku i w której rozgrywają się pierwsze sceny jego najsłynniejszej powieści "Ulisses".
Wieża.
Wieża Martello w Sandycove została zbudowana w latach 1804–1806, w pierwszej fazie wznoszenia fortyfikacji tego typu w Irlandii, jako jedna z 26 wież wokół Dublina. Była to wieża mniejszego typu, okrągła, o średnicy 11,6 m (38 stóp) i wysokości 7,3 m (24 stóp). Uzbrojona była w jedną armatę osiemnastofuntową i wyposażona w piec do podgrzewania kul armatnich. Podobnie jak inne tego typu budowle na południe od miasta, wzniesiona była z ciętego granitu, z magazynem w przyziemiu i dwoma piętrami mieszkalno-magazynowymi, z wejściem na poziomie pierwszego piętra, bronionym przez machikuły. Według raportu z 1861 wieża i przyległa do niej bateria miały pomieszczenia mieszkaniowe dla łącznie 36 żołnierzy.
W 1904 roku wieżę wydzierżawił Oliver St. John Gogarty za 12 funtów rocznie, planując ustanowić w niej kolonię pisarzy. Joyce zamieszkał w wieży 9 września tego roku, w zamian za mieszkanie zobowiązując się do wykonywania prac domowych. Po pięciu dniach wyprowadził się, gdy inny współlokator, obudzony przez koszmar, w którym ścigała go czarna pantera, wystrzelił na oślep z rewolweru. Gogarty uspokoił lokatora i zabrał mu broń, lecz gdy ten znów obudził się z krzykiem, sam wystrzelił, strącając na głowę Joyce’a półkę ze ściany. Ów szybko się wyniósł, nie pakując nawet swoich rzeczy; skarżył się potem, że cały incydent mógł być zaplanowany, żeby się go pozbyć, jako że trójka już wcześniej działała sobie na nerwy.
Wieża wpisana jest do irlandzkiego rejestru zabytków pod numerem DU023-01.
Muzeum.
W wieży w Sandycove rozgrywają się początkowe sceny "Ulissesa" (mieszka w niej jeden z głównych bohaterów powieści, Stefan Dedalus).
Wieżę tę, w 1954 roku, kupił i odrestaurował dubliński architekt Michael Scott, który mieszkał w pobliżu. Wsparcia finansowego udzielił John Huston, który oparł swój film na opowiadaniu Joyce’a. 16 czerwca 1962 roku otwarto w niej muzeum poświęcone pisarzowi. Muzeum mieściło niewielką kolekcję pamiątek po pisarzu rozmieszczonych w odnowionym pomieszczeniu, w którym niegdyś spał Joyce. Kolekcja muzealna wzbogaciła się później dzięki darom m.in. Samuela Becketta. W 1965 stowarzyszenie, które prowadziło muzeum, nie było w stanie podołać obciążeniom finansowym i muzeum odkupiła Irish Tourist Board, która przekazała je w zarządzanie Eastern Regional Tourist Organization. 150-letnia wieża była jednak coraz bardziej zawilgocona, co zagrażało zbiorom; po remoncie muzeum zostało ponownie otwarte w 1972 roku. Kolejny, bardziej całościowy remont miał miejsce w 1978 roku, kiedy też zbudowano dodatkową salę wystawową, gdzie (oraz w dawnym magazynie na parterze) umieszczono większość ekspozycji, mieszkalny pokój na piętrze przeznaczając na spotkania i wykłady. Rosnąca popularność muzeum i wielkość zbiorów rodziła problemy, więc w 1991, dzięki funduszom uzyskanym z Unii Europejskiej, przeprowadzono kolejny remont, zmieniając równocześnie charakter placówki na ściśle biograficzny. Eksponaty niezwiązane bezpośrednio z życiem pisarza zostały wypożyczone nowemu Dublin Writers Museum, a pozostałe zorganizowane w chronologicznym porządku. Pokój na piętrze przywrócono do stanu, w jakim znajdował się za czasów Joyce’a.

</doc>
<doc id="5153689" url="https://pl.wikipedia.org/wiki?curid=5153689" title="Robert Arrak">
Robert Arrak

Robert Arrak (ur. 1 kwietnia 1999 w Tallinnie) – estoński hokeista.
Kariera.
Wychowanek klubu HC Unistars Tallinn. Karierę rozwijał w Finlandii, grając w zespołach juniorskich klub Espoo Blues do 2016. Od listopada 2016 w sezonie 2016/2017 grał w amerykańskiej drużynie Cedar Rapids RoughRiders w lidze USHL. Od 2017 ponownie grał w Finlandii, w zespołach juniorskich klubów Jokerit i Vaasan Sport. Jednocześnie był wypożyczany do drużyn seniorskich z ligi Mestis (Kiekko-Vantaa i Hermes), a ponadto zagrał cztery mecze w barwach w seniorskiej ekipy Sport w sezonie Liiga (2018/2019). Przed NHL Entry Draft 2018 został sklasyfikowany na miejscu 108 wśród Europejskich graczy w rankingu Central Scouting Final Rating. W sezonie 2019/2020 był graczem austriackiej drużyny RB Hockey Juniors (podległej klubowi EC Red Bull Salzburg), w występującej w międzykrajowych rozgrywkach Alps Hockey League oraz w play-off drugiej ligi austriackiej. W sezonie 2020/2021 reprezentował juniorską drużynę do lat 20 klubu Rauman Lukko. W maju 2021 został zawodnikiem drużyny KH Energa Toruń w rozgrywkach Polskiej Hokej Ligi. Pod koniec kwietnia 2022 został ogłoszony nowym zawodnikiem Cracovii.
W barwach Estonii uczestniczył w turniejach mistrzostw świata juniorów do lat 18 edycji 2014 (Dywizja IIB), mistrzostw świata juniorów do lat 20 edycji 2015, 2016, 2017 (Dywizja IIA), a w kadrze seniorskiej brał udział w turniejach mistrzostw świata edycji 2017, 2018, 2019, 2022 (Dywizja IB).

</doc>
<doc id="5153690" url="https://pl.wikipedia.org/wiki?curid=5153690" title="Julian Szwed">
Julian Szwed

Julian Szwed (ur. 16 lutego 1902 w Załuczu, zm. 20 kwietnia 1944) – polonista, nauczyciel, żołnierz AK.
Życiorys.
Był synem Wiktora Szweda, funkcjonariusza Polskich Kolei Państwowych w Czechowicach. Ukończył Gimnazjum im. A. Asnyka w Białej. W 1920 roku wziął udział w wojnie polsko–bolszewickiej. W 1922 roku rozpoczął studia na Uniwersytecie Jagiellońskim. Studia ukończył w 1926 roku. Podczas studiów działał w Towarzystwie Wzajemnej Pomocy Uczniów Uniwersytetu Jagiellońskiego. Był członkiem Komisji Rewizyjnej. W 1926 roku był redaktorem książki "Jubileusz 60-cio lecia Towarzystwa Wzajemnej Pomocy Uczniów Uniwersytetu Jagiellońskiego w Krakowie : 1866-1926 : księga pamiątkowa".
Po studiach pracował w Prywatnym Męskim Gimnazjum Kupieckim Stowarzyszenia Kupców i Przemysłowców chrześcijan w Wilnie.
Po wybuchu wojny działał w konspiracji. Kierował komórką "N", która zajmowała się działalnością propagandową wymierzoną w Niemców w Biurze Informacji i Propagandy Komendy Okręgu Wileńskiego AK. Jako oficer AK miał pseudonim Wiktor. Został zastrzelony przez gestapo w majątku dyrektora banku Ludwika Szwykowskiego w Gulbinach. Po wojnie jego grób zrównano z ziemią. W 2006 roku mieszkanka wsi poinformowała Radą Ochrony Pamięci Walk i Męczeństwa, że teren na którym znajdował się grób trafił w prywatne ręce. Podjęto starania o ekshumację. W 2009 roku jego szczątki zostały ekshumowane i pochowane w kwaterze żołnierzy AK na cmentarzu na Rossie w Wilnie.

</doc>
<doc id="5153691" url="https://pl.wikipedia.org/wiki?curid=5153691" title="Zofia Krzyżanowska (Sprawiedliwa Wśród Narodów Świata)">
Zofia Krzyżanowska (Sprawiedliwa Wśród Narodów Świata)

Zofia Krzyżanowska (ur. 6 czerwca 1935 w Bydgoszczy, zm. 19 września 2021 w Modlinie) – Polka wyróżniona tytułem Sprawiedliwej Wśród Narodów Świata i Krzyżem Komandorskim Orderu Odrodzenia Polski.
Życiorys.
Była córką Antoniego i Łucji Klimków. Po trzech latach w Bydgoszczy rodzina przeprowadziła się do Pruszkowa, do mieszkania nr 8 przy ul. Majowej 12.
W czasie II wojny światowej Zofia uczęszczała na tajne komplety. Ojciec był kierownikiem robót elektrycznych w nastawniach kolejowych. Bardzo dobrze posługiwał się niemieckim, co pozwoliło mu zdobyć informacje o planowanej likwidacji getta w Wołominie. Wraz z rodziną postanowił uratować Żydów. Od października 1940 do 1945 rodzina Klimków ukrywała na poddaszu kamienicy, w której mieszkała, Karola i Marię Berman z córką Ireną, żydowską rodzinę. Drugą – Sama (Stanisława), Ruth (Jadwigę) i Blimę (Barbarę) Jabłkowskich – Klimkowie wspierali podczas ukrywania się w pobliskim lesie oraz przechowywali we własnym mieszkaniu. Historię opisała w wydanej w Pruszkowie w 2016 książce "Trzy imiona: Rutka, Jadzia, Rita" Ruth Jabłkowska, znana później jako Rita Ross. Obie rodziny wyjechały z Polski w 1945.
Od 1967 Zofia mieszkała z mężem Czesławem w Modlinie-Twierdzy. Miała 2 synów.
W 1991 Zofia wraz z ojcem i siostrą Heleną została odznaczona medalem Sprawiedliwy Wśród Narodów Świata. Uczestniczyła w spotkaniach edukacyjnych z młodzieżą polską i izraelską jako świadek historii.
W 2017 została odznaczona Krzyżem Komandorskim Orderu Odrodzenia Polski.
W 2018 jako jedna z ponad 50 przedstawicieli Polskiego Towarzystwa Sprawiedliwych wśród Narodów Świata podpisała apel skierowany do rządów, parlamentów i narodów Polski i Izraela w odpowiedzi na dyskusję wokół nowelizacji Ustawy o Instytucie Pamięci Narodowej – Komisji Ścigania Zbrodni Przeciwko Narodowi Polskiemu.
W 2019 odwiedziła Yad Vashem, gdzie na jednej z tablic w Ogrodzie Pamięci znajduje się nazwisko Klimków.

</doc>
<doc id="5153695" url="https://pl.wikipedia.org/wiki?curid=5153695" title="Luka Rupnik">
Luka Rupnik

Luka Rupnik (ur. 20 maja 1993 w Lublanie) – słoweński koszykarz, olimpijczyk z Tokio 2020.
Kariera reprezentacyjna.
Znalazł się w składzie reprezentacji Słowenii na igrzyska olimpijskie w Tokio w 2021, gdzie Słoweńcy zajęli 4. miejsce.

</doc>
<doc id="5153697" url="https://pl.wikipedia.org/wiki?curid=5153697" title="Radoslav Samardžić">
Radoslav Samardžić

Radoslav Samardžić (cyryl. Радослав Самарџић, ur. 17 października 1970 w Karavukovie) – jugosłowiański piłkarz występujący na pozycji napastnika, reprezentant kraju.
Życiorys.
Jest wychowankiem Radničkiego Nisz. Seniorską karierę rozpoczynał w Vojvodinie w 1991 roku. Z klubem tym czterokrotnie zajął trzecie miejsce w mistrzostwach Jugosławii. 4 lutego 1995 roku wystąpił w przegranym 0:1 meczu reprezentacji z Koreą Południową. Latem 1995 roku przeszedł do FC Volendam. W Eredivisie zadebiutował 20 sierpnia w przegranym 1:3 meczu z FC Twente, w którym ponadto zdobył gola. W 1997 roku przeszedł do sc Heerenveen. W sierpniu 1999 roku został zakupiony przez Feyenoord. W sezonie 2000/2001 grał na wypożyczeniu w RKC Waalwijk, natomiast sezon 2002/2003 spędził na grze w Heerenveen. Następnie zakończył karierę.

</doc>
<doc id="5153714" url="https://pl.wikipedia.org/wiki?curid=5153714" title="Piotrowski (herb szlachecki)">
Piotrowski (herb szlachecki)



</doc>
<doc id="5153720" url="https://pl.wikipedia.org/wiki?curid=5153720" title="Rame (półwysep)">
Rame (półwysep)

Rame () – półwysep w południowo-zachodniej Anglii, na południowo-wschodnim wybrzeżu Kornwalii. Na północy od stałego lądu oddziela go estuarium rzeki Lynher, na północnym wschodzie – zatoka Hamoaze (estuarium rzeki Tamar), a na południowym wschodzie – zatoka Plymouth Sound. Od południa oblewają go wody kanału La Manche, na południowym zachodzie – zatoka Whitsand Bay. Najbardziej na południe wysuniętą częścią półwyspu jest przylądek Rame Head.
Na półwyspie położone jest miasto Torpoint oraz wsie Anderton, Antony, Cawsand, Crafthole, Cremyll, Freathy, Kingsand, Maker, Millbrook, Portwrinkle, Rame, Sheviock, Southdown i St John. Dostęp drogowy na półwysep możliwy jest jedynie od strony zachodniej, gdzie łączy się on ze stałym lądem. Funkcjonują połączenia promowe między półwyspem a położonym na wschód od niego miastem Plymouth – do Torpoint (samochodowo-pasażerskie), Cremyll (pasażerskie) i Cawsand (pasażerskie, tylko w okresie letnim).
Do głównych zabytków należą ruiny XIV-wiecznej kaplicy na przylądku Rame Head oraz rezydencje arystokratyczne z ogrodami: Mount Edgecumbe i Antony House.
Półwysep nazywany jest „zapomnianym zakątkiem Kornwalii” ("Cornwall′s forgotten corner"), ze względu na stosunkowo niewielką liczbę odwiedzających go turystów w porównaniu z innymi częściami tego hrabstwa. Wynika to w dużej mierze z jego geograficznej izolacji i położenia poza głównymi szlakami komunikacyjnymi.

</doc>
<doc id="5153725" url="https://pl.wikipedia.org/wiki?curid=5153725" title="Fieries">
Fieries

Fieries () – miejscowość w Irlandii w hrabstwie Kerry w Munsterze. W 2016 roku zamieszkana przez 558 osób (wzrost z 491 w 2011 roku).
W latach 1885–1960 we wsi znajdowała się stacja kolejowa Molahiffe na linii z Farranfore do Valentia Harbour.
Townland.
W okolicach miejscowości znajduje się również townland o nazwie Fieries. Jego populacja według spisu z 2016 roku wynosiła 157 osób. Powierzchnia wynosi 1,03 km².

</doc>
<doc id="5153729" url="https://pl.wikipedia.org/wiki?curid=5153729" title="Muzeum sztabu brygady kawaleryjskiej Grigorija Kotowskiego">
Muzeum sztabu brygady kawaleryjskiej Grigorija Kotowskiego



</doc>
<doc id="5153733" url="https://pl.wikipedia.org/wiki?curid=5153733" title="Jiří Lehečka">
Jiří Lehečka

Jiří Lehečka (ur. 8 listopada 2001 w Mladej Boleslavi) – czeski tenisista, zwycięzca juniorskiego Wimbledonu 2019 w grze podwójnej, reprezentant kraju w rozgrywkach Pucharu Davisa.
Kariera tenisowa.
W 2019 roku, startując w parze z Jonášem Forejtekiem wygrał juniorski Wimbledon w grze podwójnej. W finale czeska para pokonała debel Liam Draxl-Govind Nanda 7:5, 6:4.
W karierze zwyciężył w jednym singlowym i dwóch deblowych turniejach cyklu ATP Challenger Tour. Ponadto wygrał trzy singlowe oraz jeden deblowy turniej rangi ITF.
W rankingu gry pojedynczej najwyżej był na 39. miejscu (30 stycznia 2023), a w klasyfikacji gry podwójnej na 214. pozycji (7 marca 2022).

</doc>
<doc id="5153736" url="https://pl.wikipedia.org/wiki?curid=5153736" title="Jiri Lehecka">
Jiri Lehecka



</doc>
<doc id="5153738" url="https://pl.wikipedia.org/wiki?curid=5153738" title="Mahir al-Muekli">
Mahir al-Muekli

Mahir bin Hamad al-Muekli (arab. ماهر المعيقلي, ur. 7 stycznia 1969 w Medynie) - arabski szejk i imam Wielkiego Meczetu w Mekce. Jest jednym z najsłynniejszych recytatorów Koranu.
Życiorys.
Urodził się 7 stycznia 1969 roku w Medynie, gdzie studiował w kolegium nauczycielskim. Następnie pracował jako nauczyciel matematyki. Przeniósł się do Mekki, gdzie również był nauczycielem. Tam na Uniwersytecie Umm al-Qura ukończył studia wyższe, a w roku 2004 uzyskał tytuł magistra w dziedzinie szariatu. 
W roku 2012 na tym uniwersytecie uzyskał również doktorat. Następnie był wykładowcą Kolegium Szariatu i Studiów Islamskich oraz prodziekanem Kolegium Studiów Sądowych, Regulaminu Studiów Podyplomowych i Badań Naukowych. W 2016 roku złożył oficjalną wizytę w Kirgistanie.
Życie prywatne.
Jest żonaty i ma czworo dzieci (dwie córki i dwóch synów).

</doc>
<doc id="5153743" url="https://pl.wikipedia.org/wiki?curid=5153743" title="Levdeo">
Levdeo

Levdeo – chiński producent elektrycznych mikrosamochodów i samochodów z siedzibą w Jinan działający od 2008 roku. Oferuje samochody pod marką Letin.
Historia.
Przedsiębiorstwo Levdeo zostało założone w lutym 2008 roku w niedużym mieście Weifang w prowincji Szantung, za cel obierając umiarkowanie popularne wówczas w Chinach samochody elektryczne. W kolejnych latach firma budowała elektryczne kwadrycykle. W 2014 roku nastąpiło przestawienie profilu działalności na klasyczne samochody osobowe, rozbudowując ją zarówno o niewielkie hatchback jak D50 czy sedany, na czele z modelem E60.
W czerwcu 2019 Levdeo kupiło chińskiego producenta tanich samochodów o konwencjonalnym, spalinowym napędzie - Yema Auto. Rok ten przyniósł intensywną modernizację oferty, w ramach której została ona wzbogacona o małego hatchbacka i3, trójbryłowe i5 i pierwszego SUVa, model i9 zapożyczony z oferty podległej odtąd Yemy.
Po rebrandingu i oparciu oferty w Chinach na jeden model Letin Mengo, Levdeo wytwarzało jeszcze swoje dotychczasowe modele od 2020 roku jedynie na eksport. Celem były niszowe rynki jak Kambodża, Etiopia czy Bermudy.
Letin.
W sierpniu 2020 roku Levdeo ogłosiło plan kompleksowego rebrandingu na rodzimym rynku chińskim, ogłaszając odświeżone wizualnie logo firmowe i nową nazwę handlową, zastępując dotychczasowe Letin. Przy okazji przedstawiony został też nowy model samochodu, na którym odtąd została wyłącznie oparta oferta przedsiębiorstwa w Chinach - miejskiego, elektrycznego hatchbacka Mengo.

</doc>
<doc id="5153745" url="https://pl.wikipedia.org/wiki?curid=5153745" title="Hakametsän jäähalli">
Hakametsän jäähalli

Hakametsän jäähalli – hala widowiskowo-sportowa w Tampere, w Finlandii, wykorzystywana głównie w charakterze lodowiska. Została otwarta 29 stycznia 1965 roku, jako pierwsze kryte lodowsko w kraju. Może pomieścić 7300 widzów. Obiekt służy hokeistom klubów Tampereen Ilves, Tappara Tampere i Kooveen jääkiekko.
Historia.
Na początku lat 60. XX wieku w Tampere coraz pilniejsza była potrzeba budowy nowego lodowiska, gdyż dotychczasowy obiekt (Koulukadun kenttä) nie spełniał już oczekiwań lokalnych klubów i kibiców. Ostatecznym impulsem do powstania nowej areny były starania o organizację w Finlandii mistrzostw świata w hokeju na lodzie w 1965 roku. Aby skutecznie móc się ubiegać o przyznanie imprezy, potrzebne było jednak kryte lodowisko, którego wówczas w Finlandii nie było. Początkowo nową halę zamierzano wybudować w Helsinkach, ale z powodu problemów z budową krytego lodowiska w stolicy, swą gotowość zgłosiło Tampere. Decyzję o budowie areny władze miejskie podjęły latem 1963 roku. Początkowo myślano jedynie nad zadaszeniem już istniejącego lodowiska Koulukadun kenttä, ale ostatecznie zdecydowano się na budowę zupełnie nowego obiektu, w innej lokalizacji (w dużej mierze za sprawą lepszych warunków dojazdowych). Arenę zaprojektował Jaakko Tähtinen. W lutym 1964 roku przyznano Tampere prawo do organizacji hokejowych mistrzostw świata. Nową halę oddano do użytku 29 stycznia 1965 roku, a na inaugurację rozegrano mecz hokejowy Tampere – reszta Finlandii (4:4). Pierwszy mecz ligowy odbył się dwa dni później (Ilves – Tappara 5:3). Hokejowe mistrzostwa świata odbyły się w hali w dniach 4–14 marca 1965 roku. Od początku użytkownikami obiektu były trzy utytułowane kluby hokejowe – Tampereen Ilves, Tappara Tampere i Kooveen jääkiekko.
Hala gościła wiele wydarzeń sportowych i pozasportowych. W 1967 roku obiekt był jedną z aren mistrzostw Europy w koszykówce. W 1977 roku rozegrano na nim część spotkań fazy grupowej siatkarskich mistrzostw Europy mężczyzn oraz mecze fazy finałowej siatkarskich mistrzostw Europy kobiet. W 2021 roku hala po raz drugi gościła część spotkań fazy grupowej mistrzostw Europy siatkarzy. Poza edycją w 1965 roku, obiekt gościł również mecze hokejowych mistrzostw świata mężczyzn (jako współgospodarz) w latach 1982, 1991, 1997 i 2003 oraz kobiet w roku 1992. W arenie odbyły się też mistrzostwa świata w zapasach w stylu klasycznym w latach 1965 i 1994 oraz mistrzostwa Europy w zapasach w stylu klasycznym w roku 1987. Hala gościła także bokserskie mistrzostwa świata (1993) i mistrzostwa Europy (1981, 2000), mistrzostwa Europy w judo (2006) oraz mistrzostwa świata (2006) i mistrzostwa Europy (2014) w karate. W roku 2009 w hali odbyły się zawody judo w ramach letniego olimpijskiego festiwalu młodzieży Europy; hala gościła też ceremonię otwarcia festiwalu. W obiekcie odbywały się ponadto liczne koncerty, zagrali tu m.in. Alice Cooper, Iron Maiden, Judas Priest czy Deep Purple.
Hala początkowo mogła pomieścić 10 200 widzów, z czego jednak tylko 1573 miejsc było siedzących. Przez lata obiekt kilkukrotnie przechodził większe modernizacje, dziś jego pojemność wynosi 7300 widzów (w tym 5629 miejsc siedzących). W 1974 roku obok oddano do użytku mniejszą halę „Hakametsä 2”, a w roku 1995 powstała także (wyłącznie treningowa) „Hakametsä 3”. W grudniu 1979 roku wewnątrz obiektu rozpoczęło działalność muzeum fińskiego hokeja. W 2001 roku placówkę przeniesiono do kompleksu muzealnego Vapriikki. Arena przez lata pełniła rolę głównego obiektu hokejowego w mieście, jednak ma się to zmienić po otwarciu nowej hali UROS LIVE (oddanie do użytku planowane jest na listopad 2021 roku). Po otwarciu nowej areny stary obiekt ma zachować funkcje sportowe, jednak jego pojemność zostanie zredukowana do 3000 widzów.

</doc>
<doc id="5153746" url="https://pl.wikipedia.org/wiki?curid=5153746" title="Tampereen jäähalli">
Tampereen jäähalli



</doc>
<doc id="5153747" url="https://pl.wikipedia.org/wiki?curid=5153747" title="Tampere Ice Stadium">
Tampere Ice Stadium



</doc>
<doc id="5153751" url="https://pl.wikipedia.org/wiki?curid=5153751" title="Tampere Ice Hall">
Tampere Ice Hall



</doc>
<doc id="5153755" url="https://pl.wikipedia.org/wiki?curid=5153755" title="Nako Motohashi">
Nako Motohashi

Nako Motohashi (; ur. 10 października 1993 w Asace) – japońska koszykarka, wicemistrzyni olimpijska i mistrzyni Azji.
Kariera reprezentacyjna.
Zadebiutowała w barwach japońskich podczas Mistrzostw Świata 2018. Z reprezentacją Japonii zwyciężyła na Mistrzostwach Azji 2019, indywidualnie zostając MVP turnieju.
Wzięła udział w igrzyskach olimpijskich w Tokio w 2021, gdzie Japonki wywalczyły srebrny medal.

</doc>
<doc id="5153760" url="https://pl.wikipedia.org/wiki?curid=5153760" title="Anwar Czingizoglu">
Anwar Czingizoglu



</doc>
<doc id="5153762" url="https://pl.wikipedia.org/wiki?curid=5153762" title="Ibragim Gasanbekov">
Ibragim Gasanbekov



</doc>
<doc id="5153764" url="https://pl.wikipedia.org/wiki?curid=5153764" title="Faig Jabbarov">
Faig Jabbarov



</doc>
<doc id="5153768" url="https://pl.wikipedia.org/wiki?curid=5153768" title="Jugo-Wostocznaja">
Jugo-Wostocznaja

Jugo-Wostocznaja ( – "Południowo-Wschodnia") – stacja linii Niekrasowskiej metra moskiewskiego, znajdująca się w południowo-wschodnim okręgu administracyjnym Moskwy w rejonie Wychino–Żulebino (ros. Выхино–Жулебино). Otwarcie miało miejsce 27 marca 2020 roku w ramach inauguracji odcinka między stacjami Lefortowo – Kosino.
Stacja dwunanowa typu płytkiego kolumnowego z dwoma peronami bocznymi położona jest na głębokości 20 metrów. Projekt architektoniczny opracowało biuro „Lenmietrogiprotrans” (ros. ОАО «Ленметрогипротранс») z Petersburga.
Główną inspiracją architektów stacji było tradycyjne budownictwo uzbeckie (z racji lokalizacji przystanku w rejonie ulic Fiergańskiej, Taszkienckiej i Bulwaru Samarkandzkiego). Wystrój w znacznie mierze oparto na kolorze piaskowym. Na posadzce ułożono płyty z ciemnobrązowego granitu. Ściany boczne peronów obłożono trawertynem. W międzytorzu znajduje się wykończona beżowym tynkiem ściana, w której wykuto ozdobne otwory w kształcie litery U ze zwężonym brzuszkiem. Charakterystycznym elementem dekoracyjnym są śnieżnobiałe plafony zawieszone na pomalowanym na czarno stropie. Kopuły te, nawiązujące do architektury wernakularnej Azji Środkowej, mają gładką matową fakturę przypominającą porcelanę.
Przystanek posiada cztery wejścia/wyjścia na każdym z narożników skrzyżowania ulic Fiergańskiej i Taszkienckiej.
Zakładany potok pasażerski to 9 tys. osób na godzinę.

</doc>
<doc id="5153771" url="https://pl.wikipedia.org/wiki?curid=5153771" title="Ukyō Kodachi">
Ukyō Kodachi

 – japoński powieściopisarz, mangaka, scenarzysta i projektant gier. Zaczynał od pisania gier fabularnych do grania na stole, zanim zadebiutował jako powieściopisarz w 2008 roku i scenarzysta w 2013 roku. W latach 2016–2020 pracował nad mangą "", która odniosła komercyjny sukces.
Biografia.
Kodachi dorastał jako syn lekarza, więc od najmłodszych lat interesował się nauką i fantastyką naukową. Jako student był graczem stołowych gier RPG, takich jak "Shadowrun" i "Tokyo NOVA". Pracę rozpoczął jako twórca stołowych gier fabularnych (TRPG); pisał również artykuły z nimi związane. Zadebiutował jako profesjonalny pisarz w 2004 roku, zdobywając japońską nagrodę „Game Field Award” za napisanie "Chaos Flare", wielogatunkowej gry RPG inspirowanej grą "Torg". Od tego czasu pisywał w różnych czasopismach i książkach. W 2008 roku Kodachi zaczął pisać zawodowo jako powieściopisarz, w wyniku czego stworzył 4–tomową powieść ilustrowaną, będącą adaptacją "Macross Frontier". Z kolei od 2013 roku rozpoczął pracę jako scenarzysta różnych filmów i seriali anime, a pierwszym z nich był "Neppu Kairiku Bushi Road". Następnie od 2015 roku tworzył (wraz z rysownikiem Tatsumą Ejirim) swoją pierwszą mangę seinen pt. "Infini-T Force: Arc to the Future", wydawaną do 2020 roku w magazynie "Monthly Hero’s".
Ponadto w 2015 roku, asystował autorowi "Naruto" Masashiemu Kishimoto przy tworzeniu scenariusza do filmu '. W tym samym roku napisał również powieść pt. "Naruto – Tajemna historia Gaary: Pustynny miraż". Pomogło mu to w uzyskaniu stanowiska scenarzysty serii ', której premiera odbyła się w roku następnym. Pełnił tę funkcję aż do wydania 14 tomu mangi, kiedy obowiązki pisarskie przejął Kishimoto. Manga "Boruto" radziła sobie bardzo dobrze komercyjnie w Japonii i była ósmą najlepiej sprzedającą się mangą Shūeishy w 2017 i 2018 roku. W 2017 roku podano, że sprzedano milion egzemplarzy mangi. Seria zyskała również dobre wyniki na arenie międzynarodowej, zwłaszcza w Ameryce Północnej, gdzie stała się szóstą najlepiej sprzedającą się serializowaną mangą w 2017 roku. W sezonie wiosennym i jesiennym 2018 seria była czwartą najlepiej sprzedającą się mangą w tym regionie.

</doc>
<doc id="5153774" url="https://pl.wikipedia.org/wiki?curid=5153774" title="Prospekt Kamiennoostrowski">
Prospekt Kamiennoostrowski

Prospekt Kamiennoostrowski ( - "Kamiennoostrowski prospiekt") – ulica w Petersburgu, w rejonie piotrogrodzkim. Rozpoczyna swój bieg na placu Troickim na Wyspie Piotrogrodzkiej, przecina Karpowkę, przebiega przez Wyspę Aptekarską, następnie przez Małą Newkę i kończy bieg na północnym wybrzeżu Wyspy Kamiennej, przed Mostem Uszakowskim. Łączna długość ulicy wynosi 3400 metrów.
Historia.
Prospekt powstał z połączenia kilku oddzielnych dróg wytyczonych jeszcze w I poł. XVIII w. Pierwsza z nich biegła z placu Troickiego, ówcześnie centrum rozwijającego się miasta, w kierunku Orużejnego Dworu. Kolejna biegła z okolic późniejszego placu Tołstoja na brzeg Małej Newki. Na początku XIX w. właśnie ten drugi odcinek zaczął być nazywany prospektem Kamiennoostrowskim. W 1903 r. prospekt doprowadzono do placu Troickiego, łącząc obydwa odcinki. Krótko wcześniej do użytku oddany został Most Troicki, łączący Wyspę Petersburską z centrum miasta. W rezultacie w pierwszych dwóch dekadach XX w. prospekt został szybko zabudowany wielopiętrowymi kamienicami, w większości w najnowszym i najmodniejszym w mieście stylu secesyjnym.
W dniu krwawej niedzieli w 1905 r. na prospekcie Kamiennoostrowskim odbyła się jedna z demonstracji robotniczych. Po rewolucji październikowej, w 1918 r. prospektowi nadano nazwę Krasnych Zor (ros. Красных Зорь). Obowiązywała ona do 1934 r., gdy prospekt nazwano imieniem Siergieja Kirowa, natychmiast po jego zabójstwie. I sekretarz komitetu WKP (b) w Leningradzie mieszkał przy tej właśnie ulicy, w domu Benois pod nr 26-28. W 1991 r. prospektowi przywrócono nazwę przedrewolucyjną.
W sąsiedztwie prospektu znajdują się stacje metra Gor'kowskaja i Pietrogradskaja (obie na linii Moskiewsko-Piotrogrodzkiej).
Na wysokości placu Troickiego, po zachodniej stronie prospektu znajduje się park Aleksandrowski i pomnik niszczyciela „Stierieguszczij”, ostatni pomnik odsłonięty w carskiej Rosji. W 1968 r. na wysokości budynku pod nr 2 wzniesiono pomnik Maksyma Gorkiego. Natomiast między budynkami pod nr 25 i 27 znajduje się skwer i pomnik azerskiego poety Nizamiego.

</doc>
<doc id="5153792" url="https://pl.wikipedia.org/wiki?curid=5153792" title="Yingzong">
Yingzong

Cesarz Song Yingzong, chiń. 宋英宗; pinyin: "Sòng Yīngzōng", (ur. 16 lutego 1032, zm. 25 stycznia 1067), imię osobiste Zhao Shu, chiń. upr. 赵曙, chiń. trad. 趙曙, piąty cesarz dynastii Song, panujący od 1063 do 1067 roku. Pierwotnie jego imię brzmiało Zhao Zongshi, lecz zostało zmienione w 1062 roku na "Zhao Shu" na mocy cesarskiego dekretu. Jego następcą był najstarszy syn, późniejszy cesarz Shenzong.
Życiorys.
Pochodzenie.
Cesarz Yingzong był trzynastym synem Zhao Yunranga (趙允讓; 969–1059), znanego pod pośmiertnym tytułem "Księcia Anyi z Pu" (濮安懿王), kuzyna cesarza Renzonga. Dziadek Yingzonga, Zhao Yuanfen (趙元份; 966–1005), był młodszym bratem ojca cesarza Renzonga, Zhenzonga i zyskał pośmiertny tytuł "Księcia Gongjinga z Shang"(商恭靖王). Matka cesarza Yingzonga, konkubina Zhao Yunranga, nosiła rodowe nazwisko Ren (任). Otrzymała ona tytuł "Xianjun" z Xianyou (仙遊縣君).
Młodość.
Gdy cesarz Renzong ciężko zachorował, zaczął martwić się o sukcesję tronu, gdyż nie posiadał żyjących synów (wszyscy zmarli przedwcześnie) i za radą ministrów sprowadził do pałacu dwóch młodszych krewniaków, z których jednym był Zhao Zongshi. Imię zmieniono mu na Zhao Shu, gdy został w 1062 r. wybrany i wyznaczony na następcę tronu. Jego adoptowany ojciec, Renzong, zmarł w 1063 r. i Zhao Shu objął chiński tron. 
Panowanie.
Cesarzową-małżonką Yingzonga była cesarzowa Gao, siostrzenica cesarzowej wdowy Cao, małżonki Renzonga. Jako że cesarz był słabego zdrowia po koronacji, cesarzowa wdowa Cao sprawowała władzę jako regentka. Wpływy Cao były przykładem powtarzającego się za dynastii Song zjawiska przejmowania władzy przez najwyższe rangą kobiety w pałacu, często w sojuszu z naczelnymi radcami. Wdowa po Renzongu sprawowała władzę nawet po powrocie do zdrowia Yingzonga i dopiero interwencja premiera Han Qi, który zdjął kotarę z sali audiencji (by nie zasiadała za nią cesarzowa-wdowa) zmieniła ów styl rządzenia. 
Yingzong krytykował sztywność i biurokratyczny charakter tradycyjnego systemu wnoszenia opinii przez ministrów. Cesarz narzekał: "jak dotąd nie mieliśmy czasu spokojnie przedyskutować zasad rządzenia, ciągle jest to zakłócane przez obfitość dokumentów". Władca wprowadził więc system selekcjonowania petycji wedle ich ważności, Kluczowe sprawy miały być przedmiotem zainteresowania Sekretariatu do zyskania "cesarskiej zgody" w memoriałach z audiencji. Bardziej szczegółowe kwestie Sekretariat przedkładał do zatwierdzenia cesarskiego jako "rutynowe petycje" ("shu-chuang"), lecz omijając drogę audiencji. W przypadku zaś spraw ujętych już w prawie, dyrektywy wprowadzane przez Sekretariat miały wiązać podległe mu oddziały.
Za rządów Renzonga i Yingzonga poważnym problemem stały się ustawiczne akty wrogości w relacjach z Xixia. Armia tego tanguckiego państwa opierała się na sile uzbrojonej kawalerii i dalekosiężnych oddziałów piechoty, podczas gdy wojska Songów pozostawały wierne zwyczajowej strategii obrony umocnionych miast przez rozlokowane tam oddziały. Yingzong kontynuował rozpoczęty jeszcze przez poprzednika proces redukowania sił zbrojnych. Pod koniec panowania tego władcy liczebność armii szacuje się na 1 mln 162 000 ludzi, zaś w latach 40., przed rozbrojeniem, wynosiła 1 mln 259 000 żołnierzy.
W 1064 r. rozgorzała dyskusja pomiędzy Sima Guangiem a Ouyang Xiu, dotycząca zagadnienia przewagi osób z południa Chin w kwestii uzyskiwania najwyższego stopnia egzaminacyjnego "jinshi". Za panowania Yingzonga liczba ta zaczęła bowiem dochodzić do 60% zdających. Martwiło to Sima Guanga jako człowieka z Północy. Proponował on wprowadzenie proporcjonalnych kwot w egzaminach w ramach departamentów, podobnie jak w przypadku kwot obowiązujących na egzaminach prefekturalnych. Oponował przeciw temu pochodzący z południa Ouyang Xiu, który wykazywał, iż egzaminy kwalifikacyjne, które zdawali południowcy, bardziej zmuszały do współzawodnictwa, niż te pisane przez osoby z północy i zachodu, a system kwot będzie podwójnie dyskryminować Południe. Spór ów wykazywał istnienie tarć na linii Północ- Południe i skłaniał do pytań nad sensownością oraz uczciwością egzaminów.

</doc>
<doc id="5153819" url="https://pl.wikipedia.org/wiki?curid=5153819" title="Wampirek (skała)">
Wampirek (skała)

Wampirek – skała we wsi Czatachowa, w województwie śląskim, w powiecie myszkowskim, w gminie Żarki. Znajduje się w porośniętym lasem wzniesieniu po północnej stronie zabudowanego obszaru wsi. Pod względem geograficznym jest to obszar Wyżyny Częstochowskiej.
Skała znajduje się na wzgórzu Kaczmarka. Z Czatachowej można do niej dojść niebieskim Szlakiem Warowni Jurajskich w kierunku Złotego Potoku. Po kilkuset metrach od jego wejścia w las po prawej stronie odbiega ścieżka prowadząca na pierwsze wzgórze. Znajdują się na nim skały Wampirek i Verdon. Wampirek to zbudowana z twardych wapieni skalistych skała o wysokości 12 m, połogich, pionowych, lub przewieszonych ścianach z długim okapem o dużym wysięgu. Uprawiana jest na nim wspinaczka skalna. Jest 16 trudnych dróg wspinaczkowych oraz 4 projekty. Poprowadzono je w latach 2014–2016. Tylko jedna z dróg prowadząca zacięciem jest trójkowa, pozostałe mają trudność od VI do VI.6 w skali Kurtyki. Na prawie wszystkich drogach zamontowano stałe punkty asekuracyjne: ringi (r) i stanowiska zjazdowe (st). Wśród wspinaczy skalnych skała jest średnio popularna.
W skale Wampirek znajdują się 3 obiekty jaskiniowe: Schronisko na Kaczmarce Drugie, Schronisko na Kaczmarce Ósme i Wielki Okap na Kaczmarce.

</doc>
<doc id="5153825" url="https://pl.wikipedia.org/wiki?curid=5153825" title="Verdon (skała)">
Verdon (skała)

Verdon – grupa skał we wsi Czatachowa, w województwie śląskim, w powiecie myszkowskim, w gminie Żarki. Znajdują się w porośniętym lasem wzniesieniu po północnej stronie zabudowanego obszaru wsi. Pod względem geograficznym jest to obszar Wyżyny Częstochowskiej.
Skały znajdują się w lesie na wzniesieniu Kaczmarka (nazwę wzniesienia podaje portal Jaskinie Polski). Z Czatachowej można do nich dojść niebieskim Szlakiem Warowni Jurajskich w kierunku Złotego Potoku. Po kilkuset metrach od jego wejścia w las po prawej stronie odbiega ścieżka prowadząca na pierwsze wzgórze. Znajdują się na nim skały Verdon i Wampirek. Verdon to zbudowane z twardych wapieni skalistych skały o wysokości do 10 m i połogich lub pionowych ścianach. Uprawiana jest na nich wspinaczka skalna. W 2015 r. na dwóch skałach poprowadzono 7 dróg wspinaczkowych o trudności od VI.1 do VI.2+ w skali Kurtyki. Na wszystkich drogach zamontowano stałe punkty asekuracyjne: ringi (r) i stanowiska zjazdowe (st). Wśród wspinaczy skalnych skała jest mało popularna.

</doc>
<doc id="5153831" url="https://pl.wikipedia.org/wiki?curid=5153831" title="Grzęda Mirowska">
Grzęda Mirowska



</doc>
<doc id="5153834" url="https://pl.wikipedia.org/wiki?curid=5153834" title="Royal Kobayashi">
Royal Kobayashi

Royal Kobayashi, właśc. – japoński bokser, były zawodowy mistrz świata w wadze junior piórkowej, olimpijczyk.
Kariera w boksie amatorskim.
Wystąpił w wadze piórkowej (do 57 kg) na igrzyskach olimpijskich w 1972 w Monachium, gdzie po wygraniu dwóch walk przegrał w ćwierćfinale z Andrásem Botosem z Węgier.
Kariera w boksie zawodowym.
Przeszedł na zawodowstwo w 1973. Przybrał wówczas ringowe imię „Royal”. Początkowo walczył w wadze piórkowej. Po wygraniu pierwszych 18 walk zmierzył się 12 października 1975 w Tokio w pojedynku o tytuł mistrza świata federacji WBA tej kategorii wagowej z Alexisem Argüello, ale przegrał przez nokaut w 5. rundzie. Po stoczeniu trzech kolejnych walk, z których dwie wygrał, a jedną przegrał, zmienił wagę na junior piórkową i 10 września 1976 w Tokio zdobył tytuł mistrza świata organizacji WBC nokautując dotychczasowego czempiona Rigoberto Riasco w 8. rundzie.
Stracił tytuł w pierwszej obronie 24 listopada tego roku w Seulu, kiedy to Yum Dong-kyun pokonał go niejednogłośnie na punkty. Kobayashi próbował odzyskać ten pas 19 stycznia 1978 w Kitakiusiu, ale ówczesny mistrz Wilfredo Gómez znokautował go w 3. rundzie. Następnie powrócił do kategorii piórkowej. Próba zdobycia tytułu mistrza świata WBA w tej wadze była nieudana, gdyż 9 stycznia 1979 w Tokio poddał walkę z Eusebio Pedrozą w 13. rundzie. Kontynuował karierę do 1981, ale już nie walczył o tytuł światowy.
Później pracował jako trener bokserski w Jokohamie i Kumamoto. Zmarł na raka przełyku.

</doc>
<doc id="5153837" url="https://pl.wikipedia.org/wiki?curid=5153837" title="Aleksander Maniecki">
Aleksander Maniecki

Aleksander Maniecki (ur. w 1883, zm. 8 września 1940 w Warszawie) – polski aktor teatralny i filmowy.
Życiorys.
Karierę aktorską zaczynał najprawdopodobniej w teatrach prowincjonalnych. Od 1921 roku grał głównie w Warszawie w teatrach: Stołecznym (1921-1922), Polskim, Małym (1922-1924, 1925-1927), Ateneum (1928-1929, 1930-1937) oraz w teatrzykach: Mała Kometa (1931), Wielka Rewia (1935) i w Teatrze Malickiej (1938-1939). Ponadto w 1928 roku występował w zespole Henryka Cudnowskiego we Lwowie, a w 1936 roku - w Teatrze im. Juliusza Słowackiego w Krakowie. Od 1927 roku był również związany z Polskim Radiem, biorąc udział w pierwszych teatralnych słuchowiskach radiowych.

</doc>
<doc id="5153842" url="https://pl.wikipedia.org/wiki?curid=5153842" title="Aleksandyr Nikołow (siatkarz)">
Aleksandyr Nikołow (siatkarz)

Aleksandyr Władimirow Nikołow, bułg. Александър Владимиров Николов (ur. 30 listopada 2003 w Tours) – bułgarski siatkarz, grający na pozycji przyjmującego, reprezentant kraju.
Urodził się we Francji w Tours, gdyż wtedy w tym mieście grał w drużynie Tours VB jego ojciec.
Jego ojcem jest Władimir Nikołow jeden z najbardziej utytułowanych reprezentantów Bułgarii.
29 listopada 2018 roku w 1/16 finału Pucharu Challenge odbył się rodzinny mecz ojca z synem w barwach Lewski Sofia przeciwko Perungan Pojat, gdyż 2 atakujących było kontuzjowanych w zespole z Sofii.
Sukcesy klubowe.
Liga uniwersytecka Big West Conference:
Liga uniwersytecka NCAA:
Sukcesy reprezentacyjne.
Mistrzostwa Europy U-17:
Mistrzostwa Świata Kadetów:
Mistrzostwa Europy Juniorów:

</doc>
<doc id="5153843" url="https://pl.wikipedia.org/wiki?curid=5153843" title="Nadbudowa (okrętownictwo)">
Nadbudowa (okrętownictwo)

Nadbudowa w budownictwie okrętowym – wystająca ponad górny pokład część statku sięgająca od burty do burty. Nadbudowa zwiększa pływalność i wytrzymałość wzdłużną statku. Na współczesnych wycieczkowcach nadbudowa zajmuje większość (nawet do 90%) pokładu i jest w pełni zintegrowana z kadłubem, natomiast na statkach handlowych często spotkać można trzy nadbudowy: na śródokręciu (największa) oraz mniejsze na dziobie (dziobówka) i rufie (rufówka). Nie należy mylić z nadbudówką, której ściany nie dochodzą do burt.

</doc>
<doc id="5153847" url="https://pl.wikipedia.org/wiki?curid=5153847" title="Rafael Carbonell">
Rafael Carbonell

Rafael Carbonell Carrión (ur. 25 listopada 1943 w prowincji Oriente) – kubański bokser, mistrz igrzysk panamerykańskich, trzykrotny olimpijczyk.
Początkowo startował w wadze muszej (do 51 kg), która była wówczas najlżejszą kategorią wagową. Wystąpił w niej na igrzyskach olimpijskich w 1964 w Tokio, ale odpadł po przegranej pierwszej walce.
Po utworzeniu kategorii papierowej (do 48 kg) występował w tej wadze. Na igrzyskach olimpijskich w 1968 w Meksyku przegrał pierwszą walkę z późniejszym mistrzem olimpijskim Francisco Rodríguezem z Wenezueli. Również na igrzyskach Ameryki Środkowej i Karaibów w 1970 w Panamie przegrał w ćwierćfinale z Rodríguezem. Zwyciężył w wadze papierowej na mistrzostwach Ameryki Środkowej i Karaibów w 1970 w Hawanie.
Zdobył złoty medal w tej samej kategorii na igrzyskach panamerykańskich w 1971 w Cali po zwycięstwie w finale nad Chilijczykiem Héctorem Velásquezem. Na swych trzecich igrzyskach olimpijskich w 1972 w Monachium po wygraniu dwóch walk przegrał w ćwierćfinale z Enrique Rodríguezem z Hiszpanii. Odpadł w ćwierćfinale na mistrzostwach Ameryki Środkowej i Karaibów w 1972 w San José.
Był mistrzem Kuby w wadze papierowej w 1967, wicemistrzem w wadze muszej w 1964 i w wadze papierowej w 1973 oraz brązowym medalistą w wadze muszej w 1965.

</doc>
<doc id="5153849" url="https://pl.wikipedia.org/wiki?curid=5153849" title="Livada (ujednoznacznienie)">
Livada (ujednoznacznienie)



</doc>
<doc id="5153850" url="https://pl.wikipedia.org/wiki?curid=5153850" title="Komin w Studnisku Mirowskim">
Komin w Studnisku Mirowskim

Komin w Studnisku Mirowskim – komin w skale Studnisko na Grzędzie Mirowsko-Bobolickiej na Wyżynie Częstochowskiej. Administracyjnie należy do wsi Mirów, w gminie Niegowa, w powiecie myszkowskim, w województwie śląskim.
Opis obiektu.
Komin znajduje się na północno-wschodniej ścianie Studniska. Na ścianach tej turni są drogi wspinaczkowe. Jedna z nich o nazwie "Studnisko" i trzecim stopniu trudności w skali polskiej prowadzi wewnątrz komina. Komin ma dużą średnicę i owalny przekrój. Jest niewysoki (3,5 m), ale efektowny. W dole ma niewielki otwór o wymiarach 0,8 × 1,3 m wychodzący na trawiasty stok. Ma również górny otwór. Jego ściany gęsto pokrywają krasowe jamki i ospa krasowa. Nielicznie rosną na nich kępy skalnicy gronkowej i paprotnicy skalnej. Nacieków brak.
Komin znany był od dawna, wzmiankowany przez wspinaczy skalnych, jednak nie opisywany. Po raz pierwszy jego dokumentację opracował J. Zygmunt w czerwcu 2009 r.
W Grzędzie Mirowsko-Bobolickiej jest jeszcze jedna skała o nazwie Studnisko i w niej również jest obiekt jaskiniowy o nazwie Studnia w Studnisku przy Zamku

</doc>
<doc id="5153862" url="https://pl.wikipedia.org/wiki?curid=5153862" title="FarU">
FarU



</doc>
<doc id="5153891" url="https://pl.wikipedia.org/wiki?curid=5153891" title="Obrotnica portowa">
Obrotnica portowa



</doc>
<doc id="5153892" url="https://pl.wikipedia.org/wiki?curid=5153892" title="Colin Lowth">
Colin Lowth

Thomas Colin Lowth (ur. 5 października 1977 w Droghedzie) – irlandzki pływak, olimpijczyk z Sydney.
Przebieg kariery.
W 1998 brał udział w mistrzostwach świata, na których startował w trzech konkurencjach pływackich. W stylu motylkowym zajął 49. pozycję na dystansie 100 metrów i 26. pozycję na dystansie 200 metrów, natomiast w stylu dowolnym startował na dystansie 200 metrów i uplasował się na 45. pozycji. Dwa lata później reprezentował swój kraj na mistrzostwach Europy. W ramach tych mistrzostw uczestniczył w konkursach pływackich na dystansie 100 i 200 metrów stylem motylkowym. Zajął odpowiednio 43. i 19. pozycję.
Uczestniczył w letnich igrzyskach olimpijskich w Sydney, podczas których przystąpił do konkursu pływackiego na dystansie 200 m stylem motylkowym i z rezultatem czasowym 2:03,91 zajął 37. pozycję w klasyfikacji końcowej.

</doc>
<doc id="5153907" url="https://pl.wikipedia.org/wiki?curid=5153907" title="Rajsko (wzgórze)">
Rajsko (wzgórze)



</doc>
<doc id="5153908" url="https://pl.wikipedia.org/wiki?curid=5153908" title="Vít Kopřiva">
Vít Kopřiva

Vít Kopřiva (ur. 15 czerwca 1997 w Bílovcu) – czeski tenisista.
Kariera tenisowa.
W karierze zwyciężył w jednym deblowym turnieju cyklu ATP Challenger Tour. Ponadto wygrał pięć singlowych oraz dziesięć deblowych turniejów rangi ITF.
W rankingu gry pojedynczej najwyżej był na 128. miejscu (20 czerwca 2022), a w klasyfikacji gry podwójnej na 264. pozycji (13 czerwca 2022).

</doc>
<doc id="5153912" url="https://pl.wikipedia.org/wiki?curid=5153912" title="Zespół taneczny Oldrzychowice">
Zespół taneczny Oldrzychowice

Zespół taneczny Oldrzychowice- zespół folklorystyczny, działający przy Miejscowym Kole PZKO w Oldzychowicach od roku 1979. Zespół specjalizuje się na tańce folklorystyczne, popularne na Zaolziu.
Podczas sezonu balowego przezentują również tańce jak Jive, Paso doble albo tańce słowackie.
Opis.
Zt Oldrzychowice zrzeszają 3 zespoły: 
Zespoły Oldrzychowickie mają na swym koncie szereg występów, wyjazdów i sukcesów w kraju i za granicą. W roku 1989 uczestniczył w Festiwalu Zespołów Polonijnych w Rzeszowie, tradycyjnie uczestniczy w Tygodniu Kultury Beskidzkiej i w Festiwalu Górali Polskich w Żywcu, trzykrotnie wziął udział w MFFZG w Zakopanem.
Nagrody.
W roku 2019 zespół obchodził 40. rocznicę swego istnienia oraz 110. rocznicę urodzin Jana Taciny.
Z tej okazji odbył się mi. koncert jubileuszowy zespołu, 15. Dożynki na Fojstwiu w Oldrzychowicach i prelekcja "Jan Tacina"
Powstanie zespołu.
Wszystko rozpoczęło się w roku 1979, kiedy z inicjatywy Klubu Młodych powstał zespół taneczny przy MK PZKO w Oldrzychowicach. Na początku zespół prezentował głównie tańce nowoczesne, dopiero w latach 80. nowa kierowniczka, Halina Szlaur, zaprowadziła tańce folklorystyczne. W roku 2001 została założona kapela "Oldrzychowice". W latach 1992-1995 zespół przerwał swą działalność. Po 1995 roku członkowie klubu młodych zadecydowali odnowić zespół.

</doc>
<doc id="5153913" url="https://pl.wikipedia.org/wiki?curid=5153913" title="Rajsko (Katarzynki)">
Rajsko (Katarzynki)



</doc>
<doc id="5153914" url="https://pl.wikipedia.org/wiki?curid=5153914" title="Giambattista Capretti">
Giambattista Capretti

Giovanni Battista Capretti (ur. 25 września 1946 w Rovato, zm. 26 września 2016 w Azzate) – włoski bokser, medalista mistrzostw Europy z 1969, dwukrotny olimpijczyk.
Kariera w boksie amatorskim.
Wystąpił w kategorii lekkopółśredniej (do 63,5 kg) na igrzyskach olimpijskich w 1968 w Meksyku, gdzie wygrał dwie walki (w tym z Carloesem Casalem z Urugwaju), a w kolejnej przegrał z późniejszym mistrzem Jerzym Kulejem i odpadł z turnieju.
Zdobył brązowy medal w tej kategorii wagowej na mistrzostwach Europy w 1969 w Bukareszcie po wygraniu dwóch walk i porażce z Walerijem Frołowem ze Związku Radzieckiego w półfinale. Na kolejnych mistrzostwach Europy w 1971 w Madrycie startował w wadze lekkiej (do 60 kg). Przegrał drugą walkę z Janem Szczepańskim, który potem zdobył złoty medal.
Zwyciężył w wadze lekkopółśredniej na igrzyskach śródziemnomorskich w 1971 w Izmirze, wygrywając w finale z Eraslanem Dorukiem z Turcji. Zdobył srebrny medal w wadze lekkopółśredniej na mistrzostwach świata wojskowych w 1972 w Trevisio. Na igrzyskach olimpijskich w 1972 w Monachium przegrał drugą walkę w wadze lekkiej z późniejszym srebrnym medalistą László Orbánem z Węgier.
Był mistrzem Włoch w wadze lekkopółśredniej w 1970
Kariera w boksie zawodowym.
Przeszedł na zawodowstwo w 1973. Stoczył 24 walki, z których wygrał 21 (11 przed czasem), przegrał 2 i zremisował 1. Nie walczył o żaden istotny tytuł. Zakończył karierę w 1978.

</doc>
<doc id="5153916" url="https://pl.wikipedia.org/wiki?curid=5153916" title="Emma Robinson (irlandzka pływaczka)">
Emma Robinson (irlandzka pływaczka)

Emma Kathryne Robinson (ur. 16 sierpnia 1978 w Ballymoney) – irlandzka pływaczka specjalizująca się w stylu klasycznym, olimpijka z Sydney i Aten.
Przebieg kariery.
W latach 90. XX wieku brała udział głównie w pływackich zawodach Pucharu Świata, które były rozgrywane w Wielkiej Brytanii. W 2000 roku wzięła udział w mistrzostwach świata na basenie 25-metrowym, gdzie rywalizowała w konkurencjach pływackich na dystansie 50 i 100 metrów i zajęła odpowiednio 12. i 13. pozycję. W tym samym roku uczestniczyła także w zawodach rangi mistrzowskiej na basenie 50-metrowym, na mistrzostwach Europy zdołała m.in. awansować do finału konkursu na dystansie 50 metrów i zająć 7. pozycję. W pierwszym występie na letnich igrzyskach olimpijskich uczestniczyła w konkurencji 100 m st. klasycznym, jednak z rezultatem 1:13,41 zajęła odległą 29. pozycję w klasyfikacji końcowej tej konkurencji.
W 2001 uczestniczyła w mistrzostwach świata, na których uczestniczyła w konkurencjach pływackich na dystansie 50 i 100 metrów. Zajęła odpowiednio 18. i 22. pozycję. Dwa lata później również startowała w tych samych konkurencjach rozgrywanych na mistrzostwach świata, jednak w Barcelonie odnotowała jeszcze gorsze występy, zajmując odpowiednio 21. i 37. pozycję. W 2004 roku po raz drugi i ostatni w karierze uczestniczyła w letnich igrzyskach olimpijskich. Podobnie jak cztery lata wcześniej wystartowała w konkurencji 100 m st. klasycznym i uzyskała rezultat 1:11,40 niedający jej awansu do półfinału i plasujący ją na 24. pozycji w klasyfikacji końcowej.
Rekordy życiowe.
Źródło: 

</doc>
<doc id="5153921" url="https://pl.wikipedia.org/wiki?curid=5153921" title="Yingzong (cesarz Chin)">
Yingzong (cesarz Chin)



</doc>
<doc id="5153922" url="https://pl.wikipedia.org/wiki?curid=5153922" title="Hello Sleepwalkers">
Hello Sleepwalkers

 – japoński zespół muzyczny.

</doc>
<doc id="5153925" url="https://pl.wikipedia.org/wiki?curid=5153925" title="Osiedle Zimny pod Stożkiem">
Osiedle Zimny pod Stożkiem

Osiedle Zimny ("cz". Zimn&lt;bdi&gt;ý&lt;/bdi&gt;-osada) pod Stożkiem – teren pod Stożkiem Wielkim, należący do gminy Nawsie w Republice Czeskiej.
Opis.
Osiedle Zimny znajduje się pod górą Stożek Wielki. Dzieli się na kilka części, które zostały nazwane przez miejscowych obywatel: największe są Halamowice, Zopoli, Zimowice albo Gojniula. Początki osiedla datuje się na przełom XVIII i XIX wieku. W 1927 roku na terenie powstała szkoła. Średnia dzieci w rodzinach wynosiła między 7 a 12, z powodu niezamożności mieszkańców źródła notują informacje o wspólnym spaniu 3-4 dzieci w jednym łóżku. Mieszkańcami osady byli zarówno ewangelicy, jak i katolicy.
Oświata.
Pierwsza szkoła pod Stożkiem.
Ze względu na rozległość miejscowości, dzieci z Osiedla Zimny miały problem z docieraniem do szkoły. W 1927 roku otwarto filię głównej szkoły z Nawsia, do której uczęszczało dziewiętnaścioro dzieci. Naukę rozpoczęto w chałupie mieszkańca o nazwisku Skupień. Na poddaszu urządzono klasę i gabinet oraz sypialnię dla nauczyciela, którym był wówczas Vojtěch Sklenák. 1 lutego 1929 roku szkoła usamodzielniła się i w ten sposób powstała czeska szkoła podstawowa w Nawsiu po Stożkiem.
Nowa szkoła pod Stożkiem.
W 1934 roku rozpoczęto budowę nowej szkoły. Uroczyste otwarcie odbyło się 17 maja 1936 roku, a kierownikiem został Jindřich Škoda. W nowej szkole uczono również po polsku i niemiecku, do czasu kiedy została zamknięta w 1941 r. i pozostała nieczynna do końca II wojny światowej. Po wojnie szkołę przywrócono i działała aż do 1961 roku, kiedy została zamknięta definitywnie, a budynek służył jako ośrodek rekreacyjny kopalni Julius Fučík oraz na potrzeby obozu pionierów. W latach 80. XX wieku budynek zburzono, stawiając na jego miejscu gmach murowany. Budynek przez kilka lat służył jako hotel, a współcześnie jest opuszczony i niszczeje.

</doc>
<doc id="5153926" url="https://pl.wikipedia.org/wiki?curid=5153926" title="Rynek Mariacki w Jabłonkowie">
Rynek Mariacki w Jabłonkowie

Rynek Mariacki w Jabłonkowie – rynek miejski zwany Mariackim znajdujący się w Jabłonkowie.
Nazwa.
Nazwa placu pochodzi od barokowej figury Niepokalanej Panny Marii, która została wzniesiona w roku 1755. Kompozycja słupa, na którym znajduje się rzeźba, jest trójczłonowa, ozdobiona gładkimi płycinami. Naroża słupa dekorują woluty ozdobione kampanulą (ornamentami roślinnymi z motywem dzwonkowatych kwiatów), w partii cokołu woluty wsparte są na dostawionych postumentach, w części górnej wieńczą je rzeźby trzech aniołów z kartuszami. Figurę otacza ośmiokątna fontanna, która została dołączona do posągu po II wojnie światowej.
Rynek i jego otoczenie.
W 1905 roku niedaleko rynku powstał nowy budynek obecnego ratusza, a w 1911 roku także budynek sądu oraz więzienia. Jabłonków od 1868 roku był siedzibą powiatu sądowego. Rynek jest otoczony dość regularną siatką ulic. Nieopodal rynku wybudowany został również renesansowy kościół parafialny pw. Bożego Ciała (1620), przebudowany w stylu neogotyckim, najstarszy książęcy dom mieszkalny (XVI wiek) oraz stary klasztor (1861).
Historia.
Pierwsza wzmianka o Rynku Mariackim w Jabłonkowie pochodzi z roku 1435. W pierwszej połowie XVII wieku w Jabłonkowie wznosiły się już 42 mieszczańskie domy. Były to domy drewniane, na rynku i wzdłuż głównych ulic piętrowe, dalej parterowe. Pod koniec lat czterdziestych XVII wieku Jabłonków wraz z przedmieściem i Pioseczną liczył 750 mieszkańców. Do wybrukowania rynku posłużyły okrąglaki z rzeki Olzy. Archiwalne zdjęcia ukazują drewniane domy z murowanymi parterami, rzeźbione słupy oraz szerokie, wysokie dachy kryte gontami. Na jednym z murowanych domów widać napis "Café Wien". Na innych domach widoczne napisy: "Apotheke-Apteka, Józef Januszowski". Po przeciwnej stronie stoją domy murowane, a na nich napisy: "J. Wertfein", "Alois Taube", "Wilhelm Hladny", a także: "Lubojatzki", "Cyhan" i "Franz Kucheida".
Imprezy i wydarzenia.
Rynek jest miejscem cyklicznych spotkań, letnich festiwali, koncertów, targów i prezentacji:

</doc>
<doc id="5153927" url="https://pl.wikipedia.org/wiki?curid=5153927" title="Owięziok">
Owięziok

Owięziok (, kiedyś też nazywany "cielynciok") – charakterystyczny taniec ludowy z terenów Beskidu Śląskiego, w metrum 2/4, w umiarkowanym tempie. 
Opis.
Taniec składał się z trzech części. W pierwszej części tancerz popisywał się przed wybraną przez siebie partnerką śpiewem, a następnie zapraszał ją do tańca. Podczas przyśpiewek do owięzioka tańczące pary poruszają się rytmicznie przed kapelą w przód (takty nieparzyste) i w tył (takty parzyste). Druga część tańca, często nazywana "owięziokiem zachodzonym," polegała na wolnym "ochodzeniu" (krążeniu) wokół siebie, bacznie obserwując się, po czym następowała trzecia część tańca – "zwyrtanie" – polegająca na krążeniu w miejscu we wzajemnym ujęciu ramionami. Po wolnym śpiewie melodia taneczna była przyspieszana przy każdej figurze.
Historia.
Etymologia nazwy nie jest do końca jasna. Nazwa pochodzi najprawdopodobniej od butów (kierpców) ze skóry cielęcej ( – wołowy; buty ze skóry cielęcej używane były rzadko – od święta, na zabawę, musiały być bardzo wytrzymałe, na co dzień noszono buty ze skóry świńskiej), lub od okręgu tańca, który nie jest większy od rozłożonej wołowej skóry.

</doc>
<doc id="5153929" url="https://pl.wikipedia.org/wiki?curid=5153929" title="Noemiracles">
Noemiracles

Noemiracles – trzyniecki zespół muzyczny, tworzący w trzech językach – polskim, czeskim i angielskim. Charakteryzuje go zróżnicowany styl muzyki: alternatywny pop, britpop, pop rock, funk, soul i jazz. Zespół powstał wiosną w 2012 roku.
Historia.
Noemiracles byli pierwotnie grupką muzyków złożoną dla jednego koncertu. W 2012 roku poproszono wokalistkę Noemi Bocek, by zaśpiewała na Święcie Trzech Braci w Czeskim Cieszynie. Noemi nie miała zespołu muzycznego, z którym mogłaby wystąpić, dlatego poprosiła o pomoc Filipa Macurę, który zaangażował w projekt Tomasza Wałacha, Filipa Kaszturę i Samuela Bocka. Po kilku wspólnych próbach muzycy postanowili kontynuować współpracę. W 2014 roku Noemiracles wydali debiutancką płytę „Ponad wszystko”, nagrywaną w Wiśle, w studiu DR, w warszawskim studiu Pawła Zareckiego i bielsko-bialskim studiu Piotra Kominka.
Zespół wziął udział w kilku konkursach muzycznych. W 2015 roku Noemiracles wygrali czeską całorepublikową "iRampę," a kilka miesięcy później uplasowali się na 3. miejscu w konkursie "Skutečná liga" i zyskali wyróżnienie „Zpěvačka roku” ("Piosenkarka roku"), pomimo tego, że dotychczas w ich twórczości nie pojawił się język czeski. Sukcesy na czeskiej scenie skłoniły Noemi do pisania piosenek także w tym języku. Noemiracles wzięli udział również w konkursie zagranicznym – w 2017 roku w polonijnym "Festiwalu Polskiej Piosenki w Opolu" zajęli 3. miejsce. Rok później została wydana kolejna płyta zespołu, „Návrat”, tym razem czeska.
W ciągu lat nieco zmienił się skład zespołu. W 2021 roku grają z Noemi Bocek w Noemiracles Filip Macura i Samuel Bocek ze składu początkowego, oraz basista Mateusz Fajkus.
Dyskografia.
Płyty.
„Ponad wszystko” – debiutancka płyta powstała w 2014 roku, w jej skład weszły utwory w językach polskim i angielskim.
„Návrat” – kolejny album Noemiracles, tym razem zawierał utwory w języku czeskim.

</doc>
<doc id="5153935" url="https://pl.wikipedia.org/wiki?curid=5153935" title="Themgoroth">
Themgoroth

Themgoroth – polski zespół black/gothic metalowy założony w Cieszynie w 1991 roku. Założycielami byli Piotr „Evil” Dawid (gitara), Marek „Askalon” Herrman (perkusja), Mirosław Dziadek (wokal) i Piotr Deckert-Firla (gitara basowa). Następnie do grupy dołączył klawiszowiec Mariusz Mrózek.
Historia zespołu.
W roku 1994 zespół nagrał pierwsze demo, natomiast pierwszy album studyjny „Gate to the Unknown…” wyszedł w roku 1995 i reprezentował klasyczny black metal. Cechą unikalną był fakt, iż album wydano od razu jako CD, co wówczas było ewenementem na rynku polskim. Rok później płyta trafiła do oficjalnej dystrybucji Nuclear Blast Records. Wydawnictwo to zostało zauważone i docenione również za granicą. Bezpośrednio potem zespół rozpoczął serię koncertów promujących w klubach całej Polski.
Po wypadku w 1997 roku, w którym zginęła część zespołu, zespół przechodził częste zmiany składu (m.in. klawiszowiec założył solowy projekt Sammach), odszedł Mariusz Mrózek (na jego miejsce dołączył klawiszowiec Piotr Wójcik) oraz flecistka Magda Wodniak. Rok później, 26 października 1998, wyszło Mini – LP o tytule „Highway to the Unknown”, które zostało poświęcone pamięci Piotra Deckerta-Firli. W roku 2004 zespół pracował nad nowym materiałem, w ten sposób powstało EP "Gate to the Unknown..." przeznaczone jedynie dla członków zespołu (wliczając w to także byłych członków). W tym samym roku zespół rozpadł się.

</doc>
<doc id="5153938" url="https://pl.wikipedia.org/wiki?curid=5153938" title="Zamek Szumbark">
Zamek Szumbark

Zamek Szumbark – zamek, znajdujący się na obszarze katastralnym miasta Hawierzowa i na pograniczu jego części Szumbark i Miasto.
Historia.
Zamek został zbudowany około 1438 roku na miejscu pierwotnej twierdzy lub nieznanej fortyfikacji. Został zbudowany wcześniej dzięki zapisom najstarszego właściciela, którym był Petr Malý z Šumbarka. Pod koniec XV wieku zamek przeszedł na własność Komory Cieszyńskiej. Od 1530 do 1559 roku Zamek Szumbark należał do majątku księcia Václava Adama. Po jego śmierci zamek przeszedł w posiadanie jego syna, który po wojnie z Turkami zaczął piastować urząd biskupiego namiestnika w Kromieryżu. Później często zmieniał właścicieli, był nim m.in. Jan Starszy Lubowski z Lubowic oraz Jan Rymultowski z Kornic.
Pożar i późniejsi właściciele.
W październiku 1823 r. zamek nawiedził pożar, który doszczętnie zniszczył Kościół św. Katarzyny i zabudowania gospodarcze. Sam budynek również został bardzo zniszczony i wymagał znacznej przebudowy. Według wzmianek przyczyną był pożar w kuchni. Ówcześni właściciele Rusieczci z Ejvan przebudowali zamek w stylu empirowym i sprzedali go hrabiemu Friedriechowi von Arco i jego żonie Henriecie (z domu baronowej von Duran). Hrabia zginął na zamku i został pochowany na miejscowym cmentarzu. Następnie zamek należał do rodziny mieszczańskiej Neissers. W 1845 roku zamek przejęła firma Obchodní dům Wetter &amp; Com. z Lipska. W 1874 powrócił w ręce arystokratów, ostatnim arystokratycznym właścicielem był przemysłowiec David Gutmann.
Współczesność.
Obecnie zamek jest własnością miasta, które prowadzi hotel zamkowy Havířov wraz z salą ceremonialną i małą salą koncertową. Zamek jest udostępniony do zwiedzania, lecz wycieczki nie są dostępne, a zamek jest w całości wykorzystywany do celów komercyjnych. Kościół św. Anny znajduje się naprzeciw dzisiejszego Zamku, odbywają się tu regularne nabożeństwa.

</doc>
<doc id="5153945" url="https://pl.wikipedia.org/wiki?curid=5153945" title="Seko">
Seko

Seko (szw: Service– och Kommunikationsfacket, pol. Związek Pracowników Usług i Komunikacji) – szwedzki związek zawodowy.
Charakterystyka.
Organizacja powstała 14 maja 1970 roku jako Szwedzki Narodowy Związek Pracowników Państwowych (SF). Wynikało to z połączenia ośmiu związków: 
W chwili powstania związek liczył 145350 członków, a w 1986 roku 161794. 
W 1995 roku związek przekształcił się w Seko. W następnym roku dołączył Szwedzki Związek Żeglarzy.
Związek dzieli się na dziewięć oddziałów:

</doc>
<doc id="5153947" url="https://pl.wikipedia.org/wiki?curid=5153947" title="Sarah Gordon">
Sarah Gordon



</doc>
<doc id="5153950" url="https://pl.wikipedia.org/wiki?curid=5153950" title="Gary Thomson">
Gary Thomson



</doc>
<doc id="5153952" url="https://pl.wikipedia.org/wiki?curid=5153952" title="Liceum Ogólnokształcące Towarzystwa Ewangelickiego w Cieszynie">
Liceum Ogólnokształcące Towarzystwa Ewangelickiego w Cieszynie

Liceum Ogólnokształcące Towarzystwa Ewangelickiego (LOTE) – liceum ogólnokształcące mieszczące się przy ulicy Sienkiewicza 2 w Cieszynie.
Historia.
Dzięki ugodzie altransztadzkiej z 1707 r., na mocy której pozwolono ewangelikom wybudować sześć nowych kościołów (kościoły łaski), powstały także szkoły przykościelne. Obok wznoszonego w Cieszynie w latach 1709–1723 ewangelickiego Kościoła Jezusowego, niemal jednocześnie prowadzono budowę szkoły. W 1725 r. poświęcono nowy, murowany budynek szkolny (Stare Gimnazjum tzw. Pajta), który służył społeczności ewangelickiej niemal przez 150 lat. W części tego zabytkowego budynku Towarzystwo Ewangelickie prowadzi jedną ze swoich placówek – Przedszkole Towarzystwa Ewangelickiego.
W okresie zaborów, w 1881 r. z inicjatywy księdza Franciszka Michejdy z Nawsia koło Jabłonkowa, powstało Towarzystwo Ewangelickie Oświaty Ludowej, którego celem było szerzenie oświaty, a przede wszystkim wydawanie książek, głównie religijnych, w języku polskim.
Stopniowo Towarzystwo poszerzało swoją działalność, co spowodowało zmianę statutu i nazwy – w 1905 r. powstało Towarzystwo Ewangelickie. Odtąd głównym celem stała się działalność oświatowa, szczególnie istotna wobec rysującej się perspektywy odzyskania niepodległości.
W latach 1951–1952 w budynku przy ul. Sienkiewicza 2 władze komunistyczne umieściły internat dla chłopców, głównie uczniów Technikum Mechaniczno-Elektrycznego, zaś w 1963 r. – z naruszeniem prawa – rozwiązały Towarzystwo Ewangelickie i przejęły jego cały majątek.
Po politycznym przełomie w 1989 r. podjęto decyzję o konieczności odzyskania budynku szkoły przy ulicy Sienkiewicza 2, w tym celu jednak trzeba było reaktywować Towarzystwo Ewangelickie, co doszło do skutku w 1991 r. Również tego roku, grupa cieszyńskich nauczycieli ewangelików, zrzeszonych w Towarzystwie Ewangelickim zdecydowała się na stworzenie społecznego liceum ogólnokształcącego, kontynuując tym samym tradycję szkoły ewangelickiej w Cieszynie. Finalnie budynek został odzyskany 23 września 1992 roku. Uroczysta inauguracja pierwszego roku nauki w nowej odsłonie odbyła się 1 września 1993 r., w sali Parafii Ewangelicko-Augsburskiej w Cieszynie przy udziale ówczesnego burmistrza miasta Jana Olbrychta. Jednakże pierwszy rocznik 1993/94 odbywał nauki w budynku I Liceum Ogólnokształcące im. Antoniego Osuchowskiego z powodu trwającego remontu w budynku przy ulicy Sienkiewicza 2. Rocznik 1994/95 rozpoczął rok szkolny już w odnowionym budynku, na którego uroczyste poświęcenie przybył ks. Biskup Kościoła Ewangelicko-Augsburskiego w RP Jan Szarek.
Osiągnięcia Szkoły.
Szkoła uzyskała w latach 2018, 2019 i 2020 najwyższy wynik w powiecie cieszyńskim według rankingu „Perspektywy”.

</doc>
<doc id="5153953" url="https://pl.wikipedia.org/wiki?curid=5153953" title="Puchar Intertoto (1971)">
Puchar Intertoto (1971)

Puchar Intertoto 1971 był 11. edycją piłkarskiego turnieju. Turniej zorganizowano z udziałem 28 drużyn. Zespoły zostały podzielone na siedem grup po cztery zespoły każda.

</doc>
<doc id="5153955" url="https://pl.wikipedia.org/wiki?curid=5153955" title="Rajd Świdnicki 2021">
Rajd Świdnicki 2021

49. Rajd Świdnicki – 49. edycja Rajdu Świdnickiego. To rajd samochodowy, który został rozegrany w dniach 1–3 października 2021 roku. Bazą rajdu było miasto Świdnica. Była to szósta runda rajdowych samochodowych mistrzostw Polski w roku 2021.
Rajd wygrał Kacper Wróblewski, kierując samochodem Škoda Fabia Rally2 evo, była to jego pierwsza wygrana w klasyfikacji generalnej eliminacji RSMP. Drugie miejsce, ze stratą niecałych ośmiu sekund, zajął Wojciech Chuchała, a na trzecim miejscu przyjechał Sylwester Płachytka. Rajdu nie ukończył jeden z głównych faworytów do wygranej Grzegorz Grzyb, który po kolizji, na pierwszym odcinku specjalnym, wycofał się z rywalizacji. W konsekwencji tego zdarzenia pierwszy odcinek odwołano, zdołał go w całości przejechać tylko jeden zawodnik – Tomasz Kasperczyk, reszcie zawodnikom nadano ten sam czas.
Lista zgłoszeń.
Poniższa lista spośród 57 zgłoszonych zawodników obejmuje tylko zawodników startujących w najwyższej klasie 2, samochodami grupy R5.
Klasyfikacja kierowców RSMP po 6 rundach.
Punkty otrzymuje 15 pierwszych zawodników, którzy ukończą rajd według klucza:
Dodatkowe punkty zawodnicy zdobywają za ostatni odcinek specjalny zwany Power Stage, punktowany: za zwycięstwo – 5, drugie miejsce – 4, trzecie – 3, czwarte – 2 i piąte – 1 punkt.
Dodatkowo w rajdach pierwszej kategorii (tzw. rajdach dwuetapowych) – wyróżnionych kursywą, pierwsza piątka w klasyfikacji generalnej każdego etapu zdobywa punkty w takim samym stosunku jak w przypadku punktacji Power Stage. W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono liczbę punktów uzyskanych na ostatnim, dodatkowo punktowanym odcinku specjalnym tzw. Power Stage oraz dodatkowe punkty za wygranie etapów rajdu.

</doc>
<doc id="5153956" url="https://pl.wikipedia.org/wiki?curid=5153956" title="Rajd Świdnicki KRAUSE 2021">
Rajd Świdnicki KRAUSE 2021



</doc>
<doc id="5153958" url="https://pl.wikipedia.org/wiki?curid=5153958" title="Baczki (rodzaj zarostu)">
Baczki (rodzaj zarostu)



</doc>
<doc id="5153961" url="https://pl.wikipedia.org/wiki?curid=5153961" title="Michael White">
Michael White



</doc>
<doc id="5153963" url="https://pl.wikipedia.org/wiki?curid=5153963" title="J’imagine">
J’imagine

J’imagine – piosenka francuskiej piosenkarki Valentiny wydana jako singiel 16 października 2020 roku. Tekst piosenki dotyczy izolacji spowodowanej pandemią COVID-19. Piosenka zwyciężyła 18. Konkurs Piosenki Eurowizji dla Dzieci (2020), który odbył się w Warszawie 29 listopada 2020. Valentina wygrała konkurs z łączną liczbą 200 punktów, 48 punktów przed zajmującym drugie miejsce Kazachstanem, zdobywając pierwsze zwycięstwo dla Francji w konkursie.
Piosenka została napisana przez Igita i Barbarę Pravi, którzy również napisali „Bim bam toi”, zeszłoroczną piosenkę na konkurs dla Francji.

</doc>
<doc id="5153968" url="https://pl.wikipedia.org/wiki?curid=5153968" title="SEKO">
SEKO



</doc>
<doc id="5153970" url="https://pl.wikipedia.org/wiki?curid=5153970" title="Dmitrij Popko">
Dmitrij Popko

Dmitrij Popko (ur. 24 października 1996 w Petersburgu) – rosyjski tenisista, który od 2011 roku reprezentuje Kazachstan. Reprezentant Kazachstanu w Pucharze Davisa.
Kariera tenisowa.
Startując w zawodach ATP Challenger Tour wygrał jeden tytuł singlowy. W karierze wygrał osiemnaście singlowych oraz pięć deblowych turniejów rangi ITF.
W rankingu gry pojedynczej najwyżej był na 162. miejscu (25 października 2021), a w klasyfikacji gry podwójnej na 304. pozycji (1 maja 2017).

</doc>
<doc id="5153973" url="https://pl.wikipedia.org/wiki?curid=5153973" title="Gabriel Palowski">
Gabriel Palowski

Gabriel Palowski (ur. 16 marca 1921 w Karwinie, zm. 1 grudnia 1999 w Trzyńcu) – poeta, jeden ze współzałożycieli trzynieckiej Grupy Literackiej „63” i współorganizator festiwalu Piosenki Dziecięcej w Trzyńcu. Laureat wielu konkursów w Polsce i w Czechach.
Życie.
Gabriel Palowski urodził się w Karwinie. Większość swojego życia spędził w trzynieckiej dzielnicy Folwark. Mieszkając w tych okolicach, pracował jako robotnik i technik w dziale patentów w Hucie Trzynieckiej. W czasie II wojny światowej, był aresztowany przez hitlerowców i przewieziony do obozu koncentracyjnego w Buchenwaldzie. Po kilka nieudanych ucieczkach, zachorował na gruźlicę, jednak udało mu się wyzdrowieć. Po wojnie stał się aktywnym organizatorem życia kulturalnego i literackiego. Swoje dzieła publikował także w prasie zaolziańskiej.
Twórczość.
Przeżycia z okresu wojennego pozostawiły ślad na jego zdrowiu, a także późniejszej twórczości. Część dzieł oparta jest na wspomnieniach z lat wojennych. Ponadto jest także autorem liryki refleksyjnej i krajobrazowej z licznymi motywami społecznym, a także poezji obozowej. W swoich wierszach opisywał rodzinne strony i piękno przyrody beskidzkiej. Przedstawił swoim czytelnikom obraz górniczych osiedli. Autor wypowiada się w swej poezji melancholijnie i nostalgicznie, a więc podkreśla, jak ważną rolę w jego życiu odgrywają wspomnienia z lat spędzonych na Zaolziu. W wierszach Palowskiego z lat 80., możemy odnaleźć wzorzec „wiersza Różewiczowskiego”, który charakteryzuje się mocno sprozaizowaną formą o prostej i dosadnej wypowiedzi. Palowski wraz z Januszem Gaudynem odniósł sukces, wydając zbiór "Duet" w 1969 roku, jednak za najsłynniejsze jego dzieło uważany jest tomik wierszy "Dotykanie czasu".
„I pójdę...”.
Zbiór wierszy Palowskiego, który został napisany w latach 1998–1999, czyli pod koniec życia autora, znalazł poeta Piotr Horzyk, kolega i współpracownik Palowskiego. Podaną nazwę wybrano według jednego z wierszy w utworze. Poezja przedstawiona została w postaci rękopisu, dodatkowo wzbogacona o rysunki autora. Na stronie tytułowej dzieła „I pójdę...” także przedstawiono obrazy olejne Palowskiego.
Grupa literacka „63”, „GL’63”.
Polskie kółko literackie, które powstało w roku 1963 przy Jednolitym Ośrodku Kultury w Hucie Trzynieckiej. Autorzy pokolenia czerpali inspirację z tzw. rozrachunkowanej poezji polskiej, poezji lingwistycznej i literatury światowej. Nawiązywali do pokolenia „Współczesności” w literaturze polskiej. Bliska była im poezja z okresu międzywojennego a wzorem literackim stał się Cyprian Kamil Norwid. W działalności grupy uwagę poświęcano pracy ze środowiskiem dziecięcym i młodzieżowym. Dla młodzież regularnie ogłaszano konkursy literackie, dzięki którym odkryto nowe talenty, np.: Franciszka Hennera, Haline Klimsza, Janine Borowską, Leszka Wronkę, Jolantę Żabińską i Lucynę Przeczek. Grupa organizowała także seminaria dla członków grupy, biesiady poetyckie oraz spotkania z pisarzami z Polski. Najważniejszym wkładem „GL’63” są publikacje, w sumie 26 pozycji. Najwięcej opublikowano w okresie, kiedy na czele grupy stali Janusz Gaudyn i Piotr Horzyk (1946). Przewodnictwo „GL’63” przejął Piotr Horzyk po śmierci Janusza Gaudyna w 1984 roku. Później razem z Gabrielem Palowskim debiutował w roku 1982 zbiorem wierszy „Obecność”.
Członkowie grupy:

</doc>
<doc id="5153977" url="https://pl.wikipedia.org/wiki?curid=5153977" title="Gary White">
Gary White



</doc>
<doc id="5153981" url="https://pl.wikipedia.org/wiki?curid=5153981" title="Michał Goniak">
Michał Goniak

Michał Goniak (ur. 1926, zm. 10 sierpnia 1965 pod Sanokiem) – funkcjonariusz Milicji Obywatelskiej.
Życiorys.
Michał Goniak urodził się 17 kwietnia lub 17 września 1926. Był synem Józefa.
Około 1951 został funkcjonariuszem Milicji Obywatelskiej. Dostąpił stopnia starszego sierżanta. Odznaczał się w trakcie swojej pracy w MO, określono go jako funkcjonariusza z powołania, był popularny i lubiany. Pracował w drużynie prewencyjnej, w grupie patrolowo-obchodowej. W grudniu 1961 wyróżnił się pomysłowością w działaniach podjętych podczas obławy na zbiegłych z więzienia Montelupich w Krakowie przestępców Jana Kuca i Tadeusza Hylaszkę, potem długo ukrywających się w lasach w okolicach Gorlic i Jasła. Działając w ramach akcji „Andrzej” w dniu 12 listopada 1963 w lesie w okolicach Dębowca pod Jasłem dokonał zatrzymania Sylweriusza Zdanowicza i Ryszarda Cholewickiego, zbiegłych zabójców dwóch milicjantów z Tarnowa. Został za to odznaczony Srebrnym Krzyżem Zasługi, a kilka dni po akcji otrzymał w Komendzie Głównej MO w Warszawie osobiste gratulacje od generała.
Był też funkcjonariuszem SB. Należał do PZPR. Do końca życia służył w Komendzie Powiatowej MO w Sanoku. Wieczorem 9 sierpnia 1965 w areszcie śledczym w Krośnie w trakcie prowadzonej kontroli celi przebywający tam pięciu więźniów (Edward Wajda, Wacław Otto, Zbigniew Przybyłowicz, Jan Bortnowski, Marian Marszałek – byli oni w wieku 20-kilku lat, osadzeni tam w wyniku posądzenia np. o kradzieże, bójkę, napaść na milicjanta), po wcześniejszym zaplanowaniu działań sterroryzowało strażników, zabrali im pistolety maszynowe, potem także przejęli broń, amunicję i granaty z magazynu, po czym zbiegli w nieznanym kierunku. W obławie uczestniczyli funkcjonariusze podkarpackich jednostek MO oraz żołnierze WOP i KBW. 10 sierpnia 1965 o godz. 16:30 jednostka MO w Sanoku otrzymała informację o pięciu uzbrojonych mężczyznach przebywających w okolicach Kiczur. Zostali zlokalizowani na wzgórzu Kiczury. Skierowano tam sześciu milicjantów, którzy zbliżając się na miejsce zostali ostrzelani przez zbiegów. Wspinający się zboczem wzgórza na czele obławy Michał Goniak jako pierwszy dotarł do załamania na szczycie, gdzie natknął się na zbiegów. Wtedy przypuszczalnie usiłował z nimi pertraktować. Zapewne w chwili nadejścia reszty milicjantów przestępcy otworzyli ogień z broni maszynowej. Goniak został postrzelony z pistoletu maszynowego z bliskiej odległości i poniósł śmierć na miejscu. Podczas tejże pierwszej potyczki ranny został Marszałek, którego ujęto wraz z Otto. Pozostali trzej usiłowali uciekać, lecz wkrótce pod wsią Płowce dwaj z nich (Wajda i Przybyłowicz) poddali się, a ostatni tj. Bortnowski w zaistniałej sytuacji postrzelił się śmiertelnie.
Trumna z ciałem Michała Goniaka od rana 12 sierpnia 1965 została wystawiona w świetlicy Komendy Powiatowej MO w Sanoku w budynku przy ul. Henryka Sienkiewicza 5, gdzie hołd zmarłemu oddawali licznie mieszkańcy miasta. Tego samego dnia w pogrzebie uczestniczyli tłumnie pracownicy zakładów pracy, instytucji, urzędów, przedstawiciele jednostek MO i władz cywilnych. W trakcie pogrzebu trumna została udekorowana przez przewodniczącego Prezydium Powiatowej Rady Narodowej w Sanoku, Zbigniewa Dańczyszyna, Krzyżem Kawalerskim Orderu Odrodzenia Polski przyznanym Michałowi Goniakowi pośmiertnie 11 sierpnia 1965 przez Radę Państwa w uznaniu zasług. W kondukcie żałobnym trumna z ciałem milicjanta była transportowana na platformie samochodowej. Nad grobem przemawiał sekretarz Komitetu Powiatowego PZPR w Sanoku, Ignacy Bąk oraz zastępca komendanta wojewódzkiego MO płk Władysław Długosz. Michał Goniak został pochowany na cmentarzu przy ul. Rymanowskiej w Sanoku.
Zmarły miał żonę Janinę i – według różnych wersji – dwoje lub troje dzieci.
Epilog.
18 stycznia 1966 do Sądu Wojewódzkiego w Rzeszowie wpłynął akt oskarżenia z wnioskiem o rozpatrzenie w trybie doraźnym sprawy czterech oskarżonych. W trakcie śledztwa czterech zatrzymanych przyznało się do popełnionych czynów począwszy od czasu ucieczki z Krosna, zaś Edward Wajda potwierdził, że to on postrzelił sierż. Goniaka. Proces rozpoczął się 1 lutego 1966. Zgodnie z zeznaniami sierżantów MO uczestniczących w zdarzeniu na wzgórzu Kiczury przybyli oni tam celem sprawdzenia przebywających w tym rejonie „turystów”, a nie poszukiwanych zbiegów i zostali zaskoczeni ostrzelaniem (byli przekonani że zbiegowie udali się z Krosna w kierunku Dukli). Wobec rozbieżności w wyjaśnieniach oskarżonych 3 lutego 1966 przeprowadzono wizję lokalną na Kiczurze. Proces trwał cztery dni, a rozprawy toczyły się każdego dnia od rana do późnych godzin nocnych przy krótkich przerwach. Każdej z rozpraw przyglądała się publiczność w maksymalnej liczbie 150 osób, a cała sprawa była głośna w całej Polsce i relacjonowano ją w radiu oraz telewizji. Oddanie śmiertelnych strzałow do sierż. Goniaka przypisano Edwardowi Wajdzie z pistoletu H50818. Prawomocnym wyrokiem Sądu Wojewódzkiego w Rzeszowie z 4 lutego 1966 Edward Wajda został skazany na karę śmierci, Zbigniew Przybyłowicz na karę 12 lat pozbawienia wolności, Marian Marszałek na karę 10 lat pozbawienia wolności, Wacław Otto, na karę 6 lat pozbawienia wolności.
Upamiętnienie.
Na 22 grudnia 1965 w Szkole Podstawowej Nr 5 w Koszalinie zaplanowano uroczystość nadania imienia Michała Goniaka szczepowi harcerskiemu.
11 października 1969 przy wejściu do gmachu KP MO w Sanoku została odsłonięta tablica poświęcona funkcjonariuszom SB i MO, ufundowana przez członków koła ZBoWiD przy KP MO w Sanoku. Inskrypcja brzmiała: "1944-1969 Poległym w walce o utrwalenie władzy ludowej funkcjonariuszom Milicji Obywatelskiej i Służby Bezpieczeństwa", a poniżej wymieniono 34 nazwiska oraz napis "XXV lecie PRL społeczeństwo". Wśród wymienionych na tablicy był st. sierż. Michał Goniak. Po 2009 tablica została usunięta.
Historię Michała Goniaka opisał Józef Grabowicz w pierwszej części swojego reportażu pt. "Najwyższa cena" z 1966, zamieszczego w jego książce pt. "Miłość szuka azylu" z 1972. Podczas pracy nad reportażem autor sugerował władzom Sanoka przemianowanie ulicy Kiczury i nazwanie jej nazwiskiem Michała Goniaka.

</doc>
<doc id="5153983" url="https://pl.wikipedia.org/wiki?curid=5153983" title="Fucha">
Fucha



</doc>
<doc id="5153985" url="https://pl.wikipedia.org/wiki?curid=5153985" title="Michał J. Dudziewicz">
Michał J. Dudziewicz



</doc>
<doc id="5153993" url="https://pl.wikipedia.org/wiki?curid=5153993" title="Dom Przyrodnika w Hażlachu">
Dom Przyrodnika w Hażlachu

Dom Przyrodnika w Hażlachu – muzeum znajdujące się przy placu prof. Wiktora Wawrzyczka w Hażlachu.
Opis.
Dom Przyrodnika powstał w wyniku zaadaptowania i przebudowy starego spichlerza, pochodzącego z II poł. XIX wieku. Bryła budynku pozostała bez zmian. Odnowiono elewację, okna i drzwi. Rewitalizację wykonano w ramach projektu "Wędrówki Doliną Olzy/Toulky údolím Olše", współfinansowanego ze środków Europejskiego Funduszu Rozwoju Regionalnego w ramach Programu Interreg V-A Republika Czeska-Polska.
Projekt przebudowy opracowała pracownia ARCHiTEKT Studio Projektowe, mając w swoim gronie architekta Pawła Kuczyńskiego.
Teren przy Domu Przyrodnika nazwano na cześć byłego profesora Wiktora Wawrzyczka, mieszkańca gminy Hażlach. Znajduje się tam m.in. ogród sensoryczny i park miniatur.
W Domu Przyrodnika na dwóch kondygnacjach funkcjonują dwie, stałe wystawy. Pierwsza część to dawne rolnictwo, natomiast druga część wystawy poświęcona jest lokalnej faunie i florze oraz łowiectwu.

</doc>
<doc id="5153997" url="https://pl.wikipedia.org/wiki?curid=5153997" title="Valheim">
Valheim

Valheim – komputerowa gra survivalowa wyprodukowana przez studio Iron Gate AB, a wydana przez Coffee Stain Publishing 2 lutego 2021 w formie wczesnego dostępu na Steamie.
Fabuła.
Akcja gry toczy się w świecie, w którym polegli na polu bitwy wikingowie udają się do krainy wiecznego szczęścia – Walhalli, przystosowanej dla poległych w chwale wojowników. Gracz zaczyna rozgrywkę jako jeden z poległych wikingów, po czasie odkrywa, że aby osiągnąć etap nordyckiego życia pozagrobowego, musi pokonać zło, które prześladuje tytułowe Valheim. Kierując się jedynie instynktem i okazjonalnymi wskazówkami kruka, gracz musi przygotować się do walki z zaprzysiężonymi wrogami Odyna.
Rozgrywka.
W "Valheim " gracze muszą tworzyć narzędzia, budować schronienia i walczyć z wrogami, aby przetrwać. Gra wykorzystuje charakterystyczną grafikę 3D w niskiej rozdzielczości, z perspektywą trzeciej osoby oraz systemem walki inspirowanym grami akcji. W grze obsługiwana jest również rozgrywka w trybie kooperacji z maksymalnie dziesięcioma osobami oraz opcjonalna rozgrywka PvP.
Świat gry składa się z biomów takich jak: łąki, czarny las, góry, równiny, ocean, Mistlands, Głęboka Północ oraz Ashlands. Każdy biom cechuje się innym poziomem trudności, zawierając różnych wrogów, bossów i przedmioty. Unikalny system żywności sprawia, że polowanie i rolnictwo w grze jest kluczem do postępu – ilość zdrowia i wytrzymałości gracza zależy od różnorodności i jakości spożywanego jedzenia.
Gra wykorzystuje system poziomów umiejętności, każdą umiejętność można podnieść do 100. poziomu i ma ona inny wpływ na mechanikę gry. Na przykład umiejętność władania włócznią określa obrażenia, jakie gracz może zadać włóczniami, podczas gdy umiejętność biegania określa, w jakim tempie zużywana jest wytrzymałość podczas sprintu.
W walce używa się broni jednoręcznych i dwuręcznych, łuków, włóczni oraz tarcz.
Rozwój gry.
"Valheim" jest nadal opracowywane przez Iron Gate AB, niewielkie szwedzkie studio deweloperskie powstałe w trakcie produkcji gry. Współzałożyciele studia, Richard Svensson i Henrik Tornqvist, byli współpracownikami lokalnej firmy zajmującej się tworzeniem gier o nazwie Pieces Interactive. Przed grą "Valheim", Svensson w wolnym czasie rozpoczął prace nad grą symulacyjną o nazwie "Tolroko". Jednak gra nie została ostatecznie wydana, według Tornqvista – „Svensson zdał sobie sprawę, że niepotrzebne jest wdrażanie systemów symulacji dla dobra twórców, a nie dla graczy”. W swojej następnej grze, Svensson chciał stworzyć otwarty świat, w którym symulacje poprawią wrażenia graczy.
Svensson rozpoczął pracę nad "Valheim" w 2017 pod roboczym tytułem "Fejd". Opuścił Pieces Interactive w 2018, aby pracować na pełny etat nad "Valheim" i przekonał Tornqvista, by dołączył do niego, później w tym samym roku. Gra została wydana w wersji alfa w czerwcu 2018, a oficjalnie udostępniona do wczesnego dostępu 2 lutego 2021 na platformie Steam, jak dotąd nie ogłoszono oficjalnej daty premiery.
Dalszy rozwój gry obejmuje rozbudowę niedokończonych biomów, a także ulepszenie podstawowych mechanik gry.
Studio Iron Gate AB zaktualizowało grę 16 września 2021 – aktualizacją "Hearth &amp; Home". Aktualizacja wprowadziła do gry nowe jedzenie, broń i oraz zmodyfikowany system budownictwa.
Odbiór gry.
"Valheim" otrzymał pozytywne recenzje od krytyków. Amerykański serwis internetowy "IGN" przyznał grze ocenę 9/10, stwierdzając – że „gra ma doskonałą grafikę i muzykę podkreślającą świat, który generuje niekończące się ekscytujące historie”. Czasopismo „PC Gamer” nazwało "Valheim" „rzadkim wyjątkiem” dla gier udostępnionych w formie wczesnego dostępu, a także stwierdził – że „gra wydaje się wyrafinowana i satysfakcjonująca będąc taka, jaka jest teraz”. „The Washington Post” uznał grę za świetną, uważając – że „to nie tylko świetna gra, ale także, że jest to coś więcej niż tylko grą”.
Miesiąc po premierze, gra sprzedała się w liczbie pięciu milionów egzemplarzy i była jedną z najchętniej granych gier na platformie Steam.

</doc>
<doc id="5154000" url="https://pl.wikipedia.org/wiki?curid=5154000" title="Kawiarnia Avion">
Kawiarnia Avion

Kawiarnia Avion – historyczny budynek kawiarni, która znajdowała się w Czeskim Cieszynie w latach 1933–1939. Na jej pierwotnym miejscu, w roku 2010, została odbudowana Czytelnia i kawiarnia Avion według projektu Noiva.
Historia.
W roku 1932 żydowska właścicielka Hotelu National, Rosalia Wiesner (1885–1942), postanowiła zbudować nową cukiernię i kawiarnię na rogu Saskiej Kępy i al. Masaryka. Projekt opracował słowacki architekt Michał Maksymilian Scheer (1902-2000), pracę budowlaną przeprowadziła firma Nekvasil. Obiekt został ukończony latem roku 1933. Od roku 1935 kawiarnię wynajmował E. Streck. 1 września 1939, w trakcie wycofywania się wojsk polskich, został wysadzony w powietrze pobliski most graniczny (obecnie Most Przyjaźni). Fala detonacyjna zdemolowała kawiarnię. W związku z tym, że chodziło o majątek żydowski, niemieckie władze kazały obiekt rozebrać. W roku 1952 spłonął też Hotel National, który również częściowo zdemontowano, a pozostałości przerobiono na dom mieszkalny. Miejsce, które zajmowała kawiarnia, zostało po wojnie upaństwowione.
Odbudowa obiektu.
W ramach czesko-polskiego projektu Revitalpark 2010 została zrealizowana budowa nowego budynku Czytelni i Kawiarni Avion/Noiva. Propozycję przygotowali architekci Czesław Mendrek oraz Andrea Šacherova. 
Ponieważ znak towarowy AVION był zarejestrowany dla innej Kawiarni Avion, nowy obiekt nosił początkowo nazwę NOIVA. Tekst na szybie kawiarni czytany od wnętrza widniał jako „AVION”. Na mocy uchwały radę miasta budynek został przekazany kierownictwu Biblioteki Miejskiej Czeski Cieszyn pod nazwą Czytelnia i Kawiarnia Literacka Avion. Obsługę zapewniają studenci technikum hotelarstwa, handlowego i poligraficznego w Czeskim Cieszynie. Kawiarnię otworzono 17 czerwca 2010.
Stolperstein.
Przed kawiarnią do bruku został włożony stolperstein (Kamień Pamięci) – mały sześcian betonowy z płytką z mosiądzu, na którym wyryto imię Rosalii Wiesner oraz informację o jej losach. Autorem jest niemiecki artysta Gunter Demnig.

</doc>
<doc id="5154004" url="https://pl.wikipedia.org/wiki?curid=5154004" title="Krzysztof Pomorski">
Krzysztof Pomorski

Krzysztof Roman Pomorski (ur. 26 sierpnia 1945 w Hrubieszowie) – polski fizyk teoretyk, zajmujący się teorią jądra atomowego, pracownik naukowy Uniwersytetu Marii Curie-Skłodowskiej.
Życiorys.
W 1968 ukończył studia na Uniwersytecie Marii Curie-Skłodowskiej, następnie rozpoczął pracę w macierzystej uczelni. W 1973 obronił w Instytucie Badań Jądrowych pracę doktorską. W 1976 uzyskał na UMCS stopień doktora habilitowanego, w 1985 otrzymał tytuł profesora nadzwyczajnego, w 1992 tytuł profesora zwyczajnego. W latach 2005–2008 był dziekanem Wydziału Matematyki, Fizyki i Informatyki Uniwersytetu Marii Curie-Skłodowskiej
W 1989 został odznaczony Krzyżem Kawalerskim Orderu Odrodzenia Polski, w 2011 otrzymał Medal Mariana Smoluchowskiego.
Jego żona Bożena Nerlo-Pomorska jest również fizykiem.

</doc>
<doc id="5154006" url="https://pl.wikipedia.org/wiki?curid=5154006" title="Dombes">
Dombes

Le Dombes (IPA: //; fr.-prow.: Domba) to kraina historyczna we wschodniej Francji, dawniej niezależna gmina w prowincji Burgundia a obecnie okręg w departamencie Ain. Dombes od zachodu opływa rzeka Saona, od południa Rodan, od wschodu Ain, a na północy znajduje się dawna prowincja Bresse.
Topografia.
Region tworzy falisty płaskowyż, od strony rzek Ain i Rodanu (na wys. 300 m n.p.m.) łagodnie obniżający się w kierunku północno-zachodnim. Dombes charakteryzuje się słabo przepuszczalną strukturą polodowcową z gliniastą glebą. W związku z tym występuje tam duża ilość zatrzymujących wodę opadową zbiorników, których wielkość wynosi od 0.14 do 1 km², zajmujących łącznie powierzchnię mniej więcej 93 km². Cała powierzchni Dombes wynosi 1140 km². Stawy te były tworzone i wykorzystywane przez miejscowych właścicieli ziemskich do hodowli ryb już od XV w., a nawet wcześniej. Odejście od rolnictwa na rzecz rybactwa przyczyniło się z czasem do rozwoju epidemii i wyludnienia regionu, co pod koniec XVIII w. doprowadziło do ograniczenia decyzją francuskiego parlamentu powierzchni stawów i masowego ich osuszania (zajmowały one wówczas dwukrotnie większą powierzchnię, niż obecnie). Prace te, wraz z wytyczaniem nowych dróg i innymi inwestycjami infrastrukturalnymi były kontynuowane w XIX w. W celu zintensyfikowania tych działań Napoleon III sprowadził do Dombes trapistów. Rybactwo jest z powodzeniem praktykowane w regionie również obecnie i koncentruje się głównie na hodowli karpia, szczupaka i lina.
Historia polityczna.
"Le" Dombes (łac. "Dumbae") było historycznie częścią królestwa Burgundii (Arelatu), które od XI w. należało formalnie do Świętego Cesarstwa Rzymskiego. Z tej racji jego właściciele wywodzili swoje prawa i odrębność od Korony francuskiej. Gdy w tym czasie rozpoczął się proces politycznej dezintegracji Burgundii, północna część Dombes przeszła we władanie panów Bâgé z sąsiedniego Bresse. W 1219, wskutek małżeństwa Marguerite de Baugé z Humbertem V de Beaujeu, Konetabla Francji, Dombes przeszło w posiadanie rodu panów Beaujeu. Południowa część regionu była dziedziczona przez panów z Thoire i Villars. Wykorzystali oni nałożoną w 1227 na cesarza Fryderyka II Hohenstaufa ekskomunikę do uzyskania całkowitej niezależności od cesarstwa, stając się faktycznie suwerennymi władcami swojej domeny.
W 1400 Ludwik II de Bourbon kupił północną część Dombes, wraz z Bueaujeu, a dwa lata później dokupił od rodu de Thoire et Villars część południową, stając się panem całego regionu. W ten sposób powstało suwerenne "księstwo Dombes" ze stolicą w Trévoux.
W 1523 Dombes zostało skonfiskowane przez króla Francji Franciszka I i w 1527 podarowane królowej-matce, Ludwice Sabaudzkiej. Po jej śmierci księstwo było kontrolowane przez kolejnych królów Francji. „Okupacja” francuska zakończyła się w 1561, gdy Dombes otrzymał Ludwik III de Montpensier, którego przodkowie władali tym regionem do 1682. Wówczas to Anna Maria Ludwika d’Orleans, księżna Montpensier podarowała Dombes i szereg innych swoich posiadłości najstarszemu z bastardów króla Ludwika XIV, Ludwikowi Augustowi de Bourbon, księciu Maine.
W 1762 młodszy syn Ludwika Augusta i jego drugi następca jako suwerenny książę, Ludwik Karol de Burbon, hrabia Eu, ostatecznie poddał swoją domenę francuskiej Koronie, kończąc tym samym wielowiekową historię Dombes jako niezależnego księstwa na granicy Francji i Świętego Cesarstwa Rzymskiego.
Pomimo swojego niewielkiego rozmiaru i znaczenia historycznego, Dombes słynęło z własnej mennicy i drukarni w Trévoux oraz szkoły w Thoissey.

</doc>
<doc id="5154007" url="https://pl.wikipedia.org/wiki?curid=5154007" title="Rafael Minassian">
Rafael Minassian



</doc>
<doc id="5154008" url="https://pl.wikipedia.org/wiki?curid=5154008" title="Ludzie mroku">
Ludzie mroku

Ludzie mroku – polski niemy film fabularny (dramat) z 1923 roku. Obraz nie zachował się do dnia dzisejszego.
Fabuła.
Fabuła filmu znana jest z materiałów reklamowych. Obraz traktuje o zemście malarza na człowieku, który przed wielu laty zabił jego ojca, wygnał go wraz z matką, sfałszował dokumenty tożsamości i pozbawił majątku. W filmie ukazano pogoń i walkę na dachach wysokich warszawskich kamienic, skok z mostu do Wisły i wyczyny psa-wodołaza.

</doc>
<doc id="5154009" url="https://pl.wikipedia.org/wiki?curid=5154009" title="Dick Last">
Dick Last

Dick Last (ur. 3 lutego 1969 w Munkedal) – szwedzki piłkarz występujący na pozycji bramkarza, reprezentant kraju.
Życiorys.
Jest wychowankiem Munkedals IF, występował także w juniorach IK Oddevold. W Oddevold rozpoczął również swoją seniorską karierę. W 1987 roku przeszedł do IFK Göteborg w ramach programu młodzieżowego klubu. W latach 1989–1990 ponownie występował w IK Oddevold, po czym powrócił do IFK Göteborg. W Mästerskapsserien zadebiutował 12 września 1992 roku w przegranym 2:4 spotkaniu z AIK. W latach 1993–1995 zdobył z klubem mistrzostwo Szwecji.
W 1996 roku przeszedł do IFK Norrköping, gdzie występował przez dwa sezony. Następnie powrócił do IFK Göteborg. W rundzie jesiennej sezonu 1999/2000 był piłkarzem duńskiego Vejle BK, po czym wrócił do Szwecji, podpisując kontrakt z Örgryte IS. W 2000 roku jego klub zdobył Puchar Szwecji. 16 października 2002 roku wystąpił w reprezentacji w przegranym 2:3 towarzyskim meczu z Portugalią. W 2006 roku spadł z Örgryte do Superettan, a w 2008 roku awansował do Allsvenskan. Jednocześnie w 2008 roku rozpoczął w klubie pracę jako kierownik sportowy. W kwietniu 2009 roku po raz ostatni znalazł się w ligowym składzie ÖIS, jako rezerwowy w spotkaniu przeciwko GAIS. Do końca 2010 roku pracował jako kierownik sportowy w klubie. Na początku 2011 roku przeszedł do IK Oddevold. Karierę zawodniczą zakończył rok później.

</doc>
<doc id="5154011" url="https://pl.wikipedia.org/wiki?curid=5154011" title="Bożena Nerlo-Pomorska">
Bożena Nerlo-Pomorska

Bożena Gabriela Nerlo-Pomorska (ur. 5 lutego 1948 w Łodzi) – polska fizyk teoretyk, zajmująca się teorią jądra atomowego, pracownik naukowy Uniwersytetu Marii Curie-Skłodowskiej.
Życiorys.
W 1970 ukończyła studia na Uniwersytecie Marii Curie-Skłodowskiej, w 1974 uwieńczone obroną pracy doktorskiej studia doktoranckie w Instytucie Badań Jądrowych. Od 1974 pracowała na UMCS, początkowo zatrudniona na stanowisku adiunkta, od 1981 na stanowisku docenta, w 1982 uzyskała stopień doktora habilitowanego, w 1996 tytuł profesora nauk fizycznych.
Jej mąż Krzysztof Pomorski jest również fizykiem
Przypisy.
 

</doc>
<doc id="5154012" url="https://pl.wikipedia.org/wiki?curid=5154012" title="Bożena Pomorska">
Bożena Pomorska



</doc>
<doc id="5154013" url="https://pl.wikipedia.org/wiki?curid=5154013" title="Personifikacja narodowa">
Personifikacja narodowa



</doc>
<doc id="5154014" url="https://pl.wikipedia.org/wiki?curid=5154014" title="Pedagogika przygody">
Pedagogika przygody

Pedagogika przygody – jest pojęciem pochodzącym z potocznej teorii wychowania, a wraz z rozwojem badań i rozważań teoretycznych towarzyszących temu pojęciu, klasyfikuje się ją niekiedy jako pojęcie na skrzyżowaniu pedagogiki społecznej oraz nauk o kulturze fizycznej. Postulowane jest definiowanie jej jako interdyscyplinarnej subdyscypliny pedagogiki, związanej z innymi dyscyplinami naukowymi w obszarze nauk społecznych (socjologia, psychologia, polityka społeczna i in.) oraz nauk o wychowaniu (m.in. turystyki i rekreacji), w której przedmiotem badań byłaby teoria, metodologia i praktyka wspierania rozwoju człowieka poprzez świadomy kontakt z naturą. W obszarze zainteresowań pedagogów przygody znalazły by się bezpośrednie, aktywne i angażujące doświadczenia kształcące, które dotyczą całościowo danej osoby oraz mają realne konsekwencje rozwojowe.
W Polsce, dyskusje nad zakresem pojęciowym pedagogiki przygody rozpoczęły się na początku pierwszej dekady XXI w. wraz z upowszechnieniem się nurtów , oraz pedagogiki przeżyć. Niektórzy badacze nazywają pedagogikę przygody polską syntezą wspomnianych nurtów.
Definiowanie dziedziny.
Próbę dookreślenia dziedziny podejmowali naukowcy oraz praktycy związani m.in. z turystyką i rekreacją, edukacją przyrodniczą, edukacją leśną, pedagogiką społeczną, adragogiką, psychologią, animacją społeczno-kulturalną, na trzech kolejnych konferencjach poświęconych temu zagadnieniu „Edukacja Przygodą” (2011, 2013, 2015). Postulowani oni uzgodnienie konsensusu w zakresie definiowania, umożliwiającego nazwanie pedagogiki przygody interdyscyplinarną subdyscypliną pedagogiki, związaną z innymi dyscyplinami naukowymi w obszarze nauk społecznych (socjologia, psychologia, polityka społeczna i in.) oraz nauko o wychowaniu (m.in. turystyki i rekreacji), w której przedmiotem badań byłaby teoria, metodologia i praktyka wspierania rozwoju człowieka poprzez świadomy kontakt z naturą. W obszarze zainteresowań pedagogów przygody znalazły by się bezpośrednie, aktywne i angażujące doświadczenia kształcące, które dotyczą całościowo danej osoby oraz mają realne konsekwencje rozwojowe.

</doc>
<doc id="5154016" url="https://pl.wikipedia.org/wiki?curid=5154016" title="Działanie rolnośrodowiskowe">
Działanie rolnośrodowiskowe

Działanie rolnośrodowiskowe – rodzaj wspierania przedsięwzięć związanych z ochroną gleby, wody, krajobrazu, środowiska i klimatu zawartego w ramach programu rozwoju obszarów wiejskich. Działanie wchodziło w zakres II filara WPR i w latach 2000–2006 wspierane było w ramach Sekcji Orientacji Europejskiego Funduszu Orientacji i Gwarancji Rolnej. W kolejnych dwóch perspektywach finansowych obejmujących lata 2007–2013 oraz 2014-2020 działanie wspierane było z Europejskiego Funduszu Rolnego na rzecz Rozwoju Obszarów Wiejskich.
Regulacje europejskie w zakresie działania rolnośrodowiskowego.
W rozporządzeniu Rady (WE) z 1999 r. w sprawie wsparcia rozwoju obszarów wiejskich wspieranie związanego z działaniami rolnośrodowiskowymi funkcjonowało pod nazwą „Agrośrodowisko” .
Celem działania było wsparcie metod produkcji rolniczej zaprojektowane w celu ochrony środowiska i utrzymania terenów wiejskich.
Wsparcie takie promuje:
Wsparcie przyznawane było rolnikom, którzy zobowiązali się do stosowania praktyk agrośrodowiskowych przez okres co najmniej pięciu lat. Zobowiązania agrośrodowiskowe obejmowało więcej, niż tylko stosowanie zwyczajnej dobrej praktyki rolniczej.
Wsparcie w zakresie zobowiązań agrośrodowiskowych przydzielane było corocznie i obliczane było na podstawie:
Koszt znacznych niedochodowych prac niezbędnych dla wypełnienia zobowiązań uwzględnione było także przy obliczaniu poziomu corocznego wsparcia.
Maksymalne kwoty wsparcia Wspólnoty wynosiły:
Kwoty wyliczane były w oparciu o powierzchnię gospodarstwa, do której stosowane były zobowiązanie agrośrodowiskowe.
Płatności rolnośrodowiskowe w ramach PROW 2007–2013.
W rozporządzeniu Rady (WE) z 2005 r. w sprawie wsparcia rozwoju obszarów wiejskich płatności rolnośrodowiskowe udzielane były rolnikom, którzy dobrowolnie podejmowali zobowiązania rolnośrodowiskowe. Płatności rolnośrodowiskowe mogły być udzielane innym osobom gospodarującym gruntami.
Płatności rolnośrodowiskowe obejmowały zobowiązania, które nawiązywały do rozporządzenia Rady (WE) nr 1782/2003, określające wymogi podstawowe w zakresie zarządzania oraz zasad dobrej kultury rolnej zgodnej z ochroną środowiska. Wymogi podstawowe w zakresie zarządzania dotyczyły:
Zasady dobrej kultury rolnej zgodnej z ochroną środowiska stanowiły, aby wszystkie grunty rolne utrzymywane były w dobrej kulturze rolnej zgodnej z ochroną środowiska.
Zobowiązania rolnośrodowiskowe podejmowane były na okres od pięciu do siedmiu lat. Płatności udzielane były corocznie i obejmowały dodatkowe koszty i utracone dochody wynikające z podjętego zobowiązania. Wsparcie ograniczone było do wysokości maksymalnej kwot wynoszącej na rok;
Wsparcie mogło zostać udzielone dla zachowania zasobów genetycznych w rolnictwie.
Działania rolno-środowiskowo- klimatyczne w świetle PROW 2014–2020.
W rozporządzeniu Parlamentu Europejskiego i Rady (UE) z 2013 r. w sprawie rozwoju obszarów wiejskich działanie rolnośrodowiskowe rozszerzone zostało o klimat.
Płatności rolno-środowiskowo-klimatyczne udzielane były rolnikom, grupom rolników i innym zarządcom gruntów, którzy dobrowolnie podejmowali się przeprowadzenia zobowiązań w tym zakresie.
Zobowiązania płatności rolno-środowiskowo-klimatyczne nawiązywało do rozporządzenia (UE) nr 1306/2013 dotyczących finansowania wydatków oraz do rozporządzenia (UE) nr 1307/2013, w którym stwierdzono, że należy utrzymywać użytki rolne w stanie, dzięki któremu nadają się one do wypasu lub uprawy.
Państwa członkowskie zapewniały, aby osoby podejmujące się przeprowadzenia operacji w ramach działania wyposażone były w wiedzę i informacje wymagane do realizacji operacji.
Zobowiązania w ramach działania rolno-środowiskowo-klimatycznego podejmowane były na okres od pięciu do siedmiu lat. Płatności udzielane były corocznie i rekompensowały beneficjentom całość lub część dodatkowych kosztów i dochodów utraconych w wyniku podjętych zobowiązań.
Wsparcie ograniczone było do wysokości maksymalnych kwot wynoszących na rok:

</doc>
<doc id="5154020" url="https://pl.wikipedia.org/wiki?curid=5154020" title="Szermierka na Letnich Igrzyskach Olimpijskich 2020 – szabla indywidualnie mężczyzn">
Szermierka na Letnich Igrzyskach Olimpijskich 2020 – szabla indywidualnie mężczyzn

Turniej w szabli mężczyzn indywidualnie na Letnich Igrzyskach Olimpijskich 2020 został rozegrany 24 lipca na obiekcie Makuhari Messe.

</doc>
<doc id="5154022" url="https://pl.wikipedia.org/wiki?curid=5154022" title="Szermierka na Letnich Igrzyskach Olimpijskich 2020 – szabla drużynowo mężczyzn">
Szermierka na Letnich Igrzyskach Olimpijskich 2020 – szabla drużynowo mężczyzn

Turniej w szabli mężczyzn drużynowo na Letnich Igrzyskach Olimpijskich 2020 został rozegrany 28 lipca na obiekcie na obiekcie Makuhari Messe.

</doc>
<doc id="5154024" url="https://pl.wikipedia.org/wiki?curid=5154024" title="Szermierka na Letnich Igrzyskach Olimpijskich 2020 – szabla indywidualnie kobiet">
Szermierka na Letnich Igrzyskach Olimpijskich 2020 – szabla indywidualnie kobiet

Turniej w szabli kobiet indywidualnie na Letnich Igrzyskach Olimpijskich 2020 został rozegrany 26 lipca na obiekcie Makuhari Messe.

</doc>
<doc id="5154027" url="https://pl.wikipedia.org/wiki?curid=5154027" title="Szermierka na Letnich Igrzyskach Olimpijskich 2020 – szabla drużynowo kobiet">
Szermierka na Letnich Igrzyskach Olimpijskich 2020 – szabla drużynowo kobiet

Turniej w szabli kobiet drużynowo na Letnich Igrzyskach Olimpijskich 2020 został rozegrany 31 lipca na obiekcie na obiekcie Makuhari Messe.

</doc>
<doc id="5154034" url="https://pl.wikipedia.org/wiki?curid=5154034" title="Małżonki i małżonkowie premierów Rzeczypospolitej Polskiej">
Małżonki i małżonkowie premierów Rzeczypospolitej Polskiej

Małżonek premiera Rzeczypospolitej Polskiej także Małżonek premiera RP − tytuł przysługujący żonie lub mężowi Prezesa Rady Ministrów.

</doc>
<doc id="5154035" url="https://pl.wikipedia.org/wiki?curid=5154035" title="Bukowie (Trzebniów)">
Bukowie (Trzebniów)

Bukowie (431 m) – wzniesienie we wsi Trzebniów w województwie śląskim, w powiecie myszkowskim, w gminie Niegowa. Pod względem geograficznym znajduje się na Wyżynie Częstochowskiej.
Bukowie to w większości porośnięte lasem wzniesienie na wschodnim krańcu wsi Trzebniów, przy granicy z Czatachową. Duża, zarastająca już polana znajduje się tylko w szczytowych partiach wzniesienia. Szczyt Bukowia zwieńczony jest wapienną skałą z krzyżem. Na Bukowiu są jeszcze liczne inne skały. Na dwóch z nich uprawiana jest wspinaczka skalna. Są to skały Bukowie, znajdująca się tuż poniżej szczytu, i Tadzikowa na północnym stoku wzniesienia. W skałach są liczne jaskinie: Jaskinia Płaska, Jaskinia Trzebniowska, Koleba pod Jaskinią Trzebniowską, Okap w Bukowiu Pierwszy, Okap w Bukowiu Drugi, Okap pod Jaskinią Trzebniowską, Rozpadlina w Bukowiu Pierwsza, Rozpadlina w Bukowiu Druga, Schronisko między Wantami w Bukowiu, Schronisko na Półce pod Jaskinią Trzebniowską, Schronisko naprzeciw Jaskini Trzebniowskiej, Schronisko obok Jaskini Trzebniowskiej, Schronisko Płaskie w Bukowiu, Schronisko pod Krzyżem w Bukowiu, Schronisko Podparte w Bukowiu, Schronisko Potrójne pod Jaskinią Trzebniowską, Schronisko w Baszcie pod Bukowiem Pierwsze, Schronisko w Baszcie pod Bukowiem Drugie, Schronisko w Walasówce Pierwsze, Schronisko w Walasówce Drugie, Schronisko z Kominkiem w Bukowiu.
Przez przełęcz między wzniesieniami Bukowie i Wilcza Góra prowadzi asfaltowy szlak rowerowy (Siedlecka Droga). Na przełęczy znajduje się figurka z krzyżem.

</doc>
<doc id="5154036" url="https://pl.wikipedia.org/wiki?curid=5154036" title="Ludwik Gelberg">
Ludwik Gelberg

Ludwik Gelberg (ur. 14 czerwca 1908 w Atzgersdorf, zm. 12 marca 1985) – polski prawnik, specjalista prawa międzynarodowego, pracownik Instytutu Państwa i Prawa Polskiej Akademii Nauk.
Życiorys.
Egzamin maturalny zdał w liceum w Żółkwi, następnie studiował w Hochschule für Welthandel w Wiedniu, Istituto Superiore di Scienze Economiche e Commerciali we Florencji oraz prawo na Uniwersytecie Jana Kazimierza we Lwowie, gdzie w 1934 uzyskał tytuł magistra. W latach 1934-1939 pracował jako adwokat w Żółkwi i we Lwowie, w latach 1939-1941 jako radca prawny we Lwowie, w latach 1942-1945 pracował w Instytucie Prawa w Taszkencie, w latach 1945-1947 w Instytucie Nauk Prawnych w Moskwie i Instytucie Prawa w Mińsku, wykładał prawo międzynarodowe i prawo konstytucyjne. W 1946 uzyskał w Instytucie Nauk Prawnych w Moskwie stopień kandydata nauk na podstawie pracy poświęconej ekstradycji zbrodniarzy wojennych.
Od 1947 mieszkał w Polsce, w latach 1947-1950 pracował w Polskim Instytucie Spraw Międzynarodowych, w latach 1950-1961 w Szkole Głównej Służby Zagranicznej, gdzie w 1951 był dziekanem Wydziału Dyplomatycznego i Konsularnego, w latach 1952-1954 prorektorem. W 1954 otrzymał tytuł profesora nadzwyczajnego. Od 1962 pracował w Instytucie Państwa i Prawa PAN, w 1973 otrzymał tytuł profesora zwyczajnego. W 1978 przeszedł na emeryturę.
Pochowany na cmentarzu komunalnym Północnym w Warszawie (kwatera W-II-16, rząd 3, grób 9).
Opublikował m.in.:

</doc>
<doc id="5154038" url="https://pl.wikipedia.org/wiki?curid=5154038" title="Scottish Open 2021">
Scottish Open 2021

Scottish Open 2021 – szósty rankingowy turniej snookerowy w sezonie 2021/2022. Rozegrany został w dniach 6–12 grudnia 2021 roku w Venue Cymru w Llandudno (Walia).
Nagrody.
Zwycięzca: 70 000 £
II Miejsce: 30 000 £
Półfinalista: 20 000 £
Ćwierćfinalista: 10 000 £
Runda 3: 7 500 £
Runda 2: 4 000 £
Runda 1: 3 000 £
Najwyższy break w fazie głównej turnieju: 5 000 £
Łączna pula nagród: 405 000 £
Kwalifikacje.
Mecze zostały rozegrane w dniach 24–29 września w Barnsley Metrodome, Barnsley. Wszystkie mecze były rozgrywane do 4 wygranych frame’ów (pary nr. 1, 5, 12, 16, 17, 21, 28, 32, 33, 37, 44, 48, 49, 50, 53, 60, 62 oraz 64 rozegrały swoje mecze w czasie fazy telewizyjnej). Wyłoniły one 64 zawodników, którzy zostali rozstawieni do turnieju zasadniczego.

</doc>
<doc id="5154046" url="https://pl.wikipedia.org/wiki?curid=5154046" title="Britannia (personifikacja)">
Britannia (personifikacja)

Britannia – personifikacja narodowa Wielkiej Brytanii, postać kobieca zazwyczaj przedstawiana z hełmem na głowie, trzymająca trójząb i tarczę w barwach flagi brytyjskiej, często w pozycji siedzącej.
Wizerunek Britannii powstał w czasach rzymskiej okupacji Wielkiej Brytanii (II wiek), pojawiał się m.in. na bitych przez Rzymian monetach. Nazwa „Britannia” pochodzi od łacińskiej nazwy wyspy (Britannia). Wskrzeszony w XVII wieku, w okresie panowania Karola II, wykorzystany został m.in. na medalach upamiętniających traktat pokojowy w Bredzie (1667) oraz monetach miedzianych z 1672 roku.
Pierwotnie atrybutem Britannii była włócznia; od 1797 roku jej miejsce zajął trójząb, symbolizujący panowanie nad morzem. Hełm stał się atrybutem Britannii w 1825 roku.

</doc>
<doc id="5154063" url="https://pl.wikipedia.org/wiki?curid=5154063" title="Rafael Reis">
Rafael Reis

Rafael Ferreira Reis (ur. 15 lipca 1992 w Setúbal) – portugalski kolarz szosowy.
Osiągnięcia.
Opracowano na podstawie:

</doc>
<doc id="5154068" url="https://pl.wikipedia.org/wiki?curid=5154068" title="Stefan Gulanicki">
Stefan Gulanicki

Stefan Gulanicki vel Gucki (ur. 13 marca 1873 w Medwiedówce, zm. 4 września 1940 w Warszawie) – polski producent filmowy, kierownik produkcji i charakteryzator, okazjonalnie aktor filmowy, z wykształcenia inżynier mechanik.
Życiorys.
Ukończył gimnazjum w Kijowie (1888), a następnie kształcił się w Instytucie Technologicznym w Charkowie, gdzie w 1905 roku otrzymał tytuł inżyniera na wydziale mechanicznym. Następnie pracował w zakładach przemysłowych na terenie Rosji, Stanów Zjednoczonych, Bułgarii, Czechosłowacjii oraz zaboru pruskiego. Był również wspólnikiem spółki H. Cegielski w Poznaniu.
Jeszcze przed I wojną światową zafascynował się kinematografią. W 1927 roku przeniósł się do Warszawy, gdzie uczył charakteryzacji w szkole Michała Machwica. W rok później debiutował jako aktor filmowy pod nazwiskiem Gucki, a w latach 30. XX wieku zajął się produkcją filmową i kierownictwem produkcji. Finansowane przez siebie filmy kręcił z dużym rozmachem, niejednokrotnie w zagranicznych plenerach. Lansował w nich również aktorkę Almę Kar, obsadzając ją w głównych rolach w produkcjach, w których sam grywał role epizodyczne. Ostatecznie po 1936 roku wycofał się z branży.

</doc>
<doc id="5154069" url="https://pl.wikipedia.org/wiki?curid=5154069" title="Centrum Kultury „Zamek”">
Centrum Kultury „Zamek”

Centrum Kultury „Zamek” – samorządowa instytucja kultury, której siedziba mieści się w zabytkowym budynku Zamku we Wrocławiu-Leśnicy.
Historia instytucji.
Historia siedziby Centrum Kultury „Zamek” sięga początku XIII wieku. W okresie 1339–1945 pełnił funkcję rezydencji mieszkalnej bogatych rodów mieszczan. W trakcie II wojny światowej – pałac nie uległ zniszczeniu, został jednak splądrowany i zdemolowany w 1945 roku, a późniejszych zniszczeń dopełnił pożar, który strawił niemal cały budynek. W dniu Działacza Kultury w 1967 roku oficjalnie został otwarty Pałac Kultury. W kolejnych latach zmieniano nazwę, m.in. na Międzyorganizacyjny Dzielnicowy Dom Kultury Zamek czy Osiedlowy Dom Kultury. W 1990 Zamek został wpisany do Rejestru Instytucji Kultury pod nr 2. jako Dom Kultury Zamek. Siedem lat później – w 1997 – odbyła się pierwsza edycja Jarmarku Jadwiżańskiego. W 2000 roku Instytucji nadano nowy statut i zmieniono nazwę na Centrum Kultury Zamek. W kolejnych latach odbyły się pierwsze edycje dwóch realizowanych do dziś festiwali: Festiwal literatury fantastycznej pod nazwą „Dni Fantastyki” (I edycja w 2004 r.) oraz pierwszy Wrocławski Festiwal Dobrego Piwa (I edycja w 2010 r.). Do lat 90. XX wieku działały tu również Kino Zamek, Filia Miejskiej Biblioteki we Wrocławiu oraz kawiarnia. Od 2001 r. dyrektorem CK „Zamek” jest Elżbieta Lenczyk.
Działania Centrum Kultury „Zamek”.
Centrum Kultury „Zamek” jest organizatorem spotkań literackich, koncertów, spektaklów teatralnych, wystaw sztuki zarówno współczesnej, jak i tej należącej do klasyki. Autorskie projekty kulturalne takie jak np. Dni Fantastyki czy Wrocławski Festiwal Dobrego Piwa stały się wizytówką Centrum.
Jarmark Jadwiżański.
Jarmark Jadwiżański to plenerowa impreza inspirowana czasami średniowiecza, organizowana od 1997 roku, początkowo jako festyn, później nazywana już jarmarkiem. Odbywa się na początku jesieni, z okazji święta Jadwigi Śląskiej, która, będąc żoną Henryka I Brodatego, przebywała w Leśnickim Zamku w pierwszej połowie XIII w. i spędziła w nim kilka lat swojego życia.
Jarmark gromadzi fanów kultury średniowiecza oraz miłośników dobrej, plenerowej zabawy. Coroczna obecność zapraszanych bractw rycerskich, które prezentują się w pokazach walk, broni oraz średniowiecznych konkursach, przynoszą uczestnikom niezapomniane wrażenia. Publiczność bawi się aktywnie uczestnicząc w turniejach plebejskich, prezentacjach rzemiosła ludowego oraz sztuki użytkowej. Wokół zamku krążą linoskoczkowie, kuglarze i wędrowni artyści. Na jarmarku swoje towary wystawiają kramarze oraz przedstawiciele rzemiosł dawnych, m.in.: tkacze, bednarze, pszczelarze, złotnicy, natomiast w amfiteatrze zamkowym występują zespoły muzyki dawnej oraz grupy teatralne ze średniowiecznymi widowiskami.
Dni Fantastyki.
Dni Fantastyki (kryptonim: DF) to najstarsza impreza fantastyczna na Dolnym Śląsku – pierwsza jej edycja odbyła się w 2004 roku. Od tamtego czasu, z roku na rok przyciąga coraz więcej zarówno uczestników, jak i gości – pisarzy, filmowców, aktorów, w skrócie – twórców fantastyki.
Wrocławski Festiwal Dobrego Piwa.
Wrocławski Festiwal Dobrego Piwa to impreza promująca oryginalne i niepowtarzalne piwa z małych oraz średnich browarów polskich i zagranicznych. Prócz degustacji Festiwal stwarza okazję do poznania historii piwa, jego gatunkach i stylach czy nauki samodzielnego warzenia trunku.
Historia Wrocławskiego Festiwalu Dobrego Piwa sięga 2010 roku. Jego inicjatorkami są Joanna Boś, organizator imprez w Centrum Kultury „Zamek” oraz Agnieszka Wołczaska-Prasolik, twórczyni Wrocławskich Warsztatów Piwowarskich. Cztery pierwsze edycje Festiwalu odbywały się przy Zamku Leśnickim – siedzibie Organizatora – wrocławskiego Centrum Kultury „Zamek”. Ze względu na zwiększającą się liczbą gości i wystawców, w roku 2014 Festiwal przeniesiono na esplanadę Stadionu Wrocław.
Noc Świętojańska.
Noc Świętojańska po raz pierwszy została zorganizowana w Leśnicy w połowie lat 70. i z krótkimi przerwami odbywa się do dzisiaj. Obecnie stanowi jedną z imprez odbywających się w ramach obchodów Święta Wrocławia.
Leśnicka Noc Świętojańska ma charakter pikniku rodzinnego, który odbywa się w najbliższym otoczeniu Zamku: na tarasach, w amfiteatrze i parku krajobrazowym. Każdy uczestnik Nocy Świętojańskiej, ma okazję poznać starosłowiańskie obrzędy związane z wiarą w moce natury. Plecenie i puszczanie wianków w nurt rzeki oraz skoki przez ognisko należą do najważniejszych punktów programu imprezy. Stałym elementem jest Jarmark Świętojański, na którym można nabyć ekologiczne, regionalne produkty wytwarzane na skalę lokalną. Uczestnicy mają okazję posłuchać zespołów grających muzykę z kręgu folk i etno oraz obejrzeć widowisko plenerowe każdorazowo związane z mitologią najkrótszej nocy roku.
Festiwal Herbaty „Czaisz?”.
Festiwal poświęcony tematyce herbaty. W programie imprezy znajdują się warsztaty, cykle prelekcji związane z herbatą i kulturą picia, degustacje i pokazy, a także trunki okołoherbaciane jak kombucha czy piwo z herbatą. Pojawiają się herbaciani kupcy ze swoimi sortami i gatunkami tej rośliny, ceramicy specjalizujący się w naczyniach do herbaty oraz stoiska z kuchnią azjatycką. Interesującą atrakcją festiwalu jest Otwarty Turniej Toucha (Tōcha 闘茶) – jest to japońska gra polegająca na odgadywaniu rodzajów herbaty po wyglądzie, zapachu i smaku naparu.
Manufaktura Świąteczna.
Manufaktura Świąteczna to przedświąteczne warsztaty rękodzielnicze w Centrum Kultury „Zamek”, które odbywają się dwa razy do roku – przed Wielkanocą i Bożym Narodzeniem. Ich uczestnicy tworzą ozdoby świąteczne, własnoręcznie przygotowują upominki. Warsztatom towarzyszy mini jarmark, na którym można kupić świąteczne dekoracje, prezenty i produkty regionalne.
Zajęcia.
Centrum Kultury „ZAMEK” oferuje przestrzeń do poszukiwania, odnajdywania i rozwijania pasji, jest miejscem spotkań i twórczej samorealizacji. Umożliwia szlifowanie umiejętności w sztukach plastycznych, ceramice artystycznej, tańcu nowoczesnym, klasycznym, balecie, grze na instrumentach: pianinie, gitarze oraz w zajęciach rekreacyjnych: jodze, pilatesie, aerobiku.
Wystawy.
Galeria ZAMEK to miejsce, w którym przedstawiane są przede wszystkim dzieła współczesnych artystów polskich i zagranicznych, reprezentujących różne nurty w sztuce współczesnej (malarstwo, rzeźba, video art, performance).
Poza głównym nurtem działalności galerii, w zamkowych przestrzeniach wystawienniczych prezentowana jest także sztuka uznanych klasyków – do tej pory można było zobaczyć prace takich artystów jak: Dali, Chagall, Picasso, Renoire, Witkacy czy Nikifor.
Galeria Tymczasem – komiks i ilustracja rozpoczęła swą działalność w kwietniu 2013 r. i jest miejscem gdzie regularnie wystawiani są polscy oraz zagraniczni artyści komiksowi. Prezentowanie prace są eksponowanie zarówno w formie tradycyjnej (oryginały na ścianach) jak i wielkoformatowej (druki). Powstają również zaaranżowane specjalnie do przestrzeni wystawy, nowe formy komiksowe lub przestrzenne. Galeria mieści się we wnętrzach Centrum Kultury Zamek.
W sierpniu 2014 r. jako uzupełnienie do działań Galerii otworzono również Czytelnię komiksu – Tymczasem. Zbiory Czytelni są sukcesywnie uzupełniane o najnowsze wydawnictwa związane z szeroko pojętym komiksem i ilustracją – zeszyty komiksowe, albumy o sztuce, picturebooki, powieści graficzne. Czytelnia jest miejscem spotkań komiksowych i warsztatów związanych z komiksem i fantastyką.
W 2016 roku działalność wystawiennicza zamkowych galerii (Galeria Zamek oraz Galeria Komiksu i Ilustracji Tymczasem) została doceniona nominacją do nagrody przyznawanej przez Polskie Radio Wrocław w kategorii „sztuki wiuzalne”: "Centrum Kultury Zamek Wrocław-Leśnica – za kulturotwórcze działania z dala od miejskiego centrum, przyciągające publiczność o różnych zainteresowaniach."
Ekspozycja hol znajduje się na pierwszym piętrze budynku”. Tutaj pokazywani są przede wszystkim artyści stawiający pierwsze kroki na drodze twórczego rozwoju. Prezentowane są również prace uczestników zamkowych sekcji artystycznych, wystawy instytucji, grup nieformalnych i stowarzyszeń współpracujących z Centrum Kultury „Zamek” oraz ekspozycje towarzyszące wydarzeniom organizowanym przez Centrum.
W 2019 r. rozpoczęto projekt „Ściana dla ilustratora”. W przestrzeni ekspozycyjnej holu na pierwszym piętrze i parterze budynku prezentowane są prace ilustratorów i rysowników młodego pokolenia. Ma to służyć promocji młodych twórców, ale także umożliwić im kontakt z potencjalnym odbiorcą – wszystkie prezentowane prace przeznaczane są na sprzedaż.

</doc>
<doc id="5154072" url="https://pl.wikipedia.org/wiki?curid=5154072" title="Roman Kalinowski">
Roman Kalinowski



</doc>
<doc id="5154077" url="https://pl.wikipedia.org/wiki?curid=5154077" title="Christofer Jurado">
Christofer Jurado

Christofer Robín Jurado López (ur. 27 października 1995 w El Coco) – panamski kolarz szosowy. Olimpijczyk (2020).
Osiągnięcia.
Opracowano na podstawie:

</doc>
<doc id="5154078" url="https://pl.wikipedia.org/wiki?curid=5154078" title="Monopłat">
Monopłat



</doc>
<doc id="5154081" url="https://pl.wikipedia.org/wiki?curid=5154081" title="Paul Slane">
Paul Slane



</doc>
<doc id="5154082" url="https://pl.wikipedia.org/wiki?curid=5154082" title="Katarzyna Handzlik">
Katarzyna Handzlik



</doc>
<doc id="5154083" url="https://pl.wikipedia.org/wiki?curid=5154083" title="David Harmon">
David Harmon



</doc>
<doc id="5154086" url="https://pl.wikipedia.org/wiki?curid=5154086" title="Sean O'Connor">
Sean O'Connor



</doc>
<doc id="5154087" url="https://pl.wikipedia.org/wiki?curid=5154087" title="Nebelhorn Trophy 2021">
Nebelhorn Trophy 2021

Nebelhorn Trophy 2021 – trzecie zawody łyżwiarstwa figurowego z cyklu Challenger Series 2021/2022. Zawody rozgrywano od 22 do 25 września 2021 roku w hali Eissportzentrum Oberstdorf w Oberstdorfie.
Były to drugie, a zarazem ostatnie po mistrzostwach świata 2021 zawody, w których poszczególne reprezentacje walczyły o kwalifikacje olimpijskie na Zimowe Igrzyska Olimpijskie 2022 w Pekinie.
W konkurencji solistów zwyciężył Amerykanin Vincent Zhou, zaś w konkurencji solistek jego rodaczka Alysa Liu. W parach sportowych triumfowali Niemcy Minerva Fabienne Hase i Nolan Seegert, zaś w parach tanecznych Finowie Juulia Turkkila i Matthias Versluis.

</doc>
<doc id="5154088" url="https://pl.wikipedia.org/wiki?curid=5154088" title="Patrick Murphy">
Patrick Murphy



</doc>
<doc id="5154090" url="https://pl.wikipedia.org/wiki?curid=5154090" title="Paddy Murphy">
Paddy Murphy



</doc>
<doc id="5154092" url="https://pl.wikipedia.org/wiki?curid=5154092" title="Patrick Murphy (polityk)">
Patrick Murphy (polityk)



</doc>
<doc id="5154097" url="https://pl.wikipedia.org/wiki?curid=5154097" title="Polska Partia Socjalistyczna Zaboru Pruskiego">
Polska Partia Socjalistyczna Zaboru Pruskiego



</doc>
<doc id="5154098" url="https://pl.wikipedia.org/wiki?curid=5154098" title="Evaldas Šiškevicius">
Evaldas Šiškevicius

Evaldas Šiškevičius (ur. 30 grudnia 1988 w Wilnie) – litewski kolarz szosowy. Olimpijczyk (2020).
Osiągnięcia.
Opracowano na podstawie:

</doc>
<doc id="5154100" url="https://pl.wikipedia.org/wiki?curid=5154100" title="Chudoba (wzgórze)">
Chudoba (wzgórze)

Chudoba (387 m) – wzniesienie we wsi Trzebniów w województwie śląskim, w powiecie myszkowskim, w gminie Niegowa. Pod względem geograficznym znajduje się na Wyżynie Częstochowskiej.
Chudoba to w większości porośnięte lasem wzniesienie wznoszące się po wschodniej stronie drogi biegnącej od Trzebniowa do Ludwinowa. Na zdjęciach lotniczych mapy Geoportalu widać, że dawniej było znacznie bardziej bezleśne. Po zaprzestaniu rolniczego użytkowania duża część jego stoków zarasta krzewami i drzewami. Stoki północno-wschodnie opadają do wąwozu Kosurowiec, w kierunku południowym wzgórze Chudoba przechodzi w nieco wyższe, ale w większości bezleśne wzniesienie Chudobka (391,5 m). Obydwa wzniesienia z trzech stron otoczone są polami Trzebniowa, tylko wąwóz Kosurowiec jest lesisty.

</doc>
<doc id="5154102" url="https://pl.wikipedia.org/wiki?curid=5154102" title="Chudobka">
Chudobka

Chudobka (391,5 m) – wzniesienie we wsi Trzebniów w województwie śląskim, w powiecie myszkowskim, w gminie Niegowa. Pod względem geograficznym znajduje się na Wyżynie Częstochowskiej.
Chudobka to w większości bezleśne wzniesienie, pokryte polami uprawnymi i łąkami wzniesienie po wschodniej stronie drogi biegnącej od Trzebniowa do Ludwinowa. Na zdjęciach lotniczych mapy Geoportalu widać, że dawniej było jeszcze bardziej bezleśne. Po zaprzestaniu rolniczego użytkowania duża część jego stoków zarasta krzewami i drzewami. W kierunku północnym wzgórze Chudobka przechodzi w nieco niższe, ale bardziej lesiste wzgórze Chudoba (387 m). Obydwa wzniesienia z trzech stron otoczone są polami Trzebniowa, tylko od wschodniej strony wcina się w nie porośnięty lasem wąwóz Kosurowiec.

</doc>
<doc id="5154103" url="https://pl.wikipedia.org/wiki?curid=5154103" title="David Davies">
David Davies



</doc>
<doc id="5154106" url="https://pl.wikipedia.org/wiki?curid=5154106" title="David Davies (polityk)">
David Davies (polityk)



</doc>
<doc id="5154107" url="https://pl.wikipedia.org/wiki?curid=5154107" title="Lansk">
Lansk



</doc>
<doc id="5154108" url="https://pl.wikipedia.org/wiki?curid=5154108" title="Dmitrij Strachow">
Dmitrij Strachow

Dmitrij Władimirowicz Strachow (, ur. 17 maja 1995 w Wyborgu) – rosyjski kolarz szosowy i torowy.
Osiągnięcia.
Kolarstwo szosowe.
Opracowano na podstawie:
Kolarstwo torowe.
Opracowano na podstawie:

</doc>
<doc id="5154109" url="https://pl.wikipedia.org/wiki?curid=5154109" title="Leskovac (ujednoznacznienie)">
Leskovac (ujednoznacznienie)



</doc>
<doc id="5154110" url="https://pl.wikipedia.org/wiki?curid=5154110" title="Kościół Matki Boskiej Częstochowskiej w Krośnie">
Kościół Matki Boskiej Częstochowskiej w Krośnie

Kościół Matki Boskiej Częstochowskiej w Krośnie – rzymskokatolicki kościół parafialny należący do parafii pod tym samym wezwaniem (dekanat luboński archidiecezji poznańskiej).
Jest to świątynia wzniesiona w latach 1779–1781 jako ewangelicka. Kościół posiada konstrukcję szkieletową, wypełnioną cegłą i otynkowaną. Wieżyczka nad sygnaturką jest nakryta barokowym dachem hełmowym z latarnią. We wnętrzu zachowały się piętrowe empory.
Z czasów budowy świątyni dotrwała do dnia dzisiejszego rokokowa ambona.
Świątynia pełniła funkcję zboru przed II wojną światową i podczas jej trwania tylko ludności niemieckiej, ponieważ Krosno i okoliczne wsie zamieszkiwane były w przeważającej części przez Niemców. 
Po zakończeniu działań wojennych w 1945 roku dawny zbór w Krośnie został przekazany parafii rzymskokatolickiej w Mosinie. Za pozwoleniem władz administracyjnych, świątynia została przystosowana do wykonywania kultu religijnego i od lutego 1945 roku po uprzednim poświęceniu odprawiane były w niej nabożeństwa. Ze względu na centralne położenie kościół służył mieszkańcom następujących wsi należących do parafii w Mosinie: Krosno, Krosinko, Borkowice, Drużyna i częściowo Sowinki. Wsie te liczyły 1566 mieszkańców. Patronką świątyni została Matka Boska Częstochowska.

</doc>
<doc id="5154114" url="https://pl.wikipedia.org/wiki?curid=5154114" title="Aleksandra Crvendakić">
Aleksandra Crvendakić

Aleksandra Crvendakić (; ur. 17 marca 1996 w Loznicy) – serbska koszykarka, brązowa medalistka olimpijska i mistrzyni Europy.
Kariera reprezentacyjna.
Z reprezentacją Serbii wzięła udział w dwóch igrzyskach olimpijskich: w Rio de Janeiro w 2016, gdzie wywalczyła brązowy medal i w Tokio w 2021, gdzie Serbki zajęły 4. miejsce.
Trzykrotnie brała udział w mistrzostwach Europy: w 2017 (11. miejsce), 2019 (3. miejsce) i w 2021 (1. miejsce).

</doc>
<doc id="5154115" url="https://pl.wikipedia.org/wiki?curid=5154115" title="Pływanie na Igrzyskach Wspólnoty Narodów 2010 - 1500 m stylem dowolnym mężczyzn">
Pływanie na Igrzyskach Wspólnoty Narodów 2010 - 1500 m stylem dowolnym mężczyzn



</doc>
<doc id="5154117" url="https://pl.wikipedia.org/wiki?curid=5154117" title="Pływanie na Igrzyskach Wspólnoty Narodów 2010 - 50 m stylem dowolnym mężczyzn">
Pływanie na Igrzyskach Wspólnoty Narodów 2010 - 50 m stylem dowolnym mężczyzn



</doc>
<doc id="5154119" url="https://pl.wikipedia.org/wiki?curid=5154119" title="Pływanie na Igrzyskach Wspólnoty Narodów 2010 - 50 m stylem dowolnym S9 mężczyzn">
Pływanie na Igrzyskach Wspólnoty Narodów 2010 - 50 m stylem dowolnym S9 mężczyzn



</doc>
<doc id="5154121" url="https://pl.wikipedia.org/wiki?curid=5154121" title="Pływanie na Igrzyskach Wspólnoty Narodów 2010 - 400 m stylem dowolnym mężczyzn">
Pływanie na Igrzyskach Wspólnoty Narodów 2010 - 400 m stylem dowolnym mężczyzn



</doc>
<doc id="5154125" url="https://pl.wikipedia.org/wiki?curid=5154125" title="Mark Foster">
Mark Foster



</doc>
<doc id="5154127" url="https://pl.wikipedia.org/wiki?curid=5154127" title="Bodrist">
Bodrist

Bodrist (, ) – przystanek kolejowy w miejscowości Szkło, w rejonie jaworowskim, w obwodzie lwowskim, na Ukrainie.

</doc>
<doc id="5154128" url="https://pl.wikipedia.org/wiki?curid=5154128" title="Związek Socjalistycznych Republik Radzieckich na Letnich Igrzyskach Olimpijskich 1972">
Związek Socjalistycznych Republik Radzieckich na Letnich Igrzyskach Olimpijskich 1972

Związek Socjalistycznych Republik Radzieckich na Letnich Igrzyskach Olimpijskich 1972 reprezentowało 371 zawodników (298 mężczyzn i 73 kobiet). Był to szósty start reprezentacji ZSRR na letnich igrzyskach olimpijskich.
Skład kadry.
Boks.
Waga papierowa
Waga musza
Waga kogucia
Waga piórkowa
Waga lekka
Waga lekkopółśrednia
Waga półśrednia
Waga lekkośrednia
Waga średnia
Waga półciężka
Waga ciężka
Gimnastyka.
Mężczyźni.
Wielobój indywidualnie
Wielobój drużynowo
Ćwiczenia na podłodze
Skok
Poręcz
Drążek
Kółka
Koń z łęgami 
Kobiety.
Wielobój indywidualnie
Wielobój drużynowo
Ćwiczenia na podłodze
Skok
Poręcz
Równoważnia
Jeździectwo.
Ujeżdżenie indywidualne
Ujeżdżenie drużynowo
WKKW indywidualnie
WKKW drużynowo
Skoki przez przeszkody indywidualnie
Skoki przez przeszkody drużynowo
Judo.
Mężczyźni
Kajakarstwo.
Mężczyźni.
K-1 1000 m
K-2 1000 m
K-4 1000 m 
K-1 slalom
C-1 1000 m
C-2 1000 m
Kobiety.
K-1 500 m
K-2 500 m
K-1 slalom
Kolarstwo.
Wyścig ze startu wspólnego
Drużynowa jazda na czas
Sprint
1 km
Tandemy
Wyścig drużynowy na dochodzenie 
Koszykówka.
Mężczyźni
Lekkoatletyka.
Mężczyźni.
100 m
200 m
800 m
1500 m
5000 m
10 000 m
Maraton
110 m przez płotki
400 m przez płotki
3000 m przez przeszkody
4 × 100 m
Chód na 20 km
Chód na 50 km
Skok wzywż
Skok w dal
Trójskok
Pchnięcie kulą
Rzut młotem
Rzut oszczepem
Dziesięciobój
Kobiety.
100 m
200 m
400 m
800 m
1500 m
4 × 100 m
4 × 400 m
Skok wzywż
Skok w dal
Pchnięcie kulą
Rzut dyskiem
Rzut oszczepem
Pięciobój
Łucznictwo.
Kobiety indiwidualnie
Mężczyźni indiwidualnie
Pięciobój nowoczesny.
Indywidualnie
Drużynowo
Piłka nożna.
Mężczyźni
Piłka ręczna.
Turniej mężczyzn
Piłka siatkowa.
Turniej mężczyzn
Turniej kobiet
Piłka wodna.
Turniej mężczyzn
Pływanie.
Mężczyźni.
100 m stylem dowolnym
200 m stylem dowolnym
400 m stylem dowolnym
1500 m stylem dowolnym
4 × 100 m stylem dowolnym
4 × 200 m stylem dowolnym
100 m stylem grzbietowym
100 m stylem klasycznym
200 m stylem klasycznym
100 m stylem motylkowym
200 m stylem motylkowym
200 m stylem zmiennym
400 m stylem zmiennym
4 × 100 m stylem zmiennym
Kobiety.
100 m stylem dowolnym
200 m stylem dowolnym
800 m stylem dowolnym
4 × 100 m stylem dowolnym
100 m stylem grzbietowym
200 m stylem grzbietowym
100 m stylem klasycznym
200 m stylem klasycznym
100 m stylem motylkowym
200 m stylem zmiennym
400 m stylem zmiennym
4 × 100 m stylem zmiennym
Skoki do wody.
Mężczyźni.
Trampolina 3 m
Wieża 10 m
Kobiety.
Trampolina 3 m
Wieża 10 m
Strzelectwo.
Pistolet szybkostrzelny 25 m
Pistolet 50 m
Karabin dowolny 3 postawy 300 m
Karabin małokalibrowy 3 postawy 50 m
Karabin małokalibrowy leżąc 50 m
Ruchomy cel 50 m
Trap
Skeet
Szermierka.
Mężczyźni.
Floret
Floret drużynowo
Szpada
Szpada drużynowo
Szabla
Szabla drużynowo
Kobiety.
Floret
Floret drużynowo
Wioślarstwo.
Jedynka mężczyzn
Dwójka podwójna mężczyzn
Dwójka bez sternika mężczyzn
Dwójka ze sternikiem mężczyzn
czwórka bez sternika mężczyzn
czwórka ze sternikiem mężczyzn
ósemka mężczyzn
Żeglarstwo.
Klasa Finn
Tempest
Klasa Star
Klasa Soling
Klasa Dragon
Latający Holender

</doc>
<doc id="5154131" url="https://pl.wikipedia.org/wiki?curid=5154131" title="Katarzyna Kowalczyk">
Katarzyna Kowalczyk



</doc>
<doc id="5154132" url="https://pl.wikipedia.org/wiki?curid=5154132" title="Szkło-Starzyska">
Szkło-Starzyska

Szkło-Starzyska (, ) – stacja kolejowa w miejscowości Starzyska, w rejonie jaworowskim, w obwodzie lwowskim, na Ukrainie.
Na tej stacji kończy się sieć trakcyjna biegnąca od Zatoki. Obecnie jest to również stacja końcowa dla połączeń pasażerskich.
Historia.
Przed II wojną światową istniał przystanek kolejowy Szkło-Starzyska. Położony był on w innym miejscu (kilkaset metrów na wschód), na dawnym szlaku linii.

</doc>
<doc id="5154133" url="https://pl.wikipedia.org/wiki?curid=5154133" title="Okskaja">
Okskaja

Okskaja (ros. Окская) – stacja linii Niekrasowskiej metra moskiewskiego, znajdująca się w południowo-wschodnim okręgu administracyjnym Moskwy w rejonie Riazańskim (ros. Рязанский). Otwarcie miało miejsce 27 marca 2020 roku w ramach inauguracji odcinka między stacjami Lefortowo – Kosino.
Stacja dwunanowa typu płytkiego kolumnowego z dwoma peronami bocznymi położona jest na głębokości 21 metrów. Projekt architektoniczny opracowało biuro „Lenmietrogiprotrans” (ros. ОАО «Ленметрогипротранс») z Petersburga.
Osią wystroju jest kolor niebieski, nawiązujący do rzeki Oki, od której przystanek czerpie swą nazwę. Układ przestrzenny w dużej mierze przypomina poprzednią stację Jugo-Wostoczną. Główną dekoracją peronów jest sufit wykończony ciemnoniebieskimi panelami aluminiowymi, pod którym zawieszono pierścienie świetlne o średnicy około pięciu metrów. Dynamiczna kompozycja taśm ledowych ma przywodzić na myśl kręgi mieniące się na płynącej rzece. Posadzki wyłożono jasnoszarym granitem syberyjskim. Na ścianach bocznych umieszczono napis z nazwą stacji z powiększoną literą O, w którą wkomponowano ławkę. W międzytorzu znajduje się ciemnoszara ściana, w której wykuto w regularnym rytmie prostokątne otwory.
Przystanek posiada cztery wejścia/wyjścia. Wyjście numer 1 znajduje się w północno-zachodnim narożniku skrzyżowania ulic Okskiej i Pierwej Nowokuźmińskiej, wyjścia numer 2 – 3 w południowo-zachodnim i północno-zachodnim narożniku skrzyżowania ulic Okskiej, Papiernika i Prospiektu Riazańskiego, a wyjście numer 4 w południowo-wschodnim narożniku skrzyżowania ulic Okskiej i Prospiektu Riazańskiego.
Zakładany potok pasażerski to 17,2 tys. osób na godzinę.

</doc>
<doc id="5154138" url="https://pl.wikipedia.org/wiki?curid=5154138" title="Jaworów (stacja kolejowa)">
Jaworów (stacja kolejowa)

Jaworów (, ) – stacja kolejowa w miejscowości Jaworów, w rejonie jaworowskim, w obwodzie lwowskim, na Ukrainie. Jest to stacja krańcowa linii.
Obecnie nie są na niej obsługiwane połączenia pasażerskie.
Historia.
Stacja istniała przed II wojną światową.

</doc>
<doc id="5154139" url="https://pl.wikipedia.org/wiki?curid=5154139" title="Bernd Schulz">
Bernd Schulz

Bernd Schulz (ur. 12 lutego 1960) – niemiecki piłkarz występujący na pozycji napastnika, reprezentant NRD.
Życiorys.
Jego pierwszym klubem był BSG Aktivist Welzow, gdzie juniorem był do 1975. Następnie grał w juniorskich drużynach BFC Dynamo. W 1979 został przesunięty do pierwszej drużyny. W DDR-Oberlidze zadebiutował 18 sierpnia w wygranym 3:0 spotkaniu z FC Karl-Marx-Stadt, w którym zdobył bramkę. Z klubem dziewięć sezonów z rzędu (1980–1988) zdobył mistrzostwo NRD. W latach 1984–1985 trzykrotnie wystąpił w reprezentacji NRD, zdobywając bramkę w towarzyskim spotkaniu z Algierią.
W spotkaniu Dynama z Lokomotive Lipsk w sezonie 1985/1986, w 95. minucie po wątpliwym faulu na nim sędzia Bernd Stumpf podyktował kontrowersyjny rzut karny. Ta sytuacja stała się znana jako "karny wstydu", a Stumpf za swoją decyzję został zawieszony.
Na początku 1990 został zawodnikiem PFV Bergmann-Borsig. W trakcie sezonu 1990/1991 został piłkarzem Unionu Berlin. W 1991 wrócił do Bergmann-Borsig. W 1993 został piłkarzem SV Bau-Union Berlin, a rok później objął stanowisko grającego trenera. Piastował je do 1999.

</doc>
<doc id="5154140" url="https://pl.wikipedia.org/wiki?curid=5154140" title="Duane Bobick">
Duane Bobick

Duane David Bobick (ur. 24 sierpnia 1950 w Bowlus) – amerykański bokser, mistrz igrzysk panamerykańskich, olimpijczyk.
Kariera w boksie amatorskim.
Walczył w wadze ciężkiej (powyżej 81 kg). Zwyciężył w niej w mistrzostwach Stanów Zjednoczonych.
Zdobył złoty medal w tej kategorii na igrzyskach panamerykańskich w 1971 w Cali po zwycięstwie w półfinale nad Teófilo Stevensonem z Kuby i w finale nad Meksykaninem Joaquínem Rochą.
Był uważany za jednego z faworytów wagi ciężkiej na igrzyskach olimpijskich w 1972 w Monachium. W pierwszej walce pokonał Jurija Niestierowa ze Związku Radzieckiego, a w drugiej (w ćwierćfinale) zmierzył się ze Stevensonem. Po dwóch wyrównanych rundach w trzeciej Stevenson powalił Bobicka prawym prostym i choć ten wstał przed upływem liczenia, sędzia niedługo potem wstrzymał walkę ogłaszając zwycięstwo Stevensona przed czasem.
Kariera w boksie zawodowym.
Przeszedł na zawodowstwo w 1973. Wygrał pierwszych 38 walk, w tym z takimi pięściarzami, jak Manuel Ramos w 1973, Mike Weaver w 1974, Scott LeDoux i Chuck Wepner w 1976. 11 maja 1977 doznał pierwszej porażki z rąk Kena Nortona, który pokonał go przez techniczny nokaut w 1. rundzie. Później Bobick wygrał dwie walki (w tym ze Scottem LeDoux), a w lutym 1978 znokautował go Kallie Knoetze z Południowej Afryki. Bobick pokonał potem 8 mniej znanych bokserów. W lutym 1979 John Tate pokonał go przez techniczny nokaut w 1. rundzie. Następną walkę Bobick przegrał wskutek kontuzji i zakończył karierę pięściarską. Nigdy nie walczył o tytuł mistrzowski.
Późniejsze życie.
Później pracował w przemyśle. W 1997 uległ poważnemu wypadkowi (ręce zostały zmiażdżone przez wałki papieru w młynie papierniczym - groziła mu ich amputacja). Cierpi na encefalopatię bokserską.

</doc>
<doc id="5154144" url="https://pl.wikipedia.org/wiki?curid=5154144" title="Nasowiczy (przystanek kolejowy)">
Nasowiczy (przystanek kolejowy)

Nasowiczy (, ) – przystanek kolejowy w miejscowości Nasowiczy, w rejonie dobruskim, w obwodzie homelskim, na Białorusi. Położony jest na linii Bachmacz - Homel.

</doc>
<doc id="5154149" url="https://pl.wikipedia.org/wiki?curid=5154149" title="Błękitniczek lśniący">
Błękitniczek lśniący

Błękitniczek lśniący ("Cyanerpes lucidus") – gatunek małego ptaka z podrodziny cukrowników (Dacninae) w rodzinie tanagrowatych (Thraupidae). Zamieszkuje Amerykę Centralną. Nie jest zagrożony wyginięciem.
Taksonomia.
W starszych publikacjach błękitniczek lśniący, jak i reszta przedstawicieli rodzaju "Cyanerpes" była umieszczana w rodzinie cukrzyków (Coerebidae), mającej obecnie status podrodziny, jednak później ze względu na cechy anatomiczne (budowa czaszki) zaliczono rodzaj "Cyanerpes" do podrodziny cukrowników (Dacninae). Ponadto błękitniczka lśniącego traktowano jako podgatunek błękitniczka purpurowego ("Cyanerpes caeruleus"), ale te dwa gatunki występują sympatrycznie w skrajnie wschodniej Panamie i przyległym obszarze północno-zachodniej Kolumbii. Obecnie wyróżnia się dwa podgatunki: "C. l. lucidus" i "C. l. isthmicus".
Występowanie.
Błękitniczek lśniący zamieszkuje tereny Ameryki Centralnej. Poszczególne podgatunki zamieszkują:
Morfologia.
Jest to ptak małej wielkości, osiąga 10–11 cm. 
Posiada ciemny, silnie zakrzywiony dziób i ciemne oczy. W języku angielskim nazywany był błękitniczkiem hiacyntowym ("hiacint honeycreeper"), ze względu na ciemnoniebieskie ubarwienie, które to odnosi się tylko do upierzenia samca, samica jest, podobnie jak w przypadku samicy błękitniczka purpurowego, koloru ciemnozielonego (posiada także niebieski nalot na gardle). Podobnie jak błękitniczek purpurowy, błękitniczek lśniący posiada żółte nogi.
Ekologia i zachowanie.
Występuje w lasach deszczowych, wśród kwitnących i owocujących drzew i krzewów, gdzie zdobywa pokarm. Spotykany do wysokości 1600 m n.p.m.
Jest gatunkiem wszystkożernym, odżywia się bezkręgowcami (pająkami i owadami), nektarem, jagodami, bananami, nie pogardzi także nasionami roślin z rodzaju "Dipterodendron".
Podobnie jak w przypadku innych tanagrowatych, gniazdo jest zrobione z materiału roślinnego, w kształcie czarki, położone wysoko w koronach drzew. Samica składa dwa jaja.
Status.
Międzynarodowa Unia Ochrony Przyrody (IUCN) uznaje błękitniczka lśniącego za gatunek najmniejszej troski (LC – "Least Concern") nieprzerwanie od 1988 roku. W 2008 roku organizacja Partners in Flight szacowała, że liczebność światowej populacji mieści się w przedziale 50–500 tysięcy osobników. Ze względu na brak dowodów na spadki liczebności bądź istotne zagrożenia dla gatunku BirdLife International uznaje trend liczebności populacji za stabilny.

</doc>
<doc id="5154150" url="https://pl.wikipedia.org/wiki?curid=5154150" title="Kościół Wszystkich Świętych w Starachowicach">
Kościół Wszystkich Świętych w Starachowicach

Kościół Wszystkich Świętych w Starachowicach – rzymskokatolicki kościół parafialny należący do parafii pod tym samym wezwaniem (dekanat Starachowice-Północ diecezji radomskiej).
Jest to świątynia wzniesiona w latach 1976–1980 według projektu architekta Leopolda Taraszkiewicza z Gdańska i konstruktora Tadeusza Lisiewicza dzięki staraniom księdza Piotra Koby i księdza Tadeusza Jędry. Poświęcona została 25 listopada 1979 roku przez sługę Bożego biskupa Piotra Gołębiowskiego. W czasie pożaru drewnianego kościoła w 1987 roku została częściowo zniszczona. Kościół został dedykowany 9 października 1988 roku przez biskupa Edwarda Materskiego. Świątynia to budowla trzynawowa, wybudowana z cegły, kamienia i żelbetonu, restaurowana w 2008 roku dzięki staraniom księdza Józefa Domańskiego. W kościele przebywał dwa razy kardynał Karol Wojtyła. Pierwszy raz 25 maja 1959 roku ochrzcił najmłodszą córkę państwa Kozłowskich, drugi raz 17 kwietnia 1978 roku odprawił mszę świętą z okazji jubileuszu ich 25-lecia zawarcia związku małżeńskiego.

</doc>
<doc id="5154156" url="https://pl.wikipedia.org/wiki?curid=5154156" title="Linia kolejowa Zatoka – Jaworów">
Linia kolejowa Zatoka – Jaworów

Linia kolejowa Zatoka – Jaworów – linia kolejowa na Ukrainie łącząca stację Zatoka ze ślepą stacją Jaworów. Zarządzana jest przez Kolej Lwowską (oddział ukraińskich kolei państwowych).
Znajduje się w obwodzie lwowskim.
Linia na całej długości jest jednotorowa. Do stacji Szkło-Starzyska jest zelektryfikowana. Dalszy odcinek do Jaworowa pozostaje niezelektryfikowany.
Historia.
Linia powstała w czasach sowieckich. Od 1991 leży na Ukrainie.
Wcześniej także istniała linia kolejowa ze Lwowa do Jaworowa. Biegła ona jednak innym szlakiem. Do czasów współczesnych została ona rozebrana, z wyjątkiem krótkich odcinków, po których pokrywała się z przebiegiem nowej linii.

</doc>
<doc id="5154158" url="https://pl.wikipedia.org/wiki?curid=5154158" title="Raymond Russell">
Raymond Russell

Imię i nazwisko Raymond Russell nosili lub noszą m.in.:

</doc>
<doc id="5154160" url="https://pl.wikipedia.org/wiki?curid=5154160" title="Kościół św. Anny na Bocheńcu">
Kościół św. Anny na Bocheńcu

Kościół św. Anny na Bocheńcu – rzymskokatolicki kościół filialny, należący do parafii św. Prokopa Opata w Jadownikach (dekanat Brzesko diecezji tarnowskiej).
Historia kościoła.
Kościół stoi na terenie dawnego podgrodzia na wzniesieniu Bocheniec (południowa część Jadownik). Prawdopodobnie został wzniesiony przed 1594 rokiem, jako fundacja G. Lubowieckiego, sędziego krakowskiego. Jest to obiekt bez wyraźnych cech stylowych, murowany, o pokrytych tynkami ścianach, które w narożach podparto masywnymi uskokowymi szkarpami. Posiada jednoprzestrzenną nawę i nieco węższe, zamknięte, trójboczne prezbiterium, do którego po stronie północnej przylega niewielka zakrystia. Wszystkie wnętrza nakrywają płaskie stropy ozdobione polichromią figuralną z 2. połowy XIX wieku. Nad całością wznoszą się wysokie dachy, siodłowe, z barokową wieżyczką na sygnaturkę nad nawą. Zarówno tęcza jak i otwory okienne zamknięte zostały półkoliście.
W skład wyposażenie kościoła wchodzą: ołtarz główny z drugiej połowy XVII wieku z obrazem przedstawiającym adorację Krzyża Świętego przez św. Annę Samotrzecią; dwa ołtarze boczne, utrzymane w stylistyce barokowo-klasycystycznej z pierwszej połowy XIX wieku. W jednym z nich znajdują się wizerunki św. Wojciecha i św. Doroty z postacią duchownego fundatora z przełomu XVII i XVIII wieku. Obraz w drugim ołtarzu przedstawia św. Zofię z córkami. Ufundowany on został w roku 1741 przez Wojciecha i Zofię Petlawiczów. Wyposażenie wnętrza nawy dopełniają barokowo-klasycystyczna ambona i znajdujący się na chórze muzycznym prospekt organowy. 

</doc>
<doc id="5154164" url="https://pl.wikipedia.org/wiki?curid=5154164" title="Jacek Szponarski">
Jacek Szponarski

Jacek Szponarski – (ur. w Lęborku) polski śpiewak operowy, tenor.
Edukacja.
Absolwent Uniwersytetu Muzycznego Fryderyka Chopina w Warszawie w klasie prof. Ewy Iżykowskiej-Lipińskiej. W trakcie studiów debiutował na deskach Warszawskiej Opery Kameralnej jako Belmonte w "Uprowadzeniu z Seraju" W.A. Mozarta (reż. Jurij Aleksandrow). Nad głosem pracował z takimi pedagogami jak Mariusz Kwiecień, Ewa Blahova czy Marek Rzepka.
Działalność artystyczna.
Jacek Szponarski występuje w wielu rolach operowych, są to m.in.: Stefan ("Straszny dwór"), Kirkor ("Goplana"), Leński ("Eugeniusz Oniegin"), Tamino ("Czarodziejski flet"), Belmonte ("Uprowadzenie z seraju"), Il Conte Belfiore ("La finta giardiniera"), Don Ottavio ("Don Giovanni"), Ferrando ("Cosi fan tutte").
Występuje m.in. w Polskiej Operze Królewskiej, Warszawskiej Operze Kameralnej, Operze Bałtyckiej, Studiu Koncertowym Polskiego Radia im. Witolda Lutosławskiego, jak również w filharmoniach w Warszawie, Krakowie, Bydgoszczy, Opolu czy Zielonej Górze.
Współpracuje z takimi reżyserami jak Jurij Aleksandrow, Jitka Stokalska, Michał Znaniecki, Ryszard Cieśla, Dariusz Paradowski, Cezary Morawski, Jerzy Machowski oraz dyrygentami – Janusz Przybylski, Grzegorz Nowak, Ryszard Graza, Rafał Janiak, Marta Kluczyńska, Dawid Runtz, Przemysław Neumann.
Współuczestniczył również w prawykonaniu europejskim opery-monodramu amerykańskiego kompozytora Michaela Schelle "The End of Al Capone" (rola tytułowa) oraz kantaty scenicznej Stabat Mater Ignacego Zalewskiego w roli Piłata w Studiu Koncertowym Polskiego Radia im. Witolda Lutosławskiego podczas Festiwalu Nowe Epifanie 2018. Projekt zakończony wydaniem (nagrania dostępne w portalu spotify.com). Prawykonał „Cantata da camera do sł. Juliana Tuwima – Kwiaty polskie” Anny Ignatowicz-Glińskiej (Lublin 2021). Reprezentował kulturę polską na prestiżowych festiwalach zagranicznych takich jak Melody of Yangtze River 2018 (Wuhan/Chiny) czy Festival Baroque d’Auvergne 2019 oraz 2021 (tourne/Francja).
W dorobku fonograficznym posiada (jako solista): „Stanisław Moryto In memoriam” (Chopin University Press) – nominacja do Nagrody Muzycznej Fryderyk 2021 w kategorii Album Roku Muzyka Chóralna – a także „Jerzy Gablenz Pieśni” (Acte Préalable), „Ave Maria” (wydanie specjalne), „Stabat Mater – Ignacy Zalewski” (Requiem Records).
Kameralistyka.
Oprócz głównego repertuaru (opera) w swoim dorobku posiada wiele dzieł oratoryjno-kantatowych oraz cykli i zbiorów pieśni literatury polskiej i światowej.

</doc>
<doc id="5154165" url="https://pl.wikipedia.org/wiki?curid=5154165" title="Raymond Russell (bokser)">
Raymond Russell (bokser)

Raymond Narville Russell (ur. 1 maja 1940 w Cincinnati) – amerykański bokser, mistrz igrzysk panamerykańskich, olimpijczyk.
Startował w wadze półciężkiej (do 81 kg). Zdobył złoty medal w tej kategorii na igrzyskach panamerykańskich w 1971 w Cali po zwycięstwie w finale nad Brazylijczykiem Waldemarem de Oliveirą. 
Na igrzyskach olimpijskich w 1972 w Monachium wygrał ze Stevenem Thegą z Kenii, a w następnej walce uległ późniejszemu brązowemu medaliście Januszowi Gortatowi i odpadł z turnieju.
Był zawodowym żołnierzem United States Marine Corps. Nie został bokserem zawodowym.

</doc>
<doc id="5154166" url="https://pl.wikipedia.org/wiki?curid=5154166" title="Teofil Tugendhold">
Teofil Tugendhold

Teofil Abraham Tugendhold (ur. 2 sierpnia 1855 w Płocku, zm. 2 maja 1935 w Łodzi) – farmaceuta, historyk farmacji.
Życiorys.
Ukończył gimnazjum w Warszawie. Następnie rozpoczął studia na Wydziale Farmacji Uniwersytetu Warszawskiego, które ukończył w Moskwie, gdzie uzyskał stopień prowizora farmacji w 1888. W 1890 przeprowadził się do Maciejowic k. Siedlec, gdzie zarządzał apteką. W 1893 przeprowadził się do Łodzi, gdzie objął kierownictwo apteki szpitala im. Izraela i Leony Poznańskich, którą prowadził do jej zamknięcia w 1932. Następnie podjął pracę w laboratorium badań w łódzkiej Kasie Chorych, niemniej ze względu na podeszły wiek krótko piastował to stanowisko. Był także członkiem Związku Bibliotekarzy Polskich, honorowym członkiem Łódzkiego Stowarzyszenia Aptekarzy, Związku Zawodowego Farmaceutów Pracowników RP, Kongresu Farmaceutów w Hadze, wiceprezesem Polskiego Towarzystwa Esperantystów, członkiem zarządu Muzeum Nauki i Sztuki oraz w późniejszym okresie członkiem Towarzystwa Muzeum Nauki i Sztuki. Ponadto był kierownikiem Biblioteki Towarzystwa Farmaceutów.
Działalność naukowa.
Oprócz pracy zawodowej realizował się naukowo. Był autorem licznych publikacji naukowych, m.in. w „Farmacji”, „Wiadomościach Farmaceutycznych”, „Kronice Farmaceutycznej”, „Nowym Czasopiśmie Aptekarskim”, czy w niemieckiej „”. Szczególnie interesowała go historia farmacji – wśród jego prac na ten temat wyróżnia się: „O zwierzętach w medycynie dawnej i dzisiejszej”, „Farmakopeja – jej powstanie i rozwój historyczny”, „Lekopisy, ich rozwój i znaczenie dla farmacji”. Publikował również na tematy ziołolecznictwa i medycyny naturalnej, a także o funkcjonowaniu aptek i zarządzania lekami. Opublikował wraz z Sewerynem Sterlingiem i L. Sikorskim w 1900 broszurę „Sposoby przepisywania leków in praxis pauperum” na temat oszczędnego przepisywania leków. Był również autorem odczytów o farmacji, m.in. w 1912 na I Zjeździe Aptekarzy Królestwa Polskiego, pt. „Zarys Historyczny Aptekarstwa” oraz „Dzieje i rozwój chemii farmaceutyczne”.
Ponadto publikował na tematy niezwiązane z farmacją – na łamach „Gazety Łódzkiej” podjął się krytyki Szekspira, w artykule „Szekspir i jego wiedza ludowa i wiadomości o Polsce”, a na łamach tygodnika „Prawda” opublikował artykuł „Amulety” o przedmiotach magicznych.
Przez całe życie zbierał księgozbiór farmaceutyczny (ponad 800 tomów publikacji), który ostatecznie przekazał Wydziałowi Farmacji Uniwersytetu Warszawskiego.
Życie prywatne.
Był pochodzenia żydowskiego. Syn Debory (Dwojry) z d. Poznańskiej (1821–1893), siostry Izraela Poznańskiego, oraz lekarza – Saumela Tugendholda, brata Jakuba Tugendholda, mąż Felicji Tugendhold (ur. 1861).

</doc>
<doc id="5154168" url="https://pl.wikipedia.org/wiki?curid=5154168" title="Kościół św. Prokopa Opata w Jadownikach">
Kościół św. Prokopa Opata w Jadownikach

Kościół św. Prokopa Opata w Jadownikach – rzymskokatolicki kościół parafialny, znajdujący się w miejscowości Jadowniki, w powiecie brzeskim województwa małopolskiego.
Historia kościoła.
Kościół parafialny pw. św. Prokopa Opata jest trzecim z kolei na tym miejscu. Pierwsza świątynia była drewniana, niewielkich rozmiarów. Drugi kościół, wzniesiony w 1465 r. też był drewniany. Obecny kościół, w stylu neogotyckim, wzniesiony z cegły, trzynawowy, zbudowany w latach 1908–1910. To świątynia typu bazylikowego, posiadająca nawę poprzeczną. Ma prezbiterium z przybudowaną zakrystią i kaplicą oraz wyniosłą wieżę od zachodu. Wnętrza wszystkich naw nakrywają gwieździste sklepienia o kamiennych, profilowanych żebrach, tworzące misternie utkane siatki. Wszystkie otwory okienne są ostrołukowe, o bogatej dekoracji, natomiast monumentalny, zachodni portal (obejmujący wejścia) przedzielono kamienną kolumną, nad którą unosi się figura Najświętszej Maryi Panny Niepokalanie Poczętej. Portal osłania szczyt, zza którego wyłania się okrągłe okno.
W skład wyposażenia wnętrza wchodzi ołtarz główny (wykonany w 1910 roku), w którym znajdują się płasko rzeźbione w drewnie postaci św. Prokopa i Serca Jezusowego, otoczone arkadami, maswerkami, pinaklami i innymi ozdobami. Są też ołtarze boczne i neogotycka chrzcielnica oraz ambona. Ze starego kościoła zachowały się zabytki: osiemnastowieczny obraz Ukrzyżowania, a także gotycki obraz Matki Boskiej z Dzieciątkiem i późnogotycki krucyfiks z początków XVI wieku.

</doc>
<doc id="5154181" url="https://pl.wikipedia.org/wiki?curid=5154181" title="Joseph Haas">
Joseph Haas

Joseph Haas (ur. 19 marca 1879 w Maihingen, zm. 30 marca 1960 w Monachium) – niemiecki kompozytor.
Życiorys.
Początkowo pracował jako nauczyciel w szkołach ludowych w Augsburgu i Monachium. W latach 1904–1908 studiował w Monachium i Lipsku u Maxa Regera (kompozycja), Karla Straubego (organy) i Adolfa Ruthardta (fortepian). W 1909 roku otrzymał nagrodę fundacji im. Arthura Nikischa za "Sonatę" op. 21. Od 1911 roku wykładał w konserwatorium w Stuttgarcie. Był współorganizatorem odbywającego się od 1921 roku festiwalu muzyki współczesnej w Donaueschingen. W 1921 roku osiadł w Monachium, gdzie był profesorem kompozycji (od 1924) i dyrektorem katedry muzyki kościelnej (od 1925) w Akademie der Tonkunst. W 1930 roku przyjęty został na członka Preußische Akademie der Künste. Jako osoba głęboko religijna przeciwstawiał się narodowemu socjalizmowi. Po 1945 roku zajął się odbudową monachijskiej Hochschule für Musik, w latach 1946–1950 był jej rektorem. W 1950 roku przeszedł na emeryturę. Otrzymał tytuł doktora honorisa causa Pontificium Institutum Musicae Sacrae w Rzymie (1953) i Uniwersytetu Monachijskiego (1954).
Opublikował biografię Maxa Regera (Bonn 1949), ukazał się także zbiór jego artykułów i mów pt. "Reden und Aufsätze" (Moguncja 1964). Od 1949 roku działa Joseph-Haas-Gesellschaft, zajmujące się promocją muzyki kompozytora.
Twórczość.
Silny wpływ na styl Haasa wywarła zaadaptowana od Maxa Regera technika kontrapunktyczna osadzona w sferze rozszerzonej tonalności oraz niemiecka muzyka ludowa. W początkowym okresie swojej twórczości uprawiał małe formy w stylu późnoromantycznym, z licznymi nawiązaniami do niemieckiego folkloru. W latach 20. XX wieku zwrócił się ku muzyce religijnej o charakterze użytkowym, również o silnie narodowym rysie. W swojej twórczości odwoływał się do dawnych wzorców, przykładając wagę do warsztatu kompozytorskiego i zrozumiałości utworu, świadomie odrzucając współczesne eksperymenty formalne i poszukiwania dźwiękowe.

</doc>
<doc id="5154195" url="https://pl.wikipedia.org/wiki?curid=5154195" title="Katedra Wniebowzięcia Najświętszej Maryi Panny i św. Michała Archanioła w Vác">
Katedra Wniebowzięcia Najświętszej Maryi Panny i św. Michała Archanioła w Vác



</doc>
<doc id="5154198" url="https://pl.wikipedia.org/wiki?curid=5154198" title="Altuğ Çelikbilek">
Altuğ Çelikbilek

Altuğ Çelikbilek (ur. 7 września 1996 w Antalyi) – turecki tenisista, reprezentant kraju w rozgrywkach Pucharu Davisa.
Kariera tenisowa.
W karierze zwyciężył w dwóch singlowych turniejach cyklu ATP Challenger Tour. Ponadto wygrał pięć singlowych oraz jedenaście deblowych turniejów rangi ITF.
W rankingu gry pojedynczej najwyżej był na 154. miejscu (21 lutego 2022), a w klasyfikacji gry podwójnej na 224. pozycji (25 lipca 2022).

</doc>
<doc id="5154200" url="https://pl.wikipedia.org/wiki?curid=5154200" title="Stachanowskaja">
Stachanowskaja

Stachanowskaja (ros. Стахановская) – stacja linii Niekrasowskiej metra moskiewskiego, znajdująca się w południowo-wschodnim okręgu administracyjnym Moskwy w rejonie Riazańskim (ros. Рязанский). Otwarcie miało miejsce 27 marca 2020 roku w ramach inauguracji odcinka między stacjami Lefortowo – Kosino.
Stacja dwunanowa typu płytkiego kolumnowego z dwoma peronami bocznymi położona jest na głębokości 19 metrów. Projekt architektoniczny opracowało biuro „Mosinżprojekt” (ros. Мосинжпроект), natomiast głównym wykonawcą była firma „Mospromstroj” (ros. ПАО «Моспромстрой»).
Projekt architektoniczny opracowano w duchu radzieckiej awangardy dwudziestolecia międzywojennego. W założeniu dekoratorów przystanek, zgodnie ze swoją nazwą, ma być hołdem dla przodowników pracy (inaczej stachanowców – od nazwiska Aleksieja Stachanowa). Konstrukcyjnie stacja przypomina poprzednie przystanki – stacje Okską i Jugo-Wostoczną. Dominująca paleta kolorystyczna to czernie, szarości i czerwienie. Posadzki wyłożono granitem i ułożonym pod innym kątem gabrem. Na ścianach znalazły się trzy rodzaje paneli: z szarego gresu oraz z szarego i czerwonego metalu o perłowym wykończeniu. Strop w międzytorzu podtrzymują prostopadłościenne czarne filary. Pod sufitem na peronach zawieszono dekoracyjne mleczne oświetlenie w formie chaotycznie rozłożonych belek rozporowych. Mają one przypominać konstrukcje hal fabrycznych.
Przystanek ma dwa wejścia/wyjścia po południowo-wschodniej stronie skrzyżowania Prospiektu Riazańskiego i Wtorogo Grajworonowskiego Projezdu.
Na 2024 rok w bezpośrednim sąsiedztwie obiektu planowane jest otwarcie stacji szybkiej kolei miejskiej o tej samej nazwie (linia Jarosławsko-Pawielecka [D5] moskiewskich centralnych średnic).
Zakładany potok pasażerski to 11,9 tys. osób na godzinę.

</doc>
<doc id="5154206" url="https://pl.wikipedia.org/wiki?curid=5154206" title="Altug Celikbilek">
Altug Celikbilek



</doc>
<doc id="5154207" url="https://pl.wikipedia.org/wiki?curid=5154207" title="Pepsi Center">
Pepsi Center



</doc>
<doc id="5154210" url="https://pl.wikipedia.org/wiki?curid=5154210" title="Barry Tuckwell">
Barry Tuckwell

Barry Emmanuel Tuckwell (ur. 5 marca 1931 w Melbourne, zm. 16 stycznia 2020 tamże) – australijski waltornista.
Życiorys.
Nauką gry na rogu zainteresował się w wieku 13 lat. Jego siostra, Patricia, była skrzypaczką Sydney Symphony Orchestra i umożliwiła bratu uczestnictwo w próbach tego zespołu. Uczył się u Alana Manna, następnie w latach 1947–1950 występował wspólnie z Sydney Symphony Orchestra. Od 1950 roku działał w Wielkiej Brytanii. Grał razem z Hallé Orchestra w Manchesterze (1951–1953) i Scottish National Orchestra w Glasgow (1953–1954). Był pierwszym waltornistą Bournemouth Symphony Orchestra (1954–1955) i London Symphony Orchestra (1955–1968). Od 1963 do 1974 roku uczył gry na rogu w Królewskiej Akademii Muzycznej w Londynie. Od 1980 do 1983 roku pełnił funkcję dyrygenta Tasmanian Symphony Orchestra. W 1982 roku założył w Hagerstown w stanie Maryland własną Maryland Symphony Orchestra. W 1996 roku otrzymał amerykańskie obywatelstwo. W tym samym roku wycofał się z działalności koncertowej.
Występował jako solista i kameralista. Koncertował i nagrywał płyty m.in. z Academy of St. Martin in the Fields, London Symphony Orchestra, Royal Symphony Orchestra i pianistą Władimirem Aszkenazim. Wykonywał zarówno klasyczne utwory na róg, jak i kompozycje pisane specjalnie dla niego przez takich twórców jak Thea Musgrave, Richard Rodney Bennett, Iain Hamilton, Alun Hoddinott i Don Banks. Opublikował podręcznik "Horn" (Londyn 1983, 2. wydanie 2002).
Odznaczony Orderem Imperium Brytyjskiego w stopniu oficera (1965) oraz Orderem Australii (1992).

</doc>
<doc id="5154211" url="https://pl.wikipedia.org/wiki?curid=5154211" title="Zizou Bergs">
Zizou Bergs

Zizou Bergs (ur. 3 czerwca 1999 w Lommel) – belgijski tenisista.
Kariera tenisowa.
W karierze zwyciężył w trzech singlowych turniejach cyklu ATP Challenger Tour. Ponadto wygrał cztery singlowe oraz cztery deblowe turnieje rangi ITF.
W rankingu gry pojedynczej najwyżej był na 115. miejscu (30 stycznia 2023), a w klasyfikacji gry podwójnej na 449. pozycji (25 października 2021).

</doc>
<doc id="5154227" url="https://pl.wikipedia.org/wiki?curid=5154227" title="Radziwiłł I">
Radziwiłł I

Radziwiłł I – polski herb książęcy, odmiana herbu Trąby. Herb własny jednej z gałęzi rodziny Radziwiłłów".
Opis herbu.
Opis historyczny.
Kasper Niesiecki blazonuje herb następująco":
Opis współczesny.
Opis skonstruowany współcześnie brzmi następująco:
"Na tarczy o polu złotym orzeł czarny, na którego piesi tarcza niebieska z trzema trąbami czarnymi z okuciami oprawionymi w złoto stykające się ustnikami, dwie i jedna."
"W klejnocie pół orła czarnego z głową, dziobem i cieniem złotymi."
"Labry herbowe czarne, podbite złotem."
"Całość otacza płaszcz heraldyczny, podbity gronostajem."
"Płaszcz zwieńcza mitra książęca."
Geneza.
Herb Radziwiłł I został nadany przedstawicielowi rodu Radziwiłłów przez władcę Świętego Cesarstwa Rzymskiego, Maksymiliana I Habsburga, w 1515 roku, wraz z tytułem książęcym na Goniądzu i Medelach (Miadziole). Pierwszym z przedstawicieli był Mikołaj Radziwiłł zwany "„Amorem”", sam przywilej uzyskał pełniąc funkcję przedstawiciela dyplomatycznego reprezentującego Litwę, w wyprawie do Wiednia na zjazd Habsburgów i Jagiellonów'. Stał się w ten sposób pierwszym w historii Radziwiłłów księciem, a jego posiadłości Goniądz i Medele zostały podniesione do rangi księstw'. Przywilej został potwierdzony w 1518 roku na Litwie' i przyznawał prywatny herb'. W 1546 roku linia książęca wygasła na synu Mikołaja, Mikołaju Radziwille (1492–1546), biskupie żmudzkim"".
Po wygaśnięciu tej linii Radziwiłłów ani Goniądz, ani Medele, nie są już wymieniane jako księstwa. Wkrótce jednak (1547 r.) tytuł książąt Świętego Cesarstwa Rzymskiego otrzymali dwaj kolejni przedstawiciele rodu Radziwiłłów, bracia stryjeczni: Mikołaj Radziwiłł zwany "„Rudym”" i Mikołaj Radziwiłł zwany "„Czarnym”", jednakże, herb miał zmieniony wizerunek.
Herbowni.
Informacje na temat herbownych w artykule sporządzone zostały na podstawie wiarygodnych źródeł, zwłaszcza klasycznych i współczesnych herbarzy. Należy jednak zwrócić uwagę na częste zjawisko przypisywania rodom szlacheckim niewłaściwych herbów, szczególnie nasilone w czasie legitymacji szlachectwa przed zaborczymi heroldiami, co zostało następnie utrwalone w wydawanych kolejno herbarzach. Identyczność nazwiska nie musi oznaczać przynależności do danego rodu herbowego. Przynależność taką mogą bezspornie ustalić wyłącznie badania genealogiczne.
Pełne listy herbownych nie są dziś możliwe do odtworzenia, także ze względu na zniszczenie i zaginięcie wielu akt i dokumentów w czasie II wojny światowej (m.in. w czasie powstania warszawskiego w 1944 spłonęło ponad 90% zasobu Archiwum Głównego w Warszawie, gdzie przechowywana była większość dokumentów staropolskich)'. Imiona i nazwiska znajdujące się w artykule pochodzą z interpretacji "Wielkiej Genealogii," Marka Minakowskiego i innych dzieł historycznych. Herb Radziwiłł I jest herbem własnym, a do jego używania uprawniona jest zaledwie część jednej z gałęzi rodziny Radziwiłłów': Mikołaj Radziwiłł, Jan Radziwiłł, Elżbieta Anna Radziwiłł, Zofia Radziwiłł, Helena Radziwiłł, Stanisław Radziwiłł, Mikołaj Radziwiłł', Anna Radziwiłł, Petronela Radziwiłł, Elżbieta Radziwiłł'.

</doc>
<doc id="5154228" url="https://pl.wikipedia.org/wiki?curid=5154228" title="Góra (Trzebniów)">
Góra (Trzebniów)

Góra (ok. 390 m) – wzniesienie we wsi Trzebniów w województwie śląskim, w powiecie myszkowskim, w gminie Niegowa. Pod względem geograficznym znajduje się na Wyżynie Częstochowskiej.
Nazwę wzniesienia podaje Państwowy Instytut Geologiczny, brak jej natomiast na mapach Geoportalu i innych. Jest to jednak ewidentne wzniesienie o wysokości względnej około 50 m nad drogą w Trzebniowie. Wznosi się po zachodniej stronie drogi od Trzebniowa do Ludwinowa w środkowej części zabudowanego obszaru wsi. Po jego północnej stronie doliną biegnie Siedlecka Droga (tylko dla pieszych i rowerów), po południowej stoki Góry opadają do jaru Łysy Kamień, stoki północno-zachodnie opadają do obniżenia między tym jarem i Siedlecką Drogą. Nazwę wzniesienia potwierdzają również nazwy wielu jaskiń (np. Schronisko w Cyplu Góry, Schronisko Wielkie w Górze i in.).
Górę w większości porasta las, ale są w nim duże polany i liczne skały wapienne. Na największych z nich uprawiana jest wspinaczka skalna. Są to skały Biały Murek i Hasiok (u północno-zachodnich podnóży), Mechata i Czacha (w partiach grzbietowych). Są liczne jaskinie: Jaskinia Buczynowa, Jaskinia Narożna, Schronisko Dolne w Górze Pierwsze, Schronisko Dolne w Górze Drugie, Schronisko Dolne w Górze Trzecie, Schronisko Małe w Górze Pierwsze, Schronisko Małe w Górze Drugie, Schronisko pod Ostańczykiem Pierwsze, Schronisko pod Ostańczykiem Drugie, Schronisko przy Jaskini Narożnej, Schronisko w Cyplu Góry, Schronisko w Ostańczyku, Schronisko Wielkie w Górze.

</doc>
<doc id="5154249" url="https://pl.wikipedia.org/wiki?curid=5154249" title="The Umbrella Academy">
The Umbrella Academy



</doc>
<doc id="5154252" url="https://pl.wikipedia.org/wiki?curid=5154252" title="John Connor (lekkoatleta)">
John Connor (lekkoatleta)

John Connor (ur. 1893 w Killarney, zm. 10 października 1977) – irlandzki lekkoatleta, olimpijczyk.
Wziął udział w Letnich Igrzyskach Olimpijskich 1924 w Paryżu, gdzie wystartował w jednej konkurencji. Z wynikiem 13,99 m zajął 10. miejsce w trójskoku (startowało 20 trójskoczków).
Mistrz Irlandii w skoku wzwyż (1924), skoku w dal (1925) i trójskoku (1921, 1924, 1925). Od początku lat 10. XX wieku był członkiem Królewskiej Policji Irlandii – służbę pełnił w Królewskiej Policji Ulsteru. W 1951 roku odszedł na emeryturę jako naczelnik policji w hrabstwie Antrim (po niespełna 39 latach pracy w zawodzie).
Rekord życiowy w trójskoku – 14,45 m (1925).

</doc>
<doc id="5154255" url="https://pl.wikipedia.org/wiki?curid=5154255" title="Luis Antonio Escobar">
Luis Antonio Escobar



</doc>
<doc id="5154256" url="https://pl.wikipedia.org/wiki?curid=5154256" title="Bazylika Notre-Dame des Enfants">
Bazylika Notre-Dame des Enfants

Bazylika Matki Bożej od Dzieci (fr. Basilique Notre-Dame des Enfants) – rzymskokatolickie sanktuarium maryjne, bazylika mniejsza, które znajduje się we Francji w miejscowości Châteauneuf-sur-Cher, w Regionie Centralnym-Dolinie Loary. Została wybudowana w stylu neogotyckim, w 2. połowie XIX wieku na miejscu wcześniejszego kościoła. W roku 1983 bazylika, jako zabytek historyczny, została objęta prawną ochroną.
Architektura.
Bazylika Notre-Dame-des-Enfants wznosi się na ulicy Zamkowej w Châteauneuf-sur-Cher; jest w stylu neogotyckim.
Budynek ma osiemdziesiąt metrów długości i dwadzieścia jeden metrów wysokości pod zwornikiem sklepienia; jej nawa główna jest wyłożona dwoma rzędami smukłych kolumn i ma jedenaście przęseł. W przedłużeniu bazyliki znajduje się kaplica Notre-Dame des Enfants. Sama bazylika jest wpisana na listę zabytków historycznych od 1983 roku. 
Rzeźby portalowe.
Wincenty a Paulo, Jan Chrzciciel de la Salle, Antoni Padewski, Jakub Większy Apostoł, Alojzy Gonzaga, Germana Cousin, Osmund (biskup), Wawrzyniec z Rzymu, Symforian z Autun, Ludwik IX Święty, Jan Berchmans, Teresa z Ávili, Stanisław Kostka, Błażej z Sebasty.
Witraże.
Witraże zostały wykonane przez pracownię Lucien-Léopolda Lobina 
w Tours.
Ambona.
Ambona jest dziełem pracowni Charlesa Buisine-Rigota z Lille. Na przednim panelu przedstawiono rozesłanie Apostołów wychodzących na ewangelizację narodów. Po bokach są czterej ewangeliści, św. Jan z orłem, św. Marek i jego lew, św. Łukasz i jego wół, św. Mateusz z człowiekiem oraz św. Piotr i św. Paweł. Płyta rezonansowa zwieńczona jest czterema aniołami Sądu Ostatecznego, grającymi na trąbkach. Z tych pracowni pochodzą również stalle i prospekt organowy. 

</doc>
<doc id="5154257" url="https://pl.wikipedia.org/wiki?curid=5154257" title="Luis Escobar">
Luis Escobar



</doc>
<doc id="5154258" url="https://pl.wikipedia.org/wiki?curid=5154258" title="Luis Escobar (piłkarz)">
Luis Escobar (piłkarz)



</doc>
<doc id="5154261" url="https://pl.wikipedia.org/wiki?curid=5154261" title="Ye Olde Hurdy Gurdy Museum of Vintage Radio">
Ye Olde Hurdy Gurdy Museum of Vintage Radio

Ye Olde Hurdy Gurdy Museum of Vintage Radio – muzeum historii techniki (sprzętu radiowego) w Dublinie (Irlandia), umiejscowione w dawnej wieży Martello, w której na początku XX w. prowadzono eksperymenty z radiem.
Wieża.
Wieża Martello w Howth została zbudowana w latach 1804–1806, w pierwszej fazie wznoszenia fortyfikacji tego typu w Irlandii, jako jedna z 26 wież wokół Dublina. Była to wieża mniejszego typu, okrągła, o średnicy 12,2 m (40 stóp) i wysokości 7,3 m (24 stóp). Uzbrojona była w jedną armatę dwudziestoczterofuntową. Podobnie jak inne tego typu budowle na północ od miasta, wzniesiona była z łupanego kamienia, z magazynem w przyziemiu i dwoma piętrami mieszkalno-magazynowymi, z wejściem na poziomie pierwszego piętra, bronionym przez machikuły; załogę stanowiło 16 żołnierzy.
Gdy minęło zagrożenie napoleońskie, od 1825 roku wieżę zajmowała placówka Preventative Water Guard ścigająca przemytników. Wieża służyła też jako stacja sygnalizacyjna, a od 1852 funkcjonowała jako stacja końcowa podmorskich kabli telegraficznych do Holyhead w Walii. W 1887 roku wieżę przejęło biuro Poczmistrza Generalnego Wielkiej Brytanii i dalej znajdowała się w niej końcówka kabli podmorskich. 23 listopada 1903 roku amerykański wynalazca Lee De Forest przeprowadził udaną transmisję radiową z wieży w Howth do Holyhead. Potem do swoich eksperymentów z radiem wykorzystywał ją Guglielmo Marconi, który w 1905 roku dokonał z tego miejsca połączenia radiowego ze statkiem. W 1922 roku właścicielem zostało irlandzkie ministerstwo poczt i telegrafów, później wieżą zarządzało Telecom Éireann, które odsprzedało ją miastu Dublin pod koniec lat 1980. Po remoncie w 2001 roku zostało przekazane na muzeum.
Wieża wpisana jest do irlandzkiego rejestru zabytków pod numerem DU016-0020.
Muzeum.
Kolekcja muzeum obejmuje sprzęt telegraficzny, radiowy i fonograficzny, m.in. fonograf Edisona i francuski odbiornik z czasów okupacji, zamaskowany jako portret Rity Hayworth. Pierwotnie była to prywatna kolekcja entuzjasty radia, Pata Herberta. W 2003 powiat Fingal zaoferował wieżę na pomieszczenie dla rosnącej kolekcji, która nie mieściła się już w domu Herberta. Pat Herbert kolekcjonował i restaurował nagrania i sprzęt radiowy przez ponad 60 lat, zanim został kuratorem muzeum w Howth. Stuart Duff nakręcił o nim dziesięciominutowy film dokumentalny, nominowany do nagród na festiwalach Dublin International Short Film and Musical Festival i Underground Cinema Film Festival.

</doc>
<doc id="5154263" url="https://pl.wikipedia.org/wiki?curid=5154263" title="Wang Xin">
Wang Xin



</doc>
<doc id="5154265" url="https://pl.wikipedia.org/wiki?curid=5154265" title="Lucrezia Stefanini">
Lucrezia Stefanini

Lucrezia Stefanini (ur. 15 maja 1998) – włoska tenisistka.
Kariera tenisowa.
W karierze zwyciężyła w siedmiu singlowych i dwóch deblowych turniejach rangi ITF. 6 lutego 2023 roku zajmowała najwyższe miejsce w rankingu singlowym WTA Tour – 111. pozycję, natomiast 18 kwietnia 2022 osiągnęła najwyższą pozycję w rankingu deblowym – 393. miejsce.
W rozgrywkach WTA zadebiutowała w 2021 w Abu Zabi, awansując do głównego turnieju po pokonaniu Iriny Fetecău w ostatniej rundzie kwalifikacji.

</doc>
<doc id="5154267" url="https://pl.wikipedia.org/wiki?curid=5154267" title="Kraboszka">
Kraboszka

Kraboszka (ze stcz. "kraboška") – obrzędowa maska pojawiająca się w obrzędach zadusznych w religii Słowian.
Źródła.
O wykorzystaniu przez Słowian masek w obrzędach ku czci zmarłych wspomina kilka źródeł. Jednym z nich jest Kronika Czechów, przytaczająca zakaz księcia Brzetysława:
Maski wykorzystywane były również w obrzędach ku czci zmarłych, jakie odbywały się w katedrze gnieźnieńskiej (stojącej w dawnym miejscu kultu Nyji – bóstwa opiekującego się zmarłymi), o czym z kolei mówi nam dekret papieża Innocentego III z 8 stycznia 1207. O wykorzystaniu masek przez księży i świeckich w trakcie obrzędów w kościołach i na cmentarzach wspomnina też Statut arcybiskupa gnieźnieńskiego Janisława z 19 lutego 1326, w którym arcybiskup postanawia:
Zdaniem Pawła Szczepanika, maski rytualno-obrzędowe pozwalały przywoływać zmarłych oraz nawiązywać z nimi kontakt, a także wcielać się w rolę zmarłych przez przybranych w nie uczestników obrzędów.

</doc>
<doc id="5154272" url="https://pl.wikipedia.org/wiki?curid=5154272" title="Kraboszki">
Kraboszki



</doc>
<doc id="5154276" url="https://pl.wikipedia.org/wiki?curid=5154276" title="Whitehall Stadium">
Whitehall Stadium

Whitehall Stadium – stadion piłkarski w Dublinie, stolicy Irlandii. Obiekt może pomieścić 1800 widzów. Swoje spotkania rozgrywają na nim piłkarze klubu Home Farm FC. Obiekt był jedną z aren Mistrzostw Europy U-16 w 1994 roku oraz Mistrzostw Europy U-17 w 2019 roku.

</doc>
<doc id="5154278" url="https://pl.wikipedia.org/wiki?curid=5154278" title="Kinematografia armeńska">
Kinematografia armeńska

Kinematografia armeńska – ogół produkcji i dystrybucji filmowej na terytorium Armenii.
Pierwsze zdjęcia filmowe na terytorium Armenii wykonano w 1907 roku (był to pogrzeb katolikosa Mkrticza Chrimiana). W czasie I wojny światowej nagrywano głównie walki na Kaukazie oraz ucieczkę ludności ormiańskiej po ludobójstwie. W 1923 roku utworzono organizację Goskino, a wraz z nim laboratorium filmowe. Na jego bazie w 1928 roku powstało studio filmowe Armenkino, które w 1938 roku przemianowano na Erywańskie studio kinowe (Ере­ван­ская ки­но­сту­дия), a w 1957 roku na Armenfilm.
Pierwszym filmem powstałym na terenie Armenii był dokument "Chorhrdajin Hajastan" z 1924 roku, natomiast pierwszym filmem fabularnym był "Namus" w reżyserii Amo-Beka Nazarowa (1925). Wyróżniał się on nowatorskim montażem i wysokim poziomem gry aktorskiej. W kolejnych latach do najważniejszych filmów zaliczały się m.in. "Zare" (1927), "Chas-Pusz" (1928) Nazarowa, "Kikos" Patwakana Barchudariana (1931) i "Gikor" Amasiego Martirosjana. Nazarow nakręcił również pierwszy film dźwiękowy – "Pepo" (1935). W 1938 roku powstał natomiast pierwszy ormiański film animowany w reżyserii Lwa Atamanowa. Lata 1933–1939 były trudnym okresem dla kinematografii armeńskiej ze względu na prześladowania twórców inspirowane przez Berię. Większość filmów z tego okresu to produkcje o tematyce rewolucyjnej. Wśród nich warto wyróżnić "Zangezur" Nazarowa (1938). W 1940 roku powstała komedia "Ludzie z naszego kołchozu" , która nie przedstawiała, zdaniem Jerzego Toeplitza, walorów artystycznych, a także film "Niewzruszona przyjaźń" Barchaduriana, dotyczący współpracy armeńskiego i azerbejdżańskiego kołchozu. Najdonioślejszym filmem lat 40. był epos historyczny "Dawid-bek" Amo-Beka Nazarowa (1944). 
Kryzys armeńskiej kinematografii trwał do połowy lat 50. Wówczas swoje filmy zaczął tworzyć Erazm Karamian, kontynuator tradycji Nazarowa, który wyreżyserował m.in. "Urwakannere heranum en lerneric" (1955), "Ampropi arahetow" (1956), "Kamo znany osobiście" (1958), "Kamo – niebezpieczna misja" (1965), a także tacy reżyserzy, jak Lewon Isahakian, Grigor Melik-Awakian czy Wagarsz Wagarszian. Powstały wówczas również takie filmy, jak "Tajemnica górskiego jeziora" (1954) czy "Woske clik" (1955), które poruszały tematy codzienne.
W latach 60. tematyka dzieł zróżnicowała się, zaczęto akcentować odmienność kultury ormiańskiej, powstawały również pierwsze dramaty psychologiczne, tworzone m.in. przez Frunze Dowlatiana i Henrika Maliana. W tym czasie popularność na terenie ZSRR zdobywali też ormiańscy aktorzy, np. Frunzik Mykyrtczian czy Armen Dżigarchanian. Za najważniejsze dzieła armeńskiej kinematografii w tym okresie uważane są takie filmy, jak "Dzień dobry, to ja!" Dowlatiana (1966), który został zaprezentowany w konkursie głównym na 19. MFF w Cannes, "Trójkąt" Henrika Maliana (1967) oraz "Barwy granatu" Siergieja Paradżanowa (1968), będący syntezą kultury ormiańskiej. Znalazł się on również na liście 10 najlepszych filmów roku 1982 wg miesięcznika "Cahiers du cinéma" i zdobył uznanie m.in. Andrieja Tarkowskiego. Ponownie popularnością cieszyły się również filmy dokumentalne. Wśród ich reżyserów warto wymienić Rubena Geworkianca, Arę Wahuniego i Artawazda Pelesziana, twórcę m.in. "Menq" (1969) i "Pór roku" (1975). W latach 70. i 80. można wyróżnić takich twórców, jak Arnold Agababow ("Tam za siedmioma górami", 1980), Karen Geworkian, Albert Mykyrtczian ("Dobra połowa życia", 1979), Edmond Keosajan, Lewon Grigorian i Nerses Howhannisjan. Swoje filmy wciąż tworzyli także Malian, np. "My i nasze góry" (1970), "Arjak" (1972) i "Nahapet" (1977) oraz Frunze Dowlatian, np. "Kronika erewańskich dni" (1974) i "Żyjcie długo" (1980). Na przełomie lat 80. i 90. tworzyli Suren Babajan („Trzynasty apostoł”, 1987), Harutiun Chaczatrian, Wigen Czaldranian i Mikajel Dowlatian.
Ormianie tworzyli również filmy poza granicami Armenii. W Iranie, pierwszym filmem fabularnym był nakręcony przez Ormianina Owanesa Ohaniana "Abi o Rabi" (1931). Reżyserowie ormiańskiego pochodzenia działali także w Rosji (Karen Szachnazarow), Francji (Henri Verneuil) i USA (Rouben Mamoulian).
W 2010 roku w Erywaniu otwarto aleję gwiazd armeńskiego filmu. W 2019 roku Zgromadzenie Narodowe ustanowiło 16 kwietnia dniem kina ormiańskiego. W 2020 roku jego obchody nie odbyły się z powodu pandemii COVID-19, jednakże rok później po raz pierwszy zostały one zorganizowane.

</doc>
<doc id="5154282" url="https://pl.wikipedia.org/wiki?curid=5154282" title="Niżegorodskaja">
Niżegorodskaja

Niżegorodskaja (ros. Нижегородская) – stacja linii Bolszej Kolcewej i Niekrasowskiej metra moskiewskiego, znajdująca się w południowo-wschodnim okręgu administracyjnym Moskwy w rejonie Niżegorodskim (ros. Нижегородский). Otwarcie miało miejsce 27 marca 2020 roku w ramach inauguracji odcinka między stacjami Lefortowo – Kosino.
Stacja pięcionawowa typu płytkiego kolumnowego z dwoma peronami wyspowymi położona jest na głębokości 22 metrów. Projekt architektoniczny opracowała moskiewska pracownia ABTB (Architectural Bureau by Timur Bashkaev) we współpracy z petersburskim biurem „Lenmietrogiprotrans” (ros. ОАО «Ленметрогипротранс»).
Układ przestrzenny przystanku oparto na rozwiązaniach zastosowanych na stacji Moskowskiej metra w Niżnym Nowogrodzie. Inspiracją strony plastycznej projektu były zabawki Lego. Ściany i stropy wykończono wielkoformatowymi płytami z gresu, który ma imitować beton architektoniczny. Szare płaszczyzny przepleciono metaloceramicznymi panelami przypominającymi ogromne klocki w barwach żółtej, pomarańczowej, zielonej i niebieskiej. Według projektantów podział stacji na różnokolorowe strefy ułatwi orientację przestrzenną. Perony oświetlają długie pasy ledowe wtopione w sufit. Posadzki wyłożono szarym i brązowym granitem.
Stacja jest częścią dużego węzła przesiadkowego, łączącego metro, moskiewski pierścień centralny (stacja o tej samej nazwie otwarta w 2016 roku) i przystanek kolejowy obsługiwany przez Koleje Rosyjskie (wyremontowany w 2018 roku). Przesiadka między obiema nitkami metra została zorganizowana w systemie „drzwi w drzwi”. W 2023 roku jeden z peronów stacji kolejowej zostanie włączony w skład linii Kijewsko-Gorkowskiej (D4) moskiewskich centralnych średnic. 
Zakładany potok pasażerski to 24,6 tys. osób na godzinę. 

</doc>
<doc id="5154283" url="https://pl.wikipedia.org/wiki?curid=5154283" title="Nick Rogers">
Nick Rogers



</doc>
<doc id="5154286" url="https://pl.wikipedia.org/wiki?curid=5154286" title="Nicholas Rogers">
Nicholas Rogers



</doc>
<doc id="5154290" url="https://pl.wikipedia.org/wiki?curid=5154290" title="Martin Harris">
Martin Harris



</doc>
<doc id="5154292" url="https://pl.wikipedia.org/wiki?curid=5154292" title="Muhammad Ajjub">
Muhammad Ajjub

Muhammad Ajjub ibn Muhammad Jusuf ibn Sulejman `Umar (arab. محمد أيوب بن محمد يوسف بن سليمان عمر, ur. w 1952 roku w Mekce, zm. 16 kwietnia 2016 w Medynie) – saudyjski imam pochodzenia birmańskiego, recytator Koranu. Pełnił funkcję imama w Meczecie Proroka w Medynie i był jednym z nasłynniejszych recytatorów Koranu zarówno w Arabii Saudyjskiej, jak i w islamskim świecie.
Biografia.
Jego ojciec pochodził z Birmy. Wyemigrował do Mekki w obawie przed represjami birmańskich muzułmanów. 
W wieku 13 lat Muhammad zapamiętał cały Koran. Uczył się u wielu szejków i uczonych w Medynie różnych rodzajów nauk prawnych oraz szariatu na Uniwersytecie Islamskim w Medynie, z którego w 1976 roku uzyskał licencjat, a w 1985 roku doktorat.
W roku 1990 został imamem Meczetu Proroka, jednak w 1997 roku został usunięty z tego stanowiska. Następnie pełnił funkcję imama w Meczecie Quba oraz profesora na Uniwersytecie Islamskim do przejścia na emeryturę w 2014 r.
Odbywał podróże m.in. do Indii, Senegalu, Turcji, Pakistanu i Malezji, ucząc tam języka arabskiego.

</doc>
<doc id="5154294" url="https://pl.wikipedia.org/wiki?curid=5154294" title="Sean Lavan">
Sean Lavan

Sean Lavan, właśc. John Thomas Lavan (ur. 22 września lub 21 grudnia 1898 w Kiltimagh, zm. 5 sierpnia 1973 w Dublinie) – irlandzki lekkoatleta, dwukrotny olimpijczyk.
Życiorys.
Urodził się jako najstarszy z czworga dzieci posiadacza ziemskiego Michaela i Bridget (z domu O'Brien). Po zdobyciu stypendium królewskiego w De La Salle College w Waterford został nauczycielem w Cloongullane National School niedaleko Swinford (1919). W 1929 roku ukończył studia medyczne na University College Dublin. Wyjechał na studia podyplomowe do Stanów Zjednoczonych, po czym powrócił w 1931 roku do Irlandii. W latach 1931–1972 pracował w szpitalu dziecięcym St. Temple w Dublinie. Poza tym prowadził praktykę lekarską w Terenure, wykładał anatomię na University College Dublin i był lekarzem w Garda Síochána. Członek sztabu medycznego Irlandii podczas Letnich Igrzysk Olimpijskich 1956. 
Sport zaczął uprawiać w De La Salle College. Trenował m.in. boks, piłkę nożną, piłkę ręczną i rugby, a w latach 1918–1924 grał w futbol gaelicki (dwukrotny mistrz prowincji Connacht). Po kontuzji nadgarstka zajął się lekkoatletyką. Dwukrotny uczestnik igrzysk olimpijskich (IO 1924, IO 1928). Podczas obydwu edycji startował w biegach na 200 m i 400 m. W Paryżu dotarł do fazy ćwierćfinałowej na obu dystansach, natomiast w Amsterdamie powtórzył to osiągnięcie wyłącznie w biegu na 400 m (w Amsterdamie był kapitanem reprezentacji Irlandii). W latach 1923–1928, jako reprezentant University College Dublin, zdobył 15 seniorskich tytułów mistrza Irlandii w biegach na 100, 200 i 440 jardów, a także w wyścigach na 120, 220 i 440 jardów przez płotki. Wielokrotny mistrz zawodów międzyuczelnianych w futbolu gaelickim, lekkoatletyce, rugby i piłce nożnej.
W Anglii poślubił lekarkę Constance, z którą miał syna i dwie córki. Wszyscy zostali lekarzami.
Rekordy życiowe: bieg na 200 m – 22,3 (1923), bieg na 400 m – 49,2 (1928).

</doc>
<doc id="5154296" url="https://pl.wikipedia.org/wiki?curid=5154296" title="Sagging">
Sagging

Sagging – sposób noszenia spodni, które zwisają tak, że górna część spodni znajduje się znacznie poniżej talii, czasami odsłaniając większą część majtek. Osoba nosząca obwisłe spodnie jest czasami nazywana „saggerem”, a w niektórych krajach praktyka ta jest znana jako „low-riding”.
Pochodzenie.
Styl takiego noszenia spodni został spopularyzowany przez skaterów i muzyków hip-hopowych w latach 90. Stał się później symbolem wolności i świadomości kulturowej wśród niektórych młodych ludzi lub symbolem odrzucenia przez nich wartości głównego nurtu społeczeństwa.
Często twierdzi się, że styl wywodzi się z więzień Stanów Zjednoczonych.

</doc>
<doc id="5154310" url="https://pl.wikipedia.org/wiki?curid=5154310" title="Chris Renaud">
Chris Renaud



</doc>
<doc id="5154312" url="https://pl.wikipedia.org/wiki?curid=5154312" title="Adriano Gozzini">
Adriano Gozzini

Adriano Gozzini (ur. 13 kwietnia 1917 we Florencji, zm. 24 września 1994 w Pizie) – włoski fizyk eksperymentalny, związany z Uniwersytetem w Pizie i Scuola Normale Superiore di Pisa.
Życiorys.
Od 1936 studiował w Scuola Normale Superiore di Pisa. Tam w 1940 obronił pracę doktorską poświęconą spektroskopii w podczerwieni napisaną pod kierunkiem . Następnie został wcielony do wojska, służył m.in. w Grecji, gdzie po kapitulacji Włoch w 1943 został wzięty do niewoli niemieckiej i przebywał w obozie jenieckim w Dęblinie.
Po II wojnie światowej rozpoczął pracę w Instytucie Fizyki Uniwersytetu w Pizie, od 1959 był tam zatrudniony na stanowisku profesora. W 1970 został dyrektorem Laboratorio per lo Studio delle Proprietà Fisiche di Biomolecole e Cellule, w 1971 dyrektorem Laboratorio di Fisica Atomica e Molecolare CNR w Pizie, od 1985 był profesorem Scuola Normale Superiore di Pisa, gdzie kierował nowo powstałym laboratorium fizyki atomowej.
Razem z zbudował komorę jonizacyjną, która była prototypem komory iskrowej, prowadził obserwacje przejść wielofotonowych w absorpcji w obszarze mikrofalowym wykrywanych metodą pomiaru momentów pędu, wprowadził też obserwację polaryzacji zespołu atomów, którą uzyskał dzięki pompowaniu optycznemu za pomocą zjawiska Faradaya, był jednym ze współodkrywców zjawiska interferencji stanów kwantowych.
Zaszczyty.
W 1971 otrzymał , w 1981 Medal Mariana Smoluchowskiego. Był doktorem honoris causa uniwersytetów w Lille, Clermont-Ferrand i Paryżu (1988). Należał do Accademia dei Lincei (od 1987) i Królewskiego Towarzystwa Naukowego w Liège.
Jego imię nosi jedna z ulic w Pizie.

</doc>
<doc id="5154316" url="https://pl.wikipedia.org/wiki?curid=5154316" title="James Hickman">
James Hickman



</doc>
<doc id="5154317" url="https://pl.wikipedia.org/wiki?curid=5154317" title="Jim Hickman">
Jim Hickman



</doc>
<doc id="5154318" url="https://pl.wikipedia.org/wiki?curid=5154318" title="Jim Hickman (baseballista)">
Jim Hickman (baseballista)



</doc>
<doc id="5154319" url="https://pl.wikipedia.org/wiki?curid=5154319" title="James Hickman (baseballista)">
James Hickman (baseballista)



</doc>
<doc id="5154320" url="https://pl.wikipedia.org/wiki?curid=5154320" title="Vit Kopriva">
Vit Kopriva



</doc>
<doc id="5154321" url="https://pl.wikipedia.org/wiki?curid=5154321" title="Dmitry Popko">
Dmitry Popko



</doc>
<doc id="5154325" url="https://pl.wikipedia.org/wiki?curid=5154325" title="Strój spiski">
Strój spiski

Strój spiski – tradycyjny ubiór Spiszaków, ludności góralskiej zamieszkującej obszar Spiszu (zarówno na terenie Polski, jak i w słowackiej części Górnego Spiszu). Strój spiski wykazuje wspólne dla obszaru całych Karpat Zachodnich wpływy niemieckie, wołoskie oraz szczególnie silne tu – węgierskie. Niemniej wyraźnie różni się on od ubioru sąsiednich grup górali podhalańskich oraz pienińskich. Strój Spiszaków cechował się dużą różnorodnością. Na niewielkim obszarze Polskiego Spiszu wykształciły się trzy jego typy: jurgowski oraz zbliżone do siebie kacwiński i trybski. Odrębne warianty stroju ludowego powstały też wśród górali spiskich na terytorium obecnej Słowacji. 
Do końca XIX wieku ubiór wykonywany był z materiałów wytwarzanych w gospodarstwie domowym – lnu, wełny i skóry. W późniejszym okresie w dostępne stały się materiały produkowane fabrycznie: "janglija" (lub "anglija" – delikatna tkanina angielska), aksamit ("barsian"), tybet, kreton, jedwab czy wełenka ("śtof" lub "sztof"). Nabywano je w spiskich miastach: Kieżmarku, Lubowli czy Starej Wsi. Po wytyczeniu w 1920 roku dzielącej region granicy polsko-czechosłowackiej mieszkańcy Polskiego Spiszu utracili możliwość zaopatrywania się w dotychczasowych punktach. Po polskiej stronie granicy część tkanin i produktów była trudno dostępna, bądź nie była dostępna w ogóle. Odmienne materiały oferowane w Nowym Targu czy Krościenku przyczyniły się do zwiększenia na Polskim Spiszu wpływów mody podhalańskiej. Sytuację tę wzmacniał także – zwłaszcza w przygranicznych miejscowościach (Nowa Biała, Krempachy, Dursztyn, Trybsz) – zanik istniejącej dotąd galicyjsko-węgierskiej granicy administracyjnej. W niektórych wsiach doprowadziło to do częściowego wyparcia stroju spiskiego podhalańskim (np. w przypadku ubioru męskiego w Czarnej Górze i Rzepiskach). Jednocześnie na terenach pozostałych po południowej stronie granicy strój spiski zaczął ulegać upodobnieniu do ubioru właściwego dla innych regionów Słowacji, co szczególnie widoczne było w znacznym zwiększeniu liczby zdobień – głównie u kobiet, ale też u mężczyzn (choćby obszycia przyporów spodni).
W ocenie Janusza Kamockiego strój spiski wyewoluował ze „stroju starospiskiego” noszonego także przez górali pienińskich, wyróżnianych przez część autorów górali szczawnickich oraz Rusinów szlachtowskich, jak i na północnym pograniczu spisko-podhalańskim (pas od Harklowej do Czorsztyna). J. Kamocki zauważa jednak, że podobieństwa do niektórych elementów odzieży górali sądeckich każą przypuszczać, że stroje te zapewne należały w przeszłości do szerszej, wspólnej grupy, którą można określić mianem „spisko-sądeckiej”.
Jak wynika z badań prowadzonych w latach 50. XX wieku przez Edytę Starek (monografia pt. „Strój spiski” z 1954) już wówczas strój spiski przywdziewany był bardzo rzadko. Obecnie tradycyjne stroje (po obu stronach granicy) zakładane są głównie przez zespoły regionalne oraz przy okazji największych świąt rodzinnych i kościelnych.
Typy kacwiński i trybski.
Strój kacwiński noszony był dawniej w siedmiu spośród czternastu polskich wsi spiskich, a mianowicie w Falsztynie, Frydmanie, Kacwinie, Łapszach Niżnych, Łapszach Wyżnych, Łapszance i Niedzicy. Z kolei strój w odmianie trybskiej typowy był dla Dursztyna, Krempach, Nowej Białej i Trybsza. Warianty te miały liczne cechy wspólne, różniły się zaś przede wszystkim nazewnictwem i rodzajem wykonywanych zdobień (ich większą liczbę, często z motywami kwiatowymi, można odnaleźć na strojach trybskich).
Strój kobiecy.
Panny przez cały rok chodziły z odkrytymi głowami. Kobiety zamężne mocowały na głowach chamełkę (obręcz wykonaną np. z okręconego szmatką grubego drutu), na której następnie upinano zaplecione w dwa warkocze włosy. Te układano na czubku głowy – w "cubę". Na tak przygotowaną fryzurę zakładano zasłaniający ją czepek z charakterystycznym zębem na czole wykonywany przeważnie z atłasu, tybetu, a niekiedy brokatu. Na czepkach zawiązywano wzorzyste tybetki, chusty delinowe lub śtofowe (wykonane z cienkiej wełenki), bądź też białe – muślinowe. Małe wiązano pod brodą, większe zaś krzyżowano na piersi i wiązano na plecach.
Noszono białe sięgające pasa lniane koszule o kroju bezprzyramkowym marszczonym. Szyto je z dwóch oddzielnych tkanin – przód i tył wytwarzano z gładkiego samodziału tkanego splotem płóciennym, podczas gdy rękawy ozdabiano wrabianymi paskami (Trybsz) albo naszywanymi fabrycznymi taśmami (Kacwin) – przeważnie koloru czerwonego. Długie i szerokie rękawy marszczono przy mankietach i wykańczano koronką wykonaną fabrycznie ("śtykuwanie") bądź ręcznie na szydełku ("hekluwanie"). Koszula miała rozcięcie do połowy przodu ułatwiające wkładanie jej przez głowę. Pod szyją była marszczona – by zebrać materiał z ramion – i zakończona obszewką. W przypadku koszul z krótkimi bufiastymi rękawami przewiązywano je powyżej łokci czerwonymi wstążkami.
Nowsze koszule wykonane były z cienkiego płótna bez pasów na rękawach, za to z kołnierzem-stójką wykończonym krezą bądź pasami czerwonego haftu tkackiego.
Podstawowym typem spódnicy była "kanafoska" ("kanafaska"). Szyto ją z czerwonego bawełniano-lnianego samodziału, kanafasu, tkanego w cienkie pionowe prążki – białe, czarne lub niebieskie (szerokość materiału stanowiła długość stroju). W zależności od ich koloru spódnica określana jako "bioło" (biała), "miysano" (mieszana) lub "cyńcowo" (tęczowa). Układano ją w talii w taki sposób, by prążki wypadały w środek fałd, dzięki czemu spódnica sprawiała wrażenie czerwonej. W części zasłanianej zapaską wszywano "przodek" z tańszego płótna lnianego. Pod wierzchnią część stroju zakładano zwykle trzy wykrochmalone "spodniki" (halki) z płótna samodziałowego – najbliższa ciału miała około 2 m szerokości, dwie kolejne były szersze, ok. 3 m. Po doszyciu do spódnicy gorsetu, strój ten nazywano suknią.
W późniejszym okresie (początek XX wieku) do szycia spódnic korzystano także z innych materiałów, w szczególności z wełny, adamaszku (biały odświętny "kidel gradowy") czy atłasu. Po I wojnie światowej w okolicy Trybsza zaczęto nosić spódnice z ciemnego kwiecistego tybetu, zaś wokół Kacwina z gładkiego śtofu ("śtofki") i kretonu ("kartunki" lub "kartonki").
W okresie postu i żałoby noszono suknie szyte z tłoczonego samodziału farbowanego na ciemne kolory – czarny lub granatowy.
Na spódnice bądź suknie zakładano bardzo szerokie zapaski, przeważnie z szafirowego perkalu; pod koniec XIX wieku stosowano już znacznie węższe, wytwarzane z jednej szerokości materiału. W typie kacwińskim tradycyjnie były one białe (u panien) oraz czarne, z alpaki ("orlijonu", u starszych kobiet). W okolicach Trybsza ich kolor nie był związany z wiekiem kobiety. Zapaskę wykańczano elementami w tym samym kolorze – bądź to ząbkami ("cipkami"), bądź też fabryczną taśmą. U góry wszyta była w "obujek".
Kobiety nosiły dwa rodzaje gorsetu: odświętne "kabotki" (lub "kabatki") i "lajbiki" (lub "lejbiki") stanowiące raczej element stroju codziennego. Oba mogły być doszywane do spódnicy lub noszone oddzielnie.
Kabotki szyto najczęściej z czerwonej "jangliji", niekiedy także z brokatu lub tybetu. Miały przody cięte razem z częścią prostych pleców. Przy dekolcie wykończone były charakterystycznym trójkątnym wcięciem – szczytkiem. Zapinano je na haftki. Krawędzie obszywano matową aksamitką lub złotą taśmą (w Trybszu także zieloną).
Lajbiki były wyraźnie krótsze, z owalnym dekoltem, zapinane na guziczki. Miały proste plecy pasowane łukowatymi cięciami i przody krojone z częścią pleców. Szyto je z sukna, wzorzystego tybetu, delinu bądź aksamitu ("barsianu"). Przystrajano je przy pomocy kolorowego sznurka ułożonego wzdłuż brzegów stroju w tzw. "mirwę" lub "gadzik" (lajbiki sznurowane). Czarne gładkie tkaniny przystrajano sznurkiem białym lub szafirowym, zielone – czerwonym. Popularne były także lajbiki czerwone czy wielokolorowe, te ostatnie szczególnie w Trybszu. Dolny pas materiału układano w drobne fałdki w formie kaletek (rzadsze z przodu i gęstsze z tyłu). Lajbiki świąteczne lub ślubne szyte były w jasnych barwach, z większą liczbą zdobień.
Opisywany element ubioru na początku XX wieku zaczął być wypierany przez "kurtki", lekko rozkloszowane w dolnej części i obcisłe w pasie satynowe katany ze stójką.
Tradycyjne szale zwane na Spiszu "rańtuchami" wytwarzano z tkaniny rąbkowej – delikatnego samodziału z lnianych włókien, pomiędzy które dla uzyskania ozdobnego wzoru wrabiano następnie grubą fabryczną nić bawełnianą. Noszono je na ramionach lub na głowie (czepcu). W typie kacwińskim przestały być używane już około połowy XIX wieku, jednak w okolicy Trybsza noszono je do wybuchu I wojny światowej. Ręcznie wykonywane szale zostały zastąpione przez fabrycznie produkowane tkaniny ażurowe (typu firanowego).
Okryciem wierzchnim w zimie były białe baranie kożuchy przypominające te noszone przez mężczyzn.
Do początku XX wieku podstawowym spiskim obuwiem tak u kobiet, jak i mężczyzn były kierpce ze świńskiej skóry ("spyrcoki"), a zimą "kołcany" (płytkie sukienne pantofle). Później, około 1905 roku bogatsi Spiszacy zaczęli nosić buty z wysokimi cholewkami typu węgierskiego układające się w kostce w harmonijkę. Niekiedy cholewka buta w swojej górnej części zdobiona była czerwonym paskiem skóry (szczególnie w stroju kacwińskim).
Strój męski.
Podstawowym nakryciem głowy był filcowy kapelusz typu węgierskiego – o okrągłej, niezbyt dużej główce oraz szerokim rondzie. Rondo to, zwane "kanią", wywijano nieomal pionowo do góry w taki sposób, że prawie dorównywało, a niekiedy przewyższało główkę (w odmianie trybskiej zazwyczaj było niższe niż w kacwińskiej). Kapelusze przewiązywano – szczególnie u kawalerów – kolorową, przeważnie czerwoną wstążką, której długie końce zwisały na zewnątrz ronda, sięgając nieraz aż do linii ramion. Wspomniane nakrycia głowy pierwotnie nabywano w Lubowli lub Starej Wsi Spiskiej; gdy po I wojnie światowej stały się one trudniej dostępne, w stroju kacwińskim zaczęły je wypierać fabryczne kapelusze z zielonego sukna. Jednocześnie w stroju trybskim w tym samym czasie zaprzestano ostatecznie noszenia kapeluszy słomkowych.
Zimą na głowy zakładano czapki baranie.
Noszono białe, sięgające do pasa koszule z lnianego samodziału, początkowo o kroju ponczo podłużnego bez mankietów, później ujęte w mankiet. Koszule typu kacwińskiego miały stojący kołnierzyk wykończony podobnie jak mankiety taśmami z czerwonym fabrycznym wzorem. W wariancie występującym w okolicy Trybsza koszule pod szyją wykańczano niewielką stójką i obszewką przy rozcięciu zdobioną białym haftem lub koronką. Zapinano je na guziki lub przy pomocy spinki.
Spodnie ("portki") w stroju spiskim wykonywano z sukna samodziałowego. Te noszone przez Spiszaków z regionu Kacwina miały proste, szerokie i równo zakończone nogawki zdobione wszytymi lamówkami z czerwonego sukna. Dwa przypory (rozcięcia) w górnej części przodów wzmacniano i ozdabiano "borytasami –" skromnymi pętlicowymi naszyciami z czerwono-granatowej skręconej włóczki – nawiązującymi do wzorów umieszczanych na mundurach węgierskiej piechoty (z czasem liczba i złożoność stosowanych ozdób rosła). Przypory zasłaniano klapkami wyciętymi w ząbki ("zalatańce"). Spodnie nie miały kieszeni.
Portki trybskie miały nogawki u dołu dopasowywane do noszenia butów o wysokiej cholewce. Zdobienia przyporów (w Krempachach i Nowej Białej znane jako "cyfry" bądź "kluce") w porównaniu z odmianą kacwińską zwykle były bardziej rozbudowane, zwłaszcza w późniejszym okresie. W Trybszu i Dursztynie przybierały czarno-czerwone formy zbliżone do podhalańskich – ze "ślimockami", "kogutkami" i "motycką". W Krempachach i Nowej Białej podobnie jak w Kacwinie ozdoby formowano ze skręconej czerwono-granatowej włóczki. Klapki przyporów nazywano "kwaterami".
Najbardziej charakterystycznym elementem stroju męskiego były krótkie kamizelki podobnie jak w przypadku damskich gorsetów zwane "lajbikami". Szyto je w Lubowli z cienkiego zielonego sukna ("jangliji"). Na przodach zdobiono je trzema rzędami płaskich guzików ("gombosów") oraz haftem łańcuszkowym. Przy pomocy żółtej i czerwonej włóczki wyszywano przeważnie motywy roślinne. Ważnym elementem wzoru były stylizowane kwiaty tulipanów (bądź krokusów), które umieszczano z przodu pomiędzy szeregami guzików (zwykle po sześć lub siedem par). W odmianie kacwińskiej, częściej niż w trybskiej, na przodzie kamizelki obok zewnętrznego rzędu guzików doszywano "kistki", chwasty z włóczki wykorzystywanej do wykonania haftów. Zdobiono także dolną część pleców, poniżej dwóch nachodzących na siebie klapek wyszywając roślinny haft uzupełniany guzikami. Wokół Kacwina w ten sam sposób nanoszono także rok uszycia lajbika. Przykładowy wzór zdobień składał się z siedmiu tulipanów, serca i gwiazdek. Po podziale Spiszu w 1920 roku zielone lajbiki zaczęły być wypierane przez granatowe kamizelki występujące u sąsiednich grup górali polskich.
Jako okrycia wierzchnie stosowano sięgające poniżej kolan sukmany o kroju ponczo podłużnego szyte z ciemnego brązowego sukna. Miały długie proste rękawy i płasko przyszyty kołnierz. Układające się kloszowo sukmany noszono zazwyczaj wkładając ręce w rękawy, niekiedy jednak narzucano je na ramiona jak pelerynę. Warianty kacwiński i trybski różniły się zdobieniami. W pierwszym z nich sukmany dekorowane były aplikacjami z sukna ("jangliji") w formie białych i czerwonych kropek tworzących kształt trójkąta. Ich podstawą był haftowany czerwony tulipan. Umieszczano je regularnie wzdłuż przodów i mankietów. W typie trybskim w tych samych miejscach wyszywano ściegiem łańcuszkowym niewielkie żółto-czerwone elementy przypominające parzenice.
Dawniej zimą noszono serdaki z barwionej skóry, a w okolicy Kacwina długie kożuchy z wyprawianych na biało skór baranich. Miały one długie, zwężające się rękawy i były lekko dopasowane w talii. Wykończone były obszyciami z koźlej skóry, zaś pod szyją lamówką z lisiego futra. Zapinano je na skórzane guziki. Były bogato zdobione aplikacjami z czerwonego sukna, safianu i czerwono-zielonymi haftami.
Używano dwóch rodzajów pasa: wąskiego "rzyminia" i szerokiego "opaska". Oba wyrabiane były poza terenem Spiszu – na Liptowie i Orawie, a nabywano je bądź to u samych kaletników, bądź też od wędrownych handlarzy. Pierwszy z wymienionych pasów, "rzymiń", stosowany był na co dzień do podtrzymywania spodni; przewlekano go przez górny obrąb portek. Miał około dwóch metrów długości, wobec czego opasywano się nim dwukrotnie, wolną część pozostawiając luźno zwisającą. Na widocznej stronie zdobiony był metalowymi guzami. Z kolei zdobiony stempelkowym ornamentem "opasek" zszywany był z dwóch warstw skóry cielęcej, między którymi wszywano kieszeń na pieniądze i dokumenty. Zapinany był na kilka klamerek (dwie, cztery). Stosowany był sporadycznie, raczej jako element stroju w typie trybskim.
Początkowo górale spiscy nosili kierpce. Na początku XX wieku zostały jednak wyparte przez wysokie buty zapożyczone od wojsk węgierskich. W typie kacwińskim cholewki z przodu były wyższe niż z tyłu, wycięte w dwa zęby.
Typ jurgowski.
Strój spiski w odmianie jurgowskiej spotykany był w Czarnej Górze, Jurgowie i Rzepiskach – trzech wsiach podtatrzańskich położonych przy granicy z Podhalem. Cechował się bogatym zdobnictwem i widocznymi wpływami kultury pasterskiej, co upodabniało go do ubioru górali podhalańskich, a jednocześnie wyraźnie odróżniało od pozostałych strojów Polskiego Spiszu.
Strój kobiecy.
Pod koniec XIX wieku panny czesały włosy gładko, z przedziałkiem pośrodku, jednym warkoczem splecionym z tyłu i przewiązanym wstążką. Kobiety zamężne rozdzielały włosy na pół i mocowały je na chamełce. Następnie zakładano niewielki czepiec z ząbkiem na czele. Robiono to w taki sposób, że nie zasłaniał wszystkich włosów nad czołem. Czepce początkowo szyto z atłasu, a w późniejszym okresie m.in. z kwiecistego jedwabiu, tybetu czy brokatu. Ich brzegi ozdabiano plisowaną wstążką delikatnie wystającą poza krawędź. Na to zakładano – zwłaszcza podczas świąt – spinane pod szyją chusty rąbkowe zdobione białym ornamentem tkackim. Chust tych nie składano na pół, a jedynie podwijano jeden ich róg, dzięki czemu sztywno odstawały po bokach głowy, a jeden z rogów głęboko opadał na plecy.
Krótkie, sięgające do pasa koszule szyto z lnianego samodziału w kroju bezprzyramkowym marszczonym. Pod szyją wykończone były wąską oszewką. Występowały w dwóch zasadniczych typach. Pierwszy – o szerokich rękawach marszczonych u dołu w ten sposób, że tworzyły rodzaj falbanki pozbawiony był mankietów. Koszule te zdobiono na ramionach i rękawach haftem łańcuszkowym, a później krzyżykowym (motywy roślinne i geometryczne). Wyszycia były wykonywane jedwabnymi nićmi, zwykle w kolorze czarnym albo brązowym. Koszule drugiego typu, zwane "treluchowymi" wykonywano z tkaniny o splocie zbliżonym do rypsowego. Na ramieniu i przy dłoniach zdobione były czerwonym haftem tkackim, miały też mankiety zdobione dodatkowo mereżką, szydełkowanymi "forbótkami" (koronką) lub bawełnianą wstawką fabryczną ("śtykuwanie", "śtikeraj"). Młode dziewczęta nosiły tzw. koszule trybskie, z krótkimi bufiastymi rękawami przewiązanymi wstążką. Na co dzień noszono robocze koszule o wzorze poncza podłużnego.
Spódnice jurgowskie szyto z różnorakich materiałów, zarówno z lnianego płótna samodziałowego, jak i z materiałów fabrycznych. Najbardziej reprezentacyjną była "suknia" – czerwona spódnica z "jangliji" obszyta na dole złotą "treską" (ozdobną taśmą, galonem). Pozostałe zbiorczo zwano fartuchami, a ich indywidualne nazwy wywodziły się od materiałów, z których je wykonano. Do najpopularniejszych należały "obrusiane" (z białego płótna lnianego tkanego w różne motywy) i "farbanki" – farbowane na granatowo i pokryte ręcznie drukowanymi wzorami. W późniejszym okresie stosowano też fabryczne kretony ("kartunki") i tybety w kwieciste wzory. Pod spódnice zakładano kilka szerokich falbaniastych "spodników" (halek).
W czasie największych świąt na wierzch zakładano rąbkowe (rańtuchowe) fartuchy – szerokie spódnice z bardzo cienkiej przędzy lnianej, w którą wrabiano wzory z grubszej przędzy.
Na spódnicę (suknię) nakładało się zapaskę, fartuch lub krótki fartuszek. Zapaski przeważnie były białe, zdobione mereżką lub "forbótkami". Nie były wszyte w pasek, a marszczono je poprzez ściągnięcie sznurka przewleczonego przez tunelik w górnej części zapaski. Stosowano także węższe zapaski z czarnego "orlijonu" (alpaki), które wszywano w pasek i zdobiono czarną koronką fabryczną.
Noszono wiele rodzaje gorsetów. Podstawowe dwa odpowiadały tym występującym w pozostałych odmianach stroju z terenu Polskiego Spiszu. Do reprezentacyjnych czerwonych spódnic noszono (a niekiedy doszywano) "kabotki" – zapinane na haftki gorsety z charakterystycznym trójkątnym wcięciem wykonane z czerwonej "jangliji" (wcześniej z jedwabnego brokatu) i obszywane złota taśmą ("treską"). Na co dzień wybierano jednak proste i bardzo krótkie "lajbiki," w późniejszym okresie wykonywane z barwnych tybetów. Przestrzeń między "lajbikiem" a spódnicą wypełniała krajka zapaski.
Charakterystycznym elementem stroju jurgowskiego był "rańtuch", cienki szal z tkaniny rąbkowej noszony przez kobiety zamężne. Miał on ok. 50 cm szerokości i ok. 240 cm długości. Zdobiony był motywami ułożonymi bądź to na całej jego powierzchni, bądź też wyłącznie wzdłuż jednej z krawędzi. Narzucano go na ramiona albo na głowę. Rańtuchy noszono do czasu I wojny światowej, najdłużej w Czarnej Górze, Jurgowie i Rzepiskach, gdzie mieszkało najwięcej tkaczek.
Elementem kobiecego stroju jurgowskiego były wspólne z modą męską sukmany i kożuchy. Nie różniły się one wykonaniem od męskich szytych z brązowego sukna lnianego.
Ponadto w czasie niskich temperatur noszono biały kożuch poszerzany od pasa. Zdobiono go skórą i aplikacjami z sukna. Był on też niezbędnym elementem stroju ślubnego.
Zasadniczo kobiety nosiły skórzane kierpce (latem) bądź sukienne "kołcany" (zimą). Na początku XX wieku zaczęto nosić drogie skórzane buty z wysoką cholewką zamawiane w Starej Wsi Spiskiej, tzw. "szangrinki" (ze skóry szagrynowej, o groszkowanym licu).
Strój kobiecy dopełniały czerwone korale i liczne wstążki ("sznurki") używane do wiązania warkoczy, mocowania włosów na chamełce, jako ozdoba czepca itd.
Strój męski.
Filcowe kapelusze miały kształt zbliżony do podhalańskich kłobuków – o wąskim rondzie i niewielkiej okrągłej główce. Zdobiono ją fioletową tasiemką z "retiaską" (mosiężnym łańcuszkiem), a w odmianie odświętnej "kostkami" (muszelkami porcelanek). Za nie zatykano pozłacane rośliny (lnicę), żywe kwiaty albo kupowane w Kieżmarku pióra głuszca ("głuchomie").
Wyraźnie odróżniały się także nakrycia głowy związane z obrzędami ślubnymi. Pan młody nosił kapelusz opasany szeroką wstążką, za którą zatykano gałęzie jodły, a ponadto zdobiony paciorkami czy "wątrysem" – pękiem skręconych mosiężnych drucików. Najbardziej charakterystyczne były jednak ozdoby "pytacy" (drużbów), tzw. "piórka". Ze słomy, kawałków sukna i gęsich piór tworzono 120 „łodyg”, które następnie formowano w duże kwiaty i w takiej formie mocowano u kapelusza.
Najstarsze koszule jurgowskie miały krój ponczo podłużnego; szyto je z lnianego płótna samodziałowego. Były krótkie (sięgały do pasa), z niewielkim rozcięciem na przodzie ułatwiającym ich zakładanie. Pod szyją wykańczano je stojącą obszewką zdobioną czarnym haftem krzyżykowym (w "bogace" lub "krokiewkę"). Obszywkę wiązano sznurkiem, a rozcięcie poniżej spinano romboidalną lub sercowatą spinką wyrabianą z mosiężnej blachy w Bukowinie Tatrzańskiej. Niekiedy stosowano dwie spinki – mniejszą pod szyją i większą na piersiach. Szerokie rękawy początkowo nie miały mankietów, a jedynie obrębiano je mereżką. Węższa mereżka występowała także powyżej obrębu, gdzie wiązana była w małą krokiewkę. Rękawy łączono z tułowiem koszuli ściegiem zwanym "cirką," po obu stronach również wykończonym mereżką.
Pod koniec XIX wieku rękawy zaczęto zwężać, wszywano je w mankiety, zaś obszewkę przy szyi zastąpił wykładany kołnierz. Współcześnie bardziej uroczyste koszule przy rozcięciu na piersi zdobione są mereżką.
Zwane "portkami" spodnie szyto z białego folowanego sukna samodziałowego. Swoim krojem przypominały portki podhalańskie. Miały obcisłe nogawice z rozcięciem u dołu i doszytymi małymi klinami materiału, dzięki czemu zachodziły na kierpce i zasłaniały stopę. Starsze miały jedno rozcięcie w talii (po prawej stronie), później zaczęto stosować dwa symetryczne przypory zasłaniane klapkami znanymi jako "załuski". Były wyposażone w kieszenie. Zszywano je z dwóch nogawek oraz dwóch dodatkowych płatów materiału przedłużających spodnie w części lędźwiowej. W połowie XIX wieku "portki" ozdabiane były obszyciem z granatowo-czerwonego sznurka wokół przyporów oraz wzdłuż szwów po bokach spodni i na pośladkach. Z czasem liczba zdobień rosła, a sznurki zaczęto układać w kształt parzenicy. Najczęściej spotykanym motywem był "gadzik" zakończony u dołu "krzesiwkiem" lub "ślimockami" (motyw w kształcie serca). W późniejszym okresie wzory zaczęto uzupełniać wielokolorowym haftem, zazwyczaj przedstawiającym coraz bardziej rozbudowane motywy kwiatowe. Dodatkowym zdobieniem był wielokolorowy pompon przyszyty do nogawki w okolicy kostki.
Sukmany jurgowskie znacząco różniły się od noszonych w pozostałych częściach Polskiego Spiszu. Szyto je z brązowego samodziałowego sukna folowanego (odświętne były białe); miały krój ponczo podłużnego. Były przy tym stosunkowo krótkie – sięgały nie dalej niż do połowy uda. Dzięki wszytym klinom były sztywne, sterczały po bokach. Wokół szyi wszywano płaski kołnierz zdobiony wypustką z czerwonej i żółtej "jangliji". Podobne elementy umieszczano wzdłuż szwów bocznych i mankietów, które dodatkowo zdobiono naszywanymi aplikacjami wyciętymi w dwa zęby. Sukmana pod szyją wiązana była szeroką czerwoną wstążką.
W zimnych miesiącach noszono kożuchy zszywane z czterech biało wyprawianych baranich skór. U dołu obszywane były "galotkami" (oprymami) naprzemiennie z białego i czarnego futra. Przody kożuchów zdobiono czerwono-zielonym haftem i aplikacjami z przewlekanego czerwonego safianu.
W późniejszym okresie kożuchy zostały zastąpione serdakami z owczej skóry. Początkowo były one białe, skromnie zdobione. Następnie nastała moda na skóry barwione na brązowo zdobione aplikacjami z czerwonej skórki safianowej i zapożyczonymi z Liptowa haftami (motywy kwiatowe, pawie oczka), które zaczęły pokrywać niemal całe plecy. Zamiast guzików stosowano "kiecki" czyli wielokolorowe włóczkowe pompony.
Strój odświętny uzupełniał "opasek", szeroki pas z mosiężnymi ćwiekami zapinany na kilka (cztery bądź pięć) klamer. "Portki" podtrzymywał luźno popuszczany wąski dwumetrowy pas rzemienny.
Podstawowym obuwiem męskim były skórzane kierpce zwane "spyrcokami".
Spisz słowacki.
Wśród zamieszkującej tereny Górnego Spiszu ludności góralskiej (a po części także rusińskiej, łemkowskiej) nie wytworzył się jednolity typ stroju ludowego, a raczej wzór poszczególnych elementów ubioru wyglądał inaczej niemal w każdej wsi. Strój spiski z terenów dzisiejszej Słowacji nawiązywał – co do zasady – do typu jurgowskiego, a pośrednio do strojów podhalańskich. Do głównych ośrodków, w których kultywowana jest obecnie szeroko rozumiana tradycja góralska, zaliczyć należy podtatrzańskie wsie Zdziar i Lendak, a w części nadpopradzkiej (wschodniej) – Drużbaki Wyżne. W przeszłości oprócz nich strój spiski (góralski, ) noszono w Havce, Osturni, Zálesiu. Mniej zdobną odmianę notowano w regionie pienińskim (środkowym): w Czerwonym Klasztorze, Haligowcach, Lechnicy, Leśnicy czy Rychwałdzie (Wielkiej Leśnej). Ubiór noszony na terenach położonych we wschodniej części Górnego Spiszu (w okolicach Lubowli) niekiedy zaliczany jest do grupy archaicznego stroju spiskiego, jednak w ocenie innych autorów należy go zakwalifikować jako odrębny od opisywanego w tym miejscu „stroju góralskiego” typ spisko-rusiński, szarysko-rusiński, szaryski, a w Drużbakach i okolicy – spisko-niemiecki.
Podobnie jak na polskim Zamagurzu, także i tu początkowo ubiór szyto w przeważającej części z materiałów wytworzonych we własnym gospodarstwie: płótna lnianego bądź konopnego, sukna wełnianego, skór i futra. W późniejszym okresie zaczęto stosować fabryczne tkaniny (brokat, jedwab, kaszmir) i zdobienia. Po podziale Spiszu w stroju kobiecym znacznie zwiększono liczbę haftów i innych dekoracji: czepce w całości pokryto cekinami, a na rękawach koszul kolorowe wyszycia zastąpiono szerokimi taśmami nierzadko pokrywającymi całą przestrzeń pomiędzy ramieniem a łokciem.
Strój kobiecy.
W Zdziarze i zamieszkanej przez Rusinów Osturni strój kobiecy zbliżony był do stroju jurgowskiego. Warstwę wewnętrzną tworzyła ciasnocha () – długa płócienna koszula spodnia. Wśród młodszych kobiet na początku XX wieku w jej miejsce upowszechniło się raczej stosowanie halki ("kitla" lub "kidla", ). Na nie zakładano białą koszulę wierzchnią o kroju bezprzyramkowym – z krótkim rękawem do pracy oraz z długim rękawem w dni świąteczne. Koszule odświętne zdobione były na rękawach przetykanymi czerwonymi pasami i mankietami w tym samym kolorze zakończonymi białą koronką. Do końca XIX wieku noszono krótkie koszule nie sięgające nawet pasa. Ich długość zwiększyła się, gdy z mody wyszło doszywanie gorsetów do spódnic.
Na wykrochmalone spódnice spodnie zakładano spódnicę wierzchnią, najczęściej czerwoną "kanafoskę", niekiedy też "kartunkę", którą z kolei zasłaniano szeroką zapaską ("fartuch", "zopaska", ). Szyto je z dwóch szerokości materiału – u starszych kobiet z czarnego połyskującego klotu obszytego koronką (), u młodszych także z innych tkanin (np. z wzorzystego lub drukowanego kretonu). Przy okazji największych świąt ubierano się na biało – noszono adamaszkowe spódnice, zapaski w tym kolorze oraz rańtuchy – rąbkowe szale. Tak jak w polskiej części Spiszu w użyciu były dwa rodzaje gorsetów: ostro zakończone "kabotki" i "lajbiki" o bardziej obłych wycięciach. Pierwsze z wymienionych szyto zazwyczaj z tego samego materiału co spódnice, podczas gdy "lajbiki" wykonywano również z kaszmiru czy delinu. Także i w tym elemencie występowało rozróżnienie kolorystyczne w zależności od wieku; ciemne gorsety oznaczały kobietę starszą, podczas gdy w te żywszych kolorach, np. czerwone – pannę.
Na początku XX wieku upowszechniły się krótkie płaszcze () z długimi rękawami szyte z ciemnej flaneli lub klotu (pierwotnie z barwionego samodziału) podszytego płótnem. Zimą noszono zdobione kamizelki i kożuchy ze skór baranich. W Osturni skóry wyprawiano na biało i zdobiono kwiecistymi naszyciami z białej i czerwonej irchy oraz dodatkami czarnego futra baraniego. Do końca XIX wieku popularne były kożuchy długie, sięgające łydek, później – zwłaszcza wśród młodszych kobiet, upowszechniły się krótsze, lekko taliowane. Kożuchy stanowiły atrybut kobiet zamężnych, nierzadko stanowiły podarek ślubny.
Na stopach noszono onuce i kierpce ze skóry bydlęcej, a w przypadku większych świąt – wysokie czarne ciżmy z doszywanym do cholewki dodatkowym pasem skóry w kolorze naturalnym. Zimą obuwano płócienne "kołczany" () albo kolorowo wyszywane kapcie ( lub "papuče").
Panny czesały włosy w jeden warkocz, do którego doczepiano różnokolorowe wstążki. W czasie świąt włosy dekorowano także przy pomocy długiej szerokiej wstążki z motywami kwiatowymi, której wolne końce doszywano do kawałka tektury i w takiej formie upinano do warkocza. W podobny, choć zawierający więcej zdobień sposób konstruowano wianek panny młodej (). Kobiety zamężne zaplatały włosy na chamełce (), na co następnie zakładano czepiec z zębem na przedzie wykonany z kolorowego kaszmiru. Na głowę zakładano także chusty – mniejsze w dni powszednie, większe zaś przy okazji świąt. Te pierwsze spinano pod szyją, drugie zaś krzyżowano na piersi i wiązano na plecach. Latem stosowano chustki z tkaniny rąbkowej, zimą z kaszmiru czy nawet wełny. 
Oddzielny typ stroju wykształcił się w Lendaku, gdzie charakterystycznym elementem były szerokie plisowane zapaski ("fartuh") zakładane na kwieciste spódnice ("kydeľ"). W czasie największych świąt noszono białe, w czasie pozostałych (np. w drugi dzień Bożego Narodzenia) różowe, zaś na co dzień obowiązywały zapaski błękitne. Bogato zdobione cekinami odświętne gorsety ("ľajbiky") zakładano na koszule z krótkimi lub długimi rękawami. Typowym obuwiem były wyszywane kapcie lub wysokie skórzane buty. Panny przystrajały włosy trzema długimi wstążkami (środkowa czarna, po bokach kolorowe), mężatki zakładały okrągły czepiec ("kikľok"), którego wzór różnił się jednak znacznie od stosowanego np. w Zdziarze. Na czepce nakładano chustki (latem mniejsze, zimą większe). Popularną ozdobą były perły.
W rejonie pienińskim w XIX wieku strój kobiecy składał się z krótkiej płóciennej koszuli o bufiastych rękawach, spódnicy domowego wyrobu – najczęściej z czerwonego kanafasu bądź z "jangliji", sznurowanego gorsetu, zapaski z białego płótna albo tiulu. Obuwie stanowiły ciżmy z miękkiej jasnej skóry nabywane na jarmarkach od szewców (ciżemkarzy) z Białej Spiskiej. Na przełomie wieków strój zaczął podlegać istotnym zmianom, do czego przyczyniły się grupy pracowników rolnych przybyłych ze spiskoniemieckich wsi w Kotlinie Popradzkiej, węgierscy rzemieślnicy, wędrowni druciarze czy miejscowi handlarze i przemytnicy podróżujący na drugą stronę Dunajca. W późniejszym okresie do typowych elementów ubioru należało zaliczyć bawełnianą marszczoną koszulę o długich szerokich rękawach wykończonych koronką, drukowaną spódnicę i zapaskę oraz głęboko wycięty gorset w ciemnych kolorach wykonany z aksamitu bądź kaszmiru, który doszywano do spódnicy. Strój w tym typie nie był tak bogato zdobiony jak we wsiach podtatrzańskich.
Strój męski.
Tradycyjny strój męski w Zdziarze, Lendaku czy rusińskiej Osturni składał się z białej koszuli o kroju ponczo podłużnego szytej z grubego płótna o skośnym splocie (drelich). Do końca XIX wieku koszule były krótkie, sięgające pasa z szerokimi wolnymi rękawami. W późniejszym okresie szyto koszule dłuższe, a rękawy zaczęto obszywać pełniącymi funkcje mankietów taśmami materiału pokrytego czerwonym wzorem. Podobnie zaczęto wykańczać także niewysoki kołnierzyk w formie stójki. Pod szyją stosowano metalową spinkę. Na nogach noszono płócienne "gacie" – latem w dni powszednie niekiedy jako odzież wierzchnią, w zimie zaś lub w czasie świąt pod białe sukienne "portki" (gwar. "pôrtky", , "hološne") z przyporami. W Zdziarze i Osturni rozcięcia na udzie oraz dolnej części nogawki obszywano czerwoną i niebieską włóczką. Spodnie codzienne zdobiono znacznie skromniej niż odświętne, na które od początku XX wieku naszywano kilka rzędów naprzemiennie czerwonych i granatowych pętlic pokrywających w efekcie (szczególnie u kawalerów – "parobków") znaczną część uda. W Lendaku przyjęły się parzenice o wzorze zbliżonym do jurgowskich, bogato uzupełniane wielokolorowym haftem z motywami roślinnymi, kwiatowymi. Spodnie podtrzymywano skórzanymi pasami nabitymi ćwiekami – w wersji odświętnej szerokimi, o trzech lub pięciu klamrach. W Lendaku wolny koniec pasa przywiązywano wstążką do guzika.
Na ramionach przez cały rok noszono skórzane lub sukienne serdaki (gwar. "serdok", ). Odświętne białe kamizelki z baraniej skóry zdobiono naszyciami z czerwonej irchy układającymi się w kształt kwiatów i liści – w takiej formie charakterystyczne są zwłaszcza dla Lendaku, gdzie wiązane były wstążką. W Zdziarze wygląd serdaków bliższy był jurgowskim czy podhalańskim – szyto je z farbowanej na ciemnobrązowo skóry baraniej. Wykańczano je elementami z cienkiej czerwonej irchy i rozbudowanymi symetrycznymi haftami w motywy kwiatowe pokrywającymi niemal całą wolną powierzchnię serdaka. Z przodu doszywano wielobarwne pompony (, "brmbolce") służące do zapinania kamizelki.
W zimnych miesiącach okrycie wierzchnie stanowiły krótkie, sięgające do połowy uda gunie (gwar. "huňa", , "sukmana") – białe, brązowe lub czarne, szyte z grubszego sukna samodziałowego. W Osturni zdobiono je jedynie czerwonym sznurkiem na niskim kołnierzu oraz na rękawach, bogatsze obszycia i haft spotykano np. w Lendaku. Podstawowym obuwiem były kierpce (skórzane, a zimą także sukienne), które w okresie międzywojennym zaczęły być wypierane przez buty "bogancze" (), a w Lendaku przez czarne trzewiki. Podstawowym nakryciem głowy w stroju odświętnym był czarny kłobuk ("kapeľus") z "kostkami" lub mosiężnym łańcuszkiem i zatkniętym za nie orlim piórem. W Osturni tradycyjnie noszono także kapelusze z wysokim wywiniętym rondem. W późniejszym okresie modne stały się również miękkie zielone kapelusze.
Odświętny strój męski w okolicy Czerwonego Klasztoru na początku XIX wieku składał się z lnianej koszuli i sukiennych portek podtrzymywanych nabijanym metalowymi guzami rzemieniem (stosowano także szersze "opaski"). Na stopach noszono onuce i skórzane kierpce, na głowie zaś brązowy kłobuk. Najbardziej charakterystycznym elementem stroju pozostawała czarna lub błękitna kamizelka z delikatnego sukna, którą zdobiono przy pomocy kolorowych guzików i haftu o ściegu łańcuszkowym tworzącym roślinne wzory. Ten element odzieży upowszechnił się następnie także drugiej stronie Dunajca wśród górali pienińskich.

</doc>
<doc id="5154329" url="https://pl.wikipedia.org/wiki?curid=5154329" title="Chris Hunt">
Chris Hunt



</doc>
<doc id="5154330" url="https://pl.wikipedia.org/wiki?curid=5154330" title="Klasa okręgowa (województwo kujawsko-pomorskie)">
Klasa okręgowa (województwo kujawsko-pomorskie)

Klasa okręgowa w województwie kujawsko-pomorskim jest podzielona na dwie grupy. W każdej grupie występuje po 16 drużyn. Stanowi pośredni poziom rozgrywkowy między IV ligą, a Klasą A. Stanowi VI poziom w rozgrywkach krajowych. Zmagania w jej ramach toczą się cyklicznie systemem kołowym. Zwycięzcy grupy uzyskują awans do IV ligi polskiej grupy kujawsko-pomorskiej, zaś najsłabsze zespoły relegowane są do Klasy A. Opiekunem rozgrywek jest Kujawsko-Pomorski Związek Piłki Nożnej z siedzibą w Bydgoszczy.
Sezon 2022/2023.
Klasa okręgowa 2022/2023, grupa: kujawsko-pomorska I.
Źródło:
Klasa okręgowa 2022/2023, grupa: kujawsko-pomorska II.
Źródło:
Sezon 2021/2022.
Klasa okręgowa 2021/2022, grupa: kujawsko-pomorska I.
Źródło:
Klasa okręgowa 2021/2022, grupa: kujawsko-pomorska II.
Źródło:
Sezon 2020/2021.
Klasa okręgowa 2020/2021, grupa: kujawsko-pomorska I.
Źródło:
Klasa okręgowa 2020/2021, grupa: kujawsko-pomorska II.
Źródło:
Sezon 2019/2020.
Klasa okręgowa 2019/2020, grupa: kujawsko-pomorska I.
Źródło:
Klasa okręgowa 2019/2020, grupa: kujawsko-pomorska II.
Źródło:
Sezon 2018/2019.
Klasa okręgowa 2018/2019, grupa: kujawsko-pomorska I.
Źródło:
Klasa okręgowa 2018/2019, grupa: kujawsko-pomorska II.
Źródło:
2017/2018.
Klasa okręgowa 2017/2018, grupa: kujawsko-pomorska I.
Źródło:
Klasa okręgowa 2017/2018, grupa: kujawsko-pomorska II.
Źródło:
2016/2017.
Klasa okręgowa 2016/2017, grupa: kujawsko-pomorska I.
Źródło:
Klasa okręgowa 2016/2017, grupa: kujawsko-pomorska II.
Źródło:
Sezon 2015/2016.
Klasa okręgowa 2015/2016, grupa: kujawsko-pomorska I.
Źródło:
Klasa okręgowa 2015/2016, grupa: kujawsko-pomorska II.
Źródło:
Sezon 2014/2015.
Klasa okręgowa 2014/2015, grupa: kujawsko-pomorska I.
Źródło:
Klasa okręgowa 2014/2015, grupa: kujawsko-pomorska II.
Źródło:
Sezon 2013/2014.
Klasa okręgowa 2013/2014, grupa: kujawsko-pomorska I.
Źródło:
Klasa okręgowa 2013/2014, grupa: kujawsko-pomorska II.
Źródło:
Sezon 2012/2013.
Klasa okręgowa 2012/2013, grupa: kujawsko-pomorska I.
Źródło:
Klasa okręgowa 2012/2013, grupa: kujawsko-pomorska II.
Źródło:
Sezon 2011/2012.
Klasa okręgowa 2011/2012, grupa: kujawsko-pomorska I.
Źródło:
Klasa okręgowa 2011/2012, grupa: kujawsko-pomorska II.
Źródło:
Sezon 2010/2011.
Klasa okręgowa 2010/2011, grupa: kujawsko-pomorska I.
Źródło:
Klasa okręgowa 2010/2011, grupa: kujawsko-pomorska II.
Źródło:
2009/2010.
Klasa okręgowa 2009/2010, grupa: kujawsko-pomorska I.
Źródło:
Klasa okręgowa 2009/2010, grupa: kujawsko-pomorska II.
Źródło:
2008/2009.
Klasa okręgowa 2008/2009, grupa: kujawsko-pomorska I.
Źródło:
Klasa okręgowa 2008/2009, grupa: kujawsko-pomorska II.
Źródło:
2007/2008.
Klasa okręgowa 2007/2008, grupa: kujawsko-pomorska I.
Źródło:
Klasa okręgowa 2007/2008, grupa: kujawsko-pomorska II.
Źródło:
2006/2007.
Klasa okręgowa 2006/2007, grupa: kujawsko-pomorska I.
Źródło:
Klasa okręgowa 2006/2007, grupa: kujawsko-pomorska II.
Źródło:
Sezon 2005/2006.
Klasa okręgowa 2005/2006, grupa: kujawsko-pomorska I.
Źródło:
Klasa okręgowa 2005/2006, grupa: kujawsko-pomorska II.
Źródło:
Sezon 2004/2005.
Klasa okręgowa 2004/2005, grupa: kujawsko-pomorska I.
Źródło:
Klasa okręgowa 2004/2005, grupa: kujawsko-pomorska II.
Źródło:
Sezon 2003/2004.
Klasa okręgowa 2003/2004, grupa: kujawsko-pomorska I.
Źródło:
Klasa okręgowa 2003/2004, grupa: kujawsko-pomorska II.
Źródło:
Sezon 2002/2003.
Klasa okręgowa 2002/2003, grupa: kujawsko-pomorska I.
Źródło:
Klasa okręgowa 2002/2003, grupa: kujawsko-pomorska II.
Źródło:
Sezon 2001/2002.
Klasa okręgowa 2001/2002, grupa: kujawsko-pomorska I.
Źródło:
Klasa okręgowa 2001/2002, grupa: kujawsko-pomorska II.
Źródło:

</doc>
<doc id="5154371" url="https://pl.wikipedia.org/wiki?curid=5154371" title="Stefan Pohl">
Stefan Pohl



</doc>
<doc id="5154374" url="https://pl.wikipedia.org/wiki?curid=5154374" title="Emma Johnson">
Emma Johnson



</doc>
<doc id="5154379" url="https://pl.wikipedia.org/wiki?curid=5154379" title="Mezohegyes">
Mezohegyes



</doc>
<doc id="5154383" url="https://pl.wikipedia.org/wiki?curid=5154383" title="John Forbes">
John Forbes



</doc>
<doc id="5154387" url="https://pl.wikipedia.org/wiki?curid=5154387" title="Anna Dzionek-Kwiatkowska">
Anna Dzionek-Kwiatkowska

Anna Dzionek-Kwiatkowska – polska śpiewaczka i pedagog.
Absolwentka Wydziału Wokalno-Aktorskiego Akademii Muzycznej w Łodzi (klasa śpiewu prof. Adeli Winiarskiej-Skrzyneckiej). Od 1997 solistka Teatru Muzycznego w Łodzi. W latach 2010-2011 solistka Teatru Muzycznego Roma w Warszawie. Od 1998 pedagog Akademii Muzycznej w Łodzi (od 2004 prowadzi klasę śpiewu solowego). Doktor habilitowana (2013).

</doc>
<doc id="5154394" url="https://pl.wikipedia.org/wiki?curid=5154394" title="Rolf Schmidt">
Rolf Schmidt



</doc>
<doc id="5154395" url="https://pl.wikipedia.org/wiki?curid=5154395" title="Rolf Schmidt (piłkarz)">
Rolf Schmidt (piłkarz)



</doc>
<doc id="5154397" url="https://pl.wikipedia.org/wiki?curid=5154397" title="Matthias Schmid">
Matthias Schmid



</doc>
<doc id="5154425" url="https://pl.wikipedia.org/wiki?curid=5154425" title="Radziwiłł II">
Radziwiłł II

Radziwiłł II – polski herb książęcy, odmiana herbu Trąby. Herb własny jednej z gałęzi rodziny Radziwiłłów".
Opis herbu.
Opis historyczny.
Juliusz Ostrowski blazonuje herb następująco":
Ostrowski do herbu dodaje również dewizę "„BÓG NAM RADZI”".
Opis współczesny.
Opis skonstruowany współcześnie brzmi następująco:
"Na tarczy o polu złotym na piersiach orła czarnego z dziobem złotym i językiem czerwonym – tarcza czterodzielna w krzyż. W polu I błękitnym godło herbu Trąby. W polu II czerwonym, na barku podkowy złotej takiż krzyż, na ocelach podkowy z zaćwieczonymi krzyżami" (herb Dąbrowa odm.). "W polu III czerwonym dwie ryby brązowe w słup łbami ku górze" (herb Wadwicz odm.). "W polu IV herb Leliwa."
"Nad tarczą trzy hełmy z klejnotami w koronach. W klejnocie I orzeł czarny zwrócony wprost, z głową, cieniem i z koroną złotą. W klejnocie II pół lwa złotego. W III pół gryfa złotego."
"Labry herbowe czarne, podbite złotem."
Geneza.
Po wymarciu pierwszej linii książąt Radziwiłłów, cesarz Świętego Cesarstwa Rzymskiego wznowił 10 grudnia 1547 roku w Augsburgu tytuł książąt dla dwóch kolejnych przedstawicieli owego rodu. Byli nimi Mikołaj Radziwiłł zwany "„Rudym”" i Mikołaj Radziwiłł zwany "„Czarnym” ", a sam przywilej uzyskali dzięki poselstwu jakie pełnił ten pierwszy'. Ich główne posiadłości wchodzące w skład przywileju: Birże, Dubinki, Nieśwież i Ołyka zostały podniesione do rangi księstw, a nadania tytułów książęcych potwierdził Zygmunt II August'. Juliusz Ostrowski twierdzi, że tytuł ten został przyznany przez panów litewskich w 1549 roku na unii lubelskiej, a w 1569 roku przez panów polskich. W Rosji natomiast tytuł miał być potwierdzony w 1845 roku dla niektórych członków rodziny"".
Obaj Mikołajowie zapoczątkowali również dwie odrębne linie rodu, jeden "birżańską" (wygasła w linii męskiej w 1669 r., w żeńskiej w 1695 r.), drugi "nieświeską" (istnieje do dziś)"".
Herbowni.
Informacje na temat herbownych w artykule sporządzone zostały na podstawie wiarygodnych źródeł, zwłaszcza na podstawie zwłaszcza klasycznych i współczesnych dzieł historycznych. Należy jednak zwrócić uwagę, że identyczność imienia i nazwiska nie musi oznaczać przynależności do danego rodu herbowego. Przynależność taką mogą bezspornie ustalić wyłącznie badania genealogiczne.
Pełne listy herbownych nie są dziś możliwe do odtworzenia, także ze względu na zniszczenie i zaginięcie wielu akt i dokumentów w czasie II wojny światowej (m.in. w czasie powstania warszawskiego w 1944 spłonęło ponad 90% zasobu Archiwum Głównego w Warszawie, gdzie przechowywana była większość dokumentów staropolskich)'. Imiona i nazwiska znajdujące się w artykule pochodzą min. z interpretacji "Wielkiej Genealogii," Marka Minakowskiego. Herb Radziwiłł II jest herbem własnym, a do jego używania uprawniona jest zaledwie część jednej z gałąź rodziny Radziwiłłów': Mikołaj Radziwiłł zwany "„Rudym”" i Mikołaj Radziwiłł "„Czarnym”". Być może herbu tego zażywali i ich potomkowie. 

</doc>
<doc id="5154432" url="https://pl.wikipedia.org/wiki?curid=5154432" title="Public Services International">
Public Services International

Public Services International (PSI) – międzynarodowa federacja związków zawodowych.
Charakterystyka.
Wśród członków organizacji dominują związki pracowników usług socjalnych, opieki zdrowotnej, usług komunalnych, administracji centralnej. Za datę powstania federacji uznaje się 1907 rok. W marcu 1907 roku zarząd Niemieckiego Związku Pracowników Miejskich i Państwowych z siedzibą w Berlinie wystosował zaproszenie do „pracowników zatrudnionych w przedsiębiorstwach komunalnych i państwowych, w elektrowniach, w gazowniach i wodociągach we wszystkich krajach” na międzynarodowe konferencja w sierpniu 1907 w Stuttgarcie. Na spotkanie przybyli przedstawiciele Danii, Holandii, Niemiec, Węgier, Szwecji i Szwajcarii reprezentujących około 44 tysiące pracowników. Zawiązano wówczas sekretariat z siedzibą w Berlinie. W 1913 roku federacja zrzeszała ponad 100 tysięcy pracowników. Od listopada 2019 roku PSI zrzesza 700 stowarzyszonych związków zawodowych ze 154 krajów reprezentujących ponad 30 milionów pracowników. Obecna siedziba federacji znajduje się w dziesięciotysięcznym Ferney-Voltaire na pograniczu francusko–szwajcarskim.
Działalność badawcza.
Od 1998 roku PSI finansuje Public Services International Research Unit (PSIRU) jednostkę badawczą przy Business School University of Greenwich w Londynie. Analizuje ona procesy prywatyzacyjne usług publicznych na całym świecie, ze szczególnym uwzględnieniem przedsiębiorstw wodociągowych, energetycznych, gospodarki odpadami i opieki zdrowotnej.

</doc>
<doc id="5154434" url="https://pl.wikipedia.org/wiki?curid=5154434" title="Longsys">
Longsys

Shenzhen Longsys Electronics Co., Ltd. () – chińskie przedsiębiorstwo działające na rynku pamięci masowych. Zajmuje się produkcją pamięci wbudowanych, dysków SSD, pamięci mobilnych i modułów pamięci. Zostało założone w 1999 roku, a swoją siedzibę ma w Shenzhen.
Pod marką Foresee firma oferuje produkty do zastosowań przemysłowych. Ponadto pod koniec 2017 r. nabyła prawa do marki Lexar. Na początku 2019 r. wprowadziła na rynek pierwszą kartę SD o pojemności 1 TB.

</doc>
<doc id="5154435" url="https://pl.wikipedia.org/wiki?curid=5154435" title="Foresee">
Foresee



</doc>
<doc id="5154447" url="https://pl.wikipedia.org/wiki?curid=5154447" title="Przedmieście (Dynów)">
Przedmieście (Dynów)

Przedmieście, dawn. Przedmieście Dynowskie – część miasta Dynów w Polsce położona w województwie podkarpackim, w powiecie rzeszowskim. Rozpościera się wzdłuż obecnej ulicy Sikorskiego, na północny zachód od centrum Dynowa.
Historia.
W II RP Przedmieście Dynowskie przynależało do woj. lwowskiego i powiatu brzozowskiego. Do 1934 roku była to gmina jednostkowa, którą 1 sierpnia 1934 zniesiono, włączając do nowo utworzonej gminy Dynów. 17 września 1934 weszło w skład nowo utworzonej gromady o nazwie "Przedmieście Dynowskie" (w gminie Dynów), składającej się z miejscowości Przedmieście Dynowskie i Igjoza.
Podczas II wojny światowej włączone do Generalnego Gubernatorstwa (dystrykt krakowski, Landkreis Krosno, gmina Dynów). W 1943 liczba mieszkańców wynosiła 1631.
Po wojnie w województwa rzeszowskim w reaktywowanym powiecie brzozowskim. 1 kwietnia 1946 miejscowości Dynów i Przedmieście Dynowskie wyłączono z gminy wiejskiej Dynów, tworząc z nich nową gminę Dynów, którą równocześnie zaliczono do rzędu miast. W związku z tym Przedmieście Dynowskie stało się obszarem miejskim.

</doc>
<doc id="5154448" url="https://pl.wikipedia.org/wiki?curid=5154448" title="Wrócieeś Sneogg, wiedziaam...">
Wrócieeś Sneogg, wiedziaam...



</doc>
<doc id="5154450" url="https://pl.wikipedia.org/wiki?curid=5154450" title="Przedmieście Dynowskie">
Przedmieście Dynowskie



</doc>
<doc id="5154452" url="https://pl.wikipedia.org/wiki?curid=5154452" title="Igioza">
Igioza

Igioza, dawn. także Igjoza – część miasta Dynów w Polsce położona w województwie podkarpackim, w powiecie rzeszowskim. Rozpościera się w rejonie ulicy Igioza, w zachodniej części miasta. Jest to obszar słabo zaludniony.
Historia.
Igioza to dawny przysiółek wsi Przedmieście Dynowskie. W II RP przynależała do woj. lwowskiego i powiatu brzozowskiego, gdzie w 1921 roku liczyła 393 mieszkańców. Do 1934 roku była składową gminy jednostkowej Przedmieście Dynowskie, którą 1 sierpnia 1934 zniesiono, włączając do nowo utworzonej gminy Dynów. 17 września 1934 weszła w skład nowo utworzonej gromady o nazwie "Przedmieście Dynowskie" (w gminie Dynów), składającej się z miejscowości Przedmieście Dynowskie i Igjoza.
Po wojnie w województwa rzeszowskim w reaktywowanym powiecie brzozowskim. 1 kwietnia 1946 miejscowości Dynów i Przedmieście Dynowskie wyłączono z gminy wiejskiej Dynów, tworząc z nich nową gminę Dynów, którą równocześnie zaliczono do rzędu miast. Igioza, jako część dotychczasowej gromady Przedmieście Dynowskie, stała się zatem obszarem miejskim.

</doc>
<doc id="5154461" url="https://pl.wikipedia.org/wiki?curid=5154461" title="Malcolm Edwards">
Malcolm Edwards



</doc>
<doc id="5154474" url="https://pl.wikipedia.org/wiki?curid=5154474" title="University of Greenwich">
University of Greenwich

University of Greenwich – brytyjska uczelnia publiczna z siedzibą w Londynie, gdzie znajdują się dwa z trzech kampusów uczelni. Posiada również filie w Chatham w hrabstwie Kent. Uczelnia wywodzi się z Woolwich Polytechnic – jednej z najstarszych politechnik w Wielkiej Brytanii. Status uniwersytetu uczelnia uzyskała w 1992 roku.
Charakterystyka.
Uniwersytet wywodzi się z powstałej w 1890 roku Woolwich Polytechnic – drugiej najstarszej politechniki w Wielkiej Brytanii (po Royal Polytechnic Institution z 1838 roku będącej dziś częścią University of Westminster). Początkowo budynki Woolwich Polytechnic łączyły świecką edukację z funkcjami religijnymi. W latach 70. i 80. XX wieku nastąpiło szereg połączeń londyńskich instytucji akademickich i badawczych: – do Woolwich Polytechnic włączono Hammersmith College of Art &amp; Building, tworząc Thames Polytechnic; – w 1976 roku dołączono Dartford College; – w 1985 roku Avery Hill College of Education; – dwa lata później Garnett College oraz części Goldsmiths College; – w 1988 roku City of London College. W 1992 roku Thames Polytechnic uzyskała status uniwersytetu, a rok później zmieniła nazwę na obecną. Po uzyskaniu statusu uniwersyteckiego do uczelni włączono jeszcze Thames College of Health Care Studies i Natural Resources Institute (wcześniej rządowy). Najstarszy kampus uniwersytetu znajduje w Old Royal Naval College – na terenie dawnego pałacu króla Henryka VIII, późniejszej uczelni marynarki brytyjskiej, której duża część wpisana jest na listę światowego dziedzictwa UNESCO. W Londynie istnieje również nowszy kampus uniwersytetu, ukończony w 1998 roku – Avery Hill Campus. Oba znajdują się w Royal Borough of Greenwich. Główne obszary tematyczne uniwersytetu to: architektura, biznes, informatyka, matematyka, edukacja, inżynieria, studia morskie, nauki przyrodnicze, farmacja. Studia zorganizowano w ramach czterech wydziałów:
Wśród absolwentów Greenwich jest dwóch laureatów Nagrody Nobla. W 2019 uniwersytet otrzymał nagrodę Queen's Anniversary Prize za „badania nad zwalczaniem szkodników i zwalczaniem chorób ludzi i zwierząt w Wielkiej Brytanii i na świecie”. W 2019 roku, roczny budżet uczelni wynosił prawie 215 milionów funtów a na UoG studiowało 19825 studentów, w tym 11185 kobiet.

</doc>
<doc id="5154476" url="https://pl.wikipedia.org/wiki?curid=5154476" title="Lej Mi Pół">
Lej Mi Pół

Lej Mi Pół (LMP) – polski zespół z Bielska-Białej grający muzykę punk oraz metal.
W 2012 roku zespół nagrał swoją pierwszą płytę zatytułowaną "Skolioza odbytu". Lej Mi Pół słyną z kontrowersyjnych, zabawnych i wulgarnych tekstów. Najbardziej znana piosenka zespołu to "Polibuda" opowiadająca o życiu w akademiku na Politechnice Śląskiej. Osiągnęła ona ponad pięć milionów wyświetleń na YouTube (dane na październik 2022).
Zespół grał wiele koncertów, m.in. na Juwenaliach czy Zacieraliach.
Dyskografia.
Albumy:
Single:

</doc>
<doc id="5154477" url="https://pl.wikipedia.org/wiki?curid=5154477" title="Okap Biwakowy Dolny">
Okap Biwakowy Dolny

Okap Biwakowy Dolny – jaskinia we wsi Czatachowa w województwie śląskim, w powiecie myszkowskim, w gminie Żarki. Znajduje się w lesie, przy wąskiej asfaltowej drodze z Czatachowej do osady Ostrężnik. Przez miejscowych mieszkańców nazywana jest Jaskinią Pawloki i tak też opisana jest na tabliczce umieszczonej przy szlaku turystycznym. W fizycznogeograficznym podziale Polski znajduje się na Wyżynie Częstochowskiej.
Opis obiektu.
Ma postać dość dużego schroniska i znajduje się tuż przy niebieskim Szlaku Warowni Jurajskich wiodącym na tym odcinku leśną drogą z Czatachowej do Ostrężnika. Znajduje się po jej lewej stronie w miejscu, w którym droga ta dość ostro skręca w lewo. Zlokalizowane jest w dolnej części dużej i izolowanej grupy skał. Na skałach znajdujących się powyżej jaskini uprawiana jest wspinaczka skalna i przez wspinaczy opisywane są one jako Laboratorium.
Nazwa Okap Biwakowy Dolny pochodzi stąd, że schronisko to często wykorzystywane jest do biwakowania. Powyżej, w skałach Laboratorium, znajduje się drugie schronisko o podobnej nazwie – Okap Biwakowy Górny.
Schronisko znajduje się pod dużym skalnym okapem. Ma on szerokość 12 m, wysokość 7 m i wysięg do 4 m. Od strony południowo-zachodniej jego boczną ścianę tworzy 4-metrowej długości zawalisko dużych głazów. Schronisko powstało prawdopodobnie wskutek grawitacyjnego osunięcia się skał. Zbudowane jest z gruboławicowych skalistych wapieni nachylonych pod kątem 60° ku północnemu wschodowi. Jego ściany są wymyte krasowo i porośnięte mchami, kępami zanokcicy skalnej i inną naskalną roślinnością. Jest widne i suche, bez nacieków. Namulisko jest próchniczne z dużą domieszką skalnego rumoszu.
Historia poznania i dokumentacji.
Schronisko znane było od dawna. Po raz pierwszy opisał go Kazimierz Kowalski w 1951 r. nadając mu nawę „Schronisko w Lasach Złotego Potoku V”. W październiku 2009 r. jego plan i dokumentację opracował M. Czepiel.

</doc>
<doc id="5154478" url="https://pl.wikipedia.org/wiki?curid=5154478" title="Jaskinia Pawloki">
Jaskinia Pawloki



</doc>
<doc id="5154498" url="https://pl.wikipedia.org/wiki?curid=5154498" title="Okap Biwakowy Górny">
Okap Biwakowy Górny

Okap Biwakowy Górny – skalny okap we wsi Czatachowa w województwie śląskim, w powiecie myszkowskim, w gminie Żarki. Znajduje się w lesie, w pobliżu wąskiej asfaltowej drogi z Czatachowej do osady Ostrężnik. Drogą tą prowadzi niebieski Szlak Warowni Jurajskich.
Opis obiektu.
Jest to duży skalny okap na południowej ścianie skały, która przez wspinaczy skalnych nazywana jest Laboratorium i prowadzą przez niego drogi wspinaczkowe. Skała znajduje się po lewej stronie leśnej drogi z Czatachowej do Ostrężnika i jest z niej widoczna. Tuż przy tej drodze jest jaskinia Okap Biwakowy Dolny (przy szlaku turystycznym opisana jest jako Jaskinia Pawloki), a Okap Biwakowy Górny znajduje się 10 m wyżej.
Okap ma szerokość 16 m, wysokość 5 m i wysięg do 5 m. Po zachodniej stronie ograniczony jest dużymi głazami. W jego środkowej części jest półka o wysokości 1,6 m, po bokach ograniczona szczelinami dla człowieka niedostępnymi.
Okap powstał w późnojurajskich wapieniach skalistych na międzywarstwowej szczelinie opadającej ku północnemu wschodowi pod kątem 45°, później rozmytej przez procesy krasowe. Jest widny i suchy, a jego ściany porasta roślinność naskalna z mchami i kępkami zanokcicy skalnej. Spąg pokryty próchnicą i gruzem skalnym.
Okap od dawna wykorzystywany był jako miejsce biwakowe. Jego dokumentację i plan opracował M. Czepiel w październiku 2000 r.

</doc>
<doc id="5154527" url="https://pl.wikipedia.org/wiki?curid=5154527" title="Peter Michalovič">
Peter Michalovič

Peter Michalovič (ur. 26 maja 1990 w Malackach) – słowacki siatkarz, grający na pozycji atakującego, reprezentant Słowacji.
Jego siostry Monika i Lucia, również są siatkarkami.
6 czerwca 2010 roku zadebiutował w seniorskiej kadrze narodowej w Lidze Europejskiej przeciwko Wielkiej Brytanii w mieście Sheffield.
Sukcesy klubowe.
Puchar Czech:
Liga czeska:
Puchar Challenge:
Superpuchar Grecji:
Liga grecka:
Sukcesy reprezentacyjne.
Liga Europejska:

</doc>
<doc id="5154528" url="https://pl.wikipedia.org/wiki?curid=5154528" title="Inżynieria systemów">
Inżynieria systemów

Inżynieria systemów to interdyscyplinarna dziedzina inżynierii i zarządzania projektami inżynierskimi, która koncentruje się na projektowaniu, integrowaniu i zarządzaniu złożonymi systemami w ciągu całego cyklu ich życia. U podstaw inżynierii systemów leżą zasady myślenia systemowego.
Dziedziny takie jak inżynieria wymagań, niezawodność, logistyka, koordynacja interdyscyplinarnych zespołów, weryfikacja i walidacja, łatwość konserwacji i wiele innych dyscyplin niezbędnych do projektowania systemu, rozwoju, wdrażania i ostatecznego wycofania z eksploatacji stają się trudniejsze, gdy mamy do czynienia z dużymi lub złożonymi projektami. Inżynieria systemów zajmuje się procesami, metodami optymalizacji i narzędziami do zarządzania ryzykiem w takich projektach. Inżynieria systemów obejmuje dyscypliny techniczne i skoncentrowane na człowieku, takie jak: inżynieria przemysłowa, inżynieria mechaniczna, inżynieria produkcji, inżynieria oprogramowania, elektrotechnika, cybernetyka, inżynieria lotnicza i kosmiczna, studia organizacyjne, inżynieria lądowa i zarządzanie projektami. Inżynieria systemów zapewnia, że wszystkie aspekty projektu lub systemu są brane pod uwagę i zintegrowane w całość w trakcie procesu projektowania.
Proces inżynierii systemów to proces odkrywania, który różni się od procesu produkcyjnego. Proces produkcyjny koncentruje się na powtarzalnych czynnościach, które zapewniają wysoką jakość produktów przy minimalnych kosztach i czasie. Proces inżynierii systemów musi rozpocząć się od odkrycia rzeczywistych problemów, które należy rozwiązać, i zidentyfikowania najbardziej prawdopodobnych lub najbardziej dotkliwych awarii, jakie mogą wystąpić – inżynieria systemów obejmuje znalezienie rozwiązań tych problemów.
Historia.
Pierwsze użycie terminu "inżynieria systemów" miało miejsce w Bell Telephone Laboratories w latach 40. XX wieku. Konieczność zidentyfikowania i manipulowania właściwościami systemu jako całości, które w złożonych projektach inżynierskich mogą znacznie różnić się od sumy właściwości jego części, zmotywowała różne branże, zwłaszcza te rozwijające systemy dla wojska USA, do zastosowania tej dyscypliny.
Kiedy ewolucyjny rozwój koncepcji systemu oraz istniejące narzędzia nie wystarczały, aby sprostać rosnącym wymaganiom, zaczęto opracowywać nowe metody, koncentrujące się na radzeniu sobie ze złożonością. Nieustanny rozwój inżynierii systemów obejmuje identyfikację i tworzenie nowych metod oraz technik modelowania. Metody te pomagają w lepszym poznaniu możliwości projektowania i rozwoju systemów, podczas gdy są one coraz bardziej złożone. W tamtych czasach powstały popularne narzędzia, które są często używane w kontekście inżynierii systemów, w tym USL, UML, QFD i IDEF0.
W 1990 r. przedstawiciele wiodących amerykańskich korporacji i organizacji założyli stowarzyszenie zrzeszające inżynierów systemów pod nazwą Narodowa Rada Inżynierów Systemów ("National Council on Systems Engineering – NCOSE)." NCOSE zostało stworzono w celu wspólnej pracy nad ulepszaniem praktyk inżynierii systemów oraz edukacji w tej dziedzinie. W wyniku rosnącego zaangażowania inżynierów systemów spoza USA w 1995 roku nazwa organizacji została zmieniona na Międzynarodową Radę ds. Inżynierii Systemów (International Council on Systems Engineering – INCOSE). Obecnie uczelnie wyższe w kilku krajach oferują studia magisterskie w zakresie inżynierii systemów, a dla praktykujących inżynierów dostępne są również opcje kształcenia ustawicznego.
Koncept.
Inżynieria systemów oznacza podejście, a ostatnio również dyscyplinę inżynierską. Celem kształcenia w inżynierii systemów jest proste sformalizowanie różnych podejść, a tym samym zidentyfikowanie nowych metod i możliwości badawczych podobnych do tych, które występują w innych dziedzinach inżynierii. Jako podejście inżynieria systemów ma charakter holistyczny i interdyscyplinarny.
System.
Istnieje wiele definicji tego, czym jest system w dziedzinie inżynierii systemów. Poniżej kilka wiodących definicji:
Inżynieria systemów.
Istnieje wiele definicji inżynierii systemów. uważany przez niektórych za twórcę nowoczesnej inżynierii systemów zdefiniował tę dyscyplinę jako: „..."gałąź inżynierii, która koncentruje się na projektowaniu i rozwoju systemu jako całości, a nie jako zbioru części, patrząc na problem w całości, biorąc pod uwagę wszystkie aspekty i wszystkie zmienne oraz łącząc to, co społeczne z technologicznym".” (Conquering Complexity", 2004)".
Według podręcznika INOCSE jest to "„Interdyscyplinarne podejście i techniki umożliwiające skuteczne tworzenie systemów”", natomiast w podręczniku do inżynierii systemów NASA można naleźć taką definicję: "„Inżynieria systemowa to solidne podejście do projektowania, tworzenia i obsługi systemów. W uproszczeniu podejście polega na identyfikacji i kwantyfikacji celów systemu, tworzeniu alternatywnych koncepcji projektowych systemu, przeprowadzania analiz porównawczych, wyborze i realizacji najlepszego projektu, weryfikacji poprawności wykonania i integracji projektu oraz ocenie powdrożeniowej tego jak dobrze system spełnia (lub spełniał) założone cele.”".
Ewolucja w szerszym zakresie.
Użycie terminu „inżynier systemów” ewoluowało z czasem, aby objąć szerszą, bardziej holistyczną koncepcję „systemów” i procesów inżynieryjnych. Ta ewolucja definicji była przedmiotem ciągłych kontrowersji, a termin nadal stosuje się zarówno w węższym, jak i szerszym zakresie.
Tradycyjnie inżynieria systemów była postrzegana jako gałąź inżynierii w klasycznym rozumieniu, to znaczy stosowana tylko do systemów fizycznych, takich jak statki kosmiczne i samoloty. Z czasem inżynieria systemów ewoluowała ku szerszemu znaczeniu, zwłaszcza odkąd ludzie są postrzegani jako niezbędny element systemu. , na przykład, ujmuje szersze znaczenie inżynierii systemów, stwierdzając, że „inżynierię” „można czytać w jej ogólnym znaczeniu; można „skonstruować” (ang. "„to engineer”") spotkanie lub porozumienie polityczne”.
Zgodnie z szerszym rozumieniem inżynierii systemów, "Zbiór Wiedzy Inżynierii Systemów" (SEBoK) zdefiniował trzy rodzaje inżynierii systemów:
Holistyczne spojrzenie.
Inżynieria systemów koncentruje się na analizie i formułowaniu potrzeb oraz wymagań klienta, na wczesnym etapie cyklu rozwoju projektu, a następnie syntezie prac zespołów technicznych oraz weryfikacji i walidacji systemu z uwzględnieniem całego problemu. Obejmuje to pełne zrozumienie potrzeb wszystkich interesariuszy. Istnieje twierdzenie, że proces inżynierii systemów można rozłożyć na:
W tym podziale, celem procesu zarządzania jest zorganizowanie wysiłku technicznego w cyklu życia, podczas gdy celem procesu technicznego jest "ocena dostępnych informacji", "zdefiniowanie miar efektywności", "stworzenie modelu zachowania", "stworzenie modelu strukturalnego", "przeprowadzenie analiz porównawczych", i "utworzenie planu integracji i testów".
W zależności od zastosowania, chociaż istnieje kilka modeli wykorzystywanych w branży, wszystkie z nich mają na celu identyfikację zależności między różnymi wymienionymi powyżej etapami i uwzględnienie informacji zwrotnej. Przykładami takich modeli są model kaskadowy oraz model V.
Zarządzanie złożonością.
Potrzeba inżynierii systemów pojawiła się wraz ze wzrostem złożoności systemów i projektów, co zwiększając wykładniczo możliwość interakcji elementów, zmniejszało niezawodność rozwiązania. W tym kontekście, złożoność obejmuje nie tylko systemy inżynieryjne, ale także logiczną organizację danych realizowaną przez ludzi. Jednocześnie system może stać się bardziej złożony ze względu na wzrost jego rozmiarów, zwiększenie ilości danych, zmiennych lub liczby pól biorących udział w projekcie. Przykładem takiego systemu jest Międzynarodowa Stacja Kosmiczna.
Zastosowanie interdyscyplinarnego podejścia do systemów inżynierskich jest z natury złożone, ponieważ zachowania komponentów systemu i interakcje między nimi nie zawsze są od razu dobrze zdefiniowane lub zrozumiane. Definiowanie i charakteryzowanie takich systemów i podsystemów oraz interakcji między nimi jest jednym z głównych celów inżynierii systemów. W ten sposób udaje się wypełnić lukę istniejącą między nieformalnymi wymaganiami użytkowników, operatorów, organizacji marketingowych i specyfikacjami technicznymi.
Zakres inżynierii systemów.
Jednym ze sposobów zrozumienia inżynierii systemów jest postrzeganie jej jako metody lub praktyki identyfikowania i ulepszania wspólnych zasad, które istnieją w wielu różnych systemach. Mając to na uwadze, zasady inżynierii systemów można zastosować do dowolnego systemu, złożonego lub nie, pod warunkiem, że myślenie systemowe jest stosowane na wszystkich poziomach. Oprócz branży militarnej, lotniczej i kosmicznej, wiele firm informatycznych i technologicznych, firm zajmujących się tworzeniem oprogramowania oraz branż w dziedzinie elektroniki i komunikacji potrzebuje inżynierów systemów jako ważnych punktów zespołów projektowych.
Analiza przeprowadzona przez INCOSE wskazuje, że nakład godzinowy poświęcony na inżynierię systemów stanowi około 15% całkowitego wysiłku projektowego. Jednocześnie badania wykazały, że inżynieria systemów zasadniczo prowadzi do obniżenia kosztów, pod warunkiem, że jest wykonywana poprawnie. Jednak jak dotąd nie przeprowadzono żadnego badania ilościowego na większą skalę, obejmującego różne branże. Takie badania są w toku i mają na celu określenie skuteczności oraz korzyści płynących z procesów inżynierii systemów.
Inżynieria systemów zachęca do korzystania z modelowania i symulacji w celu weryfikacji założeń lub teorii dotyczących systemów oraz interakcji w nich.
Modelowanie w inżynierii systemów.
Modele odgrywają ważną i rolę w inżynierii systemów. W tym kontekście model można definiować na kilka sposobów:
Coraz większe zainteresowanie przyciągają metodologie inżynierii systemów oparte na modelu (inżynieria systemów oparta na modelach – ISOM).

</doc>
<doc id="5154530" url="https://pl.wikipedia.org/wiki?curid=5154530" title="Kościół Najświętszej Maryi Panny Wniebowziętej w Jasieniu">
Kościół Najświętszej Maryi Panny Wniebowziętej w Jasieniu

Kościół Najświętszej Maryi Panny Wniebowziętej w Jasieniu – rzymskokatolicki kościół parafialny, znajdujący się w miejscowości Jasień, w powiecie brzeskim województwa małopolskiego.
Historia kościoła.
Kościół wzniesiono z fundacji Spytka z Melsztyna, herbu Leliwa. Powstał w 1436 roku. Jest to budowla gotycka, murowana z miejscowego piaskowca i kamienia. Tworzy ją jednonawowy korpus oraz węższe od niego prostokątne prezbiterium z przylegającą od północy zakrystią. Z zewnątrz ściany opinają masywne skarpy. Dach jest dwuspadowy, o stromych połaciach pokrytych czerwoną blachodachówką, z wyrastającą ponad nawą neogotycką wieżyczką na sygnaturkę. Prezbiterium jest prostokątne, dwuprzęsłowe. Posiada sklepienie krzyżowo‑żebrowe. Żebra kamienne opadają na wsporniki dekorowane motywem nisz maswerkowych. Na jednym zworniku widnieje stylizowany gotyckim herbem monogram maryjny, zwieńczony koroną, na drugim znajduje się Leliwa – herb fundatora.
Ołtarz główny, neogotycki, wykonany został w 1930 r. przez Stanisława Rogóża. Znajduje się w nim obraz Wniebowzięcia Najświętszej Maryi Panny z XVIII wieku. Dwa ołtarze boczne pochodzą z XVIII w., podobnie chrzcielnica i lawaterz kamienny. W wejściu południowym zachowały się stare drzwi z ozdobnymi okuciami z XV wieku, a na ścianie malowane zacheuszki z wieku XVI.

</doc>
<doc id="5154535" url="https://pl.wikipedia.org/wiki?curid=5154535" title="Cyclopina rotundipes">
Cyclopina rotundipes

Cyclopina rotundipes – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1952 roku przez biologa Hansa-Volkmara Herbsta. Gatunek został ujęty w Catalogue of Life.

</doc>
<doc id="5154538" url="https://pl.wikipedia.org/wiki?curid=5154538" title="Michał Woyna Jasieniecki">
Michał Woyna Jasieniecki

Michał Woyna Jasieniecki herbu Haki – starosta brasławski do 1700 roku.
Poseł sejmiku brasławskiego na sejm zwyczajny 1688 roku, sejm nadzwyczajny 1688/1689 roku, sejm nadzwyczajny 1693 roku,

</doc>
<doc id="5154539" url="https://pl.wikipedia.org/wiki?curid=5154539" title="Neil McLaughlin">
Neil McLaughlin

Neil McLaughlin (ur. 18 maja 1948 w Londonderry, zm. 23 grudnia 2013 tamże) – irlandzki bokser, medalista mistrzostw Europy z 1971, olimpijczyk.
Był uczestnikiem zajść znanych jako krwawa niedziela 30 stycznia 1972 w Londonderry. Zeznawał przed sądem, że żołnierze brytyjscy strzelali ostrą amunicją w protestujących.
Kariera w boksie amatorskim.
Walczył w wadze muszej (do 51 kg). Zdobył brązowy medal w tej kategorii wagowej na mistrzostwach Europy w 1971 w Madrycie po wygraniu dwóch walk i porażce z późniejszym mistrzem Juanem Francisco Rodríguezem z Hiszpanii w półfinale.
Wystąpił w tej wadze na igrzyskach olimpijskich w 1972 w Monachium, gdzie wygrał trzy walki (w tym jedną walkowerem), a w ćwierćfinale został pokonany przez przyszłego srebrnego medalistę Leo Rwabwogo z Ugandy.
Był mistrzem Irlandii w wadze muszej w 1971, 1972 i 1974 oraz wicemistrzem w 1969.
Kariera w boksie zawodowym.
Przeszedł na zawodowstwo w 1976. Stoczył 28 walk, z których wygrał 5 (3 przed czasem), przegrał 20 (6 przed czasem) i zremisował 3. Nie walczył o żaden istotny tytuł. Ze znanych bokserów pokonali go Charlie Magri (w swym debiucie w 1977) i Enrique Rodríguez (w 1979). Zakończył karierę w 1982.

</doc>
<doc id="5154542" url="https://pl.wikipedia.org/wiki?curid=5154542" title="Cyclopina schneideri">
Cyclopina schneideri

Cyclopina schneideri – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1904 roku przez angielskiego zoologa Thomasa Scotta. Gatunek został ujęty w Catalogue of Life.

</doc>
<doc id="5154545" url="https://pl.wikipedia.org/wiki?curid=5154545" title="Kościół Trójcy Przenajświętszej w Okocimiu">
Kościół Trójcy Przenajświętszej w Okocimiu

Kościół Trójcy Przenajświętszej w Okocimiu – rzymskokatolicki kościół parafialny, znajdujący się w miejscowości Okocim, w powiecie brzeskim województwa małopolskiego.
Historia kościoła.
Kościół w Okocimiu został zbudowany w latach 1884–1885 według projektu architekta Maxa Schwedo, z fundacji Jana Goetza-Okocimskiego. Konsekracji świątyni dokonał 27 lipca 1891 biskup Ignacy Łobos.
Jest to kościół neogotycki, murowany z kamiennych ciosów, nieotynkowany, jednonawowy, czteroprzęsłowy z krótkim prezbiterium. Wyposażenie wnętrza pochodzi z okresu jego budowy. Cztery ołtarze neogotyckie wykonane zostały w większości z kamienia w pracowni Seyfrieda w Wiedniu. W ołtarzu głównym znajduje się rzeźbiona grupa Trójcy Świętej. Ambona neogotycka, wsparta na kolumnie, również wykonana została w pracowni Seyfrieda w Wiedniu. W świątyni znajdują się także epitafia: Jana Ewangelisty Goetza-Okocimskiego (neorenesansowe, wykonane z brązu przez Zygmunta Langmana) oraz Jana Albina Goetza II (wykonane z brązu według projektu Antoniego Madeyskiego). Polichromię wnętrza wykonał Jerzy Lubański.

</doc>
<doc id="5154547" url="https://pl.wikipedia.org/wiki?curid=5154547" title="Cyclopina semireducta">
Cyclopina semireducta

Cyclopina semireducta – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1964 roku przez biologa Hansa-Volkmara Herbsta. 

</doc>
<doc id="5154549" url="https://pl.wikipedia.org/wiki?curid=5154549" title="Alan Lewis (strzelec)">
Alan Lewis (strzelec)

Alan Lewis (ur. 20 listopada 1950 w Belfaście) – irlandzki strzelec sportowy specjalizujący się w strzelaniu z karabinu, olimpijczyk z Sydney.
W 2000 roku uczestniczył w letnich igrzyskach olimpijskich, na których startował w konkurencji strzelania z karabinu małokalibrowego z odległości 50 m w pozycji leżącej i uplasował się na 41. pozycji z rezultatem 587 punktów. W swojej karierze trzykrotnie reprezentował Irlandię Pólnocną na igrzyskach Wspólnoty Narodów (Kuala Lumpur, Manchester, Melbourne), jednak w żadnej edycji tej imprezy nie wywalczył medalu.

</doc>
<doc id="5154551" url="https://pl.wikipedia.org/wiki?curid=5154551" title="Thea Musgrave">
Thea Musgrave

Thea Musgrave (ur. 27 maja 1928 w Barnton) – szkocka kompozytorka.
Życiorys.
W latach 1947–1950 studiowała na Uniwersytecie Edynburskim u Mary Grierson (analiza muzyczna) i Hansa Gála (kontrapunkt i kompozycja). Od 1950 do 1954 roku była uczennicą Nadii Boulanger w Paryżu. Uzupełniające studia odbyła w 1959 roku na letnim kursie u Aarona Coplanda w Berkshire Music Center w Tanglewood. Od 1955 roku działała w Londynie, gdzie prowadziła zespół Saltire Singers, w latach 1958–1965 wykładała na Uniwersytecie Londyńskim. W 1970 roku wyjechała do Stanów Zjednoczonych, gdzie prowadziła wykłady na Uniwersytecie Kalifornijskim w Santa Barbara. Od 1987 do 2002 roku była profesorem Queens College na City University of New York. 
Otrzymała nagrodę im. Siergieja Kusewickiego (1974). Dwukrotna laureatka stypendium Fundacji Pamięci Johna Simona Guggenheima (1974–1975 i 1982–1983). Jako dyrygentka prowadziła wykonania własnych utworów i oper. W 1971 roku poślubiła amerykańskiego altowiolistę Petera Marka.
Odznaczona Orderem Imperium Brytyjskiego w stopniu komandora (2002).
Twórczość.
Początkowo tworzyła w ramach systemu tonalnego, szybko jednak zaadaptowała technikę dodekafoniczną. W latach 60. XX wieku wprowadziła do swojej muzyki liczne nowoczesne środki, w tym m.in. aleatoryzm przejawiający się we wspólnym, niesynchronicznym wykonywaniu przez muzyków swoich partii. W muzyce instrumentalnej wprowadzała elementy dzieła scenicznego, w koncertach solowych i kameralnych Musgrave instrumentaliści wykonują jednocześnie rolę aktorów, zaś muzyka uzyskuje dramatyczny charakter poprzez włączenie elementów muzyki popularnej. Największy rozgłos przyniosła kompozytorce twórczość operowa.

</doc>
<doc id="5154553" url="https://pl.wikipedia.org/wiki?curid=5154553" title="Cyclopina sinaitica">
Cyclopina sinaitica

Cyclopina sinaitica – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 1979 roku przez rumuńskiego zoologa Francisa Dova Póra. 

</doc>
<doc id="5154556" url="https://pl.wikipedia.org/wiki?curid=5154556" title="Leon Kazimierz Woronicz">
Leon Kazimierz Woronicz

Leon Kazimierz Woronicz herbu Pawęża – sędzia ziemski starodubowski od 1684 roku, stolnik orszański już w 1678 roku, podstoli nowogrodzkosiewierski już w 1667 roku.
Poseł sejmiku starodubowskiego na sejm zwyczajny 1667 roku roku i sejm 1683 roku.

</doc>
<doc id="5154558" url="https://pl.wikipedia.org/wiki?curid=5154558" title="Kadoma (miasto)">
Kadoma (miasto)



</doc>
<doc id="5154561" url="https://pl.wikipedia.org/wiki?curid=5154561" title="Cyclopina soror">
Cyclopina soror

Cyclopina soror – gatunek widłonogów z rodziny Cyclopinidae. Nazwa naukowa tego gatunku skorupiaków została opublikowana w 2008 roku przez serbskiego zoologa Tomislava Karanovica. 

</doc>
<doc id="5154567" url="https://pl.wikipedia.org/wiki?curid=5154567" title="Kościół św. Bartłomieja Apostoła w Porębie Spytkowskiej">
Kościół św. Bartłomieja Apostoła w Porębie Spytkowskiej

Kościół św. Bartłomieja Apostoła w Porębie Spytkowskiej – rzymskokatolicki kościół parafialny, znajdujący się w miejscowości Poręba Spytkowska, w powiecie brzeskim województwa małopolskiego.
Historia kościoła.
Kościół został zbudowany w XVI wieku (istniał już w 1565). Bywał kilkakrotnie odnawiany i przekształcany, między innymi w 1893. W tym czasie zapewne obniżono dachy i wzniesiono wieżyczkę na sygnaturkę. W 1921 dobudowano kruchty, a w 1938 nową zakrystię.
Kościół św. Bartłomieja Apostoła to świątynia gotycka, jednonawowa, o silnie zatartych cechach stylowych, z kamienia i cegły, otynkowana, kryta dachówką. Wnętrze nakryte jest stropami. Na zewnątrz w narożach kościoła szkarpy, przy prezbiterium wydatne, skośne, prostopadłe. Dachy siodłowe, nad nawą wieżyczka na sygnaturkę z latarnią i ostrosłupową iglicą. Drzwi do zakrystii okute, w wejściu do nawy zamek z 1585. Wewnątrz świątyni są trzy ołtarze barokowo-klasycystyczne z XIX wieku - w głównym figura NMP Niepokalanie Poczętej i obraz św. Bartłomieja. Chrzcielnica kamienna, późnorenesansowa, pochodzi z 1620.
Obok kościoła stoi drewniana dzwonnica, zbudowana zapewne w XVII w., konstrukcji słupowej, szalowana, o ścianach zwężających się ku górze, z nadwieszoną izbicą; dach namiotowy, gontowy. Dzwony niewiadomego odlewu.

</doc>
<doc id="5154568" url="https://pl.wikipedia.org/wiki?curid=5154568" title="Marcin Maron">
Marcin Maron

Marcin Maron (ur. 1972) – polski filmoznawca, doktor habilitowany nauk humanistycznych w Katedrze Sztuki Mediów Cyfrowych Uniwersytetu Marii Curie-Skłodowskiej w Lublinie.
Życiorys.
Absolwent Wydziału Operatorskiego Realizacji Telewizyjnej i Fotografii Państwowej Wyższej Szkoły FIlmowej, Telewizyjnej i Teatralnej w Łodzi (2000). Doktoryzował się w 2009 roku na podstawie rozprawy doktorskiej "Doświadczenie czasu w filmach Wojciecha J. Hasa", wydanej rok później pod nazwą "Dramat czasu i wyobraźni. Filmy Wojciecha J. Hasa". Rozprawa doktorska Marona poświęcona była twórczości polskiego reżysera Wojciecha Jerzego Hasa; za jej publikację Maron otrzymał nominację do nagrody im. Bolesława Michałka przyznawanej przez miesięcznik „Kino”. Habilitację uzyskał w 2020 roku na podstawie wydanej rok wcześniej rozprawy "Romantyzm i kino. Idee i wyobrażenia romantyczne w filmach polskich reżyserów z lat 1947-1990". Członek Polskiego Towarzystwa Badań nad Filmem i Mediami, laureat nagrody za wybitne osiągnięcia naukowe przyznanej przez Komitet Nauk o Sztuce Polskiej Akademii Nauk.

</doc>
<doc id="5154574" url="https://pl.wikipedia.org/wiki?curid=5154574" title="The Link (La Défense)">
The Link (La Défense)

Tour Hekla – to 241-metrowy (791 stóp), 51-piętrowy wieżowiec budowany obecnie w Puteaux, w paryskiej dzielnicy La Défense we Francji. Zaprojektował go francuski architekt Philippe Chiambaretta.
W wieży mieścić się będzie nowa siedziba TotalEnergies. Po ukończeniu w 2025 roku The Link będzie najwyższym wieżowcem we Francji.

</doc>
<doc id="5154576" url="https://pl.wikipedia.org/wiki?curid=5154576" title="AISI 316">
AISI 316



</doc>
<doc id="5154577" url="https://pl.wikipedia.org/wiki?curid=5154577" title="AISI 321">
AISI 321



</doc>
<doc id="5154578" url="https://pl.wikipedia.org/wiki?curid=5154578" title="AISI 304">
AISI 304



</doc>
<doc id="5154582" url="https://pl.wikipedia.org/wiki?curid=5154582" title="Mike Green">
Mike Green



</doc>
<doc id="5154586" url="https://pl.wikipedia.org/wiki?curid=5154586" title="Mike Green (ur. 1985)">
Mike Green (ur. 1985)



</doc>
<doc id="5154587" url="https://pl.wikipedia.org/wiki?curid=5154587" title="Mike Green (hokeista)">
Mike Green (hokeista)



</doc>
<doc id="5154588" url="https://pl.wikipedia.org/wiki?curid=5154588" title="Mike Green (koszykarz)">
Mike Green (koszykarz)



</doc>
<doc id="5154589" url="https://pl.wikipedia.org/wiki?curid=5154589" title="Michael Green">
Michael Green



</doc>
<doc id="5154591" url="https://pl.wikipedia.org/wiki?curid=5154591" title="Mike Green (ur. 1951)">
Mike Green (ur. 1951)



</doc>
<doc id="5154595" url="https://pl.wikipedia.org/wiki?curid=5154595" title="Mike Green (polityk)">
Mike Green (polityk)



</doc>
<doc id="5154596" url="https://pl.wikipedia.org/wiki?curid=5154596" title="Kacza Skała">
Kacza Skała

Kacza Skała – skała we wsi Ludwinów, w województwie śląskim, w powiecie myszkowskim, w gminie Niegowa. Znajduje się nad boiskiem na północnym końcu zabudowanego obszaru wsi, u zachodnich podnóży Wysuckiej Góry. Pod względem geograficznym jest to obszar Wyżyny Częstochowskiej.
Kacza Skała zbudowana jest z twardych wapieni skalistych, ma pionowe lub przewieszone ścianę o wysokości 14 m i namalowany jest na niej duży czerwony krzyż. Na skale uprawiana wspinaczka skalna. Pierwszą drogę wspinaczkową poprowadzono na niej w 1999 roku, następne w latach 2008, 2009 i 2014. Łącznie jest 15 dróg o trudności od VI.1 do VI.5+ w skali Kurtyki oraz jeden projekt. Na prawie wszystkich drogach zamontowano stałe punkty asekuracyjne: ringi (r) i stanowiska zjazdowe. Wśród wspinaczy skalnych skała jest średnio popularna.

</doc>
<doc id="5154598" url="https://pl.wikipedia.org/wiki?curid=5154598" title="Szkoła Podstawowa nr 9 w Sanoku">
Szkoła Podstawowa nr 9 w Sanoku

Szkoła Podstawowa nr 9 w Sanoku – szkoła o charakterze podstawowym w Sanoku.
Historia.
Szkoła została wybudowana przy ówczesnej ulicy Długiej u zbiegu z ulicą Mariana Langiewicza na Osiedlu im. Romualda Traugutta w największej dzielnicy mieszkaniowej Sanoka, Wójtostwie. Prace budowlane wykonywało Sanockie Przedsiębiorstwo Budowlane, kierowane przez Józefa Baszaka. Koszt budowy szkoły wyniósł 15 mln. zł. W dwukondygnacyjnym budynku powstały 24 izby lekcyjne. W dzień rozpoczęcia roku szkolnego 1 września 1975 odbyła się uroczystość przekazania obiektu, podczas którego Szkoła Podstawowa nr 7 otrzymała imię 6 Pomorskiej Dywizji Powietrznodesantowej. Nadanie szkole patronatu jednostki wojskowej wiązało się bezpośrednio ze służbą wielu sanoczan w szeregach 6 Pomorskiej Dywizji Piechoty Ludowego Wojska Polskiego podczas II wojny światowej w latach 1944–1945.
Uroczystość otwarcia SP nr 7 w Sanoku była jednocześnie inauguracją roku szkolnego 1975/1976 w województwie krośnieńskim. W uroczystości wzięli udział naczelnik miasta Sanoka Wiesław Skałkowski, I sekretarz KW PZPR Kazimierz Balawajder, wojewoda krośnieński Wojciech Grochala, sekretarz KP PZPR Jan Kwolek, wicekurator Oświaty i Wychowania Urzędu Wojewódzkiego w Krośnie Bronisław Ślączka, przedstawiciel 6 Pomorskiej Dywizji Powietrznodesantowej kpt. Leszek Sypka oraz władze partyjne i administracyjne, a także weterani 6 Dywizji. W tym samym dniu otworzono w szkole Izbę Pamięci i Perspektyw.
W SP nr 7 od początku przewidziano możliwość nauki dla 800 uczniów, dotychczas pobierających naukę w innych placówkach miasta (głównie z SP nr 5). Mimo tego w pierwszym roku szkolnym 1975/1976 do szkoły uczęszczało 915 uczniów. Po wybudowaniu kolejnych osiedli Traugutta II i III oraz związanym z tym wzrostem ludności w 1980 SP nr 7 liczyła 39 oddziałów, w których uczyło się już 1244 uczniów (wraz z wychowankami działającego tam również przedszkola oraz ogniska było to przeszło 1300 dzieci). W związku z nadwyżką liczby uczniów dokonano korekty obwodów szkolnych, po czym część uczniów przeniesiono do Szkoły Podstawowej nr 4, a ponadto trzy klasy (VI, VII, VIII) prowadzono w pomieszczeniach II Liceum Ogólnokształcącego im. Marii Skłodowskiej-Curie w Sanoku (obie placówki położone w Śródmieściu). Mimo przedsięwzięcia tych środków liczba uczniów według stanu z 1 lutego 1981 wynosiła 1260. Wówczas ponownie korygowano zasięgi obwodów szkolnych, które w zamierzeniu miały skutkować redukcją liczby uczniów do około 1100. Jednocześnie pojawiały się głosy mówiące o potrzebie budowy nowej szkoły w tej okolicy. Na potrzeby SP nr 7 w 1981 staraniem SPB wydzielono trzy izby lekcyjne w nieopodal działającym Zespole Szkół Budowlanych przy ulicy Sadowej oraz odstąpiono „przewiązkę” przy tej samej ulicy, dostosowaną do korzystania od 1 września 1984. Według stanu z początku roku szkolnego 1984/1985 poza głównym budynkiem SP nr 7 uczyło się 420 uczniów.
W szkole otwarto klasę sportową szkolącą wychowanków na rzecz sekcji hokeja na lodzie Stali Sanok. W latach 80. w szkole działało Szkolne Koło Przyjaciół ZSRR. W SP nr 7 oparto działalność sekcji piłki siatkowej kobiet klubu sportowego Sanoczanka Sanok. W roku szkolnym 1987/1988 uczniowie szkoły przystąpili do udziału w telewizyjnym turnieju Rambit.
W pobliżu SP nr 7 także w dzielnicy Wójtostwo w 1986 otwarto Szkołę Podstawową nr 8 przy ulicy Sadowej. W 1990 donoszono w prasie o konflikcie uczniów SP nr 7 i SP nr 8 oraz zachodzących w związku z tym aktach wandalizmu i przemocy.
Po dokonanym przemianowaniu ulicy Długiej od 1989 SP nr 7 figurowała pod adresem ulicy Jana Pawła II. W wyniku reformy systemu oświaty z 1999 od 1 września tego roku funkcjonowało Gimnazjum nr 4. 20 maja 2005 Gimnazjum nr 4 otrzymało imię 6 Pomorskiej Dywizji Piechoty. Do 2017 organizowano w szkole uroczystość ku czci patrona. Obchodzono wspomnienie bitwy o Kołobrzeg (17 marca 1945). Po reformie systemu oświaty z 2017 została uruchomiona Szkoła Podstawowa nr 9. Po tymże przekształceniu szkoła utraciła dotychczasowego patrona. Tym niemniej w ramach Święta Szkoły od 2018 kultywuje się pamięć o żołnierzach i wartości patriotyczne.

</doc>
<doc id="5154599" url="https://pl.wikipedia.org/wiki?curid=5154599" title="Michael Green (koszykarz)">
Michael Green (koszykarz)



</doc>
<doc id="5154610" url="https://pl.wikipedia.org/wiki?curid=5154610" title="Deportivo Tepic">
Deportivo Tepic



</doc>
<doc id="5154616" url="https://pl.wikipedia.org/wiki?curid=5154616" title="Brian Kennedy">
Brian Kennedy



</doc>
<doc id="5154626" url="https://pl.wikipedia.org/wiki?curid=5154626" title="Krzysztof Gołoś">
Krzysztof Gołoś

Krzysztof Gołoś (ur. 1954 w Warszawie) – polski inżynier mechanik, profesor zwyczajny w Politechnice Warszawskiej.
Biografia.
Absolwent VI Liceum Ogólnokształcącego im. Tadeusza Rejtana w Warszawie (1973). Studia w zakresie mechaniki ukończył w 1978 roku na Wydziale Samochodów i Maszyn Roboczych Politechniki Warszawskiej, gdzie uzyskał stopień doktora (1983).
Od 1980 roku pracuje na Wydziale Samochodów i Maszyn Roboczych Politechniki Warszawskiej. Wieloletni kierownik naukowy Pracowni Wytrzymałości Zmęczeniowej i Mechaniki Pękania na tym Wydziale. W latach 1986 – 1988 stypendysta Izaak Walton Killam Trust na University of Alberta w Edmonton (Kanada). W 1990 uzyskał stopień doktora habilitowanego w Politechnice Warszawskiej. Tytuł profesora nauk technicznych otrzymał w 2000 roku oraz został mianowany na profesora zwyczajnego decyzją Ministra Edukacji Narodowej w 2004.
Był inicjatorem przyznania Polsce organizacji i następnie był współprzewodniczącym 14th European Conference on Fracture (ECF 14), która odbyła się w Krakowie w 2002 roku.
Przez wiele lat związany z Instytutem Mechanizacji Budownictwa i Górnictwa Skalnego w Warszawie. W roku 2015 decyzją Ministra Gospodarki uzyskał stopień Dyrektora Górniczego II stopnia. 
W latach 2007 – 2017 pełnił funkcję Przewodniczącego Rady Naukowej w tymże Instytucie.
Specjalizuje się w wytrzymałości zmęczeniowej i mechanice pękania metali i konstrukcji inżynierskich. W szczególności zajmuje się analizą trwałości zmęczeniowej metali i konstrukcji inżynierskich w jednoosiowym i wieloosiowym cyklicznym stanie obciążenia, analizą kumulacji uszkodzeń zmęczeniowych, modelowaniem prędkości pękania zmęczeniowego w ujęciu energetycznym. Przedstawił wykłady z zakresu zmęczenia metali w Kanadzie, Niemczech i Austrii.
Na dorobek naukowy składa się około 170 artykułów i prac konferencyjnych, 5 monografii. Jest autorem 4 skryptów dla studentów. Wypromował 8 doktorów. Otrzymał 2 nagrody Ministra Nauki i Szkolnictwa Wyższego oraz 12 nagród JM Rektora Politechniki Warszawskiej. Został odznaczony Krzyżem Kawalerskim Orderu Odrodzenia Polski (2010), Medalem Komisji Edukacji Narodowej (2007) oraz Złotym Krzyżem Zasługi (1997).

</doc>
<doc id="5154627" url="https://pl.wikipedia.org/wiki?curid=5154627" title="Wysucka Góra">
Wysucka Góra

Wysucka Góra (388 m) – wzniesienie we wsi Ludwinów w województwie śląskim, w powiecie myszkowskim, w gminie Niegowa. Pod względem geograficznym znajduje się na Wyżynie Częstochowskiej.
Wysucka Góra wznosi się po wschodniej stronie drogi biegnącej od Trzebniowa do Ludwinowa. Od strony tej drogi, nad boiskiem w Trzebniowie wznosi się Kacza Skała, na której uprawiana jest wspinaczka skalna. Skała ta i cała Wysucka Góra znajduje się już w obrębie wsi Ludwinów. Jest w większości porośnięta lasem, ale na bardziej płaskim terenie wcinają się nią pola uprawne tej wsi. Na górze są liczne wapienne skałki, a w nich jaskinie: Jaskinia w Wysuckiej Górze, Schronisko nad Boiskiem, Schronisko w Wysuckiej Górze.

</doc>
<doc id="5154631" url="https://pl.wikipedia.org/wiki?curid=5154631" title="Kolarstwo na Letnich Igrzyskach Olimpijskich 2020 – wyścig BMX kobiet">
Kolarstwo na Letnich Igrzyskach Olimpijskich 2020 – wyścig BMX kobiet

Wyścig kobiet podczas Letnich Igrzyskach Olimpijskich 2020 rozegrany został między 29 a 30 lipca na torze Tor BMX w Ariake.
Format.
Zawodniczki rywalizowały w ćwierćfinałach z których każdy obejmował trzy biegi, w których za każde miejsce przyznawane były punkty (za 1. miejsce 1 punkt, za 2. miejsce 2 punkty itd.). Pierwsze cztery zawodniczki z każdego ćwierćfinału awansowały do półfinału. Półfinały zostały rozegrane wg tej samej formuły co ćwierćfinały. Finał obejmował jeden bieg.
Terminarz.
Wszystkie godziny podane są w czasie tokijskim ().

</doc>
<doc id="5154633" url="https://pl.wikipedia.org/wiki?curid=5154633" title="Julian Klemczyński">
Julian Klemczyński

 
Julian Teodor Klemczyński (ur. w 1807 lub 1810, zm. 1854 w Paryżu) – polski kompozytor i pedagog, który większość swojej kariery spędził we Francji.
Biografia.
Urodził się w 1807 lub 1810 roku na Starym Mieście w Kaliszu. Jego ojciec był muzykiem. W 1825 ukończył gimnazjum (dziś Liceum im. Adama Asnyka) i rozpoczął studia na Wydziale Prawa i Administracji Uniwersytecie Warszawskim. W tym samym roku został aresztowany przez policję i osadzony w areszcie; został wydalony z uniwersytetu w 1827. W 1831 brał udział w powstaniu listopadowym – należał do 6 Pułku Piechoty gen. Macieja Rybińskiego i został odznaczony Krzyżem Oficerskim Orderu Virtuti Militari.
W 1831 Klemczyński wyemigrował do Francji, osiedlając się najpierw w Meaux, a w 1833 r. w Paryżu. W latach 1832–1837 należał do Towarzystwa Demokratycznego Polskiego. Utrzymywał się z udzielania lekcji i publikowania swoich kompozycji. Specjalizował się w pisaniu muzyki salonowej, często fantazji opartych na motywach operowych, pisanych na fortepian solo lub fortepian ze skrzypcami. Jego prace ukazały się w dwudziestu wydawnictwach muzycznych, co może świadczyć o jego popularności.
Był żonaty z Margaret Louise Thevin, z którą miał dwoje dzieci, Hombertę i Mary (nazwisko po mężu: Ogez).
Został pochowany na cmentarzu Montmartre przy Avenue des Anglais.

</doc>
<doc id="5154634" url="https://pl.wikipedia.org/wiki?curid=5154634" title="Kolarstwo na Letnich Igrzyskach Olimpijskich 2020 – wyścig BMX mężczyzn">
Kolarstwo na Letnich Igrzyskach Olimpijskich 2020 – wyścig BMX mężczyzn

Wyścig mężczyzn podczas Letnich Igrzyskach Olimpijskich 2020 rozegrany został między 29 a 30 lipca na torze Tor BMX w Ariake.
Format.
Zawodnicy rywalizowały w ćwierćfinałach z których każdy obejmował trzy biegi, w których za każde miejsce przyznawane były punkty (za 1. miejsce 1 punkt, za 2. miejsce 2 punkty itd.). Pierwsze cztery zawodniczki z każdego ćwierćfinału awansowały do półfinału. Półfinały zostały rozegrane wg tej samej formuły co ćwierćfinały. Finał obejmował jeden bieg.
Terminarz.
Wszystkie godziny podane są w czasie tokijskim ().

</doc>
<doc id="5154635" url="https://pl.wikipedia.org/wiki?curid=5154635" title="Patrick Lange">
Patrick Lange



</doc>
<doc id="5154640" url="https://pl.wikipedia.org/wiki?curid=5154640" title="Guttiferae">
Guttiferae



</doc>
<doc id="5154644" url="https://pl.wikipedia.org/wiki?curid=5154644" title="Campiglia">
Campiglia



</doc>
<doc id="5154649" url="https://pl.wikipedia.org/wiki?curid=5154649" title="Michał Machwic">
Michał Machwic

Michał Machwic (ur. w 1890 w Permie, zm. w 1958 w Milanówku) – polski reżyser i scenarzysta filmowy oraz publicysta i dziennikarz.
Życiorys.
W 1908 roku ukończył na terenie Rosji szkołę teatralną, studiował również prawo i kompozycję. Występował w teatrze, a w 1917 roku wyreżyserował film pt. "Nędzarze i kapłanka bogini Astarte". Po powrocie do Polski również próbował sił jako reżyser i scenarzysta filmów fabularnych, a w 1934 roku wyreżyserował trzy filmy eksperymentalne, inspirowane muzyką Fryderyka Chopina. Ponadto od 1927 roku był dyrektorem i wykładowcą prywatnej Szkoły Filmowej oraz współzałożycielem Polskiego Związku Producentów Filmowych. W latach 1929–1930 był redaktorem naczelnym magazynu "Kinoświat", a w latach 1931–1932 wydawał czasopismo "Sztuka filmowa". Ponadto publikował w pismach "Kino dla wszystkich" oraz "Wiadomości filmowe". &lt;br&gt;
Po II wojnie światowej pracował w Przedsiębiorstwie Państwowym Film Polski jako inspektor. W latach 50. XX wieku pozostawał bez stałego zajęcia, utrzymując się z tłumaczeń z języka rosyjskiego m.in. scenariuszy filmowych.
Postać Michała Machwica pojawia się w 8. odcinku serialu "Bodo" (prod. 2016), gdzie odtwarza ją Paweł Kubat.

</doc>
<doc id="5154650" url="https://pl.wikipedia.org/wiki?curid=5154650" title="Kościół Najświętszej Maryi Panny Wniebowziętej w Bruśniku">
Kościół Najświętszej Maryi Panny Wniebowziętej w Bruśniku

Kościół Najświętszej Maryi Panny Wniebowziętej w Bruśniku – rzymskokatolicki kościół parafialny, znajdujący się w miejscowości Bruśnik, w powiecie tarnowskim województwa małopolskiego.
Historia kościoła.
Kościół został wzniesiony w 1903 roku według projektu architekta Jana Sasa-Zubrzyckiego. 23 sierpnia 1904 biskup tarnowski Leon Wałęga dokonał jego konsekracji.
Jest to kościół neogotycki, zawierający również elementy neoromańskie, zbudowany z kamienia i cegły. Dach kościoła jest pokryty miedzią. W ogrodzie kościoła znajdują się 4 kapliczki z figurami ewangelistów, zaś we wschodniej części mieści się ołtarz polowy. W świątyni znajdują się witraże (trzy z 1905 r., pozostałe z 2007 r., wykonane w Pracowni Witraży Krzysztofa Paczka i Andrzeja Cwilewicza według projektu Jacka Niedojadły). W prezbiterium znajduje się ołtarz główny z łaskami słynącym obrazem Matki Bożej z Dzieciątkiem. Jest tu również ołtarz Trójcy Przenajświętszej z 1870 roku oraz ołtarz znajdujący się w nawie północnej – Najświętszego Serca Pana Jezusa, pochodzący z 1904 roku. Innymi zabytkami, znajdującymi się w świątyni jest chrzcielnica z XIX wieku, ambona i dwa konfesjonały z 1904 roku, zaś na chórze znajdują się organy 9-głosowe firmy "Rieger-Jaegerndorf" z 1905 roku.
15 sierpnia 2004 kościół został podniesiony do rangi sanktuarium.

</doc>
<doc id="5154652" url="https://pl.wikipedia.org/wiki?curid=5154652" title="Demitologizacja">
Demitologizacja

Demitologizacja (niem. "Entmythologisierung") – postulat w hermeneutyce biblijnej zaproponowany przez Rudolfa Bultmanna, biblistę i teologa ewangelickiego. Demitologizacja oznacza egzystencjalną interpretację mitów biblijnych w zwiastowaniu Nowego Testamentu, aby utrzymać jego ważność dla współczesnego człowieka. Choć pojęcie to zostało wprowadzone i spopularyzowane przez Bultmanna, to potrzeba przezwyciężenia mityczności religii pojawiała się już wcześniej w historii Kościoła i myśli teologicznej. 
Nowy Testament a mitologia.
Rudolf Bultmann ogłosił swój program demitologizacji Nowego Testamentu w 1941 roku w wykładzie pt. "Neues Testament und Mythologie. Das Problem der Entmythologisierung der neutestamentlischen Verkündigung" ("Nowy Testament a mitologia. Problem demitologizacji zwiastowania nowotestamentowego"), który tego samego roku został opublikowany. Według Bultmanna obraz świata obecny w Nowym Testamencie jest mityczny, a przez to niezrozumiały i niewiarygodny dla współczesnego człowieka. Rodzi to problem dla dzisiejszego chrześcijaństwa, którego zwiastowanie wymaga uznania minionego obrazu świata za prawdziwy. W związku z tym, że współczesny obraz świata jest uformowany przez naukowe myślenie, a chrześcijańskie zwiastowanie stało się przez to niezrozumiałe, to potrzebna jest nowa droga interpretacyjna. Tym samym mit powinien być interpretowany nie kosmologicznie, ale antropologicznie. Nie daje on obiektywnego obrazu świata, ale wyraża sposób, w jaki sposób człowiek rozumie siebie w swoim świecie. 
Według Bultmanna:"Nie można używać elektrycznego światła i radioodbiorników, w przypadku choroby korzystać ze współczesnych środków medycznych i klinicznych i jednocześnie wierzyć w świat cudów i duchów Nowego Testamentu. I kto uważa, że może dla swojej osoby tak czynić, musi sobie uświadomić, że deklarując to dla utrzymania chrześcijańskiej wiary, czyni chrześcijańskie zwiastowanie niezrozumiałym i niemożliwym we współczesności."Bultmann dostrzegał, że XIX-wieczne próby demitologizacji okazały się błędne, ponieważ wraz z mitologią odcinały kerygmat, a więc istotę zwiastowania chrześcijaństwa. Z kolei w XX wieku pojawiło się niebezpieczeństwo w postaci wzywania do prostego przyjęcia i powtarzania nowotestamentowego kerygmatu. Bezkrytyczne powtarzanie mitologii Nowego Testamentu sprawia, że kerygmat jest niezrozumiały dla współczesnego człowieka. Bultmann zaproponował więc, aby demitologizacja – zamiast krytycznego wyeliminowania mitologii – była krytyczną interpretacją tekstów biblijnych w duchu filozofii egzystencjalistycznej. W takim rozumieniu sensem mitologii nie jest obiektywizujący obraz świata, ale rozumienie własnej egzystencji. Bultmann za wzór egzystencjalnej demitologizacji uważał pracę Hansa Jonasa pt. "Gnosis und spätantiker Geist (Gnoza i duch późnego antyku)".
Bultmann swoim programem demitologizacji wywołał burzliwą dyskusję w środowiskach akademickich i kościelnych. Jedną z bardziej znaczących debat była dyskusja z filozofem Karlem Jaspersem.

</doc>
<doc id="5154653" url="https://pl.wikipedia.org/wiki?curid=5154653" title="Kościół św. Marcelina w Rogalinie">
Kościół św. Marcelina w Rogalinie

Kościół świętego Marcelina w Rogalinie – rzymskokatolicki kościół parafialny należący do parafii pod tym samym wezwaniem (dekanat kórnicki archidiecezji poznańskiej).
Jest to świątynia wzniesiona w latach 1817–1820 na polecenie hrabiego Edwarda Raczyńskiego (jej patronem jest św. Marcelin – papież i męczennik, który za panowania Maksymiana w roku 304 n.e. został ścięty za wiarę).
Na frontonie kościoła znajduje się napis: DIVO MARCELINO. Edward Raczyński chciał w ten sposób uhonorować ciotecznego kuzyna Marcelego Lubomirskiego, żołnierza napoleońskiego, poległego w 1807 roku w czasie oblężenia Sandomierza.
Architektonicznym pierwowzorem dla tej świątyni była świątynia rzymska, zwana Maison Carrée, wybudowana w I w. p.n.e. w Nîmes, we Francji.
Fronton kościoła jest ozdobiony kolumnami, natomiast elewacje boczne półkolumnami w porządku korynckim, w tzw. układzie "pseudoperipteros" (peripteros – z łac. otoczony jednym rzędem kolumn). Żeliwne elementy budowli – czyli bazy i kapitele kolumn, fryz, posągi lwów i antaby na drzwiach – zostały odlane w Rogalinie przez hrabiego Raczyńskiego. Kościół jest podzielony na dwie kondygnacje. Górna o dekoracji klasycystycznej spełniała rolę kaplicy pałacowej, a obecnie pełni funkcję kościoła parafialnego, w dolnej umieszczone jest mauzoleum. W górnej części budowli ołtarz główny został wykonany i ufundowany w 1832 roku. Mozaikowe antepedium wykonał Franciszek Lanci. Wykonane zostało z takiego samego materiału jak antepedium umieszczone w Złotej Kaplicy w katedrze w Poznaniu. Fryz, który otacza wnętrze kościoła, przedstawia orły zwrócone parami ku sobie z rozpiętą girlandą. Motyw ten ma symbolizować bohaterskiego ducha Marcelego Lubomirskiego. Po lewej stronie drzwi głównych na ścianie jest umieszczona płaskorzeźba z białego marmuru z 1880 roku przedstawiająca Marię z Krasińskich Raczyńską, pierwszą żonę Edwarda Aleksandra, z dwojgiem dzieci.
W dolnej części kościoła – czyli mauzoleum – są umieszczone trzy sarkofagi, w których pochowani są: prezydent hrabia Edward Bernard Raczyński, Konstancja i Roger Raczyńscy. Oprócz tego na ścianach mauzoleum są umieszczone tablice nagrobne, m.in. tablica, za którą jest pochowane serce hrabiego Edwarda Raczyńskiego fundatora tejże budowli.

</doc>
<doc id="5154654" url="https://pl.wikipedia.org/wiki?curid=5154654" title="Puchar Intertoto (1970)">
Puchar Intertoto (1970)

Puchar Intertoto 1970 był 10. edycją piłkarskiego turnieju. Turniej zorganizowano z udziałem 52 drużyn. Zespoły zostały podzielone na trzynaście grup po cztery zespoły każda.

</doc>
<doc id="5154657" url="https://pl.wikipedia.org/wiki?curid=5154657" title="Stephen Dixon">
Stephen Dixon



</doc>
<doc id="5154660" url="https://pl.wikipedia.org/wiki?curid=5154660" title="Steve Dixon">
Steve Dixon



</doc>
<doc id="5154667" url="https://pl.wikipedia.org/wiki?curid=5154667" title="Schronisko na Kaczmarce Drugie">
Schronisko na Kaczmarce Drugie

Schronisko na Kaczmarce Drugie – jaskinia na wzgórzu Kaczmarka we wsi Czatachowa w województwie śląskim, w powiecie myszkowskim, w gminie Żarki. Znajduje się w lesie, w pobliżu wąskiej asfaltowej drogi z Czatachowej do osady Ostrężnik. Drogą tą prowadzi niebieski Szlak Warowni Jurajskich.
Opis obiektu.
Jest to schronisko u północnych podnóży skały, która przez wspinaczy skalnych nazwana została Wampirkiem. Są na niej bardzo trudne drogi wspinaczkowe. Nieregularny, soczewkowaty otwór ma wysokość 1 m i szerokość 4 m. Za metrowej wysokości prożkiem jest nyża o opadającym dnie, sięgająca na 2 m w głąb skały.
Schronisko powstało w późnojurajskich wapieniach skalistych na międzywarstwowej fudze. Jest widne, suche i bez nacieków. Spąg skalisty, z niewielką ilością próchnicy w części wschodniej. Na ścianach mchy i porosty.
Po raz pierwszy schronisko to opisał M. Czepiel w listopadzie 2000 r. On też sporządził jego plan.

</doc>
<doc id="5154669" url="https://pl.wikipedia.org/wiki?curid=5154669" title="Człowiek o błękitnej duszy">
Człowiek o błękitnej duszy

Człowiek o błękitnej duszy – polski niemy film fabularny (dramat) z 1929 roku.
Fabuła.
Fabuła filmu osnuta jest wokół uczucia łączącego pianistkę Halinę i malarza Jana, mieszkających w jednej kamienicy. Jan zostaje omotany przez tancerkę kabaretową Elwirę - osobę ponętną i przewrotną. Denerwuje ją jednak zakryty płachtą obraz, który artysta maluje. Płotno przedstawia nieznaną Janowi kobietę - jego sąsiadkę, która bardzo często gra "Sonatę Księżycową" Ludviga van Beethovena. Jest nią Halina, do której zaleca się dyrektor kabaretu. Pewnego dnia fortepian milknie, ponieważ Halina, odrzuciwszy umizgi, popada w długi i jest zmuszona sprzedać instrument. Sytuację pogarsza choroba matki dziewczyny. Wszystko zmienia się jednak pewnego dnia, gdy Jan i Halina spotykają się na schodach...

</doc>
<doc id="5154673" url="https://pl.wikipedia.org/wiki?curid=5154673" title="Hunter Reese">
Hunter Reese

Hunter Reese (ur. 11 stycznia 1993 w Kennesaw) – amerykański tenisista.
Kariera tenisowa.
W 2014 roku zadebiutował w imprezie wielkoszlemowej podczas turnieju US Open w grze podwójnej. Startując w parze z Peterem Kobeltem odpadł w pierwszej rundzie.
W grze podwójnej osiągnął jeden finał turnieju rangi ATP Tour. Ponadto wygrał siedem deblowych turniejów cyklu ATP Challenger Tour.
W rankingu gry pojedynczej najwyżej był na 954. miejscu (24 października 2016), a w klasyfikacji gry podwójnej na 73. pozycji (27 czerwca 2022).

</doc>
<doc id="5154674" url="https://pl.wikipedia.org/wiki?curid=5154674" title="Przegląd Bałtycki">
Przegląd Bałtycki

Przegląd Bałtycki – czasopismo elektroniczne poświęcone krajom bałtyckim założone w 2015 roku. 
Historia.
Czasopismo rozpoczęło działalność w 2015. Posiada działy poświęcone polityce, historii, kulturze, gospodardce i podróżom. W ciągu pięciu lat istnienia portal opublikował prawie tysiąc artykułów, które przybliżają tematyką krajów bałtyckich: Litwy, Łotwy i Estonii, a także Polski, Niemiec, Białorusi, Rosji i krajów skandynawskich. 
Redaktorem naczelnym portalu jest Kazimierz Popławski, twórca portalu eesti.pl. Funkcje zastępców redaktora naczelnego pełnią Tomasz Otocki i Dominik Wilczewski. Portal obecny jest w serwisie Patronite. Portal prowadzi usługi tłumaczeniowe. Oficjalnymi partnerami portalu są eesti.pl oraz Fundacja Bałtycka.
W 2019 portal został wyróżniony przez estońskie Ministerstwo Spraw Zagranicznych dyplomem „społecznego dyplomaty”.

</doc>
<doc id="5154682" url="https://pl.wikipedia.org/wiki?curid=5154682" title="Daitō (miasto)">
Daitō (miasto)



</doc>
<doc id="5154683" url="https://pl.wikipedia.org/wiki?curid=5154683" title="Schronisko w Kaczmarce II">
Schronisko w Kaczmarce II



</doc>
<doc id="5154684" url="https://pl.wikipedia.org/wiki?curid=5154684" title="Kościół Niepokalanego Serca Najświętszej Maryi Panny w Bukowcu">
Kościół Niepokalanego Serca Najświętszej Maryi Panny w Bukowcu



</doc>
<doc id="5154687" url="https://pl.wikipedia.org/wiki?curid=5154687" title="Sem Verbeek">
Sem Verbeek

Sem Verbeek (ur. 12 kwietnia 1994 w Amsterdamie) – holenderski tenisista.
Kariera tenisowa.
W grze podwójnej osiągnął jeden finał turnieju rangi ATP Tour. Ponadto wygrał sześć deblowych turniejów cyklu ATP Challenger Tour.
W rankingu gry pojedynczej najwyżej był na 531. miejscu (15 kwietnia 2019), a w klasyfikacji gry podwójnej na 104. pozycji (1 listopada 2021).

</doc>
<doc id="5154691" url="https://pl.wikipedia.org/wiki?curid=5154691" title="Noman Czelebidżihan">
Noman Czelebidżihan



</doc>
<doc id="5154693" url="https://pl.wikipedia.org/wiki?curid=5154693" title="Kościół Świętego Brata Alberta w Starachowicach">
Kościół Świętego Brata Alberta w Starachowicach

Kościół Świętego Brata Alberta w Starachowicach – rzymskokatolicki kościół parafialny należący do parafii pod tym samym wezwaniem (dekanat Starachowice-Północ diecezji radomskiej).
Budowa świątyni została zainicjowana przez księdza Jana Wojtana. Kościół został zaprojektowany przez architekta Zbigniewa Grządzielę i konstruktora Bogdana Cioka, wybudowano go w latach 1988–1995. W 1995 roku świątynia została poświęcona przez biskupa Edwarda Materskiego. Kościół jest dwupoziomowy, wzniesiony został z czerwonej cegły i kamienia.

</doc>
<doc id="5154694" url="https://pl.wikipedia.org/wiki?curid=5154694" title="Fisherton Delamere">
Fisherton Delamere



</doc>
<doc id="5154697" url="https://pl.wikipedia.org/wiki?curid=5154697" title="Wylye (rzeka)">
Wylye (rzeka)

Wylye () – rzeka w południowej Anglii, w hrabstwie Wiltshire, dopływ rzeki Nadder.
Źródło rzeki znajduje się na północ od wzgórza White Sheet Hill, na wschód od wsi Kilmington, na wysokości około 150 m n.p.m. Rzeka płynie początkowo w kierunku północno-wschodnim, przepływa przez wsie Kingston Deverill, Monkton Deverill, Brixton Deverill, Longbridge Deverill i Crockerton. W mieście Warminster rzeka skręca na południowy wschód, kierunek ten utrzymuje aż do ujścia, przepływając przez Heytesbury, Upton Lovell, Corton, Boyton, Sherrington, Codford St Peter, Codford St Mary, Stockton, Fisherton de la Mere, Wylye, Steeple Langford, Great Wishford i South Newton. Rzeka uchodzi do Nadder w mieście Wilton, na zachód od Salisbury, na wysokości około 50 m n.p.m.
Nazwa „Wylye” może pochodzić od celtyckiego słowa znaczącego „podstępna”. Od rzeki swoją nazwę wzięła wieś Wylye, a także miasto Wilton

</doc>
<doc id="5154698" url="https://pl.wikipedia.org/wiki?curid=5154698" title="Cisterna">
Cisterna



</doc>
<doc id="5154699" url="https://pl.wikipedia.org/wiki?curid=5154699" title="Birupes simoroxigorum">
Birupes simoroxigorum

Birupes simoroxigorum – gatunek pająka z rodziny ptasznikowatych. Jedyny z monotypowego rodzaju Birupes.
Taksonomia.
Gatunek ten opisany został po raz pierwszy w 2019 roku przez Raya Gabriela i Daniellę Sherwood. Opisu dokonano na podstawie parki okazów odłowionych rok wcześniej w Batang Salak w malezyjskim stanie Sarawak. Nazwa rodzajowa to połączenie malezyjskiego słowa "biru" znaczącego „niebieska” i łacińskiego "pes" oznaczającego „noga”.
Morfologia.
W przypadku holotypowego samca długość ciała wynosiła 45,1 mm z czego 18,6 mm przypadało na karapaks, a w przypadku paratypowej samicy długość ciała wynosiła 45,5 mm, z czego 17 mm przypadało na karapaks. Dorosłe samce są brązowe z czarnym owłosieniem odnóży. Dorosłe samice mają karapaks porośnięty kremowo, opistosomę jasnobrązowo, a odnóża wyróżniają się irydyzująco błękitnym ubarwieniem, które w alkoholu przechodzi w zieleń. Karapaks ma lekko wyniesioną część głowową z wysklepionym wzgórkiem ocznym. Oczy pary przednio-bocznej leżą przed oczami pary przednio-środkowej, a oczy pary tylno-bocznej nieco za oczami pary tylno-środkowej. Jamki karapaksu są głębokie i odgięte. Nadustek jest niski, zaopatrzony w długie włoski. Szczęki na tle całej podrodziny wyróżniają się budową narządów strydulacyjnych – lira jest przysadzista, u nasady smukła, u szczytu pogrubiona i spiczasto zakończona. Warga dolna zaopatrzona jest w od 250 do 300 kuspuli, a szczęki mają ich od 100 do 120. Sternum ma trzy pary miejsc przyczepów mięśni (sigilli). Samica ma spermateki w formie dwóch szerokich zbiorniczków o niezłączonych podstawach. Nogogłaszczki samca pozbawione są apofiz goleniowych.
Ekologia i występowanie.
Gatunek orientalny, endemiczny dla Borneo, znany wyłącznie z lokalizacji typowej w malezyjskim stanie Sarawak. Zamieszkuje nizinne lasy deszczowe. Prowadzi naziemny tryb życia. Kopie norki w glebie.

</doc>
<doc id="5154703" url="https://pl.wikipedia.org/wiki?curid=5154703" title="Kościół Matki Bożej Niezawodnej Nadziei w Jamnej">
Kościół Matki Bożej Niezawodnej Nadziei w Jamnej

Kościół Matki Bożej Niezawodnej Nadziei w Jamnej – rzymskokatolicki kościół Ośrodka Akademickiego oo. Dominikanów, znajdujący się w miejscowości Jamna, w gminie Zakliczyn, w powiecie tarnowskim województwa małopolskiego.
Historia kościoła.
Po stworzeniu w 1992 Ośrodka Akademickiego w Jamnej o. Jan Góra postanowił wybudować tam również kościół. 15 sierpnia 1993 kardynał Józef Glemp poświęcił plac pod budowę świątyni. Tego samego roku, 25 listopada, papież Jan Paweł II poświęcił w Watykanie kamień węgielny dla kościoła w Jamnej. Budowa rozpoczęła się 7 czerwca 1999, a już 3 maja 2001 kard. Glemp dokonał konsekracji kościoła.
Świątynia posiada współczesne wyposażenie. Wewnątrz umieszczona jest ikona Matki Bożej Niezawodnej Nadziei autorstwa Małgorzaty Sokołowskiej. Koronacja obrazu Matki Bożej Jamneńskiej, dokonana przez papieża Jana Pawła II, miała miejsce w 1998 r. na placu Świętego Piotra w Rzymie.

</doc>
<doc id="5154705" url="https://pl.wikipedia.org/wiki?curid=5154705" title="Wylye">
Wylye



</doc>
<doc id="5154710" url="https://pl.wikipedia.org/wiki?curid=5154710" title="Kościół w Dolinie (Zagórz)">
Kościół w Dolinie (Zagórz)



</doc>
<doc id="5154713" url="https://pl.wikipedia.org/wiki?curid=5154713" title="Luddyzm łódzki">
Luddyzm łódzki

Luddyzm łódzki, także bunt tkaczy łódzkich – jeden z pierwszych buntów robotniczych na ziemiach polskich i z nielicznych o charakterze luddyzmu, do którego doszło w Łodzi w dniach 20–21 kwietnia 1861.
Podłoże konfliktu.
Podłoże konfliktu związane było z kryzysem, wywołanym przez deficyt bawełny, spowodowanym wojną secesyjną w Ameryce Północnej, z której pochodziła większość bawełny w Królestwie Kongresowym. Konflikt za oceanem spowodował pięciokrotny wzrost ceny bawełny w Europie i zarazem trudności w zaopatrzenie w surowiec. Część fabryk łódzkich, m.in. fabryka Geyera, nie pracowało, a inne zaś jak przędzalnia Grohmana pracowały częściowo. Jednym z fabrykantów, którego fabryki działały, był Karol Scheibler, który przed kryzysem zgromadził znaczne zapasy bawełny. Tkacze łódzcy upatrywali problemów z zatrudnieniem głównie w związku z mechanizacją produkcji, uznając że kryzys, a wraz z nim, brak zatrudnienia, związany jest z zastąpieniem pracowników przez maszyny. W Łodzi w 1861 było ok. 4000 ręcznych warsztatów tkackich. W dobie kryzysu jednym z największych konkurentów stała się dla nich m.in. fabryka Scheiblera. Tkacze uznali, że zniszczenie maszyn tkackich pozwoli na przywrócenie pracy i zarobku rękodzielnikom. Dodatkowym impulsem do buntu były manifestacje o charakterze religijno-patriotycznym odbywające się w całym Królestwie Kongresowym, które poprzedzały powstanie styczniowe.
Przebieg.
Wśród głównych inicjatorów buntu, byli m.in. majstrowie tkaccy: Juliusz Heinzel, Fryderyk Eisenbraun, Ernest Kindermann, Alojzy Balie, Edward Hentschel, Seweryn Liesel. Protestujący w ciągu 2 dni zniszczyli dom dra Adolfa Wolberga, który pomagał sprowadzać maszyny tkackie łódzkim fabrykantom, a także występował w sądzie przeciwko znachorom, u których leczyli się tkacze. Ponadto zniszczono maszyny w fabrykach Abrahama Prussaka oraz Karola Scheiblera. Ofiarami protestów stali się pracownicy Adolfa Wolberga oraz robotnicy z napadniętych fabryk, którzy zostali pobici. Bunt został spacyfikowany przez sprowadzonych przez prezydenta Łodzi Franciszka Traegera żołnierzy Imperium Rosyjskiego z garnizonu w Łęczycy w liczbie 50 kozaków oraz 350 strzelców. W areszcie osadzono 41 tkaczy, 22 ostatecznie zaś osadzono w więzieniu w Łęczycy.
Tkacze planowali również zaatakować fabrykę na Mani. Ponadto planowano również strącenie carskich orłów z ratusza i zastąpienie ich polskim godłem.
Konsekwencje.
Po złagodzeniu buntu prezydent Franciszek Taeger powołał komitet składający się z fabrykantów i majstrów tkackich, w tym m.in. z Ludwika Geyera, Jana Merkensa Julusza Szefera, Julusza Wergaua, Fryderyka Künela, Leopolda Hentschela, Abrama Frydmana, Karola Michela i R. Kühnela, który miał na celu poszukiwanie pracy bezrobotnym tkaczom – w pierwszej kolejności tym, którzy posiadają rodziny i których umiejętności są przydatne. Pozostali mieli być wydalani z miasta. Ponadto w związku z buntem łódzkim podjęto decyzję o stałym funkcjonowaniu wojsk carskich w Łodzi.

</doc>
<doc id="5154718" url="https://pl.wikipedia.org/wiki?curid=5154718" title="UNI Global Union">
UNI Global Union

UNI Global Union (wcześniej: Union Network International) – federacja związków zawodowych sektora usług i umiejętności. Stowarzysza 900 związków zawodowych ze 150 krajów. Siedziba federacji mieści się w szwajcarskim Nyon.
Charakterystyka.
Jest inicjatorem debat i powstawania rozwiązań legislacyjnych z obszaru praw pracowniczych. W ostatnich latach m.in. dotyczących zagrozenia systemową inwigilacją w obliczu dynamicznego rozwoju technologii kontroli – co wykazano na przykładzie organizowania magazynów Amazona w wielu krajach. Organizacja uczestniczyła również w wypracowaniu i skodyfikowaniu standardów pracy i procedur bezpieczeństwa w Azji, oraz skutecznie lobbowała za formalnym zobowiązaniem się do monitorowania ich, przez dwustu największych producentów odzieży na świecie, po katastrofie budowlanej w fabryce w Szabharze w 2013 roku.
Reprezentowane branże.
UNI reprezentuje pracowników kilkunastu sektorów gospodarki: 

</doc>
<doc id="5154725" url="https://pl.wikipedia.org/wiki?curid=5154725" title="Kiseijū">
Kiseijū



</doc>
<doc id="5154729" url="https://pl.wikipedia.org/wiki?curid=5154729" title="Suita (miasto)">
Suita (miasto)



</doc>
<doc id="5154731" url="https://pl.wikipedia.org/wiki?curid=5154731" title="Sarah Cook">
Sarah Cook



</doc>
<doc id="5154733" url="https://pl.wikipedia.org/wiki?curid=5154733" title="Dom Heleny Grossówny">
Dom Heleny Grossówny

Dom Heleny Grossówny – zabytkowy dom w Toruniu, mieszczący się przy ulicy PCK 30, obecnie przenoszony na ulicę Wolę Zamkową w Toruniu.
Budynek został wybudowany w 1890 roku przez toruńskiego rolnika Gottlieba Schütza. Ze względu na ograniczenia budowlane w rejonie fortecznym budynek wzniesiono w konstrukcji szkieletowej z wypełnieniem ceglanym. W latach 1918–1928 na pierwszym piętrze budynku mieszkała Waleria Gross z córkami i synem. Jedną z córek była aktorka i tancerka Helena Grossówna.
Na początku 2021 roku planowano wyburzyć budynek. Rozbiórka została oprotestowała przez społeczników, Towarzystwo Opieki nad Zabytkami oraz marszałka województwa kujawsko-pomorskiego Piotra Całbeckiego. Na mocy decyzji wojewódzkiego konserwatora zabytków wycofano się z wyburzenia budynku. W sierpniu 2021 roku Dom Grossówny wpisano do rejestru zabytków. Zaplanowano, by budynek został przeniesiony na ul. Wolę Zamkową. Demontaż rozpoczął się w czerwcu 2022 roku. W przeniesionym budynku ma powstać Dom Aktora – instytucja pełniąca m.in. funkcję klubu, świetlicy, a także będąca miejscem pamięci po Helenie Grossównie i Poli Negri. Po przeniesieniu budynku na ulicy PCK 30 powstanie parking.
Budynek wpisany jest także do gminnej ewidencji zabytków (nr 1795).

</doc>
<doc id="5154736" url="https://pl.wikipedia.org/wiki?curid=5154736" title="Głaz (województwo łódzkie)">
Głaz (województwo łódzkie)



</doc>
<doc id="5154742" url="https://pl.wikipedia.org/wiki?curid=5154742" title="Ōsakasayama">
Ōsakasayama



</doc>
<doc id="5154756" url="https://pl.wikipedia.org/wiki?curid=5154756" title="Gerd Schubert">
Gerd Schubert

Gerd Schubert (ur. 15 lipca 1943 w Berlinie) – niemiecki bokser, medalista mistrzostw Europy z 1973, olimpijczyk. W czasie swojej kariery reprezentował Republikę Federalną Niemiec
Osiągnięcia sportowe.
Walczył w wadze muszej (do 51 kg). Wystąpił w niej na mistrzostwach Europy w 1969 w Bukareszcie, gdzie przegrał pierwszą walkę. Na igrzyskach olimpijskich w 1972 w Monachium wygrał pierwszą walkę walkowerem), a następną przegrał i odpadł z turnieju.
Zdobył brązowy medal w tej kategorii wagowej na mistrzostwach Europy w 1973 w Madrycie po wygraniu jednej walki i porażce w półfinale z Vicente Rodríguezem z Hiszpanii.
Był mistrzem RFN w wadze muszej w 1969, 1971 i 1973 oraz wicemistrzem w 1976.
Nie przeszedł na zawodowstwo.

</doc>
<doc id="5154758" url="https://pl.wikipedia.org/wiki?curid=5154758" title="Ify Ibekwe">
Ify Ibekwe

Ify Ibekwe (ur. 5 października 1989 w Carson) – nigeryjsko-amerykańska koszykarka, olimpijka z Tokio 2020 i mistrzyni Afryki.
Posiada podwójne obywatelstwo nigeryjskie i amerykańskie.
Kariera reprezentacyjna.
Z reprezentacją Nigerii wzięła udział w igrzyskach olimpijskich w Tokio w 2021, gdzie Nigeryjki zajęły 11. miejsce.
Na Mistrzostwach Afryki w Koszykówce 2019 zdobyła złoty medal.

</doc>
<doc id="5154761" url="https://pl.wikipedia.org/wiki?curid=5154761" title="Kościół św. Macieja Apostoła w Trzebicku">
Kościół św. Macieja Apostoła w Trzebicku

Kościół św. Macieja Apostoła – rzymskokatolicki kościół parafialny należący do dekanatu Zduny diecezji kaliskiej.
Dawna świątynia powstała w 1571, obecny, drewniany kościół powstał w 1672 w stylu barokowym. Jest to budowla o konstrukcji wieńcowej na kamiennym podmurowaniu, z wieżą o konstrukcji słupowej, dach pokryty jest gontem. Wokół ścian nawy i prezbiterium obiegają otwarte podcienia wsparte na słupach, tzw. soboty, które powstały z myślą o wiernych oczekujących na nabożeństwo. Wnętrze jednonawowe, manierystyczny ołtarz główny z 1678 z obrazem przedstawiającym Świętą Rodzinę, ołtarze boczne i ambona barokowe. Na północnej ścianie renesansowy obraz Madonny, w łuku tęczowym manierystyczna grupa "Ukrzyżowanie", w północnej ścianie prezbiterium epitafium Melchiora Safrona. Prospekt organowy z 1750, klasycystyczna chrzcielnica.

</doc>
<doc id="5154772" url="https://pl.wikipedia.org/wiki?curid=5154772" title="Nagara (1921)">
Nagara (1921)

 – japoński krążownik lekki z okresu międzywojennego i II wojny światowej, prototypowa jednostka typu "Nagara". Wodowany 25 kwietnia 1921 roku, wszedł do służby w Dai-Nippon Teikoku Kaigun (Cesarska Marynarka Wojenna Wielkiej Japonii) 21 kwietnia 1922 roku. Okręt brał udział w wojnie chińsko-japońskiej, a następnie w walkach II wojny światowej na Pacyfiku, w tym w bitwie pod Midway i bitwach pod Guadalcanalem. Został zatopiony przez amerykański okręt podwodny 7 sierpnia 1944 roku.
Uzbrojenie główne stanowiło początkowo siedem pojedynczych dział kalibru 140 mm, w późniejszym czasie służby krążownik zyskał podwójne działo uniwersalne kal. 127 mm w miejsce siódmego działa kal. 140 mm oraz liczne stanowiska armat plot. kal. 25 mm. Wyporność standardowa krążownika, o długości 162,5 m, wynosiła początkowo 5170 ts, a po modernizacji w 1944 roku wzrosła do 6050 ts. Napęd stanowiły cztery zespoły turbin, zasilane przez dwanaście kotłów parowych. „Nagara” była w stanie osiągnąć maksymalną prędkość wynoszącą 36 węzłów.
Zamówienie i budowa.
„Nagara” powstała jako pierwsza, prototypowa jednostka z serii krążowników lekkich typu "Nagara" – stanowiących rozwinięcie znajdujących się jeszcze wówczas w budowie jednostek typu "Kuma". Okręty te powstały na mocy decyzji dowództwa Japońskiej Marynarki Wojennej z roku 1917 o budowie ośmiu krążowników o wyporności normalnej wynoszącej 5500 ts. W 1918 roku zamówienie poszerzono o dodatkowe trzy okręty. W ten sposób Flota Cesarska zyskała pięć okrętów typu "Kuma" oraz sześć jednostek typu "Nagara". Okręty obu typów miały taki sam układ kadłuba i rozwiązań technologicznych zastosowanych przy budowie. W stosunku do okrętów reprezentujących projekt "Kuma", krążowniki typu "Nagara" miały większy pomost bojowy, który zyskał kilka dodatkowych kondygnacji, oraz wyrzutnie torpedowe większego kalibru.
Stępkę pod budowę „Nagary” położono 9 września 1920 roku w stoczni Uraga Dock Co.. Wodowanie krążownika odbyło się 29 października 1921 roku, zaś uroczyste wcielenie do służby miało miejsce 21 kwietnia 1922 roku w Yokosuce.
Opis.
Skrócony opis konstrukcji.
Kadłub „Nagary” miał 162,15 m długości całkowitej, zaś długość linii wodnej wynosiła 156,65 m. Szerokość jednostki wynosiła 14,17 m, natomiast jej zanurzenie wynosiło 4,85 m. Projektowa wyporność standardowa wynosiła 5170 ts, zaś wyporność normalna 5690 ts. Według pomiarów, w 1922 roku wyporność „Nagary” w stanie lekkim wynosiła 4974,6 ton, w stanie próbnym „2/3”: 6539,8 ton, a wyporność pełna: 7203,7 ton. W wyniku modernizacji z 1944 roku wyporność standardowa wzrosła do 6050 ts. Załoga jednostki liczyła bazowo 450 osób, w tym 37 oficerów. W wypadku pełnienia funkcji okrętu flagowego zaokrętowanych było na nim dodatkowych 27 osób, w tym 5 oficerów.
„Nagara” napędzana była przy pomocy czterech zespołów turbin parowych Parsonsa, do których parę dostarczało dwanaście kotłów opalanych paliwem płynnym i węglem. Po modernizacji kotły opalano wyłącznie ropą. Każdy zespół turbin za pośrednictwem własnej przekładni redukcyjnej napędzał swoją linię wału napędowego, zakończoną pojedynczą, trójpłatową śrubą napędową. Układ napędowy generował maksymalną moc wynoszącą 90 000 KM. Maksymalna prędkość projektowa wynosiła 36 węzłów, lecz podczas prób „Nagara” rozwinęła moc siłowni 92 670 KM i prędkość maksymalną 34,9 węzła (przy wyporności 5580 ts). Zasięg jednostki wynosił 8500 Mm przy prędkości 10 węzłów, 6000 Mm przy 14 w. oraz 1000 Mm przy prędkości wynoszącej 23 węzły. Energię elektryczną na okręcie zapewniały dwa spalinowe generatory prądu stałego o napięciu 110 V i mocy odpowiednio 66 i 88 kW, zainstalowane w przedziale maszynowni.
Zastosowany układ opancerzenia kadłuba obejmował burtowy pas pancerny o grubości 63,5 mm, łączący się z pokładem górnym, o długości 73,17 m oraz wysokości 4,87 m, z czego 0,84 m znajdowało się pod wodą. Zapewniał ochronę przed ostrzałem z dział kalibru 102 mm. Pas ten znajdował się na obu burtach i chronił pomieszczenia kotłowni oraz maszynowni. Wykonany był ze stali o wysokiej odporności na rozciąganie, a składał się dwóch warstw płyt pancernych. Pokład główny jednostki pokryto płytami pancernymi o grubości 28,5 mm. Zamontowane wcześniej główne działa kal. 140 mm osłonięto maskami pancernymi o grubości 10 mm. Komory amunicyjne dział artylerii głównej zostały opancerzone płytami o grubości 32 mm, natomiast opancerzenie szybów podajników amunicyjnych wynosiło 16 mm.
Uzbrojenie i wyposażenie.
„Nagarę” wyposażono w dalocelowniki, lornety oraz kompasy. Większość tego wyposażenia znajdowała się na pokładzie kompasowym. Okręt miał dwa maszty. Jeden ulokowano za dziobówką, a drugi na śródokręciu w okolicach rufy. Na dziobowym maszcie znajdował się dalocelownik Typu 13 służący do kierowania ogniem artyleryjskim, stanowisko dowodzenia artylerią i dwa reflektory. Na przełomie 1940/41 roku reflektory o średnicy 90 cm zastąpiono przez trzy o średnicy 110 cm. Początkowo okręt miał dalmierz 2,5-metrowy na mostku, a podczas modernizacji na przełomie 1932/33 otrzymał dalmierz o bazie 4,5 m w wieży nad mostkiem. W 1943 roku okręt otrzymał radar ostrzegania powietrznego Typu 21. Radar w postaci płaskiej, kwadratowej anteny zamontowano na trójnożnym maszcie na dachu pomostu kompasowego. Latem 1944 roku dodatkowo zamontowano radar ostrzegania nawodnego Typu 22.
Okręt wyposażono pierwotnie w platformę startową dla samolotu myśliwskiego Mitsubishi 1MF, znajdującą się na dziobie przed nadbudówką, z hangarem w nadbudówce, która nie okazała się jednak praktyczna i nie była używana. W 1934 roku została zastąpiona przez obrotową katapultę dla wodnosamolotów zamontowaną na pokładówce rufowej. Od roku 1934 okręt używał wodnosamolotów Nakajima E8N lub Kawanishi E7K. Ostatni typ samolotu używany był wtedy, gdy okręt pełnił rolę jednostki flagowej. Katapulta startowa została zdemontowana podczas remontu na przełomie stycznia i maja 1944 roku. Do wykrywania okrętów podwodnych okręt zyskał hydrofon i stację hydrolokacyjną.
W momencie wejścia do linii krążownik uzbrojony był w siedem głównych dział okrętowych L/50 Typ 3 kalibru 140 mm, w pojedynczych stanowiskach osłoniętych maskami pancernymi. Dwa działa umiejscowione były na dziobie, w układzie tandemu, jednak lufy były skierowane w inne strony. Lufa działa numer jeden skierowana była w kierunku dziobu, zaś lufę działa numer dwa w położeniu marszowym skierowano na nadbudówkę. Po bokach nadbudówki ulokowano po jednym dziale (jedno na każdą burtę), zaś pozostałe trzy działa zamontowano wzdłuż płaszczyzny symetrii kadłuba – dwa stanowiska umiejscowiono za ostatnim kominem na śródokręciu, a ostatnie działo ulokowane było na rufie. Dla pięciu dział przewidziano zapas pocisków wynoszący po 120 sztuk, zaś dla dwóch bocznych dział zapas ten wynosił 105 sztuk. Dodatkowo „Nagara” dysponowała dwiema armatami salutacyjnymi kal. 47 mm.
W zakresie uzbrojenia przeciwlotniczego okręt był wielokrotnie przezbrajany. W momencie wejścia do służby składało ono się z dwóch pojedynczych armat przeciwlotniczych kal. 76,2 mm, zamontowanych po bokach pierwszego komina. Zapas amunicji dla każdej z armat wynosił 240 sztuk, była ona rozdzielnego ładowania. Uzbrojenie to uzupełniały dwa karabiny maszynowe Typu 3 kalibru 6,5 mm. Karabiny te umiejscowiono pomiędzy drugim a trzecim kominem. Na początku 1933 roku na okręcie zamontowano stanowisko poczwórnych wkm Hotchkiss kalibru 13,2 mm na platformie przed nadbudówką dziobową. Dwie armaty plot. kal. 76,2 mm zastąpiono w tym samym czasie podwójnymi stanowiskami karabinów maszynowych Typu 93 kal. 13,2 mm, które z kolei zastąpiono na początku 1941 roku podwójnymi stanowiskami działek Typu 96 kal. 25 mm. Dwa karabiny kal. 6,5 mm zostały na przełomie 1932/33 zastąpione przez karabiny maszynowe Lewis kal. 7,7 mm. W roku 1944 uzbrojenie artyleryjskie krążownika stanowiło 5 dział kalibru 140 mm, jedno podwójne działo uniwersalne kal. 127 mm, 8 pojedynczych wkm kal. 13,2 mm oraz 22 działa przeciwlotnicze Typu 96 kal. 25 mm w układzie 2 × III (zamontowane w miejsce zdjętej rufowej katapulty dla samolotów), 6 × II oraz 14 × I.
Okręt miał także cztery podwójne wyrzutnie torped kalibru 610 mm dla torped Typu 8. W późniejszym czasie cztery podwójne wyrzutnie torped zastąpiono dwiema poczwórnymi Typu 92 tego samego kalibru dla torped Typ 93. Łącznie krążownik zabierał zapas 16 torped. Dodatkowo okręt zyskał dwie zrzutnie bomb głębinowych. „Nagara” miała także zainstalowane tory minowe dla 48 min morskich.
Służba.
Okres międzywojenny.
Uroczyste wprowadzenie do służby „Nagary” odbyło się 21 kwietnia 1922 roku w Sasebo. Nazwa jednostki pochodziła od rzeki Nagara, przepływającej w pobliżu miasta Natori. Został on okrętem flagowym 5. Flotylli Krążowników (Sentai 5). W lutym i marcu 1923 roku krążownik operował głownie na wodach Morza Południowochińskiego wraz z okrętami Sentai 5. W październiku 1924 roku jednostka odbyła rejs na wyspę Haha-jima. W marcu i kwietniu 1925 roku okręt wraz z 2. Flotyllą Niszczycieli oraz Sentai 5 wypłynął w rejon rzeki Jangcy i miasta Qingdao, operując tam przez dwa miesiące. 1 grudnia 1925 roku okręt stał się okrętem flagowym dowódcy bazy wojskowej Mako, dodatkowo pełnił on funkcję okrętu strażniczego. W marcu 1926 roku okręt zawinął do Shantou oraz Indii Holenderskich. W listopadzie 1926 roku krążownik trafił do rezerwy w Sasebo.
Od grudnia 1927 roku do lutego 1928 roku okręt bazował w Qingdao. Od 10 grudnia 1928 roku „Nagara” weszła w skład Sentai 3, należącej do Pierwszej Floty. Z przerwami, od marca 1929 roku do kwietnia 1931 okręt operował w rejonie pomiędzy Qingdao a Qinhuangdao. Od grudnia 1931 roku do stycznia 1934 okręt przeszedł modernizację w Sasebo – swoim porcie macierzystym. Modernizacja polegała na przebudowie pomieszczeń nadbudówki, unowocześniono wyposażenie oraz zdemontowano dziobową platformę startową. Od stycznia 1934 roku „Nagara” została oddelegowana do pełnienia funkcji okrętu flagowego Sentai 8. W latach 1935–1937 krążownik został poddany kolejnej modernizacji, zaś po skończonym remoncie w 1937 roku, okręt ochraniał bazę w Sasebo.
Od lipca 1937 roku podczas konfliktu chińsko-japońskiego okręt wraz z grupą niszczycieli patrolował na Morzu Południowochińskim oraz wspierał desant w okolicach miasta Kanton. W listopadzie 1939 roku okręt powrócił do portu w Sasebo. W kwietniu 1940 roku okręt został przekierowany do rezerwy w Maizuru. Tamże od października 1940 roku do stycznia 1941 roku okręt przechodził kolejną modernizację, polegającą na wzmocnieniu artylerii przeciwlotniczej.
Lata 1941–1942.
Po modernizacji okręt wyruszył w rejon południowych Indochin. Od czerwca do września 1941 roku jednostka operowała w składzie Sentai 15. Od listopada okręt bazował na Palau, gdzie został wydzielony do grupy okrętów mającej zaatakować Filipiny. 8 grudnia 1941 roku okręt wyruszył w grupie składającej się z czterech niszczycieli oraz siedmiu statków transportowych. Do desantu sił doszło 11 i 12 grudnia 1941 roku w okolicach Legazpi. 13 grudnia grupa zawinęła do portu Koniya, zaś 15 grudnia okręt eskortował 24 statki transportowe, które płynęły na Luzon.
2 stycznia 1942 roku okręt wpłynął do bazy morskiej w Davao. 9 stycznia 1942 roku okręt wypłynął z eskortą niszczycieli i 10 transportowców z piechotą, która wylądowała dwa dni później w Manado i Kema na Celebesie Północno-Wschodnim. 25 stycznia „Nagara” uczestniczyła w kolizji z niszczycielem „Hatsuharu”, który przy prędkości 21 węzłów uderzył w burtę krążownika. W wyniku incydentu okręt został uszkodzony, a dwóch marynarzy zostało rannych. Naprawa okrętu po incydencie trwała do 31 stycznia. W lutym 1942 roku okręt operował w rejonie Bali. 8 marca okręt udał się do opanowanej Dżakarty, by dołączyć do sił mających zapewnić zająć Holenderskie Indie Wschodnie. 11 kwietnia okręt powrócił do Japonii, gdzie w Maizuru poddano go miesięcznemu remontowi. Jednocześnie od 10 kwietnia 1942 okręt został jednostką flagową kontradmirał Susumu Kimury. Dołączył on do Sentai 10, której zadaniem było zapewnienie osłony lotniskowcom. Podczas bitwy pod Midway, „Nagara” wraz z 11 niszczycielami zapewniała osłonę grupie lotniskowców dowodzonej przez wiceadmirała Chūichi Nagumo. Po zatopieniu lotniskowca „Akagi”, krążownik stał się okrętem sztabowym, na jego pokład przeniósł się wadm. Nagumo.
Na początku sierpnia tego samego roku okręt przeszedł remont w Kure. 16 sierpnia okręt wraz z grupą wadm. Nagumo obrał cel na Wyspy Salomona. 24 sierpnia wraz z grupą niszczycieli okręt wszedł w skład grupy dowodzonej przez kadm. Hiroaki Abe. 5 września krążownik udał się na atol Chuuk. Okręt wziął udział w bitwie koło wysp Santa Cruz. W dniach 12–13 listopada krążownik osłaniał pancerniki „Hiei” oraz „Kirishima”, które ostrzelać miały Guadalcanal, ostatecznie nie dokonano ostrzału wyspy. Doszło wtedy do bitwy z okrętami amerykańskimi. Podczas nocnego starcia z krążownikiem USS „San Francisco” (CA-38) japoński okręt doznał lekkich uszkodzeń. Podczas kolejnego starcia koło Guadalcanalu w dniach 14–15 listopada, okręt wraz z dwoma niszczycielami walczył z grupą pancerników i niszczycieli kadm. Willisa Augustusa Lee. Podczas walki japońskie okręty wystrzeliły łącznie 34 torpedy. Nieuszkodzona „Nagara” powróciła do Chuuk 18 listopada 1942 roku.
Lata 1943–1944.
Z początkiem stycznia 1943 roku z krążownika zdemontowano piątą, główną armatę kal. 140 mm. 24 stycznia podczas ćwiczeń artyleryjskich doszło do eksplozji jednego z pocisków, która uszkodziła nadbudówki jednostki. W lutym „Nagara” brała udział w ewakuacji garnizonu Guadalcanalu. Do maja okręt pozostawał na atolu Chuuk, zaś w czerwcu brał udział w desancie na Nauru. W lipcu okręt eskortował lotniskowiec „Jun’yō”. W późniejszym czasie z załadowanymi samolotami, grupa obrała kurs w okolice Nowej Irlandii. 15 lipca w Kaviengu okręt wywołał detonację miny morskiej zrzuconej wcześniej przez australijski samolot Catalina. Eksplozja uszkodziła lekko dno krążownika, jednak nie wymagał on naprawy i pozostał w pełni operacyjny. 20 lipca 1943 roku po rozwiązaniu 4. Flotylli, „Nagara” została okrętem flagowym 2. Flotylli, zastępując zatopiony krążownik „Jintsū”. W dniach od 31 lipca do 5 sierpnia krążownik eskortował lotniskowiec „Unyō” z ładunkiem samolotów na atol Chuuk. W sierpniu i październiku okręt przechodził modernizację w Maizuru, podczas której wzmocniono m.in. artylerię przeciwlotniczą. W listopadzie okręt wraz z niszczycielem „Urakaze” holował uszkodzony krążownik „Agano”. 5 grudnia „Nagara” została zaatakowana przez samoloty startujące z amerykańskich lotniskowców, doznając lekkich uszkodzeń.
Po naprawie, 15 stycznia 1944 roku okręt holował uszkodzony niszczyciel „Naganami” do bazy w Kure, gdzie dopłynął 25 stycznia. Od 26 stycznia do 26 kwietnia 1944 roku „Nagara” przeszła kolejną modernizację, podczas której zyskała m.in. podwójne działo Typu 89 kal. 127 mm w miejsce siódmego działa kal. 140 mm, nowe wyrzutnie torped oraz dodatkowe działka przeciwlotnicze kal. 25 mm. Przebudowie poddano także część pomieszczeń okrętu. W czerwcu okręt odbył rejs z zaopatrzeniem na Ogasawara. W dniach 20–28 lipca w Yokosuce okręt zyskał dodatkowe stanowiska działek plot. kalibru 25 mm oraz osiem pojedynczych stanowisk wielkokalibrowych karabinów maszynowych kal. 13,2 mm. Dodatkowo na okręcie zamontowano radar ostrzegania nawodnego Typu 22 oraz zaokrętowano dwie łodzie transportowe o długości 10 i 13 m. W lipcu i na początku sierpnia okręt odbywał dwa rejsy na Okinawę. 7 sierpnia okręt eskortowany był przez ścigacz okrętów podwodnych i dwa wodnosamoloty. Około godziny 12:15 z pokładu „Nagary” dostrzeżono okręt podwodny. O godzinie 12:22 w prawą burtę krążownika trafiła torpeda wystrzelona z amerykańskiego okrętu podwodnego USS „Croaker” (SS-246). W wyniku trafienia doszło do uszkodzenia steru i zalania maszynowni. Przechył okrętu na trafioną burtę wynosił 22° i aby wyrównać okręt zalano przedziały na lewej burcie. O godzinie 12:40 okręt zaczął tonąć rufą, po czym finalnie zatonął na pozycji . Zginęło 348 marynarzy, uratowano zaś 235. „Nagara” została skreślona ze stanu floty 10 października 1944 roku.

</doc>
<doc id="5154774" url="https://pl.wikipedia.org/wiki?curid=5154774" title="Alejandro Montoya">
Alejandro Montoya

Alejandro Montoya Vera (ur. 3 maja 1952) – kubański bokser, mistrz igrzysk panamerykańskich, olimpijczyk.
Startował w wadze średniej (do 75 kg). Wystąpił w niej na igrzyskach olimpijskich w 1972 w Monachium, gdzie pokonał kolejno Aleca Năstaca z Rumunii i Billa Knighta z Wielkiej Brytanii, a w ćwierćfinale przegrał z Marvinem Johnsonem ze Stanów Zjednoczonych.
Zwyciężył na mistrzostwach Ameryki Środkowej i Karaibów w 1972 w San José (w finale wygrał z Rodrigo Delgado z Kostaryki) i na mistrzostwach Ameryki Środkowej i Karaibów w 1973 w Meksyku (w finale pokonał Nicolása Arredondo z Meksyku), a także na igrzyskach Ameryki Środkowej i Karaibów w 1974 w Santo Domingo (w finale wygrał walkowerem z Natem Knowlesem z Bahamów). Na mistrzostwach świata w 1974 w Hawanie przegrał pierwszą walkę z Berndem Wittenburgiem z Niemieckiej Republiki Demokratycznej.
Po raz trzeci zdobył złoty medal w wadze średniej na mistrzostwach Ameryki Środkowej i Karaibów w 1974 w Caracas (w finale pokonał Fulgencio Obelmejiasa z Wenezueli). Zwyciężył w tej kategorii na igrzyskach panamerykańskich w 1975 w Meksyku po zwycięstwie w finale nad Brazylijczykiem Fernando Martinsem.
Był mistrzem Kuby w wadze średniej w 1972, 1973, 1974, 1975 i 1976.

</doc>
<doc id="5154776" url="https://pl.wikipedia.org/wiki?curid=5154776" title="Patrycja Krzeszowska-Kubit">
Patrycja Krzeszowska-Kubit

Patrycja Krzeszowska-Kubit – polska śpiewaczka operowa (sopran) oraz pedagog.
Absolwentka Akademii Muzycznej w Łodzi (klasa prof. Grażyny Krajewskiej-Ambroziak, dyplom z wyróżnieniem w 2007). Od 2007 solistka Teatru Wielkiego w Łodzi. Występowała również w Teatrze Muzycznym w Gdyni, w Operze Nova w Bydgoszczy oraz w Operze Wrocławskiej i Teatrze Wielkim – Operze Narodowej w Warszawie. Pedagog Akademii Muzycznej w Łodzi, doktor habilitowana.

</doc>
<doc id="5154777" url="https://pl.wikipedia.org/wiki?curid=5154777" title="Summertime Saga">
Summertime Saga

Summertime Saga – komputerowa gra pornograficzna. Stworzona przez studio Kompas Production w 2016 roku gra dostępna jest na systemy Windows, Linux, macOS oraz Android. Głównym pomysłodawcą gry jest DarkCookie.
Jest uważana za jedną z najlepszych gier kategorii wiekowej 18+.

</doc>
<doc id="5154780" url="https://pl.wikipedia.org/wiki?curid=5154780" title="Julie Nykiel">
Julie Nykiel

Julie Nykiel (ur. 13 grudnia 1958 w Glenelg) – australijska koszykarka, dwukrotna olimpijka.
Kariera reprezentacyjna.
Z reprezentacją Australii wzięła udział w igrzyskach olimpijskich Los Angeles w 1984, gdzie zajęła 5. miejsce oraz w Seulu w 1988, gdzie Australijki były 4.
Ponadto razem z reprezentacją trzykrotnie zagrała na mistrzostwach świata (w 1979, 1983 i w 1986)
Kariera klubowa.
Grała w zespole Noarlunga Tigers. Dwukrotnie (w 1984 i w 1988) została MVP Women’s National Basketball League. Karierę zakończyła w 1990.
W 2004 została wybrana do drużyny XXV-lecia WNBL.

</doc>
<doc id="5154781" url="https://pl.wikipedia.org/wiki?curid=5154781" title="Dyskografia Sarsy">
Dyskografia Sarsy

Dyskografia polskiej piosenkarki popowej Sarsy składa się z 4 albumów studyjnych, 2 minialbumów oraz 22 singli.
Piosenkarka zadebiutowała albumem "Zapomnij mi" z 2015. Dostał się on na 2. pozycję oficjalnej listy sprzedaży i zyskał status platynowej płyty. Od tego czasu wydała jeszcze 3 albumy studyjne: "Pióropusze" (2017), "Zakryj" (2019) oraz "Runostany" (2022).

</doc>
<doc id="5154783" url="https://pl.wikipedia.org/wiki?curid=5154783" title="Orlando Palacios">
Orlando Palacios

Orlando Palacios Castillo (ur. 6 marca 1954) – kubański bokser, mistrz igrzysk Ameryki Środkowej i Karaibów, olimpijczyk.
Wystąpił w wadze piórkowej (do 57 kg) na igrzyskach olimpijskich w 1972 w Monachium, gdzie po wygraniu jednej walki przegrał kolejną z Gabrielem Pometcu z Rumunii. Zdobył srebrny medal w wadze lekkiej (do 57 kg) na mistrzostwach Ameryki Środkowej i Karaibów w 1972 w San José (w finale pokonał go Juan Francisco García z Meksyku)
Zwyciężył w wadze lekkiej na igrzyskach Ameryki Środkowej i Karaibów w 1974 w Santo Domingo (w finale wygrał z José Luisem Vellonem z Portoryko). 
Zdobył srebrny medal w wadze lekkopółśredniej (do 63,5 kg) na mistrzostwach Ameryki Środkowej i Karaibów w 1974 w Caracas (w finale przegrał z Pedro Gamarro z Wenezueli).
Był mistrzem Kuby w wadze lekkiej w 1971, 1972 i 1974 oraz w wadze lekkopółśredniej w 1973.

</doc>
<doc id="5154790" url="https://pl.wikipedia.org/wiki?curid=5154790" title="Biniam Girmay">
Biniam Girmay



</doc>
<doc id="5154805" url="https://pl.wikipedia.org/wiki?curid=5154805" title="Madis Mihkels">
Madis Mihkels

Madis Mihkels (ur. 31 maja 2003 w Tartu) – estoński kolarz szosowy.
Osiągnięcia.
Opracowano na podstawie:

</doc>
<doc id="5154806" url="https://pl.wikipedia.org/wiki?curid=5154806" title="Jaco Van Dormael">
Jaco Van Dormael

Jaco Van Dormael (ur. 9 lutego 1957 w Ixelles) – belgijski reżyser, scenarzysta i producent filmowy. W swojej twórczości często zajmuje się postaciami ułomnymi i niepełnosprawnymi pod względem fizycznym lub psychicznym, portretując je zawsze z szacunkiem, zrozumieniem i empatią.
Zaczynał karierę od filmów krótkometrażowych i dokumentalnych. Jego pierwszy film fabularny, "Toto bohater" (1991), zdobył Złotą Kamerę za najlepszy debiut reżyserski na 44. MFF w Cannes. Później Van Dormael nakręcił jeszcze wielokrotnie nagradzane filmy fabularne: "Ósmy dzień" (1996), "Mr. Nobody" (2009, najdroższy film w historii belgijskiego kina) czy obrazoburczą komedię "Zupełnie Nowy Testament" (2015).
Zasiadał w jury sekcji "Cinéfondation" na 51. MFF w Cannes (1998).

</doc>
<doc id="5154812" url="https://pl.wikipedia.org/wiki?curid=5154812" title="Henryk Tomasz Buckle">
Henryk Tomasz Buckle



</doc>
<doc id="5154813" url="https://pl.wikipedia.org/wiki?curid=5154813" title="Niccolo Bonifazio">
Niccolo Bonifazio



</doc>
<doc id="5154814" url="https://pl.wikipedia.org/wiki?curid=5154814" title="Sven Erik Byström">
Sven Erik Byström



</doc>
<doc id="5154815" url="https://pl.wikipedia.org/wiki?curid=5154815" title="Fruczak bujankowiec">
Fruczak bujankowiec

Fruczak bujankowiec ("Hemaris fuciformis") - gatunek motyla z rodziny zawisakowatych. Jeden z dwóch gatunków zawisakowatych, obok fruczaka trutniowca ("Hemaris tityus"), o przezroczystych skrzydłach. Fruczak trutniowiec nie posiada jednak czerwonych pasków na odwłoku, a obwódki na jego skrzydłach są bardziej brązowe (bardziej czerwonawe lub wiśniowe u bujankowca). Fruczak trutniowiec jest również masywniejszy i bardziej okrągły.
Morfologia.
Fruczak bujankowiec z wyglądu i lotu przypomina trzmiela, za sprawą przezroczystych skrzydeł z czerwonawo wiśniowym szerokim skrajem i oliwkowozieloną nasadą. Jest to powszechne wśród owadów zjawisko mimikry, czyli morfologiczne upodabnianie się jednych zwierząt (często niegroźnych) do innych (zwłaszcza jadowitych, żądlących, itp.). Fruczak przypominając ubarwieniem trzmiela wyposażonego w żądło, odstrasza swoim wyglądem potencjalnych wrogów.
Czułki czarne. Tułów oliwkowozielony, bardzo gęsto owłosiony, cały motyl sprawia wrażenie puszystego. Odwłok oddzielony od tułowia wiśniową przepaską. Dalej ciemnoczerwona plamka, widoczne jasnożółte pęczki włosków po bokach, dalej pęczki są czerwone. Rozpiętość skrzydeł wynosi 3,8-4,8 cm
Występowanie.
Występuje w Europie, Azji i Afryce. Choć wiele źródeł podaje go jako bardzo rzadkiego lub wymarłego w wielu regionach Polski, w 2021 roku występuje w całym kraju, dość rzadko, ale lokalnie licznie. Nieraz podawany jako wymarły w Wielkopolsce, jest spotykany nawet w ogrodach w centrum Poznania. Można go spotkać na śródleśnych polanach, łąkach, zaroślach, zadrzewieniach pośród pól, miedzach, w ogrodach.
Pokarm.
Mimo że jest zaliczany do ciem, jest to motyl bardzo aktywny za dnia, łatwy do zaobserwowania w południe w ciepłe słoneczne dni. Jest to również motyl ciepłolubny, preferujący ciepłe siedliska. Okres lotu trwa od maja do sierpnia. Podobnie jak inne zawisaki, motyl ten pożywia się w locie, rzadko siada na kwiatach, najczęściej tylko nad nimi zawisa i spija z nich nektar (podobnie jak kolibry – stąd zawisaki bywają potocznie nazywane polskimi kolibrami). Lata bardzo szybko (niektóre źródła podają nawet prędkość do 35-40 km/h) i bardzo zwinnie.
Gąsienice pojawiają się w czerwcu i lipcu. Żerują na wierzbownicy, wiciokrzewie, śnieguliczce, drakwi, przytulii. Dorosłe motyle żerują na kwiatach o dużych i głębokich kielichach np. naparstnice, surfinie, miodunki, dąbrówki, bluszczyk kurdybanek, cieciorka, cynia, czyściec, dalia, firletka, floks, fuksja, goździk, heliotrop, jaśmin, lantana, lawenda, lebiodka, lilak, lobelia, ostrogowiec, ostrożeń, ostróżka, pelargonia, petunia, pierwiosnek, szałwia, trojeść, tytoń, werbena, wiciokrzew, żmijowiec, żurawka. Jednak szczególnie lubią nektar budleji Davida, stąd zalatują często do ogrodów. Lubią nektar budlei do tego stopnia, że na krzewach tych są bardzo łatwe do obserwacji i fotografowania, choć są z reguły bardzo płochliwe i spłoszone odlatują natychmiast z niewiarygodną prędkością.
Znaczenie i ochrona.
Gatunek umieszczony na Czerwonej Liście Zwierząt z kategorią: wymierający. Nie podlega ochronie na podstawie Rozporządzenia Ministra Środowiska z dnia 16 grudnia 2016 r. w sprawie ochrony gatunkowej zwierząt (Dz.U. 2016 poz. 2183).

</doc>
<doc id="5154822" url="https://pl.wikipedia.org/wiki?curid=5154822" title="Boks na Igrzyskach Ameryki Środkowej i Karaibów 1974">
Boks na Igrzyskach Ameryki Środkowej i Karaibów 1974

Boks na Igrzyskach Ameryki Środkowej i Karaibów w 1974 – jedna z dyscyplin sportowych rozgrywana na igrzyskach Ameryki Środkowej i Karaibów w 1974 w stolicy Dominikany Santo Domingo. Zawodnicy rywalizowali w jedenastu kategoriach wagowych, a zawody w trwały od 3 do 9 marca.

</doc>
<doc id="5154824" url="https://pl.wikipedia.org/wiki?curid=5154824" title="W lesie dziś nie zaśnie nikt 2">
W lesie dziś nie zaśnie nikt 2

W lesie dziś nie zaśnie nikt 2 – polski horror z 2021 roku w reżyserii Bartosza Kowalskiego. Film jest kontynuacją pierwszej części slasheru z 2020 roku o tym samym tytule.
Premiera filmu odbyła się 27 października 2021 w serwisie VOD Netflix.
Fabuła.
Głównym bohaterem sequela jest Adaś (Mateusz Więcławek), młody, samotny, nieszczęśliwy policjant z małej wsi na Podlasiu. Ignorowany przez swoich kolegów oraz piękną i niezwykle pewną siebie Wanessę, nieśmiały chłopak szuka swojego miejsca na świecie. W drugim filmie poznamy również dalsze losy Zosi (Julia Wieniawa), która pokaże zupełnie nowe i zaskakujące oblicze.
Opinie.
W recenzji dla serwisu "Prime Movies" Albert Nowicki podsumował film jako „postmodernistyczny, atrakcyjnie zwizualizowany horror, trochę w stylu Tromy” i dodał: „Netflix nie poskąpił twórcom budżetu – "W lesie dziś nie zaśnie nikt 2" to slasher pełen soczystego gore'u, a charakteryzacja stoi tu na światowym poziomie. Odjechany twist narracyjny jednych do siebie przekona, a innych rozczaruje – fabuła to istna jazda po bandzie. Reżyser zdaje się mieć kilka sprzecznych pomysłów na film. Jest jeden znaczący minus: przy najszczerszych chęciach nie da się odczytać go w jednym tylko przyjętym kluczu. To nie jest spójny sequel, a mariaż wielu gatunków, niekiedy do siebie nieprzystających.”.

</doc>
<doc id="5154828" url="https://pl.wikipedia.org/wiki?curid=5154828" title="Annette Karmiloff-Smith">
Annette Karmiloff-Smith

Annette Karmiloff-Smith (ur. 1938, zm. 2016) – brytyjska psycholog, profesor Birkbeck College w Londynie.
Specjalizowała się w psychologii rozwoju oraz w psychologii poznawczej. Szczególnie interesowała ją problematyka zaburzeń rozwojowych, takich jak autyzm, zespół Williamsa czy zespół Downa. Rozwinęła podejście zwane neurokonstruktywizmem, integrujące teorię Jeana Piageta z nowszymi ustaleniami badaczy odnośnie do funkcjonowania mózgu. 
Karmiloff-Smith obroniła doktorat na Uniwersytecie Genewskim. Promotorami jej rozprawy doktorskiej byli Bärbel Inhelder oraz Jean Piaget. 

</doc>
<doc id="5154836" url="https://pl.wikipedia.org/wiki?curid=5154836" title="Czesław Badowski">
Czesław Badowski

Czesław Badowski (ur. 17 czerwca 1898 w Regowie Starym, zm. 17 listopada 1979 w Białymstoku) – polski nauczyciel, wychowawca i leśnik.
Życiorys.
Był najstarszym synem Konrada Badowskiego i Balbiny z domu Wosatko, bratem Zbigniewa Badowskiego i Kazimierza Badowskiego. Jego ojciec pełnił obowiązki zarządzającego dobrami Regów i miejscową stadniną koni arabskich. 
W 1918 roku ukończył liceum (Polska Szkoła Średnia Macierzy polskiej) w Kijowie. W 1921 roku rozpoczął studia w Szkole Głównej Gospodarstwa Wiejskiego w Warszawie na wydziale leśnym, które ukończył w 1925 roku z tytułem inżyniera leśnika. W czasie studiów, w akademiku mieszczącym się w tzw. "koszarach Blocha", miał miejsce incydent z udziałem Czesława Badowskiego i Stefana Grzebalskiego. Po ostrej wymianie zdań Grzebalski wystrzelił kilkukrotnie w stronę Badowskiego, na szczęście chybiając, po czym doszło do wymiany ciosów, w wyniku której Badowski otrzymał kilka ran zadanych rękojeścią rewolweru.
Na przełomie lat 1927/28 rozpoczął pracę jako wykładowca w Państwowej Średniej Szkole Rolniczo-Leśnej w Żyrowicach na Nowogródczyźnie. Prowadził zajęcia z mineralogii i geologii, zoologii, pomiaru drzew i drzewostanów, administracji oraz rachunkowości. W latach 1935 i 1936 opracował skrypt „Pomiar drzew i drzewostanów”, który służył uczniom jeszcze po II wojnie światowej w Zwierzyńcu. W szkole w Żyrowicach pracował aż do czasu rozwiązania szkoły, tj. do 17 września 1939 roku.
W czasie okupacji, razem z bratem Kazimierzem, Czesław zaczął zajmować się genealogią rodziny Badowskich herbu Sas. Wynikiem jego dociekań i badań było odtworzenie rodzinnego drzewa genealogicznego.
Mieszkając w Żyrowicach, Czesław Badowski pełnił też funkcję prezesa zarządu Związku Rezerwistów miejscowego koła w powiecie Słonik.
W 1945 roku Ministerstwo Leśnictwa powierzyło Czesławowi Badowskiemu zadanie zorganizowania Państwowego Gimnazjum Leśnego w Zwierzyńcu. Z tego zadania wywiązał się z powodzeniem. Pełnił też funkcję pierwszego dyrektora tej placówki oświatowej. 
W 1948 roku podjął pracę jako nauczyciel w gimnazjum leśnym w Brynku, ale już w 1951 roku został pozbawiony, razem z innymi przedwojennymi nauczycielami, możliwości pracy w szkole. Całkowitej rehabilitacji doczekał się dopiero we wrześniu 1957 roku, kiedy to stwierdzono, że jego usunięcie ze szkoły było dla niego krzywdzące, a on sam miał "szczególnie wysokie kwalifikacje do zajmowania stanowisk w szkolnictwie leśnym". Pomimo rehabilitacji nie podjął już pracy w oświacie i aż do emerytury pracował jako główny inżynier białostockiego przedsiębiorstwa "Las".
Czesław Badowski nie założył rodziny i zmarł bezpotomnie w Białymstoku w wieku 83 lat. Został pochowany na cmentarzu Rakowickim w Krakowie.
Upamiętnienie.
15 września 2007 roku w Zespole Szkół Drzewnych i Ochrony Środowiska im. J. Zamoyskiego w Zwierzyńcu odsłonięto tablicę pamiątkową poświęconą Czesławowi Badowskiemu. Jego imię nosi też jedna ze zwierzynieckich ulic.

</doc>
<doc id="5154856" url="https://pl.wikipedia.org/wiki?curid=5154856" title="Jayde Julius">
Jayde Julius

Jayde Andrew Julius (ur. 27 sierpnia 1993 w Kapsztadzie) – południowoafrykański kolarz szosowy.
Osiągnięcia.
Opracowano na podstawie:

</doc>
<doc id="5154858" url="https://pl.wikipedia.org/wiki?curid=5154858" title="Herbert Spencer Jennings">
Herbert Spencer Jennings

Herbert Spencer Jennings (ur. 1868, zm. 1947) – amerykański zoolog i genetyk. Był jednym z pierwszych uczonych badających zachowanie pojedynczych mikroorganizmów oraz eksperymentujących ze zmiennością genetyczną organizmów jednokomórkowych.

</doc>
<doc id="5154860" url="https://pl.wikipedia.org/wiki?curid=5154860" title="RPL">
RPL



</doc>
<doc id="5154861" url="https://pl.wikipedia.org/wiki?curid=5154861" title="José Rogelio Buendía">
José Rogelio Buendía

José Rogelio Buendía Muñoz (ur. 1921 w Huelvie, zm. 2019 w Madrycie) – hiszpański historyk sztuki. W jego pracy naukowej wyróżniają się badania nad sztuką hiszpańskiego baroku i twórczością Francisca Goi.
Był profesorem Uniwersytetu Nawarry (1959–1967), profesorem nadzwyczajnym na Uniwersytecie Complutense w Madrycie (1967–1974), profesorem Uniwersytetu La Laguna (1974–1976) i Uniwersytetu w Barcelonie (1976–1982), gdzie był także prodziekanem i profesorem historii sztuki na Uniwersytecie Autonomicznym w Madrycie (1982–1996), gdzie był kierownikiem katedry. Prowadził kursy dla obcokrajowców na Uniwersytecie w Santander.

</doc>
<doc id="5154866" url="https://pl.wikipedia.org/wiki?curid=5154866" title="Eder Frayre">
Eder Frayre

Eder Frayre Moctezuma (ur. 20 października 1991 w Ensenadzie) – meksykański kolarz szosowy. Olimpijczyk (2020).
Osiągnięcia.
Opracowano na podstawie:

</doc>
<doc id="5154867" url="https://pl.wikipedia.org/wiki?curid=5154867" title="Ballymahon">
Ballymahon

Ballymahon () – miasteczko w Irlandii, w prowincji Leinster, w hrabstwie Longford. Według danych szacunkowych Głównego Urzędu Statystycznego Irlandii, w kwietniu 2016 roku miejscowość liczyła 1 877 mieszkańców. Miasto położone jest nad rzeką Inny.
W mieście znajduje się kościół rzymskokatolicki pw św. Mateusza, który został zbudowany w 1906 r. i jest zbudowany w stylu gotyckim, a znajduje się na północno-zachodniej stronie Ballymahon.

</doc>
<doc id="5154869" url="https://pl.wikipedia.org/wiki?curid=5154869" title="Sziblom">
Sziblom

Sziblom (deseret 𐐟𐐆𐐒𐐢𐐊𐐣) – w wierzeniach ruchu świętych w dniach ostatnich (mormonów) neficki wojskowy żyjący w IV wieku n.e. Jeden z dowódców w bitwie na wzgórzu Kumorah z 385, poległ w niej wraz ze wszystkimi swymi podkomendnymi. Jest obiektem spekulacji mormońskich teologów. Imię Sziblom pojawia się jednocześnie w psychologicznych analizach Josepha Smitha, pierwszego mormońskiego przywódcy, występuje też wśród wyznających mormonizm Maorysów.
Wymowa imienia.
Wymowa tego imienia wzbudzała pewne zainteresowanie mormońskich badaczy. Zostało ono zresztą ujęte w przewodniku po wymowie, dołączanym do każdego egzemplarza anglojęzycznej wersji Księgi Mormona od 1981. Źródła wskazują generalnie niemniej na znaczną różnicę między wymową preferowaną i powszechną współcześnie, a tą z wczesnego okresu kolonizacji terytorium Utah, jeżeli chodzi o wiele nazw i imion z Księgi Mormona. Nie ma takiej różnicy wszelako w przypadku Szibloma. Pierwotna wymowa, zwłaszcza ta stosowana przez Josepha Smitha, ma pewne znaczenie w badaniach nazw własnych występujących w Księdze Mormona, choć, na gruncie mormońskiej teologii, nie jest w nich czynnikiem decydującym. Do ustalenia wymowy używanej przez Smitha wykorzystuje się między innymi wydanie Księgi Mormona w alfabecie deseret z 1869.
Istnieją wszelako relacje ludzi posługujących w procesie nazywanym przez świętych w dniach ostatnich tłumaczeniem Księgi Mormona, które rzucają światło na to, jak Smith pierwotnie radził sobie z nieznanymi słowami. Hugh Nibley, powołując się na relacje skrybów Smitha, stwierdził, że "nigdy nie wymawiał on takich słów, zawsze poprzestając na ich przeliterowaniu". Ściśle na gruncie mormońskiej teologii nie próbuje się dociekać pierwotnej, jeredyckiej wymowy tegoż słowa, podobnie jak nie prowadzi się takowych rozważań wobec słów i nazw nefickich.
Również na gruncie mormońskiej teologii zauważa się inherentną problematyczność wymowy nazw i imion przynależnych do tej mormońskiej świętej księgi. Ma to wynikać z tego, że żadne z nich nie zostało przekazane Josephowi Smithowi ustnie, z wyjątkiem może imienia Moroniego, który wszak przedstawił się Smithowi w wizji. Z doktrynalnego punktu widzenia sposób, w jaki bohaterowie Księgi Mormona wypowiadali te słowa, pozostał nieznany pierwszemu mormońskiemu przywódcy.
W Księdze Mormona.
Na kartach Księgi Mormona pojawia się wyłącznie w wersie czternastym szóstego rozdziału Księgi Mormona w kontekście rozstrzygającej bitwy konfliktu neficko-lamanickiego, mianowicie bitwy na wzgórzu Kumorah (385). Przez komentatorów uznawany za generała, we wspomnianym starciu dowodził dziesięcioma tysiącami ludźmi. Poległ w niej wraz ze wszystkimi swymi podkomendnymi. Wzmiankowany pośrednio również w oszacowaniach liczby ofiar śmiertelnych tejże bitwy. Nie powinien być przy tym mylony z jeredyckim królem o tym samym imieniu.
W mormońskiej teologii oraz w badaniach nad Księgą Mormona.
Istnienie Szibloma nie znalazło potwierdzenia w źródłach zewnętrznych. Językoznawcy związani z Kościołem Jezusa Chrystusa Świętych w Dniach Ostatnich rozważali etymologię imienia tego wojskowego, wskazując, bez definitywnego wszakże rozstrzygania kwestii, na jego semickie źródła. W ściśle teologicznym sensie można z kolei zauważyć, że badania nad etymologią jeredyckich nazw własnych pozostają w sferze spekulacji. Osiąga się w tym zakresie niemniej pewne rezultaty, zwłaszcza jeżeli przyjmie się, iż niektóre zostały przetłumaczone na język używany przez Nefitów. Już starszy George Reynolds w swym opublikowanym w 1891 " A Dictionary of the Book of Mormon, Comprising Its Biographical, Geographical and Other Proper Names" zauważył podobieństwo między imieniem Sziblom a jedną z jednostek nefickiego systemu monetarnego, mianowicie sziblumem. Przewijało się również w badaniach przy okazji wspominków o jeredyckich wpływach widocznych w nefickiej kulturze.
Imię tego nefickiego żołnierza pojawiało się w krytycznych analizach mormońskiego świętego tekstu, w tym w psychologicznych analizach pierwszego mormońskiego przywódcy, Josepha Smitha.
Imię Sziblom (w zapisie Hipiroma) występuje wśród wyznających mormonizm Maorysów.

</doc>
<doc id="5154870" url="https://pl.wikipedia.org/wiki?curid=5154870" title="Castelletto">
Castelletto



</doc>
<doc id="5154871" url="https://pl.wikipedia.org/wiki?curid=5154871" title="Nelson Soto">
Nelson Soto

Nelson Andrés Soto Martínez (ur. 19 czerwca 1994 w Barranquilli) – kolumbijski kolarz szosowy.
Osiągnięcia.
Opracowano na podstawie:

</doc>
<doc id="5154883" url="https://pl.wikipedia.org/wiki?curid=5154883" title="Me and Mrs. Jones">
Me and Mrs. Jones

Me and Mrs. Jones – utwór z gatunku soul do którego tekst napisali Kenny Gamble, Leon Huff oraz Cary Gilbert, oryginalnie wykonywany przez amerykańskiego piosenkarza Billy’ego Paula, który znalazł się na jego czwartym albumie 360 Degrees of Billy Paul.
Historia.
Billy Paul.
Oryginalną wersję utworu wykonał piosenkarz Billy Paul w 1972 roku dla Philadelphia International.
Utwór stał się hitem i był pierwszym oraz jedynym w karierze Paula, który dotarł do 1 miejsca zestawienia Billboard 100. Znajdował się tam przez trzy tygodnie w grudniu 1972 roku oraz przez cztery w zestawieniu utworów R&amp;B tego samego magazynu. Ponadto przez dwa tygodnie utrzymywał się na 12 miejscu UK Singles Charts.
Wersja radiowa została okrojona – pominięto w niej drugą zwrotkę oraz skrócono kodę.
Wideo do singla ukazuje Paula grającego na fortepianie z papierosem pośród tancerek.
W 2009 roku magazyn Essence uplasował „Me and Mrs. Jones na trzecim miejscu zestawienia „25 Best Slow Jams of All Time”.
Utwór był kilkukrotnie samplowany.
Inne wersje.
Jedną z popularniejszych wersji „Me and Mrs. Jones” stworzył Michael Bublé z gościnnym udziałem Emily Blunt w 2007 roku umieszczając ją na swoim trzecim albumie Call Me Irresponsible. Utwór dotarł do 86 miejsca szwajcarskiego zestawienia Hitparade. Do utworu powstał teledysk w reżyserii Seana Turrella pierwszy raz zaprezentowany we francuskiej telewizji w kwietniu 2007 roku.
Grupa The Dramatics nagrała swoją wersję trzy lata po wydaniu wersji oryginalnej.
W 1992 wersja Freddiego Jacksona uplasowała się na 32 miejscu zestawienia utworów R&amp;B magazynu Billboard.

</doc>
<doc id="5154884" url="https://pl.wikipedia.org/wiki?curid=5154884" title="Budynki przy ul. Szosa Chełmińska 49–51 w Toruniu">
Budynki przy ul. Szosa Chełmińska 49–51 w Toruniu

Budynki przy ul. Szosa Chełmińska 49–51 w Toruniu – XIX–wieczne zabudowania w Toruniu.
Lokalizacja.
Budynki znajdują się w dzielnicy Chełmińskie Przedmieście, przy ul. Szosa Chełmińska 49-51, w sąsiedztwie m.in. cmentarza św. Jerzego.
Historia.
Kompleks budynków powstał w 1869 roku i pierwotnie należał do toruńskiego kupca drzewnego, Louisa Angermanna. W 1892 roku sprzedał on te posiadłość spółce budowlanej Ulmer&amp;Kaun, która w późniejszym czasie inwestowała w budowę kamienic na toruńskim Wilhelmstadt. W opisywanych obiektach mieszkał jeden z właścicieli tej firmy, Fritz Kaun wraz z rodziną. Wówczas budynek mieszkalny został rozbudowany o łazienkę i służbówkę. W skład kompleksu wchodzi również obiekt gospodarczy, który niegdyś pełnił funkcję stajni i garażu, a później również funkcję mieszkalną. Do naszych czasów nie zachował się budynek pełniący siedzibę biura dawnego przedsiębiorstwa. Po II wojnie światowej obiekty przejął Zakład Gospodarki Mieszkaniowej. W 2021 roku ich mieszkańcy mają zostać wykwaterowani.
Na początku 2021 roku budynki zostały wpisane do wojewódzkiego rejestru zabytków. Budynek przy Szosie Chełmińskiej 50 figuruje w gminnej ewidencji zabytków (nr 1955).
Architektura.
Budynki powstały z tzw. muru pruskiego i przetrwały do czasów współczesnych w niezmienionej formie architektonicznej.

</doc>
<doc id="5154886" url="https://pl.wikipedia.org/wiki?curid=5154886" title="Automobili Pininfarina">
Automobili Pininfarina

Automobili Pininfarina GmbH – niemiecki producent elektrycznych hipersamochodów z siedzibą w Monachium działający od 2018 roku. Należy do indyjskiego koncernu Mahindra &amp; Mahindra.
Historia.
Początki.
Po tym, jak indyjski koncern motoryzacyjny Mahindra &amp; Mahindra w grudniu 2015 roku kupił za kwotę 28 milionów dolarów słynne włoskie studio projektowe Pininfarina SpA, stał się on jednocześnie wyłącznym właścicielem praw do nazwy "Pininfarina". W lutym 2018 roku indyjski magazyn motoryzacyjny Autocar India przedstawił jako pierwszy informacje o nowym projekcie elektrycznego hipersamochodu, któremu przewodzić miał były szef indyjskiego oddziału Audi, Michael Perschke.
W kwietniu 2018 roku Mahindra &amp; Mahindra oficjalnie ogłosiła utworzenie nowej filii Automobili Pininfarina, zgodnie z wcześniejszymi doniesieniami ogłaszając skoncentrowanie się na produkcji samodzielnej konstrukcji elektrycznych hipersamochodów. Niezależnie od bratniej Pininfariny z Włoch, firma ogłosiła plany stosowania nazwy "Pininfarina" jako marka swoich przyszłych pojazdów. Przy aktywnym udziale włoskich stylistów i inżynierów, w przeciwieństwie do protoplasty Automobili Pininfarina jest firmą niemiecką z siedzibą w Monachium.
Za priorytet nowe przedsiębiorstwo obrało skonstruowanie elektrycznego hipersamochodu, realizując przez to "marzenie przedstawicieli Pininfariny o samochodzie zbudowanym pod własną marką". W drugiej połowie 2018 roku firma przeszła do rozbudowy kadry inżynierów i stylistów, nawiązując także współpracę z niemieckim kierowcą wyścigowym Nickiem Neidfeldem, który objął funkcję kierowcy testowego i ambasadora marki Pininfarina. Nawiązano także współpracę z chorwackim producentem elektrycznych hipersamochodów Rimac, podpisując umowę o pozyskanie układu napędowego i innych podzespołów technicznych do przyszłego hipersamochodu Pininfariny.
Battista.
Podczas salonu samochodowego Geneva Motor Show w marcu 2019 roku Automobili Pininfarina przedstawiła swój pierwszy pojazd, zgodnie z wcześniejszymi zapowiedziami, w postaci w pełni elektrycznego hipersamochodu. Otrzymał on nazwę Pininfarina Battista, oddając przez to hołd założycielowi Pininfariny, Battiście Pininfarinie. Po opóźnieniach wywołanych m.in. pandemią COVID-19, pierwsze dostawy pojazdu do egzemplarzy rozpoczęły się w drugiej połowie 2021 roku, z łączną wielkością produkcji ograniczoną do 150 egzemplarzy.
Rozwój oferty.
Jeszcze przed debiutem Battisty, Automobili Pininfarina zapowiedziało plany rozbudowy oferty o kolejne konstrukcje w trzeciej dekadzie XXI wieku. Drugim modelem firmy ma zostać duży, sportowy SUV o roboczej nazwie Pininfarina PF1. Do jego zbudowania niemieckie przedsiębiorstwo nawiązało współpracę z innym startupem specjalizującym się w elektrycznych samochodach, amerykańskim Rivianem. SUV Pininfariny ma dzielić układ napędowy i platformę z modelem Rivian R1S.

</doc>
<doc id="5154888" url="https://pl.wikipedia.org/wiki?curid=5154888" title="Edgeworthstown">
Edgeworthstown

Edgeworthstown () – miasteczko w Irlandii, w prowincji Leinster, w hrabstwie Longford. Według danych szacunkowych Głównego Urzędu Statystycznego Irlandii, w kwietniu 2016 roku miejscowość liczyła 2 072 mieszkańców.

</doc>
<doc id="5154891" url="https://pl.wikipedia.org/wiki?curid=5154891" title="Bantry House">
Bantry House

Bantry House (irl. "Theach Bheanntraí") – pałac zbudowany na początku XVIII wieku w Bantry, w hrabstwie Cork (Irlandia), nad zatoką Bantry. Od 1739 roku jest siedzibą rodziny White’ów, hrabiów Bantry. W pierwszej połowie XIX wieku został rozbudowany przez Richarda White’a, drugiego hrabiego Bantry. Kolejne pokolenia dekorowały pałac artefaktami przywiezionymi z podróży: wejście wyłożone jest mozaikami z Pompejów, ściany zdobią francuskie i flamandzkie gobeliny, a japońskie skrzynie stoją obok rosyjskich kapliczek.
Przy pałacu zbudowany został też ogród w stylu włoskim, inspirowany ogrodami Boboli we Florencji.

</doc>
<doc id="5154892" url="https://pl.wikipedia.org/wiki?curid=5154892" title="Drumlish">
Drumlish

Drumlish () – wieś w Irlandii, w prowincji Leinster, w hrabstwie Longford. Według danych szacunkowych Głównego Urzędu Statystycznego Irlandii, w kwietniu 2016 roku miejscowość liczyła 931 mieszkańców.

</doc>
<doc id="5154893" url="https://pl.wikipedia.org/wiki?curid=5154893" title="Las Heras (miasto)">
Las Heras (miasto)



</doc>
<doc id="5154901" url="https://pl.wikipedia.org/wiki?curid=5154901" title="Aughnacliffe">
Aughnacliffe

Aughnacliffe () – wieś w Irlandii, w prowincji Leinster, w hrabstwie Longford. Według danych szacunkowych Głównego Urzędu Statystycznego Irlandii, w kwietniu 2016 roku miejscowość liczyła 177 mieszkańców.
Miejscowy kościół rzymskokatolicki jest pod wezwaniem św. Kolumbana opata z Hy i został zbudowany w 1834 roku.

</doc>
<doc id="5154906" url="https://pl.wikipedia.org/wiki?curid=5154906" title="Budynki przy ul. Szosa Chełmińska 49-51 w Toruniu">
Budynki przy ul. Szosa Chełmińska 49-51 w Toruniu



</doc>
<doc id="5154907" url="https://pl.wikipedia.org/wiki?curid=5154907" title="Mullinalaghta">
Mullinalaghta

Mullinalaghta () – wieś w Irlandii, w prowincji Leinster, w hrabstwie Longford. Według danych szacunkowych Głównego Urzędu Statystycznego Irlandii, w kwietniu 2016 roku miejscowość liczyła 447 mieszkańców. Miejscowość leży na brzegiem jeziora Lough Gowna.

</doc>
<doc id="5154908" url="https://pl.wikipedia.org/wiki?curid=5154908" title="Hala sportowa „Lewski Sofia”">
Hala sportowa „Lewski Sofia”

Hala sportowa „Lewski Sofia” () – hala sportowa w Sofii, stolicy Bułgarii. Została otwarta 29 stycznia 2021 roku. Może pomieścić 1724 widzów. Swoje spotkania rozgrywają na niej siatkarze klubu Lewski Sofia.
Budowę hali rozpoczęto na początku 2018 roku. Pozwolenie na użytkowanie wydano 11 grudnia 2020 roku, a uroczyste otwarcie miało miejsce 29 stycznia 2021 roku. Hala powstała pomiędzy dwoma budynkami kompleksu mieszkalno-usługowego „Garitage Park”; obiekt w znacznej mierze znajduje się poniżej poziomu gruntu. Trybuny obiektu zlokalizowane są po północnej stronie i mogą pomieścić do 1724 widzów (liczba miejsc stałych wynosi 888). Na hali swoje spotkania rozgrywają siatkarze klubu Lewski Sofia. W 2021 roku hala była jedną z aren siatkarskich Mistrzostw Świata U-21.

</doc>
<doc id="5154910" url="https://pl.wikipedia.org/wiki?curid=5154910" title="John Horgan">
John Horgan

John S. Horgan (ur. 26 października 1940 w Tralee) – irlandzki polityk, medioznawca i nauczyciel akademicki, wieloletni Teachta Dála i senator, od 1981 do 1983 poseł do Parlamentu Europejskiego.
Życiorys.
Wnuk polityka i działacza Irlandzkich Ochotników Johna J. Horgana, syn dwojga lekarzy. Absolwent University College Cork (BA) i University College Dublin (MA), w 1997 obronił doktorat poświęcony Seánowi Lemassowi napisany pod kierunkiem Johna Josepha Lee. Został wykładowcą i profesorem dziennikarstwa w National Institute for Higher Education przekształconym w Dublin City University. Od 1962 przez szereg lat działał jako dziennikarz m.in. „The Irish Times” i „The Catholic Herald”. Autor książek poświęconych m.in. mediom, historii i religii.
Zaangażował się w działalność polityczną w ramach Partii Pracy. W latach 1969–1977 członek Seanad Éireann z nominacji National University of Ireland, później do 1981 zasiadał w Dáil Éireann. Od 21 października 1981 do 1 stycznia 1983 był posłem do Parlamentu Europejskiego (odszedł po objęciu stanowiska wykładowcy). Przystąpił do frakcji socjalistycznej, został m.in. wiceprzewodniczącym Komisji ds. Socjalnych i Zatrudnienia. W kolejnych latach działał jako wykładowca, zaś od 2007 do 2014 był pierwszym w historii Irlandii ombudsmanem ds. prasy.
Życie prywatne.
Dwukrotnie żonaty, z pierwszego małżeństwa ma syna, a z drugiego z Mary Jones – syna i córkę.

</doc>
<doc id="5154911" url="https://pl.wikipedia.org/wiki?curid=5154911" title="Agnieszka Olechnicka">
Agnieszka Olechnicka

Agnieszka Olechnicka (ur. 24 czerwca 1973 r.) – polska ekonomistka, doktor habilitowana, profesor uczelni, dyrektorka EUROREG.
Życiorys.
W 1997 r. ukończyła ekonomię w filii Uniwersytetu Warszawskiego w Białymstoku. W 2003 r. obroniła doktorat na Uniwersytecie w Białymstoku. Habilitację w dziedzinie nauk ekonomicznych uzyskała w 2014 r. Od 2016 r. dyrektorka Centrum Europejskich Studiów Regionalnych i Lokalnych UW, a od 2021 r. profesor UW. Redaktorka naczelna kwartalnika „Studia Regionalne i Lokalne”, inicjatorka powstania i członkini zespołu Science Studies Lab UW, sekretarz Regional Studies Association – Sekcja Polska (od 2016 r.). W kadencji 2019–22 powołana do Komitetu Naukoznawstwa Polskiej Akademii Nauk oraz Zespołu ds. Wielkoskalowych Projektów Rozwojowych Komitetu Przestrzennego Zagospodarowania Kraju PAN. W latach 2018–20 członkini grupy eksperckiej Komisji Europejskiej Scientific Advisory Group on Industrial Transition and Interregional Cooperation in Innovation.
Specjalizuje się w rozwoju regionalnym i lokalnym, roli sektora nauki w rozwoju społeczno-gospodarczym, przestrzennych aspektach innowacyjności i działalności naukowo-badawczej, bibliometrii i naukometrii, współpracy terytorialnej i transgranicznej, społeczeństwie informacyjnym, oraz rozwoju regionów peryferyjnych.

</doc>
<doc id="5154916" url="https://pl.wikipedia.org/wiki?curid=5154916" title="Błękitniczek krótkodzioby">
Błękitniczek krótkodzioby

Błękitniczek krótkodzioby ("Cyanerpes nitidus") – gatunek małego ptaka z podrodziny cukrowników (Dacninae) w rodzinie tanagrowatych (Thraupidae). Zamieszkuje północno-zachodnią Amerykę Południową. Nie jest zagrożony wyginięciem.
Taksonomia.
Gatunek ten został opisany w 1847 roku przez Gustava Hartlauba, który nadał mu nazwę "Coereba nitida". Holotyp pochodził z północnego Peru. Obecnie gatunek umieszczany jest w rodzaju "Cyanerpes"; nie wyróżnia się podgatunków. Opisano podgatunek "caquetae" z okolic Belén w Kolumbii, ale nie jest on obecnie uznawany.
Występowanie.
Błękitniczek krótkodzioby występuje w Ameryce Południowej, głównie na terenie zachodniej Amazonii. Obserwowany jest na terenach południowo-wschodniej Kolumbii, południowej Wenezueli, Gujany, Surinamu, Gujany Francuskiej, Ekwadoru, północno-wschodniego Peru, północnej Boliwii i zachodniej Brazylii (na wschód po wschodnią część stanu Amazonas oraz, na południe od Amazonki, po północną Rondônię i skrajnie północno-zachodnie Mato Grosso).
Morfologia.
Długość ciała 10,7 cm; masa ciała 8,0–10,2 g.
Jest to mały ptak pokroju błękitniczka purpurowego ("Cyanerpes caeruleus"). Samiec jest koloru jasnoniebieskiego z odcieniem fioletu (indygo), ma czarny dziób, maskę (plamkę wokół oczu) i skrzydła. Samica jest koloru zielonego z niebieskawymi smugami na brzuchu, płowe gardło i białe boki (samica ma mniej prążków niż samica błękitniczka purpurowego). Obie płcie mają czerwone nogi.
Ekologia i zachowanie.
Ptak ten żyje na terenach nizinnych lasów deszczowych i na skrajach lasów, często wśród innych tanagrowatych.
Gatunek ten jest wszystkożerny, odżywia się nektarem (sondując kwiaty), jagodami i bezkręgowcami. 
Samica uwija, tak jak inne tanagrowate, gniazdo w kształcie czarki i składa 2 białe jaja z czekoladowymi plamami.
Status.
Międzynarodowa Unia Ochrony Przyrody (IUCN) uznaje błękitniczka krótkodziobego za gatunek najmniejszej troski (LC – "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako rzadki i rozmieszczony plamowo. BirdLife International ocenia trend liczebności populacji jako spadkowy ze względu na wylesianie Amazonii.

</doc>
<doc id="5154918" url="https://pl.wikipedia.org/wiki?curid=5154918" title="Saleh al-Maghamsi">
Saleh al-Maghamsi

Saleh bin Awad al-Maghamsi (arab. صالح بن عواد المغامسي الحربي), ur. 17 listopada 1963 r. we wsi Al-Khajf w regionie Medyna – imam Meczetu Quba w Medynie w latach 2006–2020 i nauczyciel.
Życiorys.
Urodził się i dorastał w Medynie, gdzie ukończył naukę. Ukończył arabistykę i studia islamskie na Uniwersytecie Króla Abdulaziza w Dżuddzie, z których uzyskał licencjat. Następnie pełnił funkcję wykładowcy na saudyjskich uniwersytetach.
W roku 2006 został imamem Meczetu Quba, jednak został zwolniony z tej funkcji w marcu 2020.
Kontrowersje.
W roku 2012 powiedział o Osamie bin Ladenie, że ten "miał więcej świętości i honoru w oczach Allaha" oraz żydów, chrześcijan, zaratusztrian, ateistów i apostatów nazwał niewiernymi.

</doc>
<doc id="5154933" url="https://pl.wikipedia.org/wiki?curid=5154933" title="Yaroslav Shemet">
Yaroslav Shemet



</doc>
<doc id="5154941" url="https://pl.wikipedia.org/wiki?curid=5154941" title="Idesbald">
Idesbald

Idesbald (zm. 1167) – cysterski mnich i opat w klasztorze w Koksijde. Święty Kościoła katolickiego.
Biografia.
Urodził się we flandryjskiej rodzinie arystokratycznej. Początkowo był dworzaninem hrabiego Flandrii. W 1135 roku został kanonikiem w Veurne. W 1150 wstąpił do klasztoru cystersów w Koksijde. Od 1155 do 1167 roku pełnił funkcję opata.
Zyskał duży szacunek wśród miejscowej ludności z racji swojej niezwykłej pobożności. 
Po śmierci Idesbald pochowano go w trumnie w klasztornym kościele. W 1624 roku znaleziono jego ciało, które mimo upływu blisko czterystu lat od jego śmierci, nie było dotknięte rozkładem. Kolejna ekshumacja miała miejsce w 1894 roku. Tym razem znaleziono już szkielet.
Obecnie jego relikwie przechowywane są w Brugii.

</doc>
<doc id="5154943" url="https://pl.wikipedia.org/wiki?curid=5154943" title="Jan Fornasini">
Jan Fornasini

Jan Fornasini, właśc. Giovanni Fornasini (ur. 23 lutego 1915 w Lizzano in Belvedere, zm. 13 października 1944 w Marzabotto) – włoski duchowny, męczennik, błogosławiony Kościoła katolickiego.
Był synem Angela, który zajmował się wypalaniem węgla drzewnego, i Marii Gucci. Miał też starszego brata Luigiego. Został ochrzczony następnego dnia w kościele parafialnym pw. św. Joachima i Anny w Pianaccio; w księdze chrztów figurował także pod imieniem Remus. Podczas I wojny światowej jego ojciec został ranny i w 1925 Giovanni wieku 10 lat wraz z rodziną przeniósł się do Bagni della Porretta. Tutaj jego ojciec pracował jako listonosz oraz jego matka znalazła zatrudnienie. Giovanni uczęszczał do tam do miejscowej szkoły, lecz jej nie ukończył. Według pewnych dokumentów, po ukończeniu jej otrzymał posadę windziarza w bolońskim Grand Hotelu. Tam służył również do mszy św. i z powodu wysokiego wzrostu ubierał krótką komżę, gdyż nie mógł znaleźć szaty liturgicznej w odpowiednim rozmiarze.
W 1931 po tym jak zrodziło się w nim powołanie kapłańskie wstąpił do seminarium duchownego w Borgo Capanne, po czym po roku spędzenia zostało zamknięte i kleryków przeniesiono najpierw do seminarium arcybiskupiego, a następnie do Papieskiego w Bolonii. Tam 28 czerwca 1942 w bazylice św. Petroniusza przyjął święcenia kapłańskie. Jako subdiakon pomagał ks. Giovanniemu Rodzie w prowadzeniu w Sperticano koło Marzabotto w tejże prowincji Bolonii niewielkiej liczącej ok. 400 wiernych parafii, trafiając tam po święceniach jako wikariusz. 27 września 1942 został następcą ks. Giovanniego Roda, który zmarł 20 lipca.
W czasie swojej służby w parafii w Sperticano pomagał biednym i ubogim m.in. urządzał schroniska w przykościelnych pomieszczeniach oraz ze zbombardowanych domów. Zginął śmiercią męczeńską 13 października 1944, gdzie dzień wcześniej uratował młodą dziewczynę przed planowanym przez żołnierzy nazistowskich próby gwałtu po czym rozpoznając sprawcę tego czynu. Ten zaś natomiast zauważając kapłana, który szedł na szczyt wzgórza z olejami świętymi i wodą święconą, wyciągnął pistolet i zastrzelił go w celując w głowę. Ciało znaleziono po kilku dniach, zaś pogrzeb odbył się po wyzwoleniu i po odnalezieniu jego zwłok przez jego brata 24 kwietnia 1945.
19 maja 1950 został pośmiertnie odznaczony przez prezydenta Włoch Luigi Einaudiego Złotym Medalem za Męstwo Wojskowe.
21 stycznia 2021 papież Franciszek podpisał dekret o jego męczeństwie, co otworzyło drogę do jego beatyfikacji. 26 września 2021 w bazylice katedralnej św. Petroniusza w Bolonii prefekt Kongregacji Spraw Kanonizacyjnych kard. Marcello Semeraro dokonał w imieniu papieża Franciszka jego beatyfikacji i ogłosił jego błogosławionym.
Jego wspomnienie liturgiczne zostało wyznaczone na dzień 13 października.

</doc>
<doc id="5154944" url="https://pl.wikipedia.org/wiki?curid=5154944" title="Styrak">
Styrak

Styrak ("Styrax" L.) – rodzaj roślin z rodziny styrakowatych. Obejmuje 126 gatunków. Są to drzewa i krzewy w większości rosnące w strefie tropikalnej i subtropikalnej wschodniej i południowo-wschodniej Azji oraz w Ameryce Północnej i Południowej. Nieliczne sięgają stref umiarkowanych. Jeden gatunek – styrak lekarski "S. officinalis" występuje we wschodniej części basenu Morza Śródziemnego i w południowej Europie. Rośliny te rosną w lasach i na terenach skalistych, ich kwiaty są zapylane przez owady.
Około 10 gatunków strefy umiarkowanej, zwłaszcza styrak japoński "S. japonicus", jest rozpowszechnionych w uprawie jako rośliny ozdobne. Ze styraka benzoesowego pozyskuje się żywicę benzoesową stosowaną w medycynie, w perfumerii i do aromatyzowania papierosów. Styrak lekarski "S. officinalis" mylnie wskazywany bywa nierzadko jako źródło żywicy storaks (czasem też błędnie identyfikowanej z benzoesową), która wbrew nazwie jej samej i gatunku pozyskiwana jest jednak z ambrowca wschodniego. Styrak lekarski nie jest gatunkiem żywicodajnym. 
Nazwa rodzaju utworzona została od arabskiej nazwy styraka lekarskiego – "assthirak".
Systematyka.
Rodzaj obejmuje ok. 80% gatunków z rodziny styrakowatych. W obrębie rodziny jest najbliżej spokrewniony z rodzajem "Huodendron", wraz z którym tworzy grupę bazalną. Rodzaj pochodzi z Eurazji. Skamieniałości z eocenu z terenu Europy, wskazują na to, że w tej części świata rodzaj był znacznie bardziej zróżnicowany niż współcześnie, po czym tutejsi przedstawiciele, z jednym wyjątkiem, wymarli podczas zlodowaceń. Na kontynenty amerykańskie gatunki z tego rodzaju trafiły prawdopodobnie dwukrotnie, raz do Ameryki Południowej przez Pacyfik, drugi raz szlakiem z północno-wschodniej Azji do północno-zachodniej Ameryki. 
Rodzaj dzielony jest na dwie sekcje "Styrax" i "Valvatae", przy czym ta druga ma najprawdopodobniej charakter parafiletyczny – przedstawiciele jej serii "Benzoin" są bazalni względem reszty. Druga seria – "Valvatae" – jest siostrzana dla monofiletycznej sekcji "Styrax", która dzieli się na dwie serie – "Cyrta" i "Styrax". Sekcja "Styrax" występuje w północnej części zasięgu rodzaju, jej przedstawiciele mają na ogół liście opadające zimą i cienkie płatki korony. Bardziej tropikalna sekcja "Valvatae" ma liście na ogół zimozielone i grubsze, skórzaste płatki. Seria "Cyrta" względem serii "Styrax" różni obecnością także bocznych, a nie wyłącznie szczytowych kwiatostanów i gruczołowato ząbkowanymi lub piłkowanymi liśćmi, a nie całobrzegimi.

</doc>
<doc id="5154945" url="https://pl.wikipedia.org/wiki?curid=5154945" title="Styrax">
Styrax



</doc>
<doc id="5154948" url="https://pl.wikipedia.org/wiki?curid=5154948" title="Leândro Rossi">
Leândro Rossi

Leândro Rossi Pereira (ur. 26 listopada 1988 w São Paulo), szerzej znany jako Leândro – brazylijski i polski piłkarz, grający na pozycji napastnika w polskim klubie Radomiak Radom.
Piłkę nożną zaczął trenować w Brazylii, a w 2011 przeniósł się do Polski. W latach 2012–2021 z drużyną Radomiaka awansował z III ligi do Ekstraklasy, 6 razy kończył sezon jako najlepszy strzelec zespołu i 2-krotnie został królem strzelców II ligi. Przeszedł do historii jako najskuteczniejszy piłkarz klubu po 1945, zdobywając ponad 100 bramek.
Kariera.
Regularne treningi zaczął dopiero, mając 15 lat. W 2007 po raz pierwszy przyjechał do Polski, gdzie podpisał kontrakt z rezerwami Pogoni Szczecin budowanej przez Antoniego Ptaka. Wystąpił w kilku sparingach z zagranicznymi drużynami, ale potem wrócił do ojczyzny. Podpisana umowa z polskim klubem uniemożliwiała mu jednak grę na ponad dwa lata. Do Polski wrócił przed rundą wiosenną sezonu 2010/2011, kiedy otrzymał zaproszenie od trenera IV-ligowej Zawiszy Rzgów. Wiosną 2011 z nowym klubem awansował do III ligi.
Przed rundą wiosenną sezonu 2011/2012 przeszedł do III-ligowego Radomiaka. W zadebiutował w nim 25 marca 2012 w meczu z Mazurem Karczew i już w 10 minucie wpisał się na listę strzelców.
2021/2022.
W Ekstraklasie Leândro Rossi Pereira zadebiutował w 1. kolejce, w której Radomiak zremisował 0:0 z Lechem Poznań. Na boisku pojawił się w 35. minucie, zmieniając kontuzjowanego Luísa Machado. W 5. kolejce był bliski strzelenia swojej pierwszej bramki, ale w 56. minucie meczu przeciwko Warcie Poznań nie wykorzystał rzutu karnego.
Na pierwszego gola w Ekstraklasie musiał poczekać do 7 serii spotkań, w której strzałem zza pola karnego w 90 minucie pokonał bramkarza Pogoni Szczecin, dając Radomiakowi remis (1:1). Znalazł się też w zestawieniu „jedenastki kolejki”.
Styl gry.
„Leândro zazwyczaj zaczyna na skrzydle, ale najlepiej jego boiskowe zadania opisuje sformułowanie, że gra jako wolny elektron.” [...] „Jest specjalistą w egzekwowaniu jedenastek, ma również dar do strzelania filmowych goli”.
Statystyki.
Stan na 23 października 2021
Życie prywatne.
Urodził się w brazylijskiej rodzinie Edvaldo i Roseneide. Ma brata, Huberto.
28 czerwca 2021 otrzymał obywatelstwo polskie.

</doc>
<doc id="5154950" url="https://pl.wikipedia.org/wiki?curid=5154950" title="Monika Kryemadhi">
Monika Kryemadhi

Monika Kryemadhi (ur. 9 kwietnia 1974 w Tiranie) – albańska polityk, deputowana do Zgromadzenia Albanii, w latach 2017–2022 przewodnicząca Socjalistycznego Ruchu Integracji (LSI). Małżonka Ilira Mety.
Życiorys.
Córka Ramazana i Fatime. Absolwentka biochemii na Uniwersytecie Tirańskim, na tej samej uczelni uzyskała magisterium z zarządzania przedsiębiorstwem. W latach 1999–2001 była specjalistką w narodowej agencji środowiska. W 2015 doktoryzowała się na podstawie pracy poświęconej analizie systemu zabezpieczenia społecznego.
Na początku lat 90. zaangażowała się w działalność polityczną w ramach postkomunistycznej Socjalistycznej Partii Albanii. Była członkinią władz jej organizacji młodzieżowej FRESSH, pełniła funkcję wiceprzewodniczącej IUSY. W latach 1996–2001 wchodziła w skład rady miejskiej Tirany, następnie do 2005 sprawowała mandat deputowanej do Zgromadzenia Albanii. W 2004 przystąpiła do utworzonego przez Ilira Metę Socjalistycznego Ruchu Integracji, w 2012 powołana na sekretarza partii do spraw organizacyjnych. W wyniku wyborów w 2013 powróciła do albańskiego parlamentu.
W kwietniu 2017 jej mąż został wybrany na urząd prezydenta. Monika Kryemadhi oświadczyła, że nie będzie wykonywać obowiązków pierwszej damy, decydując się dalej zasiadać w parlamencie. W maju tegoż roku objęła funkcję wiceprzewodniczącej swojego ugrupowania, a w czerwcu odnowiła mandat deputowanej na kolejną kadencję. W lipcu 2017 została nową przewodniczącą LSI, w 2021 z powodzeniem ubiegała się o poselską reelekcję. W lipcu 2022 Ilir Meta powrócił na funkcję przewodniczącego partii.
Życie prywatne.
Zamężna z Ilirem Metą, z którym ma syna Besara oraz córki Borę i Erę.

</doc>
<doc id="5154952" url="https://pl.wikipedia.org/wiki?curid=5154952" title="Blair House">
Blair House

Blair House, określany również jako The President’s Guest House – rezydencja prezydenta Stanów Zjednoczonych, położona w Waszyngtonie, nazywana „najbardziej ekskluzywnym hotelem na świecie”. W rezydencji są przyjmowani dygnitarze i inni zaproszeni przez prezydenta goście.
Blair House położony jest w odległości 228 metrów od Białego Domu. W latach 50. i 80. XX wieku odbyła się gruntowna renowacja posiadłości, która wiązała się z połączeniem czterech wówczas domów (Blair House, Lee House, Peter Parker House i 704 Jackson Place) w jeden budynek. W latach 1948–1952 w rezydencji wraz z rodziną mieszkał Harry Truman, w 1950 roku na terenie rezydencji dokonano nieudanej próby jego zabójstwa.

</doc>
<doc id="5154953" url="https://pl.wikipedia.org/wiki?curid=5154953" title="Leândro Rossi Pereira">
Leândro Rossi Pereira



</doc>
<doc id="5154955" url="https://pl.wikipedia.org/wiki?curid=5154955" title="Miejsce do parkowania">
Miejsce do parkowania



</doc>
<doc id="5154959" url="https://pl.wikipedia.org/wiki?curid=5154959" title="Lizzie Lee">
Lizzie Lee

Lizzie Lee (ur. 22 maja 1980 w Bishopstown) – irlandzka lekkoatletka specjalizująca się w biegach długodystansowych.
W 2009 roku przestała uprawiać triathlon i skupiła się na biegach długodystansowych. Pracuje w firmie Apple. Jest mężatką i ma córkę Lucy.
W 2012 roku zdobyła drużynowo złoty medal w Mistrzostwach Europy w biegach przełajowych w Budapeszcie. Z czasem 28:42 indywidualnie zajęła 23. miejsce. W 2015 roku na Mistrzostwach Europy w biegach przełajowych zajęła indywidualnie 13. miejsce z czasem 26:41,00. Pozwoliło to na zdobycie Irlandkom 3 miejsca w biegu drużynowym.
Zakwalifikowała się do Letnich Igrzysk Olimpijskich 2016. Ukończyła na nich maraton na 57 miejscu z czasem 2:39:57.
W marcu 2018 na Mistrzostwach Świata w Półmaratonie w Walencji pobiła swój rekord życiowy.

</doc>
<doc id="5154962" url="https://pl.wikipedia.org/wiki?curid=5154962" title="Patricia O’Connell">
Patricia O’Connell



</doc>
<doc id="5154964" url="https://pl.wikipedia.org/wiki?curid=5154964" title="John Connor (ujednoznacznienie)">
John Connor (ujednoznacznienie)



</doc>
<doc id="5154983" url="https://pl.wikipedia.org/wiki?curid=5154983" title="Norman McEachern">
Norman McEachern

Norman James McEachern (ur. 5 grudnia 1899 w Edynburgu, zm. 19 marca 1986 w Wicklow) – irlandzki lekkoatleta, olimpijczyk.
Dwukrotny uczestnik igrzysk olimpijskich (IO 1924, IO 1928). Podczas obydwu edycji startował w biegu na 800 m. W Paryżu dotarł do fazy półfinałowej, gdzie w jednym z wyścigów zajął 5. miejsce z wynikiem 1:58,3 (uzyskał 14. czas półfinałów). W Amsterdamie awansował do tej samej fazy zawodów, jednak nie ukończył swojego biegu półfinałowego.
Był mistrzem Irlandii w biegu na 440 jardów (1921) i 880 jardów (1921, 1926, 1927, 1928). W 1924 roku zwyciężył w biegu na 800 m podczas Tailteann Games. Wielokrotny reprezentant Irlandii w spotkaniach międzynarodowych.
Rekord życiowy w biegu na 800 m – 1:54,9 m (1927).

</doc>
<doc id="5154989" url="https://pl.wikipedia.org/wiki?curid=5154989" title="Nathan Harris">
Nathan Harris



</doc>
<doc id="5154991" url="https://pl.wikipedia.org/wiki?curid=5154991" title="IndustriALL Global Union">
IndustriALL Global Union

IndustriALL Global Union – federacja związków zawodowych pracowników przemysłu. Zrzesza 600 związków zawodowych ze 140 krajów. Została zawiązana w Kopenhadze w 2012 roku.
Obszary reprezentacji.
Organizacja zrzesza pracowników następujących przemysłów: 

</doc>
<doc id="5155003" url="https://pl.wikipedia.org/wiki?curid=5155003" title="Arthur Austin">
Arthur Austin



</doc>
<doc id="5155004" url="https://pl.wikipedia.org/wiki?curid=5155004" title="Vincenzo D'Angelo">
Vincenzo D'Angelo



</doc>
<doc id="5155009" url="https://pl.wikipedia.org/wiki?curid=5155009" title="Kopciuszek (film 2021)">
Kopciuszek (film 2021)

Kopciuszek (ang. "Cinderella") – amerykańsko-brytyjski film muzyczny z 2021 roku, którego reżyserką i scenarzystką jest Kay Cannon. Wyprodukowany przez Jamesa Cordena, Leo Pearlmana, Jonathana Kadina i Shannon McIntosh dla Sony Pictures Entertainment i Fulwell 73. Inspirowany baśnią Charlesa Perraulta. W filmie wystąpili: Camila Cabello w tytułowej roli jako Ella, Nicholas Galitzine jako książę Robert, Idina Menzel jako macocha, Pierce Brosnan jako król, Minnie Driver jako królowa i Billy Porter jako wróżka.
Film miał swoją prapremierę 30 sierpnia 2021 w Los Angeles, a cztery dni później trafił na platformę Prime Video. Spotkał się z chłodnym przyjęciem wśród krytyków oraz zyskał wynik 42% w serwisie Rotten Tomatoes.
Fabuła.
Ella po śmierci ojca trafia pod opiekę macochy Vivian i jej dwóch córek, Malvolii i Narissy, które złośliwie przezywają ją Kopciuszkiem. Jest ambitną dziewczyną, która marzy o podróżowaniu i stworzeniu własnej linii sukienek. Jej plany nie są jednak traktowane poważnie w patriarchalnym społeczeństwie. W tym czasie wyniosły król Rowen i poczciwa królowa Beatrice planują ożenić syna, księcia Roberta, by ten mógł przejąć koronę. Ten jednak nie jest zainteresowany objęciem władzy, w przeciwieństwie do swojej siostry, księżniczki Gwen, która jednak nie jest traktowana przez ojca jako potencjalna kandydatka na władcę. W trakcie, gdy król ogłasza ludowi organizację królewskiego balu, na który zaproszone jest całe królestwo, książę Robert zwraca uwagę na Ellę. Następnego dnia spotyka się z nią na rynku i kupuje od niej jedną z sukni. Zachęca ją także do przyjścia na bal, gdzie mogłaby poznać ludzi zainteresowanych kupnem jej kreacji.
W dniu balu macocha uniemożliwia Elli pójście na bal i jednocześnie obwieszcza, że jej ręka została zarezerwowana przez Thomasa, lokalnego handlarza warzywami. Z pomocą Bajecznej Matki Chrzestnej, która wyczarowuje jej piękną suknię i szklane pantofelki, dziewczyna jednak udaje się na bal. Na miejscu spotyka królową Tatianę, która – zachwycona zaprojektowaną przez nią suknią – proponuje jej spotkanie w sprawie współpracy, na które umawiają się następnego dnia na rynku. Wkrótce spotyka księcia Roberta, który przedstawia jej swoją siostrę, księżniczkę Gwen, mającą na sobie sukienkę wcześniej kupioną przez niego na rynku. Po chwili oświadcza się Elli, jednak ta odrzuca zaręczyny, ponieważ chce skupić się na własnej karierze. O północy Ella ucieka z pałacu, a po drodze zrzuca szklany pantofelek. 
Następnego dnia Vivian opowiada Elli swoją historię; wyjawia, że też kiedyś była ambitną dziewczyną i spełniała się jako pianistka amatorka, jednak po powrocie z prestiżowej szkoły muzycznej mąż zażądał od niej rozwodu i porzucił z dwiema córkami. Wychodząc z pokoju, odkrywa, że to Ella była tajemniczą dziewczyną z balu, po czym zachęca ją, by poślubiła księcia. Kiedy Ella odmawia, Vivian oddaje ją Thomasowi. W drodze na spotkanie z przyszłym mężem dziewczyna ucieka z powozu i biegnie w kierunku rynku.
W tym czasie król Rowan przeprowadza poważną rozmowę z królową Beatrice, która uświadamia mu, że najważniejsza w życiu jest miłość, a nie władza. Król informuje syna, że może poślubić kobietę, w której jest zakochany, a nie zamożną księżniczkę, która była mu zarezerwowana na żonę. W trakcie poszukiwań Elli spotyka ją biegnącą w kierunku rynku. Zakochani wyznają sobie miłość, po czym udają się na spotkanie z królową Tatianą, która podejmuje współpracę z Ellą.
Książę Robert przedstawia Ellę rodzicom, po czym informują ich, że na razie nie chcą brać ślubu, bo wolą podróżować po świecie. Król obwieszcza, że koronę przekazuje księżniczce Gwen.
Produkcja.
W kwietniu 2019 wytwórnia Columbia Pictures potwierdziła prace nad musicalem, którego fabuła będzie luźno oparta na baśni o Kopciuszku. Pomysłodawcą projektu był James Corden, a reżyserią i stworzeniem scenariusza zajęła się Kay Cannon. Jednocześnie ogłoszono, że tytułową rolę w filmie zagra piosenkarka Camila Cabello, dla której był to debiut aktorski; umiejętności pracy przed kamerą szkoliła pod okiem reżysera Anthony’ego Meindla. W październiku ogłoszono, że do roli wróżki chrzestnej przymierzany jest Billy Porter, a do roli macochy – Idina Menzel. Oboje zostali wkrótce potwierdzeni jako członkowie obsady. W grudniu ogłoszono, że króla zagra Pierce Brosnan. W maju 2021 ogłoszono, że w obsadzie znajdą się także: Minnie Driver, James Corden, John Mulaney, Charlotte Spencer, Maddie Baillio i Romesh Ranganathan.
Kreacje dla bohaterów zaprojektowała Ellen Mirojnik, a pantofelki dla głównej bohaterki zostały wykonane na zamówienie przez firmę Jimmy Choo.
Zdjęcia do filmu rozpoczęły się 13 lutego 2020, po czym w marcu zostały zawieszone z powodu pandemii COVID-19, a następnie wznowione w sierpniu i zakończone 30 września 2020. Zdjęcia nakręcono w Blackpool oraz na terenie rezydencji Waddesdon Manor w Waddesdon i Blenheim Palace w Woodstock. 
Premiera filmu planowana była na 5 lutego 2021, jednak z powodu pandemii COVID-19 została przełożona najpierw na 16 lipca, następnie na wrzesień.
13 maja 2021 Amazon Prime Video zaprezentował pierwsze fotosy z planu filmu, a w sierpniu – oficjalny zwiastun filmu. W filmie wykorzystane zostały klasyczne popowe przeboje (m.in. „Material Girl” Madonny, „Rhythm Nation” Janet Jackson i „You Gotta Be” Des’ree) oraz nowe piosenki (m.in. „Million to One”) w interpretacji członków obsady. Premiera ścieżki dźwiękowej zostanie opublikowana 3 września.

</doc>
<doc id="5155011" url="https://pl.wikipedia.org/wiki?curid=5155011" title="Park Repecki">
Park Repecki



</doc>
<doc id="5155012" url="https://pl.wikipedia.org/wiki?curid=5155012" title="Tour of Ireland">
Tour of Ireland

Tour of Ireland – coroczna wieloetapowa impreza kolarska, znajdująca się kiedyś w kalendarzu federacji międzynarodowej UCI wśród wyścigów Europe Tour. Organizowany nieregularnie w latach 1952 - 1992 i potem 2007 - 2009. Od 1985 roku pod nazwą "Nissan Classic".

</doc>
<doc id="5155014" url="https://pl.wikipedia.org/wiki?curid=5155014" title="Rás Tailteann">
Rás Tailteann

Rás Tailteann – coroczna wieloetapowa impreza kolarska, znajdująca się kiedyś w kalendarzu federacji międzynarodowej UCI wśród wyścigów Europe Tour. Organizowany regularnie w latach 1953 - 2018. 

</doc>
<doc id="5155016" url="https://pl.wikipedia.org/wiki?curid=5155016" title="Zmarli w październiku 2021">
Zmarli w październiku 2021



</doc>
<doc id="5155018" url="https://pl.wikipedia.org/wiki?curid=5155018" title="Pippa Guard">
Pippa Guard

Pippa Guard (wł. Philippa Ann Guard. Ur. 3 października 1952 roku w Edynburgu) – brytyjska aktorka, wykładowczyni akademicka.
Życiorys.
Odtwórczyni ról w adaptacjach (filmowych, telewizyjnych i radiowych), dramaturgii brytyjskiej na podstawie XIX–wiecznej literatury angielskiej – m.in. Charlesa Dickensa, George Eliot, Virgini Woolf, Edith Holden czy Thomasa Hardy'ego.
Studiowała w Montrealu (aktorstwo, później pielęgniarstwo). Po powrocie do Europy, w 1975 roku ukończyła aktorstwo na Royal Academy of Dramatic Art w Londynie otrzymując wyróżnienie dla „najbardziej obiecującej aktorki młodego pokolenia”. W 1998 roku ukończyła studia anglistyczne i teatralne na Uniwersytecie Greenwich. W 2005 roku na Royal Holloway na Uniwersytecie Londyńskim, obroniła doktorat z dramatu wczesnonowożytnego. Jest wykładowczynią i kierowniczką programu studiów wiedzy o teatrze na Uniwersytecie Greenwich. Bada historię kobiet w teatrze brytyjskim, popularyzuje wiedzę o teatrze m.in. w popularnym wśród brytyjskiej inteligencji programie BBC Radio 4 Woman's Hour.

</doc>
<doc id="5155024" url="https://pl.wikipedia.org/wiki?curid=5155024" title="Frejlina">
Frejlina



</doc>
<doc id="5155031" url="https://pl.wikipedia.org/wiki?curid=5155031" title="Boks na Letnich Igrzyskach Olimpijskich 1956 – waga musza mężczyzn">
Boks na Letnich Igrzyskach Olimpijskich 1956 – waga musza mężczyzn

Waga musza mężczyzn to jedna z dziesięciu męskich konkurencji bokserskich rozgrywanych podczas letnich igrzysk olimpijskich w 1956 w Melbourne. Startowali bokserzy o wadze nie przekraczającej 51 kilogramów. Pojedynki w tej kategorii wagowej toczone były w dniach od 23 listopada do 1 grudnia w hali West Melbourne Stadium. Zwyciężył reprezentant Wielkiej Brytanii Terence Spinks. Wystąpiło 19 bokserów z 19 państw.

</doc>
<doc id="5155040" url="https://pl.wikipedia.org/wiki?curid=5155040" title="Boks na Letnich Igrzyskach Olimpijskich 1956 – waga kogucia mężczyzn">
Boks na Letnich Igrzyskach Olimpijskich 1956 – waga kogucia mężczyzn

Waga kogucia mężczyzn to jedna z dziesięciu męskich konkurencji bokserskich rozgrywanych podczas letnich igrzysk olimpijskich w 1956 w Melbourne. Startowali bokserzy o wadze nie przekraczającej 54 kilogramów. Pojedynki w tej kategorii wagowej toczone były w dniach od 23 listopada do 1 grudnia w hali West Melbourne Stadium. Zwyciężył pochodzący z Niemieckiej Republiki Demokratycznej Wolfgang Behrendt, który startował w barwach wspólnej reprezentacji Niemiec. Wystąpiło 18 bokserów z 18 państw.

</doc>
<doc id="5155050" url="https://pl.wikipedia.org/wiki?curid=5155050" title="Boks na Letnich Igrzyskach Olimpijskich 1956 – waga piórkowa mężczyzn">
Boks na Letnich Igrzyskach Olimpijskich 1956 – waga piórkowa mężczyzn

Waga piórkowa mężczyzn to jedna z dziesięciu męskich konkurencji bokserskich rozgrywanych podczas letnich igrzysk olimpijskich w 1956 w Melbourne. Startowali bokserzy o wadze nie przekraczającej 57 kilogramów. Pojedynki w tej kategorii wagowej toczone były w dniach od 23 listopada do 1 grudnia w hali West Melbourne Stadium. Zwyciężył reprezentant Związku Radzieckiego Władimir Safronow. Wystąpiło 18 bokserów z 18 państw.

</doc>
<doc id="5155064" url="https://pl.wikipedia.org/wiki?curid=5155064" title="Larry Mullen">
Larry Mullen



</doc>
<doc id="5155065" url="https://pl.wikipedia.org/wiki?curid=5155065" title="Szymon Drobniak">
Szymon Drobniak

Szymon Marian Drobniak (ur. 9 kwietnia 1984 roku) – biolog ewolucyjny, zoolog zajmujący się biologią i ewolucją ptaków, popularyzator nauki, autor książek, grafik i ilustrator. Pracownik Zespołu Ekologii Populacyjnej Instytutu Nauk o Środowisku Uniwersytetu Jagiellońskiego. Zwycięzca IV polskiej edycji konkursu FameLab, organizator Tygodnia Ewolucji w Krakowie, Członek Stowarzyszenia Rzecznicy Nauki oraz nowojorskiego SciArt Center – ośrodka badań nad sztuką i jej wykorzystaniem w nauce. Autor lub współautor blisko dziewięćdziesięciu publikacji naukowych, które były cytowane przeszło tysiąc razy. Współpracownik Przekroju i Tygodnika Powszechnego. Laureat Nagród Naukowych Polityki 2018. 

</doc>
<doc id="5155066" url="https://pl.wikipedia.org/wiki?curid=5155066" title="Castelnuovo (ujednoznacznienie)">
Castelnuovo (ujednoznacznienie)



</doc>
<doc id="5155067" url="https://pl.wikipedia.org/wiki?curid=5155067" title="Francavilla">
Francavilla



</doc>
<doc id="5155078" url="https://pl.wikipedia.org/wiki?curid=5155078" title="Kaplica Langley">
Kaplica Langley

Kaplica Langley (ang. "Langley Chapel") – anglikańska kaplica w angielskiej miejscowości Ruckley and Langley.
Historia.
Budowę pierwszej kaplicy w tym miejscu rozpoczęto w 1313 roku na polecenie rodziny Burnellów. 1546 rodzina Lee wymieniła wyposażenie budynku, w 1601 roku wymieniono dach, a kilka lat później odnowiono całą świątynię. Ostatnie regularne nabożeństwo w kaplicy odbyło się w 1871 roku. 
Architektura i wyposażenie.
Budowla gotycka, jednonawowa, wzniesiona z szarego piaskowca. Dach, w którego wbudowana jest drewniana wieżyczka, jest kryty kamienną dachówką. Zabytkowe wyposażenie kaplicy pochodzi z XVII początku wieku.

</doc>
<doc id="5155079" url="https://pl.wikipedia.org/wiki?curid=5155079" title="Żałobnica białopasa">
Żałobnica białopasa

Żałobnica białopasa ("Hemipenthes maurus") – gatunek muchówki z rodziny bujankowatych i podrodziny Exoprosopinae. Zamieszkuje palearktyczną Eurazję od Półwyspu Iberyjskiego po Chiny.
Taksonomia.
Gatunek ten opisany został po raz pierwszy w 1758 roku przez Karola Linneusza w dziesiątym wydaniu "Systema Naturae" pod nazwą "Musca maura". Jako miejsce typowe wskazano Europę.
Morfologia.
Muchówka o ciele długości od 8 do 11 mm. Ubarwienie ma matowoczarne z czarnym opyleniem. Kulista głowa cechuje się bardzo krótkim, niewiele dłuższym od otworu gębowego ryjkiem. Oprócz łusek czarnych wzdłuż tylnej krawędzi oczu złożonych, na przedzie czoła i twarzy występują łuski złociście żółte. Czułki mają człon trzeci asymetrycznie cebulowaty, wyposażony w zwieńczoną włoskiem aristę. Za głową znajduje się kreza z włosów czarnych, w części górnej z domieszką złociście żółtych. Po bokach wierzchu tułowia, poczynając od guzów barkowych i kończąc na guzach skrzydłowych biegnie para pasów białych lub żółtawych. Śródplecze i tarczka mają długie szczecinki na brzegach. Łuseczki skrzydłowe są brunatnobiałe z brunatnym owłosieniem na krawędziach. Przezmianki mają brunatne trzonki i białe lub żółte główki. Przed nasadą przezmianki wyrasta pęczek żółtawych i czarnych włosków. Barwa plumuli jest białożółta. Skrzydło na większej powierzchni jest zaczernione, przy czym zaczernienie to obejmuje również wierzchołki komórek radialnej i dyskoidalnej, co odróżnia ten gatunek od drogosza żałobnego. Odwłok ma tylne krawędzie tergitów z wąskimi przepaskami białymi, z wyjątkiem tergitu piątego, który ma na tylnym brzegu rozszerzającą się ku bokom przepaskę żółtawą.
Ekologia i występowanie.
Owad ten zasiedla pobrzeża lasów, murawy kserotermiczne i murawy psammofilne. Osobniki dorosłe latają od czerwca do sierpnia. Odwiedzają kwiaty celem żerowania na nektarze i pyłku. Larwy wykazują nadpasożytnictwo. Są one parazytoidami błonkówek z rodziny gąsienicznikowatych oraz muchówek z rodziny rączycowatych, które same są parazytoidami gąsienic motyli.
Gatunek palearktyczny. W Europie znany jest z Hiszpanii, Francji, Belgii, Niemiec, Szwajcarii, Austrii, Włoch, Malty, Danii, Norwegii, Finlandii, Estonii, Litwy, Polski, Czech, Słowacji, Węgier, Ukrainy, Ukrainy, Chorwacji oraz europejskiej części Rosji. Dalej na wschód występuje od Azji Zachodniej po Chiny.

</doc>
<doc id="5155080" url="https://pl.wikipedia.org/wiki?curid=5155080" title="Hemipenthes maurus">
Hemipenthes maurus



</doc>
<doc id="5155081" url="https://pl.wikipedia.org/wiki?curid=5155081" title="Drogosz żałobny">
Drogosz żałobny

Drogosz żałobny ("Hemipenthes morio") – gatunek muchówki z rodziny bujankowatych i podrodziny Exoprosopinae. Zamieszkuje palearktyczną Eurazję i nearktyczną Amerykę Północną.
Taksonomia.
Gatunek ten opisany został po raz pierwszy w 1758 roku przez Karola Linneusza w dziesiątym wydaniu "Systema Naturae" pod nazwą "Musca morio". Jako miejsce typowe wskazano Europę. W 1910 roku Daniel William Coquillett wyznaczył go gatunkiem typowym wprowadzonego w 1869 roku przez Hermanna Loewa rodzaju "Hemipenthes".
Morfologia.
Muchówka o ciele długości od 6,5 do 14 mm. Ubarwienie ma matowoczarne z czarnym opyleniem. Kulista głowa cechuje się bardzo krótkim, niewiele dłuższym od otworu gębowego ryjkiem. Oprócz łusek czarnych wzdłuż tylnej krawędzi oczu złożonych występują łuski żółtobrunatne. Czułki mają człon trzeci asymetrycznie cebulowaty, wyposażony w zwieńczoną włoskiem aristę. Za głową znajduje się kreza z włosów czarnych, w części górnej z domieszką brunatnożółtych. Na śródpleczu występują jasne łuski, ale nie układają się one w prążki. Łuseczki skrzydłowe są brunatnobiałe z drobnymi, brunatnożółtymi łuskami na krawędziach. Przezmianki mają brunatne trzonki i białawe główki. Przed nasadą przezmianki wyrasta pęczek żółtobrunatnych włosków. Barwa plumuli również jest żółtobrunatna. Skrzydło na mniej więcej połowie powierzchni jest zaczernione, przy czym zaczernienie to pozostawia wierzchołek pierwszej komórki radialnej przezroczystym, co odróżnia ten gatunek od żałobnicy białopasej. Owłosienie odwłoka jest czarne, tylko na bokach dwóch pierwszych tergitów występują pęczki żółtobrunatnych włosków; jasnych przepasek brak zupełnie.
Ekologia i występowanie.
Owad ten zasiedla lasy, parki, ogrody, łąki i murawy, przy czym najczęstszy jest w borach iglastych i lasach mieszanych. Osobniki dorosłe latają od maja do sierpnia. Odwiedzają kwiaty celem żerowania na nektarze. Ponadto zlizują spadź. Chętnie przysiadają na nasłonecznionych powierzchniach, takich jak leśne dukty, gleba i rośliny. Larwy wykazują nadpasożytnictwo. Są one parazytoidami błonkówek z rodziny gąsienicznikowatych oraz muchówek z rodziny rączycowatych, które same są parazytoidami gąsienic motyli.
Gatunek holarktyczny. W Europie znany jest z Portugalii, Hiszpanii, Andory, Francji, Belgii, Holandii, Niemiec, Szwajcarii, Austrii, Włoch, Danii, Szwecji, Finlandii, Polski, Czech, Słowacji, Węgier, Rumunii, Bułgarii, Chorwacji, Bośni i Hercegowiny, Serbii, Czarnogóry, Albanii, Macedonii Północnej, Grecji oraz europejskiej części Rosji. Poza tym znany jest z Azji Zachodniej, wschodniej Palearktyki i nearktycznej Ameryki Północnej. W Polsce jest owadem pospolitym.

</doc>
<doc id="5155082" url="https://pl.wikipedia.org/wiki?curid=5155082" title="Hemipenthes morio">
Hemipenthes morio



</doc>
<doc id="5155084" url="https://pl.wikipedia.org/wiki?curid=5155084" title="Jack Draper (tenisista)">
Jack Draper (tenisista)

Jack Draper (ur. 22 grudnia 2001 w Sutton) – brytyjski tenisista, finalista juniorskiego Wimbledonu 2018 w grze pojedynczej.
Kariera tenisowa.
W 2018 roku dotarł do finału juniorskiego turnieju Wimbledonu w grze pojedynczej, w którym przegrał z Tseng Chun-hsinem 1:6, 7:6(2), 4:6.
Rok później zadebiutował w imprezie wielkoszlemowej podczas turnieju Wimbledonu w grze podwójnej. Startując w parze z Paulem Jubbem odpadł w pierwszej rundzie.
W swojej karierze wygrał siedem singlowych oraz jeden deblowy turniej rangi ITF.
W rankingu gry pojedynczej najwyżej był na 38. miejscu (16 stycznia 2023), a w klasyfikacji gry podwójnej na 477. pozycji (14 lutego 2022).

</doc>
<doc id="5155088" url="https://pl.wikipedia.org/wiki?curid=5155088" title="Ziarnojadek plamoskrzydły">
Ziarnojadek plamoskrzydły

Ziarnojadek plamoskrzydły ("Sporophila americana") – gatunek małego ptaka z rodziny tanagrowatych (Thraupidae), występujący w północnej połowie Ameryki Południowej. W Czerwonej księdze gatunków zagrożonych IUCN klasyfikowany jest jako gatunek najmniejszej troski (LC, "Least Concern").
Systematyka.
Pierwszego naukowego opisu gatunku – na podstawie holotypu pochodzącego z okolic Kajenny w Gujanie Francuskiej – dokonał niemiecki przyrodnik Johann Friedrich Gmelin w 1789 roku, nadając mu nazwę "Loxia americana". Dawniej ziarnojadek plamoskrzydły był łączony w jeden gatunek z ziarnojadkiem kruczym ("S. corvina"). Obecnie wyróżnia się trzy podgatunki "S. americana":
W 2007 roku South American Classification Committee (SACC) nadał ziarnojadkowi białobrodemu status odrębnego gatunku. Jednak w związku z napływem nowych informacji o zmienności w upierzeniu i rozmieszczeniu geograficznym tych ptaków, w 2022 roku SACC ponownie rozpatrzył status tego taksonu i „zdegradował” go do rangi podgatunku "S. americana"; decyzję tę zaakceptował IOC. IUCN nadal traktuje ziarnojadka białobrodego jako osobny gatunek.
Morfologia.
Mały ptak o cechach typowych dla rodzaju "Sporophila", o charakterystycznym krępym, grubym i zaokrąglonym dziobie – koloru ciemnoszarego przechodzącego w czarny. Samce mają czarną głowę z białym paskiem na boku szyi zaczynającym się od czarnego karku i biegnącym do białego gardła i białych policzków (u ziarnojadka białobrodego pasek ten jest węższy). Ziarnojadek białobrody ma pod dziobem czarny wąsik, którego brak u innych podgatunków. Grzbiet, skrzydła i ogon czarne z niewielkimi odcieniami szarego. Brzuch białawy z jaśniejszym odcieniem przechodzącym w biały w jego centralnej części z jasnymi przebarwieniami w kształcie kilku pasków wyglądających niczym łuski. Skrzydła ciemnoszare z czarnymi obrzeżami lotek z niewielką białawą plamką na środku. Lotki drugiego i trzeciego rzędu o białych zakończeniach. Nogi ciemnoszare, tęczówki ciemnobrązowe. Upierzenie samicy jest typowe dla ziarnojadków, w zasadzie nie wyróżnia się niczym od samic innych gatunków. Jest płowobrązowa, brak plamki na skrzydłach, grzbiet ciemniejszy, brzuch zdecydowanie jaśniejszy na jego centralnej części szarawobiały. Długość ciała 10–11 cm, masa ciała 10–14 g.
Zasięg występowania.
Ziarnojadek plamoskrzydły występuje na terenach położonych do wysokości 50 m n.p.m., ziarnojadek białobrody do 1500 m n.p.m. Jest gatunkiem osiadłym. Poszczególne podgatunki występują:
Ekologia.
Jego głównym habitatem są obrzeża wilgotnych lasów, lasy wtórne, często w pobliżu bagien namorzynowych. Występuje na terenach nizinnych, głównie w pasie równin na wybrzeżu, także na trawiastych wyspach rzecznych. Zasiedla też nadrzeczne zarośla czy pastwiska z pojedynczymi drzewami. Spotykany jest zazwyczaj w parach, czasami w niewielkich grupach. Żywi się nasionami traw, turzyc i chwastów. Zjada też owoce i pączki kwiatów, prawdopodobnie także nieco owadów.
Rozmnażanie.
Gniazdo przypomina to budowane przez ziarnojadka ciemnonogiego ("S. intermedia"); zbudowane jest z łodyg i wąsów czepnych roślin, wyłożone drobnymi czarnymi włóknami, które tworzą „wieniec” wokół obrzeża gniazda. Jedno zbadane gniazdo znajdowało się w rozwidleniu gałęzi kakaowca ("Theobroma cacao") na wysokości 1,2 m, a drugie na koralodrzewie ("Erythrina poeppigiana") na wysokości 13,5 m. Samica sama buduje gniazdo i wysiaduje jaja. Brak dalszych szczegółowych danych.
Status i ochrona.
W Czerwonej księdze gatunków zagrożonych IUCN ziarnojadek plamoskrzydły od 2006 roku jest klasyfikowany jako gatunek najmniejszej troski (LC, "Least Concern"); wcześniej był klasyfikowany w innym, szerszym ujęciu systematycznym. Wielkość populacji szacunkowo mieści się w przedziale 0,5–5,0 milionów dorosłych osobników. Ptak ten opisywany jest jako rzadki w Wenezueli, rzadki lub lokalnie niezbyt liczny w Gujanie, ale pospolity w Surinamie i Gujanie Francuskiej. Zasięg jego występowania według szacunków organizacji BirdLife International obejmuje około 2,77 mln km². BirdLife International podaje, że populacja ma trend spadkowy ze względu na nielegalne wyłapywanie ptaków do handlu.
IUCN od 2008 roku uznaje ziarnojadka białobrodego za osobny gatunek i także zalicza go do kategorii najmniejszej troski. Wielkość populacji nie jest określona, ale ptak ten opisywany jest jako dosyć pospolity. Zasięg jego występowania według szacunków organizacji BirdLife International obejmuje około 1,5 mln km². BirdLife International podaje, że liczebność populacji przypuszczalnie ma trend wzrostowy, gdyż postępująca degradacja środowiska (lasów pierwotnych) powoduje powstanie siedlisk dogodnych dla tego gatunku.

</doc>
<doc id="5155090" url="https://pl.wikipedia.org/wiki?curid=5155090" title="Kurtaczek angolski">
Kurtaczek angolski

Kurtaczek angolski ("Pitta angolensis") – gatunek ptaka z rodziny kurtaczków (Pittidae), zamieszkujący Afrykę Subsaharyjską. Nie jest zagrożony wyginięciem.
Występowanie i biotop.
Występuje w Afryce Zachodniej (gdzie prowadzi osiadły tryb życia) oraz Afryce Środkowej i Wschodniej (gdzie jest ptakiem wędrownym). Osobniki zabłąkane spotykane także w Południowej Afryce i Etiopii. Występuje do wysokości 1000 m n.p.m. Zasiedla tereny leśne.
Podgatunki.
Wyróżnia się cztery podgatunki, które zamieszkują:
Takson "reichenowi" jest przez wielu autorów podnoszony do rangi gatunku.
Morfologia.
Długość ciała około 22 cm. Krępa budowa ciała o krótkim ogonie. Dziób czarny, nogi brązowożółte. Upierzenie grzbietu i skrzydeł zielone; kuper i pokrywy skrzydłowe niebieskie. Spód beżowy przechodzący w czerwień na dole brzucha. Czubek głowy czarny z szerokim paskiem biegnącym przez oko w tym samym kolorze.
Ekologia i zachowanie.
Tryb życia.
Ptak większą część dnia spędza na dnie lasu, tylko czasem wzlatuje na wyższe gałęzie, uciekając przed niebezpieczeństwem. Przeważnie na widok zagrożenia nieruchomieje. Migruje w nocy.
Pożywienie.
Pokarm stanowią bezkręgowce.
Lęgi.
Samica składa 2–4 białawe z czerwonymi plamami jaja do gniazda umieszczonego nad ziemią w formie kuli z wejściem z boku.
Status i zagrożenia.
Międzynarodowa Unia Ochrony Przyrody (IUCN) uznaje kurtaczka angolskiego za gatunek najmniejszej troski (LC – "Least Concern") nieprzerwanie od 1988 roku. Liczebność światowej populacji nie została oszacowana, ale ptak ten opisywany jest jako lokalnie pospolity. Trend liczebności populacji uznaje się za spadkowy ze względu na niszczenie i degradację siedlisk. IUCN klasyfikuje kurtaczka zielonopierśnego jako osobny gatunek, ale także zalicza go do kategorii najmniejszej troski; trend liczebności jego populacji jest oceniany jako spadkowy ze względu na utratę siedlisk.

</doc>
<doc id="5155091" url="https://pl.wikipedia.org/wiki?curid=5155091" title="Kongres konserwatywny">
Kongres konserwatywny



</doc>
<doc id="5155094" url="https://pl.wikipedia.org/wiki?curid=5155094" title="Boks na Letnich Igrzyskach Olimpijskich 1956 – waga lekka mężczyzn">
Boks na Letnich Igrzyskach Olimpijskich 1956 – waga lekka mężczyzn

Waga lekka mężczyzn to jedna z dziesięciu męskich konkurencji bokserskich rozgrywanych podczas letnich igrzysk olimpijskich w 1956 w Melbourne. Startowali bokserzy o wadze nie przekraczającej 60 kilogramów. Pojedynki w tej kategorii wagowej toczone były w dniach od 23 listopada do 1 grudnia w hali West Melbourne Stadium. Zwyciężył reprezentant Wielkiej Brytanii Richard McTaggart, który również otrzymał Puchar Vala Barkera dla najlepszego technicznie i stylowo pięściarza igrzysk. Wystąpiło 18 bokserów z 18 państw.

</doc>
<doc id="5155095" url="https://pl.wikipedia.org/wiki?curid=5155095" title="Rajd Hiszpanii 2021">
Rajd Hiszpanii 2021

Rajd Hiszpanii 2021 (56. RallyRACC Catalunya – Costa Daurada) – Rajd Hiszpanii rozgrywany w Hiszpanii od 14 do 17 października 2021 roku. Był jedenastą rundą Rajdowych Mistrzostw Świata w roku 2021. Rajd był rozgrywany na nawierzchni asfaltowej. Jego bazą było miasto Salou.
Lista startowa.
Poniższa lista startowa spośród 83 załóg biorących udział w rajdzie, przedstawia tylko zawodników startujących w mistrzowskiej klasie: WRC, WRC2, WRC3.
Wyniki końcowe rajdu.
W klasyfikacji generalnej i poszczególnych klasach dodatkowe punkty przyznawane są za odcinek Power Stage. W klasyfikacji Junior WRC dodatkowe punkty są przyznawane za każdy wygrany OS.
Klasyfikacje RMŚ 2021 po 11 rundach.
Punkty otrzymuje 10 pierwszych zawodników, którzy ukończą wyścig według klucza:
W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono miejsce uzyskane na ostatnim odcinku specjalnym tzw. Power Stage, w którym punkty przyznawane są według porządku:
Klasyfikacja zespołowa.
W tabeli uwzględniono miejsce, które zajął zawodnik w poszczególnym rajdzie. W klasyfikacji zespołowej każdy producent może nominować trzy załogi do zdobywania punktów, ale na mecie tylko dwie najlepsze je zdobywają. Pozostałe samochody „nie blokują” punktów innym ekipom. Dodatkowo z w indeksie górnym umieszczono miejsce uzyskane na ostatnim odcinku specjalnym tzw. Power Stage. Tu inaczej niż w klasyfikacji zespołowej punkty zdobywają również dwie najlepsze ekipy zespołu, ale trzecia już „blokuje” punkty innym. Klucz przyznawania punktów za poszczególne miejsca (w klasyfikacji generalnej, jak i za odcinek Power Stage) jest taki sam jak w klasyfikacji indywidualnej.
WRC2.
Do końcowej klasyfikacji liczone jest sześć najlepszych wyników spośród siedmiu wskazanych rajdów. Dodatkowe punkty są przyznawane za odcinek Power Stage.
WRC3.
Do końcowej klasyfikacji liczone jest pięć najlepszych wyników spośród siedmiu wskazanych rajdów. Dodatkowe punkty są przyznawane za odcinek Power Stage.
Junior WRC.
W kategorii Junior WRC dodatkowe punkty wyszczególnione w indeksie górnym w tabeli, dodawane są za każdy wygrany odcinek specjalny.

</doc>
<doc id="5155100" url="https://pl.wikipedia.org/wiki?curid=5155100" title="Rajd Serras de Fafe e Felgueiras 2021">
Rajd Serras de Fafe e Felgueiras 2021

Rally Serras de Fafe e Felgueiras 2021 (34. Rally Serras de Fafe e Felgueiras) – 34. Rally Serras de Fafe e Felgueiras rozgrywany w Portugalii od 1–3 października 2021 roku. Była to szósta runda Rajdowych Mistrzostw Europy w roku 2021. Rajd został rozegrany na nawierzchni szutrowej.
Lista startowa.
Poniższa lista startowa obejmuje tylko zawodników startujących i zgłoszonych do rywalizacji w kategorii ERC w najwyższej klasie RC2.
Klasyfikacja RME po 6 rundach.
Kierowcy
Punkty w klasyfikacji generalnej ERC otrzymuje 15 pierwszych zawodników, którzy uczestniczą w programie ERC i ukończą wyścig, punktowanie odbywa się według klucza:
Dodatkowo po każdym etapie (dniu) rajdu prowadzona jest osobna klasyfikacja, w której przyznawano punkty pierwszym pięciu zawodnikom, według klucza 5-4-3-2-1. W tabeli podano, które miejsce zajął zawodnik, a w indeksie górnym ile zdobył punktów za ukończenie poszczególnych etapów na punktowanym miejscu.

</doc>
<doc id="5155102" url="https://pl.wikipedia.org/wiki?curid=5155102" title="Rally Serras de Fafe e Felgueiras 2021">
Rally Serras de Fafe e Felgueiras 2021



</doc>
<doc id="5155106" url="https://pl.wikipedia.org/wiki?curid=5155106" title="Kamienny krąg Dromberg">
Kamienny krąg Dromberg

Kamienny krąg Drombeg (znany również jako "Ołtarz Druidów"; ), to kamienny krąg położony 2,4 km na wschód od Glandore w hrabstwie Cork w Irlandii. Jest jednym z najczęściej odwiedzanych miejsc megalitycznych w Irlandii i jest chroniony na mocy ustawy o zabytkach narodowych.
Położony jest na odsłoniętym zboczu wzgórza, między polami rozciągającymi się w kierunku wybrzeża. Składa się z 17 słupów ułożonych w krąg o średnicy około 9 metrów. 
Krąg datowany jest na V wiek i jest prawdopodobnie przebudowaną wersją wcześniejszego kręgu z II wieku p.n.e. W czasie przesilenia zimowego promienie słoneczne padają na kamień ołtarzowy, który jest zwrócony w stronę wejścia do kręgu, wyznaczonego przez dwa menhiry.
Wykopaliska z 1967 roku odsłoniły zwartą powierzchnię żwirową w obrębie kręgu i centralny dół, który zawierał odwrócone naczynie garncarskie, w którym znajdowały się skremowane szczątki dziecka. Późniejsze datowanie radiowęglowe umiejscowiło pochówek w okresie pomiędzy XI a VIII wiekiem p.n.e.

</doc>
<doc id="5155108" url="https://pl.wikipedia.org/wiki?curid=5155108" title="Beatrice d'Este (ujednoznacznienie)">
Beatrice d'Este (ujednoznacznienie)



</doc>
<doc id="5155109" url="https://pl.wikipedia.org/wiki?curid=5155109" title="Charlie Daniels (ujednoznacznienie)">
Charlie Daniels (ujednoznacznienie)



</doc>
<doc id="5155113" url="https://pl.wikipedia.org/wiki?curid=5155113" title="Boks na Letnich Igrzyskach Olimpijskich 1956 – waga lekkopółśrednia mężczyzn">
Boks na Letnich Igrzyskach Olimpijskich 1956 – waga lekkopółśrednia mężczyzn

Waga lekkopółśrednia mężczyzn to jedna z dziesięciu męskich konkurencji bokserskich rozgrywanych podczas letnich igrzysk olimpijskich w 1956 w Melbourne. Startowali bokserzy o wadze nie przekraczającej 63,5 kilograma. Pojedynki w tej kategorii wagowej toczone były w dniach od 24 listopada do 1 grudnia w hali West Melbourne Stadium. Zwyciężył reprezentant Związku Radzieckiego Wladimir Jengibarian. Wystąpiło 22 bokserów z 22 państw.

</doc>
<doc id="5155115" url="https://pl.wikipedia.org/wiki?curid=5155115" title="Jack Draper">
Jack Draper



</doc>
<doc id="5155118" url="https://pl.wikipedia.org/wiki?curid=5155118" title="Wszystko gra (ujednoznacznienie)">
Wszystko gra (ujednoznacznienie)



</doc>
<doc id="5155123" url="https://pl.wikipedia.org/wiki?curid=5155123" title="Constantin Dumitrescu">
Constantin Dumitrescu

Imię i nazwisko Constantin Dumitrescu nosili lub noszą m.in.:
Zob. też:

</doc>
<doc id="5155135" url="https://pl.wikipedia.org/wiki?curid=5155135" title="Global Television Network">
Global Television Network

Global Television Network (często: Global lub Global TV) – kanadyjska sieć telewizji naziemnej. 
Charakterystyka.
Obecnie jest drugą (po CTV), prywatną siecią telewizji naziemnych w Kanadzie. Posiada piętnaście stacji w całym kraju. Jest własnością Corus Entertainment. Global ma swoje korzenie w regionalnej stacji telewizyjnej o tej samej nazwie, obsługującej południowe Ontario, która została uruchomiona w 1974 roku. Stacja w Ontario została wkrótce kupiona przez nieistniejącą już firmę CanWest Global Communications, a telewizja stopniowo rozszerzała swój zasięg krajowy zarówno poprzez akwizycje, jak i uruchamianie swoich nowych stacji znanych jako CanWest Global. Wszystkie stacje zostały zunifikowane pod obecną marką w 1997 roku. Telewizje Global nadają w języku angielskim i docierają do 97,7% anglojęzycznych mieszkańców kraju.

</doc>
<doc id="5155137" url="https://pl.wikipedia.org/wiki?curid=5155137" title="AUKUS">
AUKUS

AUKUS – porozumienie między Australią, Wielką Brytanią i Stanami Zjednoczonymi w zakresie wymiany technologii obronnych, obejmujące m.in. współpracę przy tworzeniu australijskiej floty okrętów podwodnych z napędem jądrowym, ogłoszone 15 września 2021. 
Współpraca.
Jednym z kluczowych elementów nowej współpracy ma być zbudowanie przez Australię okrętów podwodnych o napędzie atomowym
, a także zakup taktycznych pocisków manewrujących średniego zasięgu BGM-109 Tomahawk (o zasięgu 1850 km) dla swoich niszczycieli typu Hobart, taktycznych lotniczych pocisków manewrujących o obniżonej wykrywalności AGM-158B JASSM-ER (o zasięgu 925 km) oraz taktycznych lotniczych pocisków przeciwokrętowych o obniżonej wykrywalności dla swoich myśliwców F/A-18 i F-35.
Pierwotnie, w celu zastąpienia okrętów podwodnych typu Collins, Australia planowała zakup 12 okrętów podwodnych od Francji. Miały to być okręty oparte na projekcie okrętów podwodnych typu "Barracuda" z przerobionym napędem z jądrowego na napęd hybrydowy (diesel i elektryczny). W 2021 roku, w związku z nowym porozumieniem militarnym AUKUS i zmianą koncepcji napędu planowanych okrętów podwodnych, zrezygnowano z tego projektu. Co prawda, oryginalne francuskie okręty dysponowały napędem jądrowym, lecz zrezygnowano z ich zakupu ze względu na problematyczny napęd jądrowy, który trzeba serwisować co 10 lat, w porównaniu do rozwiązań amerykańskich i brytyjskich, których napędy atomowe działają bez serwisowania przez cały okres użytkowania okrętu. Wycofanie się Australii z zakupu francuskich okrętów wywołało krytykę ze strony Francji.
Współpraca ma również dotyczyć budowy pocisków hipersonicznych o kryptonimie SCIFiRE budowanych przez Stany Zjednoczone i Australię. Tuż przed podpisaniem współpracy AUKUS, Australia dołączyła do amerykańskiego projektu nowego rakietowego pocisku balistycznego dalekiego zasięgu o kryptonimie PrSM, jak również rozpoczęła produkcję niewykrywalnych bezzałogowych pojazdów latających Boeing Airpower Teaming System z elementami sztucznej inteligencji, które mają wspierać istniejącą już flotę myśliwców 5 generacji F-35. Plany dotyczą także zainwestowania 1 miliarda dolarów dla australijskich przedsiębiorstw zbrojeniowych, by mogły produkować nowoczesne produkty zbrojeniowe w samej Australii.

</doc>
<doc id="5155139" url="https://pl.wikipedia.org/wiki?curid=5155139" title="Josz">
Josz

Josz (deseret 𐐖𐐉𐐟) – w wierzeniach ruchu świętych w dniach ostatnich (mormonów) neficki wojskowy żyjący w IV wieku n.e. Jeden z dowódców w bitwie na wzgórzu Kumorah z 385, poległ w niej wraz ze wszystkimi swymi podkomendnymi. Jest obiektem spekulacji mormońskich teologów. Imię to (w zapisie Hoha) występuje wśród wyznających mormonizm Maorysów.
Wymowa imienia.
Wymowa tego imienia wzbudzała pewne zainteresowanie mormońskich badaczy. Zostało ono zresztą ujęte w przewodniku po wymowie, dołączanym do każdego egzemplarza anglojęzycznej wersji Księgi Mormona od 1981. Źródła wskazują generalnie niemniej na znaczną różnicę między wymową preferowaną i powszechną współcześnie, a tą z wczesnego okresu kolonizacji terytorium Utah, jeżeli chodzi o wiele nazw i imion z Księgi Mormona. Nie ma takiej różnicy wszelako w przypadku Josza. Pierwotna wymowa, zwłaszcza ta stosowana przez Josepha Smitha, ma pewne znaczenie w badaniach nazw własnych występujących w Księdze Mormona, choć, na gruncie mormońskiej teologii, nie jest w nich czynnikiem decydującym. Do ustalenia wymowy używanej przez Smitha wykorzystuje się między innymi wydanie Księgi Mormona w alfabecie deseret z 1869.
Istnieją wszelako relacje ludzi posługujących w procesie nazywanym przez świętych w dniach ostatnich tłumaczeniem Księgi Mormona, które rzucają światło na to, jak Smith pierwotnie radził sobie z nieznanymi słowami. Hugh Nibley, powołując się na relacje skrybów Smitha, stwierdził, że „nigdy nie wymawiał on takich słów, zawsze poprzestając na ich przeliterowaniu”. Ściśle na gruncie mormońskiej teologii nie próbuje się dociekać pierwotnej, jeredyckiej wymowy tegoż słowa, podobnie jak nie prowadzi się takowych rozważań wobec słów i nazw nefickich.
Również na gruncie mormońskiej teologii zauważa się inherentną problematyczność wymowy nazw i imion przynależnych do tej mormońskiej świętej księgi. Ma to wynikać z tego, że żadne z nich nie zostało przekazane Josephowi Smithowi ustnie, z wyjątkiem może imienia Moroniego, który wszak przedstawił się Smithowi w wizji. Z doktrynalnego punktu widzenia sposób, w jaki bohaterowie Księgi Mormona wypowiadali te słowa, pozostał nieznany pierwszemu mormońskiemu przywódcy.
W Księdze Mormona.
Na kartach Księgi Mormona pojawia się wyłącznie w wersie czternastym szóstego rozdziału Księgi Mormona w kontekście rozstrzygającej bitwy konfliktu neficko-lamanickiego, mianowicie bitwy na wzgórzu Kumorah (385). Przez komentatorów uznawany za generała, we wspomnianym starciu dowodził dziesięcioma tysiącami ludźmi. Poległ w niej wraz ze wszystkimi swymi podkomendnymi. Wzmiankowany pośrednio również w oszacowaniach liczby ofiar śmiertelnych tejże bitwy. Nie powinien być przy tym mylony z miastem o tej samej nazwie, którego zniszczenie wzmiankowane jest w 3. Księdze Nefiego.
W mormońskiej teologii oraz w badaniach nad Księgą Mormona.
Istnienie Josza nie znalazło potwierdzenia w źródłach zewnętrznych. Językoznawcy związani z Kościołem Jezusa Chrystusa Świętych w Dniach Ostatnich rozważali etymologię imienia tego wojskowego, wywodząc ją z języka hebrajskiego. Niezależnie od wskazywanych semickich korzeni tego słowa Kerry Hull zastanawiał się nad jego mezoamerykańską genezą, w zgodzie z jedną z teorii na temat geograficznego kontekstu Księgi Mormona. Sugerował w tym kontekście związek z występującym w językach majańskich słowem "yax", znaczącym "nowy", "zielony", "święty" czy "drogocenny".
Imię Josz (w zapisie Hoha) występuje wśród wyznających mormonizm Maorysów.

</doc>
<doc id="5155141" url="https://pl.wikipedia.org/wiki?curid=5155141" title="Medal Hughesa">
Medal Hughesa



</doc>
<doc id="5155145" url="https://pl.wikipedia.org/wiki?curid=5155145" title="Mahindra &amp; Mahindra Limited">
Mahindra &amp; Mahindra Limited



</doc>
<doc id="5155149" url="https://pl.wikipedia.org/wiki?curid=5155149" title="Walentyna Janta-Połczyńska">
Walentyna Janta-Połczyńska

Walentyna Janta-Połczyńska (z domu "Stocker", ur. 1 lutego 1913 we Lwowie, zm. 2 kwietnia 2020 w Nowym Jorku) – polska działaczka emigracyjna, tłumaczka, sekretarka Władysława Sikorskiego, spikerka radia „Świt”.
Życiorys.
Przyszła na świat we Lwowie. Jej rodzicami byli pracownik sektora górniczego Ludwik Stocker (o korzeniach angielskich) i Karolina Kochanowska. Miała brata Andrzeja i siostrę Krystynę. Ukończyła gimnazjum w Krośnie. W 1938 wyjechała do Londynu, w celu podniesienia znajomości języka angielskiego i zdobycia praktyki jako sekretarka. Wyszła za mąż za Wilhelma Pacewicza.
1 września 1939 rozpoczęła pracę w polskiej ambasadzie w Londynie. W lipcu 1940 została osobistą sekretarką premiera Władysława Sikorskiego. Pełniła rolę tłumaczki podczas spotkań z brytyjskimi politykami. Pod koniec 1942 rozpoczęła pracę w rozgłośni "Świt", mającej siedzibę w Bletchley i nadającej swoje audycje do okupowanej Polski. Przygotowywała tłumaczenia raportów Jana Karskiego. Była też sekretarką generała Władysława Andersa podczas jego pobytu w Londynie. W lipcu 1943 uczestniczyła w organizacji pogrzebu generała Sikorskiego.
W 1945, po zakończeniu działań wojennych, wyjechała do Frankfurtu, gdzie pracowała jako tłumaczka, organizując pomoc dla polskich jeńców wojennych i więźniów obozów koncentracyjnych. W 1946 razem ze swoją matką wyjechała do Stanów Zjednoczonych i osiadła w Buffalo. Poślubiła Aleksandra Janta-Połczyńskiego w 1949. Małżeństwo osiadło w Elmhurst. Oboje założyli polską księgarnię, która stała się centrum spotkań polskiej emigracji w Nowym Jorku. W latach 1955–1958 pracowała w irackiej misji Narodów Zjednoczonych w Nowym Jorku. Była aktywna w takich instytucjach jak Fundacja Kościuszkowska i Instytut Józefa Piłsudskiego w Ameryce. W latach 1959–1961 organizowała powrót polskich skarbów kultury (w tym z zamku na Wawelu) z Kanady do Polski. Owdowiała w 1974. W latach dziewięćdziesiątych przekazała większość swojej kolekcji (starodruki, rękopisy, materiały historyczne) do Biblioteki Narodowej w Warszawie.
Pochowana u boku męża w katakumbach Cmentarza Powązkowskiego w Warszawie.
Upamiętnienie.
W 2021 imieniem Walentyny i Aleksandra Janta-Połczyńskich nazwano skrzyżowanie w nowojorskiej dzielnicy Queens.

</doc>
<doc id="5155151" url="https://pl.wikipedia.org/wiki?curid=5155151" title="Dаmjаn">
Dаmjаn



</doc>
<doc id="5155157" url="https://pl.wikipedia.org/wiki?curid=5155157" title="Οikoymenh">
Οikoymenh



</doc>
<doc id="5155160" url="https://pl.wikipedia.org/wiki?curid=5155160" title="Medal Ochotniczej Rezerwy Obrony i Bezpieczeństwa Wewnętrznego">
Medal Ochotniczej Rezerwy Obrony i Bezpieczeństwa Wewnętrznego

Medal Ochotniczej Rezerwy Obrony i Bezpieczeństwa Wewnętrznego ( skr. MRV-DSI) – francuskie odznaczenie resortowe ministerstwa spraw wewnętrznych oraz ministerstwa sił zbrojnych, przeznaczone do odznaczania ochotników rezerwy wojskowej oraz policyjnej. Medal został ustanowiony 1 lipca 2019 jako odznaczenie zastępujące dotychczasowy Medal Ochotniczej Służby Wojskowej i jest podzielony na trzy stopnie:
podobnie jak jego poprzednik.
Noszony jest na wstążce o szerokości 37 mm, niebieskiej (ultramaryna) z czerwonym paskiem pośrodku, która przy 2. stopniu ma dodatkowe białe paski wzdłuż obu krawędzi o szerokości 2 mm, a przy 1. stopniu ma boczne paski w kolorze złotym. Baretka odznaczenia ma wysokość 11 mm. Wygląd wstążki medalu w dwóch niższych stopniach i podział na stopnie został skopiowany z ustanowionego w 1975 Medalu Ochotniczej Służby Wojskowej. Ponadto wstążka jest oznaczana dodatkowym okuciem przyporządkowującym:
Medal nie znajduje się w oficjalnej kolejności starszeństwa ustalanej przez "Wielką Kancelarię Legii Honorowej", ale ponieważ zastępuje Medal Ochotniczej Służby Wojskowej, który nie jest już przyznawany, to możemy założyć, że podobnie jak on zajmuje 22. miejsce, po Medalu Obrony Narodowej, a przed resortowymi medalami honorowymi.

</doc>
<doc id="5155161" url="https://pl.wikipedia.org/wiki?curid=5155161" title="Jack Brehm">
Jack Brehm

Jack Williams Brehm (1928-2009) – amerykański psycholog, twórca teorii reaktancji. Zapoczątkował podejście badawcze nazywane perspektywą kontroli działania, rozwijane w kolejnych dekadach przez Martina Seligmana, Alberta Bandurę, Waltera Mischela i Juliusa Kuhla. 
Doktorat uzyskał na Uniwersytecie Minnesoty, gdzie jego mentorem był w tamtym czasie Leon Festinger, twórca teorii dysonansu poznawczego. W późniejszych latach pracował na Uniwersytecie Yale, Uniwersytecie Duke’a oraz na Uniwersytecie Kansas. Jego żoną była , psycholog i przewodnicząca Amerykańskiego Towarzystwa Psychologicznego. Chociaż ich małżeństwo zakończyło się rozwodem, kontynuowali współpracę na polu badawczym.

</doc>
<doc id="5155164" url="https://pl.wikipedia.org/wiki?curid=5155164" title="Józef Pogonowski">
Józef Pogonowski

Józef Narcyz Pogonowski herbu Ogończyk, ps. Marcin Wrona, Narcyz Ogończyk (ur. 28 lutego 1874 w Łęcznowoli, zm. 15 maja 1949 w Łodzi) – wiceprezydent Łodzi, Radny, publicysta, farmaceuta homeopata, właściciel ziemski.
Życiorys.
Józef Pogonowski urodził się 28 lutego 1874 w Łęcznowoli. W latach 1897–1900 studiował farmację na uniwersytecie w Dorpacie, który ukończył z dyplomem prowizora farmacji. Następnie pracował w Piotrkowie Trybunalskim w aptece Szumachera. Później przeniósł się do Łodzi, gdzie kupił od Władysława Grodzkiego aptekę homeopatyczną przy ul. Główniej 5 i laboratorium farmaceutyczne. Był zaangażowany w działalność Towarzystwa Kredytowego Miejskiego w Łodzi. Był członkiem jego zarządu, a od 1915 był zastępcą dyrektora Towarzystwa i członkiem komisji obywatelskiej, informacyjno-monitującej, mającej na celu skuteczne ściąganie długów. W latach 1920–1928 należał do kadry dyrektorskiej, w 1928 zaś objął funkcję prezesa, którą pełnił do 1937.
W 1919 został wybrany do Rady Miejskiej w Łodzi. Jako radny odpowiadał za gospodarkę komunalną. Od 1920 należał do Rady Nadzorczej Gazowni Miejskiej, a od 1921 do komisji odpowiadającej za zaprowadzenie kanalizacji i wodociągów w Łodzi. Od stycznia do maja 1923 pełnił funkcję wiceprezydenta miasta Łodzi. Odpowiadał za Główną Kasę Miejską, Oddział Obrachunkowy oraz Biuro Ksiąg Ludności Stałej. W Radzie Miejskiej działał do 1937.
W lutym 1940 Niemcy zlikwidowali jego aptekę, w związku z czym Pogonowski uciekł do Tarnowskiej Woli, gdzie prowadził potajemnie aptekę w swoim dworku. Po zakończeniu wojny powrócił do Łodzi, gdzie ponownie prowadził aptekę przy ul. Głównej.
Życie prywatne.
Pochodził z rodziny ziemiańskiej. Jego rodzicami byli Józef Pogonowski oraz Zofia z d. Tarkowska. Z żoną, Eugenią z d. Gadzinowską, miał 4 dzieci:
Zmarł 15 maja 1949 w Łodzi. Został pochowany na Starym Cmentarzu.

</doc>
<doc id="5155168" url="https://pl.wikipedia.org/wiki?curid=5155168" title="Kościół Świętego Judy Tadeusza w Starachowicach">
Kościół Świętego Judy Tadeusza w Starachowicach

Kościół Świętego Judy Tadeusza w Starachowicach – rzymskokatolicki kościół parafialny należący do parafii pod tym samym wezwaniem (dekanat Starachowice-Północ diecezji radomskiej).
Jest to świątynia zaprojektowana przez architekta Zbigniewa Grządzielę i konstruktora Bogdana Cioka, wybudowana została dzięki staraniom księdza Henryka Wólczyńskiego w latach 1997–2003. Kościół to budowla trójnawowa, wzniesiona na planie krzyża z obszernym prezbiterium. Wieża znajduje się w części wejściowej świątyni, zwieńcza ją kopuła. Po obu stronach naw bocznych są umieszczone kaplice w formie sześciokąta zwieńczone kopułami. Kościół został dedykowany przez biskupa Henryka Tomasika w dniu 7 lipca 2013 roku.

</doc>
<doc id="5155169" url="https://pl.wikipedia.org/wiki?curid=5155169" title="Seweryn Siemianowski">
Seweryn Siemianowski

Seweryn Siemianowski (ur. 25 września 1975 w Bytomiu) – polski piłkarz występujący na pozycji pomocnika, trener i działacz piłkarski.
Życiorys.
Jest wychowankiem Ruchu Chorzów. W 1994 roku został wcielony do pierwszej drużyny. W I lidze zadebiutował 30 lipca w przegranym 0:1 spotkaniu z GKS Katowice. W 1995 roku spadł z klubem z ligi, a rok później wywalczył z Ruchem awans do I ligi. Ponadto w sezonie 1995/1996 zdobył z klubem Puchar Polski. W rundzie jesiennej sezonu 1996/1997 grał na wypożyczeniu w BKS Stal Bielsko-Biała, po czym wrócił do Ruchu Chorzów. Z chorzowskim klubem w 1998 roku dotarł do finału Pucharu Intertoto. W sezonie 1999/2000 był piłkarzem CKS Czeladź. Następnie z powodu urazu ręki pauzował przez prawie rok. Grę wznowił w rezerwach Ruchu Chorzów. Przed rozpoczęciem rundy wiosennej sezonu 2001/2002 wrócił do BKS Stal Bielsko-Biała. Ponadto w 2002 roku wyjechał na krótko do Stanów Zjednoczonych, gdzie pracował jako budowlaniec oraz grał w New Jersey Falcons.
Podjął, a następnie ukończył studia na AWF w Katowicach. W 2004 roku rozpoczął pracę w charakterze trenera UKS Ruch Chorzów. Był także trenerem Wyzwolenia Chorzów i Sarmacji Będzin, a także pracował jako nauczyciel wychowania fizycznego. W 2019 roku został prezesem Ruchu Chorzów.

</doc>
<doc id="5155171" url="https://pl.wikipedia.org/wiki?curid=5155171" title="Medal Afryki Północnej">
Medal Afryki Północnej

Medal Afryki Północnej () – francuskie wojskowe odznaczenie, ustanowione 29 kwietnia 1997, zastąpione 12 kwietnia 2002 nowym Medalem Wdzięczności Narodu, który będąc rozszerzonym pod względem zasięgu nadawania, jest wyposażany w okucie „AFRIQUE DU NORD” w przypadku pokrywania się wymagań czasowych i geograficznych z poprzednikiem.
Medal był przyznawany osobom wojskowym i cywilnym, które otrzymały „Tytuł Wdzięczności Narodu” (tytuł stworzony pierwotnie dla tych, którzy nie mogli otrzymać tytułu kombatanta, ponieważ operacje utrzymania porządku na terytorium francuskim nie były traktowane jako udział w wojnie) za udział (co najmniej 90 dni) w operacjach w Afryce Północnej w następujących krajach i okresach:
Tytuł i medal bez wymaganych 90 dni mogły otrzymać także osoby ranne lub chore podczas odbywania służby i ewakuowane.

</doc>
<doc id="5155186" url="https://pl.wikipedia.org/wiki?curid=5155186" title="Receptor dopaminowy D1">
Receptor dopaminowy D1

Receptor dopaminy D1, znany również jako DRD1. Należy do rodziny receptorów typu D1, w której skład jeszcze wchodzi receptor D5. Jest to białko, które u ludzi jest kodowane przez gen DRD1.
Rozmieszczenie w tkankach.
Receptory D1 są najliczniejszym rodzajem receptora dopaminy w ośrodkowym układzie nerwowym.
Hybrydyzacja typu Northern (Northern blot) i in situ (ISH) pokazują, że ekspresja mRNA DRD1 jest najwyższa w prążkowiu grzbietowym (jądro ogoniaste i skorupa) i prążkowiu brzusznym (jądro półleżące i guzek węchowy).
Niższe poziomy występują w okolicy podstawno-bocznego ciała migdałowatego, korze mózgowej, przegrodzie, wzgórzu i podwzgórzu.
Funkcja.
Receptory D1 regulują pamięć, uczenie się i wzrost neuronów, są również wykorzystywane w układzie nagrody, aktywności lokomotorycznej oraz modulując zdarzenia, w których pośredniczy receptor dopaminergiczny D2.
Odgrywają rolę w uzależnieniu, ułatwiając zmiany ekspresji genów, które zachodzą w jądrze półleżącym podczas uzależnienia.
Są one sprzężone z Gs/a i mogą stymulować neurony poprzez pośrednią aktywację cyklicznej kinazy białkowej zależnej od AMP.
Produkcja.
Gen DRD1 ulega ekspresji głównie w skorupie ogoniastej u ludzi, natomiast u myszy w skorupie ogoniastej, jądrze półleżącym i guzku węchowym. Wzory ekspresji genów z Atlasów Mózgu Allena u myszy i człowieka można znaleźć tutaj.
Ligandy.
Istnieje wiele ligandów selektywnych dla receptorów D1. Do chwili obecnej większość znanych ligandów jest oparta na dihydreksydynie lub prototypowym częściowym agoniście benzazepiny SKF-38393 (jedna pochodna jest prototypowym antagonistą SCH-23390).
Receptor D1 wykazuje wysoki stopień homologii strukturalnej z innym receptorem dopaminy D5, oba tworzą wiązania z podobnymi substancjami.
W wyniku tego, żaden z obecnie znanych ortosterycznych ligandów nie jest selektywny wobec receptora D1 w stosunku do receptora D5. Benzazepiny generalnie są bardziej selektywne w stosunku do receptorów D1 i D5 niż do receptorów z rodziny D2.
Agoniści.
Kilka agonistów receptora D1 jest w użyciu klinicznym. Należą do nich apomorfina, pergolid, rotygotyna i terguryd. Każdy z tych leków jest preferencyjnie agonistą receptora D2. Fenoldopamem jest selektywnym częściowym agonistą receptora D1, który nie przechodzi przez barierę krew-mózg i jest stosowany dożylnie w leczeniu nadciśnienia. Dihydrexidine i adrogolide (ABT-431) (Prolek A-86929 o ulepszonej biodostępności) są jedynymi selektywnymi agonistami receptora D1, które były badane klinicznie u ludzi. Selektywni agoniści receptora D1 dają znaczące efekty w leczeniu parkinsonizmu u ludzi i w modelu choroby Parkinsona u naczelnych, oraz dają poprawę funkcji poznawczych w wielu modelach przedklinicznych i kilku badaniach klinicznych. Najbardziej ograniczającą dawkę cechą jest głębokie niedociśnienie, ale rozwój kliniczny był w dużej mierze utrudniony przez brak biodostępności po podaniu doustnym i krótki czas działania. W 2017 roku, Pfizer ogłosił publicznie, że trwają prace nad nie-katecholowym selektywnym agoniście receptora D1.
Antagoniści.
Wiele z typowych i atypowych leków przeciwpsychotycznych to antagoniści receptora D2 które dodatkowo są antagonistami receptora D1.
Żadne inne leki antagonizujące receptor D1 nie zostały zatwierdzone do użytku klinicznego.
Ekopipam to selektywny antagonista receptorów z rodziny D1, który był używany w trakcie badań klinicznych na ludziach w leczeniu różnych chorób, takich jak schizofrenia, nadużywanie kokainy, otyłość, uzależnienie od hazardu i zespół Tourette’a, będąc skutecznym lekiem w niektórych z tych zaburzeń. Jednak w badaniach klinicznych lek wywoływał łagodną do umiarkowanej, odwracalną depresję i stan lękowy, oraz nie został jeszcze dopracowany pod kątem jakichkolwiek wskazań.

</doc>
<doc id="5155188" url="https://pl.wikipedia.org/wiki?curid=5155188" title="Birmingham Mail">
Birmingham Mail

Birmingham Mail – dziennik z redakcją w Birmingham w Anglii. 
Charakterystyka.
Gazeta dystrybuowana jest w miastach Birmingham i Solihull w regionie Black Country oraz części hrabstw Warwickshire, Worcestershire i Staffordshire. Dziennik został założony w 1870 roku jako ”Birmingham Daily Mail”. W 1963 roku, po połączeniu z ”Birmingham Evening Despatch” był wydawany jako ”Birmingham Evening Mail and Despatch”. Od 1967 roku do 2005 roku gazeta wydawana była jako ”Birmingham Evening Mail” Obecnie publikowana jest od poniedziałku do soboty. Ten sam wydawca dystrybuuje ”The Sunday Mercury” ukazujący się w niedziele. Dzienny nakład gazety to ok. 12 tysięcy płatnych egzemplarzy. Internetową wersję gazety, wydawaną pod nazwą ”BirminghamLive”, odwiedza ok. 15 milionów UU miesięcznie. Gazeta jest własnością Reach plc, które to wydawnictwo jest również właścicielem ogólnokrajowego Daily Mirror.

</doc>
<doc id="5155191" url="https://pl.wikipedia.org/wiki?curid=5155191" title="Kościół św. Michała Archanioła i Matki Bożej Wspomożenia Wiernych w Rogalinku">
Kościół św. Michała Archanioła i Matki Bożej Wspomożenia Wiernych w Rogalinku

Kościół świętego Michała Archanioła i Matki Bożej Wspomożenia Wiernych w Rogalinku – rzymskokatolicki kościół parafialny należący do parafii pod tym samym wezwaniem (dekanat Poznań-Starołęka archidiecezji poznańskiej).
Jest to świątynia wzniesiona w latach 1682–1712. Ufundowana została przez sufragana wielkopolskiego Hieronima Wierzbowskiego. W latach 1779 i 1875 była restaurowana. W 1964 roku ks. arcybiskup Antoni Baraniak nadał świątyni tytuł: „Sanktuarium Matki Boskiej Wspomożenia Wiernych”. W 1968 roku budowla była remontowana i konserwowana pod kierownictwem Józefa Berdyszaka. W sierpniu 2002 roku została okradziona.
Budowla jest drewniana, jednonawowa, wybudowana została w konstrukcji zrębowej. Nie jest orientowana, do jej budowy użyto drewna sosnowego. Kościół jest salowy, bez wydzielonego prezbiterium z nawy, zamknięty jest trójbocznie, z boku przylega do niego zakrystia. Od frontu nawy jest umieszczona kruchta. Świątynię nakrywa dach jednokalenicowy, pokryty gontem. Nad nawą w części frontowej znajduje się blaszana, czworokątna wieżyczka na sygnaturkę. Zwieńcza ją cebulasty blaszany dach hełmowy z latarnią. Wnętrze kościoła zostało oszpecone – pomalowane zostało brązową farbą olejną i założona została betonowa posadzka. Strop płaski obejmuje nawę i prezbiterium. Chór muzyczny jest podparty dwoma profilowanymi słupami i charakteryzuje się wybrzuszonym parapetem w części centralnej. Ołtarz główny, dwa boczne i ambona reprezentują styl barokowy i pochodzą z końca XVIII wieku. Późnogotycka rzeźba Madonny słynąca łaskami powstała w XVII wieku. Kropielnica została wykonana z czarnego marmuru. Krzyż procesyjny jest ozdobiony krucyfiksem późnogotyckim wykonanym na początku XVI wieku. Stacje Drogi Krzyżowej zostały wyrzeźbione w drewnie lipowym w latach 60. XX wieku.

</doc>
<doc id="5155198" url="https://pl.wikipedia.org/wiki?curid=5155198" title="David Malone (strzelec)">
David Malone (strzelec)

David Malone (ur. 10 marca 1964 w Dublinie) – irlandzki strzelec sportowy specjalizujący się w trapie, olimpijczyk z Sydney.
W 1997 roku zadebiutował na mistrzostwach Europy, w Sipoo uczestniczył w konkurencji trapu i zajął 58. pozycję z dorobkiem 107 punktów. W 1998 wystartował w pierwszych w swej karierze mistrzostwach świata, podczas czempionatu w Barcelonie rywalizował w swej konkurencji i zajął 15. pozycję z dorobkiem 118 punktów. W 2000 wziął udział w letnich igrzyskach olimpijskich w Sydney, na których rywalizował w swojej konkurencji i zajął w niej 22. pozycję z rezultatem 110 punktów.
W 2002 sięgnął po złoty medal mistrzostw świata, w ramach zmagań rozgrywanych w Lahti wywalczył drużynowo złoty medal w trapie. Pięć lat później znów zdobył drużynowo medal w trapie, tym razem podczas mistrzostw świata w strzelaniu do rzutków w Nikozji wywalczył brązowy krążek. Na mistrzostwach świata w Lahti wywalczył również najlepszy indywidualny rezultat, zajmując 8. pozycję z wynikiem 119 punktów – tą samą pozycję powtórzył na mistrzostwach świata w strzelaniu do rzutków w 2005 roku.
W latach 1997-2015 brał udział w konkursach Pucharu Świata, największy sukces odniósł w konkursie rozgrywanym w Kairze, osiągając wynik 119 punktów (24 punkty w finale) dający strzelcowi pierwszą pozycję.

</doc>
<doc id="5155199" url="https://pl.wikipedia.org/wiki?curid=5155199" title="Polska 2050 Szymona Hołownii">
Polska 2050 Szymona Hołownii



</doc>
<doc id="5155202" url="https://pl.wikipedia.org/wiki?curid=5155202" title="David Malone">
David Malone



</doc>
<doc id="5155205" url="https://pl.wikipedia.org/wiki?curid=5155205" title="Amylea Azizan">
Amylea Azizan

Amylea Azizan (ur. 26 listopada 1986 w Alor Setar) – malezyjska piosenkarka, producentka i aktorka głosowa.
Życiorys.
Swoją karierę rozpoczęła po wzięciu udziału w programie reality show . W 2007 r. napisała swój pierwszy utwór muzyczny, który posłużył jako OST do serialu telewizyjnego "Sinderela". Kilka lat później uczestniczyła w trzecim sezonie programu One in a Million, co było punktem zwrotnym w jej karierze.
Współpracowała jako producentka przy nagraniach innych artystów, takich jak czy Kilafairy.
W 2009 r. wydała swój debiutancki album pt. "Selepas 3".
Pracuje także w dubbingu. Jest m.in. malezyjskim głosem Anny z "Krainy lodu".

</doc>
<doc id="5155207" url="https://pl.wikipedia.org/wiki?curid=5155207" title="Władysław Kochański (1897–1938)">
Władysław Kochański (1897–1938)



</doc>
<doc id="5155216" url="https://pl.wikipedia.org/wiki?curid=5155216" title="Cmentarz Poległych w Radzyminie">
Cmentarz Poległych w Radzyminie

Cmentarz Poległych w Radzyminie (tzw. "Nowy Cmentarz") – zabytkowy cmentarz administrowany przez parafię Przemienienia Pańskiego w Radzyminie, miejsce pochówku żołnierzy polskich poległych w bitwie pod Radzyminem oraz żołnierzy wojny obronnej 1939 i organizacji konspiracyjnych lat 1939–1944.
Cmentarz wpisany jest do rejestru zabytków (nr 1321 z 11.10.1988). Jest jednym z miejsc obchodów rocznicowych Bitwy Warszawskiej.

</doc>
<doc id="5155220" url="https://pl.wikipedia.org/wiki?curid=5155220" title="Budynek handlowo-usługowy przy ul. Rzeźniczej 32/33 we Wrocławiu">
Budynek handlowo-usługowy przy ul. Rzeźniczej 32/33 we Wrocławiu

Budynek handlowo-usługowy przy ul. Rzeźniczej – dawny dom handlowy Leo Schlesingera i Davida Grünbauma przy ulicy Rzeźniczej we Wrocławiu. 
Historia.
Dom handlowy Schlesingera i Grünbauma został wzniesiony w miejsce wyburzonych dwóch kamienic: Pod Złotym Orłem nr 32 i Pod Trzema Górami nr 33. 
Kamienica Pod Trzema Górami.
Na działce nr 33 początkowo znajdowały się dwie kamienice szczytowe. Pod koniec XVIII wieku obie kamienice połączono i wzniesiono klasycystyczny budynek, dwu- i trzytraktowy, czteroskrzydłowy, trzykondygnacyjny, w której znajdował się zajazd "Pod Trzema Górami" ("Zu den Drei Bergen"). Fasada nowego budynku była dziesięcioosiowa, rozczłonkowana ponad boniowanym parterem pilastrami wielkiego porządku. We frontowej części budynku znajdowały się sklepy, sala restauracyjna zajmująca dwa połączone pomieszczenia oraz kuchnia. Na dwóch wyższych kondygnacjach znajdowały się pokoje gościnne. W skrzydłach bocznych, w części parterowej znajdowały się pomieszczenia gospodarcze, izba noclegowa dla woźniców i mała gospoda. Na I i II piętrze umieszczono mieszkania do wynajęcia składające się z dwóch pokoi i kuchni. W 1840 roku kamienica została rozbudowana według projektu architekta Morawe. Główne zmiany dotyczyły dobudowy czwartej kondygnacji oraz zmiany fasady nadając jej klasycystyczny wygląd. W 1899 roku kamienica została wyburzona. Jak twierdzi Agnieszka Tomaszewicz był to jeden z lepszych hoteli we Wrocławiu, w którym zatrzymywali się zamożni podróżnicy. Zajazd słynął z doskonałej kuchni i z bardzo bogatego wyboru win. W 1998 roku w późniejszym portalu umieszczono tablicę pamiątkową poświęconą pamięci pisarza i aktora Karola von Holteina, który w latach 1870–1877 mieszkał w zajeździe.
Kamienica Pod Złotym Orłem.
Na działce nr 32 w XVI wieku lub w 1. połowie XVII wieku na parterze w lewej skrajnej osi kamienicy umieszczony został portal zamknięty łukiem pełnym z kluczem, z węgarami i archiwoltą udekorowaną płycinami a w przyłuczach płaskorzeźbą w formie winorośli z liśćmi i owocami. Pod koniec XVII wieku kamienica została przebudowana w stylu barokowym. Powstała wówczas kamienica trzykondygnacyjna, trzytraktowa. W skrajnej południowej osi znajdowała się sień. Elewacja zakończona była wysokim szczytem ujętym pilastrami i wolutowymi spływami, zamkniętym trójkątnym naczółkiem. W 1839 roku właściciel kamienicy przedsiębiorca Karl Linke założył tu warsztat budowy powozów.
Dom handlowy.
W 1899 działki nr 32 i 33 zostały zakupione przez dwóch handlowców Leo Schlesigera i David Eljakim Grünbaum będących właścicielami firmy zajmującej się od 1885 roku handlem hurtowym i eksportem konfekcji męskiej i chłopięcej. W 1891 roku do spółki dołączył Max Schesinger, a w 1901 roku Isidor Guttmann. W latach 1899–1901 na zakupionych działkach wzniesiono czteroskrzydłowy nowoczesny dom handlowy z wewnętrznym dziedzińcem według projektu architekta Leo Schlesingera, który inspirował się domem handlowym Tiedemanna w Berlinie. Budynek został zaprojektowany z myślą o wynajem dla hali produkcyjnej, wzorcowni, magazynów. Na parterze zaprojektowano sześć sklepów z osobnym wejściem do każdego i z własnymi witrynami i szyldem. Czterokondygnacyjny od frontu dom handlowy został nakryty dwu spadowym kalenicowym dachem z dwukondygnacyjnym poddaszem; pozostałe skrzydła miały pięć kondygnacji. Konstrukcja budynku była szkieletowa oparta na okrągłych słupach. Elewacja frontowa podzielona była ośmioma kamiennymi filarami i siedmioma przęsłami zamkniętymi łukami. Pomiędzy arkadami umieszczone zostały szklane tafle ujęte w stalową konstrukcję. Na fasadzie, na wysokości trzeciej i czwartej kondygnacji umieszczono dodatkowo bardzo bogate secesyjne detale rzeźbiarskie. Każdy filar zakończony był zdwojonymi kolumienkami o polerowanych, sjenitowych trzonach na których ustawiono rzeźby głów kobiecych w koronach. W osi fasady umieszczono secesyjno-romański czarny, kamienny, wgłębny portal podtrzymywany przez dwie kolumny o podobnych do tych na górze polerowanych sjenitowych trzonach i głowicach o formach roślinnych. W centralnej części nad wejściem znajdował się kartusz ozdobiony męską twarzą. Portal prowadził do sieni przejazdowej i do klatki schodowej znajdującej się na końcu sieni: dodatkowa klatka schodowa została zaprojektowana po przeciwnej stronie dziedzińca. W budynku funkcję komunikacyjną pełniły dodatkowo dwie windy. Elewacje od strony dziedzińca były pokryte białą glazurowaną cegłą i pozbawione były architektonicznych detali.
Po 1945 roku.
Działania wojenne w 1945 roku nie uszkodziły budynku. Jego wnętrza zostały zaadaptowane dla zakładu produkcyjnego Intermody, a na poziomie parteru otworzono sklep firmowy. W 1995 roku budynek został zmodernizowany według projektu firmy Archicom. Powstały wówczas pomieszczenia biurowe i dwupoziomowy sklep wyposażony w windy. Wymieniono również witryny i ślusarkę, od strony ul. Kazimierza Wielkiego wybito dodatkowe wejście.
W latach 2006–2013 budynek został ponownie przebudowany przystosowywany do potrzeb biurowo-usługowych. Oczyszczono wówczas fronton budynku, wyeksponowano elementy dekoracyjne, m.in. twarze kobiece przedstawiające według współczesnych architektów mitologiczną Meduzę. W związku z tym budynkowi nadano nieuzasadnioną histrycznie nazwę „Kamienica Pod Gorgoną”.

</doc>
<doc id="5155222" url="https://pl.wikipedia.org/wiki?curid=5155222" title="Commonwealth War Graves Commission">
Commonwealth War Graves Commission



</doc>
<doc id="5155235" url="https://pl.wikipedia.org/wiki?curid=5155235" title="Janina Marcinkowa">
Janina Marcinkowa

Janina Marcinkowa (ur. 14 grudnia 1920 w Cieszynie, zm. 18 grudnia 1999 tamże) – polska etnografka, choreografka, pedagog, Honorowa Obywatelka Miasta Cieszyna. Badaczka folkloru tanecznego, znana przed wszystkim z badań nad tańcami regionu Śląska Cieszyńskiego, animatorka życia kulturalnego. Zajmowała się strojem regionalnym (np. haftem na żywotkach). Współtwórczyni i wieloletnia choreografka Zespołu Pieśni i Tańca Ziemi Cieszyńskiej im. J. Marcinkowej.
Życiorys.
Młodość i wykształcenie.
Córka Jerzego Olszana (właśc. Samiec) i Zofii z d. Firla, obojga ewangelików. Janina wychowała się w Cieszynie, gdzie ukończyła lokalne gimnazjum. Już jako mężatka pobierała w czasie okupacji lekcje tańca scenicznego w Krakowie. W latach 1948–1951 uczęszczała do Państwowego Ogniska Choreograficznego w Bielsku Białej, prowadzonego przez Elwirę Kamińską. W latach 1960–1965 była słuchaczką studium Tanecznego przy Ministerstwie Kultury i Sztuki oraz Studium Kinetografii Labana u prof. Roderyka Lange, uzyskując uprawnienia pedagogiczne. W 1962 r. rozpoczęła studia etnograficzne na Wydziale Filozoficzno-Historycznym Uniwersytetu Wrocławskiego, które ukończyła w 1967, broniąc pracę magisterską pt. „Tradycyjne tańce Beskidu Śląskiego”.
Działalność artystyczno-oświatowa.
W 1950 rozpoczęła pracę jako choreografka w małym zespole tanecznym w Cieszynie, który w 1953 przekształcił się w Zespół Pieśni i Tańca Ziemi Cieszyńskiej. Była współtwórczynią licznych widowisk folklorystycznych, współpracowała z wieloma zespołami ludowymi w Polsce (m.in. Śląsk i Mazowsze) oraz za granicą (m.in. w Stanach Zjednoczonych i Zaolziu). Opracowywała choreografię do widowisk telewizyjnych, teatralnych i filmów fabularnych. Prowadziła badania terenowe nad tańcami ludowymi. W czasie swojej działalności zawodowej opublikowała kilka książek i wiele artykułów. Była wykładowczynią kinetografii i tańców śląskich na Studium Tanecznym przy ówczesnym Departamencie Amatorskiego Ruchu Artystycznego Ministerstwa Kultury i Sztuki. Organizowała i prowadziła kursy oraz warsztaty m.in. na kierunku etnologii Uniwersytetu Śląskiego w Cieszynie, zasiadała w jury festiwali. W zespole Marcinkowa pracowała do emerytury.
Zmarła 18 grudnia 1999 w Cieszynie, została pochowana na miejscowym cmentarzu ewangelickim. Po śmierci Janiny Marcinkowej zespół Pieśni i Tańca Ziemi Cieszyńskiej przyjął ją jako swoją patronkę. 
Życie prywatne.
W 1938 wyszła za mąż za urzędnika magistratu Kazimierza Marcinka, z którym miała czwórkę dzieci: Krystynę Sobczyńską (etnografkę), Zofię Marcinek (choreografkę), Janusza Marcinka i Annę Marcinek-Kępę (choreografkę). Janina z rodziną mieszkała w Cieszynie w domu ciotki męża – Stefanii Michejdowej, córki dr. Józefa Zaleskiego, żony burmistrza Cieszyna Władysława Michejdy.
Upamiętnienie.
W 2010 została uhonorowana lampą umieszczoną na Uliczce Cieszyńskich Kobiet.

</doc>
<doc id="5155237" url="https://pl.wikipedia.org/wiki?curid=5155237" title="Castellazzo">
Castellazzo



</doc>
<doc id="5155245" url="https://pl.wikipedia.org/wiki?curid=5155245" title="Związek Socjalistycznych Republik Radzieckich na Letnich Igrzyskach Olimpijskich 1968">
Związek Socjalistycznych Republik Radzieckich na Letnich Igrzyskach Olimpijskich 1968

Związek Socjalistycznych Republik Radzieckich na Letnich Igrzyskach Olimpijskich 1968 reprezentowało 312 zawodników (246 mężczyzn i 66 kobiet). Był to piąty start reprezentacji ZSRR na letnich igrzyskach olimpijskich.
Skład kadry.
Boks.
Waga papierowa
Waga musza
Waga kogucia
Waga piórkowa
Waga lekka
Waga lekkopółśrednia
Waga półśrednia
Waga lekkośrednia
Waga średnia
Waga półciężka
Waga ciężka
Gimnastyka.
Mężczyźni.
Wielobój indywidualnie
Wielobój drużynowo
Ćwiczenia na podłodze
Skok
Poręcz
Drążek
Kółka
Koń z łęgami 
Kobiety.
Wielobój indywidualnie
Wielobój drużynowo
Ćwiczenia na podłodze
Skok
Poręcz
Równoważnia
Jeździectwo.
Ujeżdżenie indywidualne
Ujeżdżenie drużynowo
WKKW indywidualnie
WKKW drużynowo
Skoki przez przeszkody indywidualnie
Skoki przez przeszkody drużynowo
Kajakarstwo.
Mężczyźni.
K-1 1000 m
K-2 1000 m
K-4 1000 m 
C-1 1000 m
C-2 1000 m
Kobiety.
K-1 500 m
K-2 500 m
Kolarstwo.
Wyścig ze startu wspólnego
Drużynowa jazda na czas
Sprint
1 km
Tandemy
Wyścig drużynowy na dochodzenie 
Koszykówka.
Mężczyźni
Lekkoatletyka.
Mężczyźni.
100 m
200 m
800 m
1500 m
5000 m
10 000 m
Maraton
110 m przez płotki
400 m przez płotki
3000 m przez przeszkody
4 × 100 m
Chód na 20 km
Chód na 50 km
Skok wzywż
Skoko o tyczce
Skok w dal
Trójskok
Pchnięcie kulą
Rzut dyskiem
Rzut młotem
Rzut oszczepem
Dziesięciobój
Kobiety.
100 m
200 m
400 m
800 m
80 m przez płotki
4 × 100 m
Skok wzywż
Skok w dal
Pchnięcie kulą
Rzut dyskiem
Rzut oszczepem
Pięciobój
Pięciobój nowoczesny.
Indywidualnie
Drużynowo
Piłka siatkowa.
Turniej mężczyzn
Turniej kobiet
Piłka wodna.
Turniej mężczyzn
Pływanie.
Mężczyźni.
100 m stylem dowolnym
200 m stylem dowolnym
400 m stylem dowolnym
1500 m stylem dowolnym
4 × 100 m stylem dowolnym
4 × 200 m stylem dowolnym
100 m stylem grzbietowym
200 m stylem grzbietowym
100 m stylem klasycznym
200 m stylem klasycznym
100 m stylem motylkowym
200 m stylem motylkowym
200 m stylem zmiennym
400 m stylem zmiennym
4 × 100 m stylem zmiennym
Kobiety.
100 m stylem dowolnym
200 m stylem dowolnym
4 × 100 m stylem dowolnym
100 m stylem grzbietowym
200 m stylem grzbietowym
100 m stylem klasycznym
200 m stylem klasycznym
100 m stylem motylkowym
200 m stylem motylkowym
200 m stylem zmiennym
400 m stylem zmiennym
4 × 100 m stylem zmiennym
Skoki do wody.
Mężczyźni.
Trampolina 3 m
Wieża 10 m
Kobiety.
Trampolina 3 m
Wieża 10 m
Strzelectwo.
Pistolet szybkostrzelny 25 m
Pistolet 50 m
Karabin dowolny 3 postawy 300 m
Karabin małokalibrowy 3 postawy 50 m
Karabin małokalibrowy leżąc 50 m
Trap
Skeet
Szermierka.
Mężczyźni.
Floret
Floret drużynowo
Szpada
Szpada drużynowo
Szabla
Szabla drużynowo
Kobiety.
Floret
Floret drużynowo
Wioślarstwo.
Jedynka mężczyzn
Dwójka podwójna mężczyzn
Dwójka bez sternika mężczyzn
Dwójka ze sternikiem mężczyzn
czwórka bez sternika mężczyzn
czwórka ze sternikiem mężczyzn
ósemka mężczyzn
Żeglarstwo.
Klasa Finn
Klasa Star
Klasa Dragon
Latający Holender
Klasa 5,5 m

</doc>
<doc id="5155249" url="https://pl.wikipedia.org/wiki?curid=5155249" title="Emilio Nava">
Emilio Nava

Emilio Nava (ur. 2 grudnia 2001 w West Hills) – amerykański tenisista, finalista juniorskich turniejów wielkoszlemowych: Australian Open 2019 i US Open 2019 w grze pojedynczej oraz US Open 2018 i Australian Open 2019 w grze podwójnej.
Kariera tenisowa.
W 2018 roku, startując w parze z Axelem Nefvem, dotarł do finału juniorskiego turnieju US Open w grze podwójnej. Amerykańska para przegrała w nim z deblem Adrian Andreew-Anton Matusevich 2:6, 6:2, 8–10.
Rok później podczas juniorskiego turnieju Australian Open osiągnął finał w singlu, w którym przegrał z Lorenzo Musettim 6:4, 2:6, 6:7(12). W tym samym turnieju wystąpił również w grze podwójnej, gdzie startując w parze z Cannonem Kingsley’em dotarł do finału. W nim para Kingsley-Nava przegrała z deblem Jonáš Forejtek-Dalibor Svrčina 6:7(5), 4:6.
W tym samym sezonie dotarł do również do finału juniorskiego US Open w grze pojedynczej, w którym przegrał z Jonášem Forejtekiem 7:6(4), 0:6, 2:6.
W 2021 roku zadebiutował w imprezie wielkoszlemowej podczas turnieju US Open w grze pojedynczej. Odpadł wówczas w pierwszej rundzie, po porażce z Lorenzo Musettim.
W swojej karierze wygrał jeden singlowy oraz jeden deblowy turniej rangi ITF.
W rankingu gry pojedynczej najwyżej był na 172. miejscu (17 października 2022), a w klasyfikacji gry podwójnej na 464. pozycji (22 kwietnia 2019).

</doc>
<doc id="5155250" url="https://pl.wikipedia.org/wiki?curid=5155250" title="Single numer jeden w roku 2021 (Korea Południowa)">
Single numer jeden w roku 2021 (Korea Południowa)

Notowanie Gaon Digital Chart () publikowane jest przez Gaon Chart w trzech wersjach – cotygodniowej, comiesięcznej i corocznej. Przedstawia ono ranking singli według sprzedaży cyfrowej, streamingu i odtworzeń w tle opracowany na podstawie danych online dostarczonych przez Melon, Bugs, Genie, Kakao Music, Flo, Vibe i Soribadę. Poniżej znajdują się tabele prezentujące single numer jeden na liście w danych tygodniach i miesiącach w roku 2021.

</doc>
<doc id="5155261" url="https://pl.wikipedia.org/wiki?curid=5155261" title="Niemiecki cmentarz wojskowy w Cannock Chase">
Niemiecki cmentarz wojskowy w Cannock Chase

Niemiecki cmentarz wojskowy w Cannock Chase () – cmentarz wojskowy w środkowej Anglii, w Brindley Heath, w obrębie lasu Cannock Chase. Spoczywają na nim obywatele niemieccy, którzy zmarli na terytorium Wielkiej Brytanii podczas I (1914–1918) i II wojny światowej (1939–1945).
16 października 1959 rządy Wielkiej Brytanii i RFN zawarły porozumienie, które przewidywało utworzenie nowego, centralnego cmentarza wojskowego, na który przeniesione zostałyby groby niemieckie z obu wojen światowych rozproszone w różnych zakątkach Wielkiej Brytanii, o ile nie znajdowały się one na jednym z istniejących cmentarzy wojskowych. Otwarcie cmentarza nastąpiło 10 czerwca 1967.
Na cmentarzu spoczywa 4940 osób, w tym 2143 zmarłych podczas I wojny światowej oraz 2797 podczas II wojny światowej. 4787 spośród pochowanych zostało zidentyfikowanych. Większość pochowanych to jeńcy wojenni, internowani cywile oraz lotnicy polegli w działaniach wojskowych nad Anglią. Cmentarz ten jest miejscem pochówku zdecydowanej większości Niemców zmarłych na terytorium Wielkiej Brytanii podczas wojen światowych. 1307 osób pochowanych jest na innych cmentarzach wojskowych w tym kraju. Wśród pochowanych na tym cmentarzu znajduje się kilkudziesięciu Austriaków. 
Za projekt i budowę cmentarza, a także sprowadzenie na niego szczątków, odpowiedzialny był Związek dla Opieki nad Niemieckimi Grobami Wojennymi ("Volksbund Deutsche Kriegsgräberfürsorge"). Opiekę nad cmentarzem sprawuje Komisja Grobów Wojennych Wspólnoty Narodów ("Commonwealth War Grave Commission").
Od 2002 roku cmentarz wpisany jest na listę zabytkowych parków i ogrodów jako zabytek klasy I, a od 2006 roku także na listę zabytkowych budynków jako zabytek klasy II.
W bliskim sąsiedztwie znajduje się drugi, mniejszy cmentarz wojskowy Cannock Chase War Cemetery, na którym spoczywa 387 osób, w tym 286 Niemców, głównie ofiar I wojny światowej.

</doc>
<doc id="5155262" url="https://pl.wikipedia.org/wiki?curid=5155262" title="Cannock Chase German Military Cemetery">
Cannock Chase German Military Cemetery



</doc>
<doc id="5155264" url="https://pl.wikipedia.org/wiki?curid=5155264" title="Saud al-Szuraim">
Saud al-Szuraim

Saud ibn Ibrahim ibn Muhammad al-Szuraim (arab. سعود الشريم, ur. 19 stycznia 1964 lub 15 października 1966 w Rijadzie) – saudyjski szejk, pisarz, sędzia, imam Wielkiego Meczetu w Mekce, jeden z bardziej znanych recytatorów Koranu. Od roku 1995 jest wykładowcą na Uniwersytecie Umm al-Qura.
Życiorys.
W roku 1989 wstąpił do Wyższego Instytutu Sądownictwa, którego trzy lata później został magistrem. W roku 1992 również został mianowany przez króla Fahda imamem Wielkiego Meczetu w Mekce, a rok później także sędzią Sądu Najwyższego Arabii Saudyjskiej.

</doc>
<doc id="5155270" url="https://pl.wikipedia.org/wiki?curid=5155270" title="John O’Grady">
John O’Grady

John Joseph O'Grady (ur. 17 lutego 1891 w Ballybricken, zm. 26 listopada 1934 w Limerick) – irlandzki lekkoatleta, olimpijczyk.
Życiorys.
Urodził się jako jedno z sześciorga dzieci w rodzinie rolniczej Williama i Catherine z domu Foley (zmarła gdy John miał 6 lat). W późniejszych latach piastował funkcję inspektora jednego z działów w radzie hrabstwa Limerick.
Uczestnik Letnich Igrzysk Olimpijskich 1924, na których zajął 17. miejsce w pchnięciu kulą, osiągnąwszy rezultat 12,75 m (startowało 28 kulomiotów). Podczas igrzysk w Paryżu był również chorążym reprezentacji podczas ceremonii otwarcia igrzysk.
Był zwycięzcą Tailteann Games oraz wielokrotnym mistrzem Irlandii w pchnięciu kulą i rzucaniu ciężarami o różnej wadze. W rzucaniu ciężarkiem o wadze 28 funtów i ciężarkiem o masie 56 funtów poprawiał kilkukrotnie rekordy świata. Wielokrotny reprezentant Irlandii w spotkaniach międzynarodowych.
Rekord życiowy w pchnięciu kulą – 14,45 m (1924).

</doc>
<doc id="5155273" url="https://pl.wikipedia.org/wiki?curid=5155273" title="John O'Grady">
John O'Grady



</doc>
<doc id="5155276" url="https://pl.wikipedia.org/wiki?curid=5155276" title="WISE 1534-1043">
WISE 1534-1043

WISE 1534–1043 (WISEA J153429.75-104303.3 lub Przypadek) – chłodny brązowy karzeł typu widmowego Y o temperaturze poniżej 450 K w gwiazdozbiorze Wagi. Jest oddalony od Układu Słonecznego o około 53 lata świetlne.
Chłodne brązowe karły są bardzo trudne do odkrycia przez misje naziemne. WISE 1534-1043 został odkryty przypadkowo w ramach misji kosmicznego teleskopu WISE, która zarządzana jest przez NASA Jet Propulsion Laboratory w Południowej Kalifornii. Osobliwą cechą "Przypadku" jest jego duży ruch własny, który przekłada się na około 800 000 km/h, znacznie szybszy niż innych brązowych karłów znajdujących się w podobnej odległości od Słońca. WISE 1534-1043 charakteryzuje się bardzo niską metalicznością. Astrofizycy z Caltech w Południowej Kalifornii szacują wiek WISE 1534-1043 na około 10–13 mld lat, czyli niemal dwa razy więcej niż mediana wieku innych znanych brązowych karłów. Byłby zatem niewiele młodszy niż Droga Mleczna, która uformowała się około 13,6 mld lat temu. WISE 1534-1043 pozostaje cały czas przedmiotem dyskusji dotyczącej jego natury. 

</doc>
<doc id="5155284" url="https://pl.wikipedia.org/wiki?curid=5155284" title="Rząd Stefana Janewa">
Rząd Stefana Janewa



</doc>
<doc id="5155286" url="https://pl.wikipedia.org/wiki?curid=5155286" title="Eugeniusz Rączka">
Eugeniusz Rączka

Eugeniusz Rączka (ur. 15 lutego 1931 w Katowicach, zm. 6 stycznia 2022 w Katowicach) – polski chemik, racjonalizator w dziedzinie jakości wyrobów hutniczych, autor patentów.
Życiorys.
Absolwent Liceum Ogólnokształcącego im. Mikołaja Kopernika w Katowicach. Studiował na Wydziale Chemicznym Politechniki Śląskiej w Gliwicach zdobywając tytuł magistra inżyniera. Pracę zawodową związał z Katowicami, rozpoczął w 1954 w Centralnym Laboratorium Huty Baildon. W latach 1959–1977 był szefem kontroli jakości w Zakładach Cynkowych Wełnowiec (później Silesia). Następnie w latach 1977–1995 związał swoje życie zawodowe z Hutą Metali Nieżelaznych „Szopienice” jako główny specjalista, by przed przejściem na emeryturę od 1995 do 2000 być pierwszym prezesem zarządu nowo utworzonej Izby Gospodarczej Metali Nieżelaznych (w 2010 połączonej z Polskim Stowarzyszeniem Recyklingu Metali więc od tego czasu noszącej nazwę Izby Gospodarczej Metali Nieżelaznych i Recyklingu). Był autorem 12 patentów, 40 świadectw udoskonaleń technicznych i wielu ekspertyz. Miał w dorobku 3 książki i ok. 30 publikacji w krajowych i zagranicznych czasopismach technicznych. Jako współpracownik tygodnika „Magazyn Hutniczy” opublikował kilkadziesiąt artykułów. Był rzeczoznawcą Polskiej Izby Handlu Zagranicznego. Spoczywa na cmentarzu przy ul. Francuskiej w Katowicach.
Praca społeczna.
Członek SITPH (Stowarzyszenie Inżynierów i Techników Przemysłu Hutniczego) od 1955. W latach 1961–1977 prezes koła SITPH i członek Zarządu Oddziału Metali Nieżelaznych oraz Zarządu Głównego SITPH. Od 1979 sekretarz generalny, a w latach 1999–2005 I. zastępca prezesa SITPH. Był członkiem Zespołu Rzeczoznawców SITPH. Pomysłodawca ukazujących się w latach 1986–2011 biuletynów informacyjnych o działalności SITPH pt. „Informacja”. W latach 1995–2011 realizator informatorów teleadresowych firm hutnictwa żelaza i metali nieżelaznych. Jako członek Komisji Historii i Ochrony Zabytków Hutnictwa był autorem, współautorem i redaktorem kilkudziesięciu broszur wydawanych nakładem SITPH oraz inicjatorem i organizatorem konferencji naukowo-technicznych; „Wpływ przemysłu na rozwój miast” (Katowice 2005, Gliwice 2006, Chorzów 2007, Dąbrowa Górnicza 2008, Zabrze 2009), „Następstwa powstań śląskich dla organizacji przemysłu i administracji” (2010), I. „Śląskie Seminarium Aerozolowe” (2011). W 1998 został członkiem honorowym SITPH. W 2015 z okazji 50-lecia Komisji Historii i Ochrony Zabytków Hutnictwa przy Zarządzie Głównym SITPH laureat honorowej nagrody SITMN (Stowarzyszenie Inżynierów i Techników Metali Nieżelaznych).

</doc>
<doc id="5155294" url="https://pl.wikipedia.org/wiki?curid=5155294" title="Drugi rząd Stefana Janewa">
Drugi rząd Stefana Janewa

Drugi Stefana Janewa – 98. rząd w historii Republiki Bułgarii funkcjonujący od 16 września 2021 do 13 grudnia 2021.
W wyniku wyborów z kwietnia 2021 do Zgromadzenia Narodowego weszło sześć ugrupowań. Wobec niewyłonienia rządu 11 maja 2021 prezydent ogłosił rozwiązanie parlamentu i wyznaczenie przedterminowych wyborów na lipiec 2021. Tego samego dnia ogłosił powołanie Stefana Janewa na urząd premiera, a także przedstawił listę członków jego przejściowego rządu.
Zgromadzenie Narodowe wybrane w lipcu 2021 nie wyłoniło większościowej koalicji, żadne z ugrupowań nie było w stanie stworzyć stabilnego rządu. 16 września prezydent rozwiązał parlament i wyznaczył kolejne wybory na listopad. Tego samego dnia powołał kolejny techniczny gabinet (w bardzo zbliżonym do ustępującego rządu składzie i z tym samym premierem na czele).
Gabinet urzędował do 13 grudnia 2021, gdy po kolejnych wyborach powstał koalicyjny rząd Kiriła Petkowa.

</doc>
<doc id="5155295" url="https://pl.wikipedia.org/wiki?curid=5155295" title="Artūrs Ševčenko">
Artūrs Ševčenko

Artūrs Ševčenko (ur. 24 kwietnia 1994 w Dyneburgu) – łotewski hokeista, reprezentant Łotwy.
Jego brat Ēriks (ur. 1991) także został hokeistą.
Kariera.
Występował w rozgrywkach rodzimej łotewskiej ekstraligi, a ponadto w rosyjskich rozgrywkach MHL, w ekstralidze białoruskiej. Pod koneic sezonu 2014/2015 grał w amerykańskiej lidze Western States Hockey League (WSHL). W grudniu 2016 został zawodnikiem drużyny z Mulhouse we francuskich rozgrywkach Ligue Magnus. Rozegrał tam cztery sezony, po czym latem 2020 przeszedł do innego francuskiego zespołu z Amiens. W lipcu 2021 został ogłoszony zawodnikiem drużyny JKH GKS Jastrzębie w Polskiej Hokej Lidze (tam od 2020 grał już jego brat Ēriks). W sierpniu 2022 został zakontraktowany w niemieckim klubie EV Lindau.
Uczestniczył w turniejach mistrzostw świata juniorów do lat 18 edycji 2012 (Elita), mistrzostw świata juniorów do lat 20 edycji 2013 (Elita), 2014 (Dywizja IA)

</doc>
<doc id="5155296" url="https://pl.wikipedia.org/wiki?curid=5155296" title="Moskiewskie centralne średnice">
Moskiewskie centralne średnice

Moskiewskie centralne średnice (ros. Московские центральные диаметры) – kolej aglomeracyjna działająca na terenie Moskwy i obwodu moskiewskiego, licząca 132 km długości i 60 stacji obsługiwanych przez 2 linie (stan na marzec 2023). Otwarcie miało miejsce 21 listopada 2019 roku.

</doc>
<doc id="5155298" url="https://pl.wikipedia.org/wiki?curid=5155298" title="Teodor Bartuś">
Teodor Bartuś

Teodor Bartuś (ur. w 1902) – adwokat. Członek POW, powstaniec śląski. Ławnik miasta Rudy Śląskiej, czynny w organizacjach społecznych. Członek OZN.
Poseł na Sejm II Rzeczypospolitej V kadencji.

</doc>
<doc id="5155299" url="https://pl.wikipedia.org/wiki?curid=5155299" title="Kolonia Wandy (Siemianowice Śląskie)">
Kolonia Wandy (Siemianowice Śląskie)

Kolonia Wandy – dawna kolonia robotnicza, powstała na terenach dzisiejszych Siemianowic Śląskich, w dzielnicy Centrum. 
Kolonia powstała w tym samym okresie co pobliska kolonia Hugo, pod koniec lat 50. XIX wieku. Obejmowała ona obszar w rejonie dzisiejszych ulic: Powstańców, P. Śmiłowskiego, Cmentarnej i Komuny Paryskiej, a jej nazwa została nadana na część Wandy von Gaschin Henckel von Donnersmarck.
Pierwotnie kolonię stanowiły dwa szeregi jednakowych domów powstałych po południowej stronie dzisiejszej ulicy Powstańców oraz ulic: A. Szeflera i Dworcowej. W późniejszym czasie wytyczono kolejne ulice, w tym P. Śmiłowskiego czy Komuny Paryskiej, a z biegiem czasu nowa zabudowa kolonii zastąpiła starą. W dniu 22 stycznia 1890 roku tereny kolonii Wandy włączono w granice powołanej wówczas gminy Huta Laura. W 1894 roku w rejonie ulicy Komuny Paryskiej (zachodnia pierzeja pomiędzy ulicą Obwodową a ulicą P. Śmiłowskiego) powstała zabudowa robotnicza dla pracowników Fabryki Kotłów Parowych Fitznera. Na przełomie XIX i XX wieku główna ulica kolonii Wandy (od 1936 roku ulica Powstańców) była już w znacznej części zabudowana mieszczańskimi kamienicami.
W 1923 lub 1924 roku gminę Huta Laura, a wraz z tym tereny kolonii Wandy, połączono z gminą Siemianowice. Obecnie pozostałością historycznej kolonii Wandy są parterowe domy wzdłuż ulicy P. Śmiłowskiego 25-33.

</doc>
<doc id="5155306" url="https://pl.wikipedia.org/wiki?curid=5155306" title="Fantastyczne zwierzęta">
Fantastyczne zwierzęta



</doc>
<doc id="5155308" url="https://pl.wikipedia.org/wiki?curid=5155308" title="Izokarboksazyd">
Izokarboksazyd

Izokarboksazyd () – organiczny związek chemiczny, nieselektywny, nieodwracalny inhibitor monoaminooksydazy (MAOI) stosowany jako lek przeciwdepresyjny. Wraz z fenelzyną i tranylocyprominą jest jednym z zaledwie trzech klasycznych MAOI dostępnych w 2012 r. do zastosowania klinicznego w leczeniu zaburzeń psychicznych w Stanach Zjednoczonych, chociaż nie jest tak powszechnie stosowany w porównaniu z innymi. Przykładowe nazwy handlowe leków zawierających izokarboksazyd to: "Marplan", "Marplon" i "Enerzer" (nie są dostępne w Polsce).
Stosowany jest przede wszystkim w leczeniu zaburzeń nastroju i lęku. Został również zbadany w leczeniu choroby Parkinsona i innych zaburzeń związanych z demencją. Izokarboksazyd, jak również inne MAOI, zwiększają poziom neuroprzekaźników monoaminowych serotoniny, dopaminy i noradrenaliny w mózgu.
Klasyczne inhibitory MAO, w tym izokarboksazyd, są stosowane rzadko ze względu na znaczące interakcje z żywnością i lekami oraz przez to, że zostały w dużej mierze wyparte przez nowsze leki przeciwdepresyjne, takie jak selektywne inhibitory wychwytu zwrotnego serotoniny (SSRI). Przyczyną interakcji jest to, że MAOI hamują metabolizm amin pochodzących z niektórych pokarmów (np. tyraminy) i neuroprzekaźników monoaminowych. W połączeniu z innymi lekami, które zwiększają poziom neuroprzekaźników monoaminowych, takimi jak SSRI, lub z niektórymi pokarmami bogatymi w tyraminę (np. takimi jak dojrzałe sery), MAOI mogą powodować niebezpieczne podwyższenie poziomu neuroprzekaźników monoaminowych, powodując potencjalnie zagrażające życiu stany, takie jak przełom nadciśnieniowy i zespół serotoninowy.

</doc>
<doc id="5155309" url="https://pl.wikipedia.org/wiki?curid=5155309" title="Vitālijs Pavlovs">
Vitālijs Pavlovs

Vitālijs Pavlovs (ur. 17 czerwca 1989 w Rydze) – łotewski hokeista, reprezentant Łotwy, olimpijczyk.
Kariera.
Występował w rozgrywkach rodzimej łotewskiej ekstraligi. W sezonie 2011/2012 grał w lidze kazachskiej w barwach drużyny Bejbarysu. Od 2012 do 2014 po raz pierwszy był zawodnikiem Dinama Ryga w rosyjskich rozgrywkach KHL. W sezonie 2014/2015 reprezentował barwy Colorado Eagles w amerykańskiej lidze ECHL. Od 2015 przez pięć sezonów grał ponownie w Dinamie Ryga do 2020. W listopadzie 2020 został hokeistą Olimpu Ryga, a na początku lutego 2021 przeszedł do austriackiego Dornbirner EC. W lipcu 2021 został ogłoszony zawodnikiem drużyny JKH GKS Jastrzębie w Polskiej Hokej Lidze. Po pierwszym meczu sezonu 2022/2023 został zwolniony we wrześniu 2022. W październiku 2022 został zaangażowany przez słowacki HK Dukla Michalovce.
Uczestniczył w turniejach mistrzostw świata juniorów do lat 18 edycji 2007 (Elita), mistrzostw świata juniorów do lat 20 edycji 2008 (Dywizja IA), 2009 (Elita), seniorskich mistrzostw świata w 2013, 2016, 2017, 2018 oraz zimowych igrzysk olimpijskich 2014.
W trakcie turnieju ZIO 2014 został zdyskwalifikowany z udziału w meczu ćwierćfinału Kanada–Łotwa i został zmuszony do zwrócenia dyplomu olimpijskiego w związku z wynikiem kontroli antydopingowej i stwierdzeniem w jego obecności metyloheksanaminy.

</doc>
<doc id="5155310" url="https://pl.wikipedia.org/wiki?curid=5155310" title="Archiv für Sozialwissenschaft und Sozialpolitik">
Archiv für Sozialwissenschaft und Sozialpolitik

Archiv für Sozialwissenschaft und Sozialpolitik (skr. AfSS, pol. "Archiwum Nauk Społecznych i Polityki Społecznej") – niemieckie czasopismo naukowe poświęcone naukom społecznym wydawane w latach 1904–1933. Było pionierskim przedsięwzięciem w międzynarodowych badaniach społecznych. Naukowcy anglosascy uważają je za najbardziej znaczące czasopismo w obszarze nauk społecznych XX wieku.
Historia.
Pismo założyli Edgar Jaffé, Werner Sombart i Max Weber na bazie periodyku wydawanego przez tybińskie wydawnictwo Heymann – "Archiv für soziale Gesetzgebung und Statistik: Zeitschr. zur Erforschung d. gesellschaftl. Zustände aller Länder" (pol. "Archiwum Ustawodawstwa Socjalnego i Statystyki. Czasopismo poświęcone badaniom sytuacji społecznej wszystkich krajów"), sprzedanego w 1903 przez polityka i publicystę Heinricha Brauna. Był on w tym czasie silnie zaangażowany politycznie i z powodzeniem wystartował w wyborach do Reichstagu. Wkrótce popadł jednak w problemy finansowe, co stało się przyczyną sprzedaży pisma. Nabył je ekonomista Jaffé, 23 sierpnia 1903, za 60 000 marek. Nowy właściciel pozyskał do edycji Sombarta i Webera. Nazwiska te zachęciły do wydawania nowego tytułu wydawcę Paula Siebecka. W początkowym okresie działania pisma (dwa lata) do kręgu wydawców należeli też Robert Michels, Joseph Alois Schumpeter oraz Alfred Weber.
W pierwszym numerze zamieszczono podpisaną przez „edytorów” "Deklarację" (niem. "Geleitwort"), która mówiła o kontynuacji linii Brauna, jednak można w niej znaleźć zapowiedź innowacji merytorycznych i teoretycznych w treściach, zwłaszcza dotyczących obserwacji współczesności. Wskazywano m.in. na konieczność zmiany perspektywy poznawczej nauk społecznych, w tym zaangażowanie się w badania nad klasą robotniczą. W Deklaracji napisano: "nasze pismo będzie dziś musiało uznać historyczne i teoretyczne poznanie ogólnych kulturowych warunków rozwoju kapitalistycznego za to zagadnienie badawcze, w służbie którego się postrzega". Max Weber uznawał za swoje credo "tworzenie jasnych pojęć". Za główny cel działalności przyjęto próbę nowego "usytuowania w porządku problemów" dziedzin gospodarki i kultury.
Od 1909 organizacją czasopisma zajmował się socjaldemokratyczny ekonomista Emil Lederer, a "Archiv..." prenumerowany był w kilkunastu krajach na świecie oraz wydawany w dużym, jak na czasopisma socjologiczne, nakładzie tysiąca egzemplarzy. Oprócz niemieckich, z pismem współpracowały księgarnie w Brukseli, Budapeszcie, Christianii, Hadze, Kopenhadze, Londynie, Nowym Jorku, Paryżu, Sankt Petersburgu, Rzymie, Sztokholmie, Wiedniu oraz Zurychu. Prenumerata trzyzeszytowego tomu kosztowała 16 marek (pojedynczy zeszyt kosztował 7 marek).
W tym okresie do redakcji dołączył Robert Michels. Artykuły pisała też żona Jaffé, emancypantka Else. Sombart pozyskał również ukraińskiego teoretyka ekonomii, Mychajła Tuhana-Baranowskiego. Do grona autorów tekstów należeli też m.in. Georg Simmel (np. "Socjologia biedy"), a po 1918, w okresie polaryzacji światopoglądowej i powstaniu opozycyjnych środowisk badawczych w Lipsku, Berlinie, Wiedniu, Heidelbergu, Frankfurcie nad Menem i Kolonii, również: Karl Mannheim (wprowadził na łamy socjologię wiedzy i opublikował swoje kluczowe artykuły – "Historyzm" i "Myślenie konserwatywne"), Alfred Weber oraz Joseph Schumpeter. Max Weber w 1905 opublikował w ramach serii swoje ważne dzieło "Etyka protestancka a duch kapitalizmu", a Werner Sombart w 1907 – "Der Begriff der Stadt und das Wesen der Städtebildung".
Zespół redakcyjny postrzegany był przez wybuchem I wojny światowej jako grupa outsiderów, funkcjonujących ma marginesie akademickiego establishmentu Cesarstwa Niemieckiego. Robert Michels od 1906 do 1915 publikował w czasopiśmie prowokacyjne teksty na temat socjologii ugrupowań politycznych.
Sombart w swoich wystąpieniach podkreślał, że AfSS zajmował na rynku czasopism społecznych najwyższą pozycję europejską w zakresie promowania postępowych reform społecznych, mających na celu demokratyzację mas. Wyraźnie przeciwstawiał się teoriom marksistowskim i akademickiemu socjalizmowi w duchu Gustava Schmollera. W 1920 demonstracyjnie ustąpił ze stanowiska współedytora pisma, ponieważ nie zgadzał się z lewicowym kursem początkowej, założycielskiej fazy Republiki Weimarskiej.
W 1933 Lederer i większość jego współpracowników, zagrożonych przez hitlerowców, wyemigrowała do Stanów Zjednoczonych. Pismo zakończyło wówczas działalność. W większości znaleźli oni zatrudnienie w nowojorskiej New School for Social Reserch. W 1934 uruchomili tam czasopismo "Social Reserch", kontynuujące tradycje AfSS.
Kwestia polska.
Do 1903 pismo Brauna nie poruszało zbyt często kwestii polskich. Zmieniło się to począwszy od powołania nowego czasopisma. Szczególnie chętnie publikowano dyskusje pomiędzy naukowcami polskimi i niemieckimi. Np. w tomie drugim Zofia Daszyńska-Golińska opublikowała obszerny tekst na temat stosunków agrarnych w Galicji. Po wydaniu w 1910 "Kwestii polskiej" autorstwa Ludwiga Bernharda, w piśmie ukazało się krytyczne omówienie tego dzieła, napisane przez Kazimierza Zimmermanna. Redaktorzy wskazali, że "z wielu względów wydawało nam się pożądane, zanim opublikujemy recenzję dzieła Bernharda pióra niemieckiego autora, dać okazję wypowiedzenia się polskiemu głosowi z polskiego punktu widzenia". Recenzję niemiecką wydrukowano dopiero po wznowieniu książki, a napisał ją Otto Bauer (jego stanowisko było bardziej krytyczne niż polskie).
Od około 1916 AfSS zaczęło popierać niemiecką politykę Mitteleuropy. Po przegranej wojnie w publikacjach zaznaczyły się wyraźne głosy usprawiedliwiające (w miejsce analizy społeczno-naukowej) niemieckie roszczenia do byłej tzw. prowincji pruskiej. Celowali w tym historyk Hermann Oncken i prawnik Moritz Jaffé.

</doc>
<doc id="5155311" url="https://pl.wikipedia.org/wiki?curid=5155311" title="Robert Bijasiewicz">
Robert Bijasiewicz

Robert Bijasiewicz ps. „Orlik” (ur. 23 maja 1901 w Grabówce, zm. 2 listopada 1981 w Lublinie) – polski polityk, kawaler Virtuti Militari, działacz niepodległościowy i społeczny, członek Polskiej Organizacji Wojskowej, działacz Obozu Zjednoczenia Narodowego, burmistrz Janowa Lubelskiego, poseł na Sejm II Rzeczypospolitej V kadencji.
Został pochowany na cmentarzu przy ul. Lipowej w Lublinie.

</doc>
<doc id="5155312" url="https://pl.wikipedia.org/wiki?curid=5155312" title="Zabójstwo Gabby Petito">
Zabójstwo Gabby Petito

Zabójstwo Gabby Petito – zabójstwo, do którego doszło najprawdopodobniej 27 sierpnia 2021 roku. Uduszona ofiara Gabrielle Venora Petito, znana jako Gabby Petito (ur. 19 marca 1999) była Amerykanką, blogerką i podróżniczką. Rodzina utraciła z nią kontakt, kiedy podróżowała kamperem po Stanach Zjednoczonych. Towarzyszył jej narzeczony Brian Laundrie. Poszukiwania Gabby trwały od 11 września (pierwotnie została uznana za osobę zaginioną). 19 września jej zwłoki znaleziono na terenie kempingu w Parku Narodowym Grand Teton w stanie Wyoming.
Okoliczności.
W lipcu 2021 roku Gabby Petito i Brian Laundrie wyruszyli na wspólną wyprawę z Florydy. Planowali odwiedzić parki narodowe w stanach: Kolorado, Utah i Wyoming. Poruszali się białą furgonetką Ford Transit Connect z 2012 roku o numerze rejestracyjnym QFTG03, który należał do Gabby.
Wyprawę regularnie relacjonowali w mediach społecznościowych, do dnia 25 sierpnia. Tego samego dnia Gabby po raz ostatni rozmawiała telefonicznie ze swoją matką.
Wiadomości SMS.
W dniach 27 i 30 sierpnia matka Gabby otrzymała dwie wiadomości SMS z telefonu córki, które uznała za dziwne i podejrzane.
Pierwszy, wysłany 27 sierpnia, brzmiał: „Możesz pomóc Stanowi, cały czas nagrywa wiadomości głosowe i do mnie dzwoni” (ang. „Can you help Stan, I just keep getting his voicemails and missed calls”). Stan był dziadkiem Gabby, zaś SMS brzmiał nietypowo, ponieważ nie zwracano się do niego po imieniu, a po wysłaniu wiadomości Gabby nie odbierała telefonu.
Drugi, wysłany 30 sierpnia, brzmiał: „w Yosemite nie ma zasięgu” (ang. „No service in Yosemite”). Wydał się niedorzeczny, o ile został wysłany z Parku Narodowego Yosemite.
W późniejszym terminie rodzina Gabby uznała, że nadawcą wiadomości była inna osoba, która mogła mieć związek z jej zaginięciem i śmiercią.
Poszukiwania.
1 września Brian Laundrie wrócił do domu na Florydzie bez narzeczonej. Nie potrafił wyjaśnić przyczyn takiego zachowania.
11 września rodzina Gabby zgłosiła jej zaginięcie na policji. Brian Laundrie odmówił rozmów z policją, wynajął adwokata. Następnie śledczy nie mogli ustalić jego miejsca pobytu. Ponieważ był najważniejszym świadkiem w sprawie, jednocześnie prowadzono poszukiwania Gabby i Briana.
14 września rodzina Gabby wydała oświadczenie, w którym oskarżyła Briana o odmowę udzielenia informacji na temat szczegółów ich podróży, przyczyn powrotu bez narzeczonej oraz sytuacji, w której stracił z nią kontakt. Rodzina Briana poinformowała, że udał się on na wyprawę do rezerwatu Carlton, znajdującym się na zachodnim wybrzeżu Florydy, nie ma z nim kontaktu i zgłosiła jego zaginięcie. Ustalono, że w domu pozostawił portfel i telefon.
Poszukiwania Briana prowadziła policja z North Port z użyciem dronów i psów tropiących, ale z uwagi na ogromny teren (10 tysięcy hektarów) nie przyniosły one rezultatów. Pracę utrudniał fakt, że część rezerwatu stanowią mokradła i bagna. Jednocześnie poszukiwano Gabby na terenie Parku Narodowego Grand Teton, gdzie była widziana po raz ostatni.
Śledztwo w sprawie zabójstwa.
19 września w Parku Narodowym Grand Teton niedaleko parkingu dla kamperów znaleziono zwłoki kobiety, której wygląd pasował do rysopisu Gabby. Równolegle prowadzono poszukiwania jej narzeczonego, ale nie przyniosły one żadnych rezultatów.
20 września, na podstawie nakazu sądowego, FBI przeprowadziło rewizję w domu Briana.
21 września Brent Blue, koroner hrabstwa Teton, potwierdził tożsamość ofiary, której zwłoki znaleziono dwa dni wcześniej i na podstawie wyników sekcji zwłok poinformował, że Gabby zginęła w wyniku morderstwa.
22 września FBI poinformowało o wydaniu nakazu aresztowania Briana. Śledczy ustalili, że po śmierci Gabby korzystał z jej karty debetowej i PIN-u. W ten sposób dokonał płatności w wysokości około 1000 dolarów. Transakcje zrealizowano pomiędzy 30 sierpnia a 1 września, to jest najprawdopodobniej minimum trzy dni od daty zabójstwa Gabby. Brian był poszukiwany na terenie rezerwatu Carlton, gdzie zgodnie z informacjami, przekazanymi przez jego rodziców, udał się na wyprawę oraz w okolicy pola namiotowego Fort De Soto. Znajduje się ono 120 km od jego domu rodzinnego. Od 6 do 8 września Brian przebywał tu z rodzicami. Siostra Briana potwierdziła, że ostatni raz widziała go 6 września na polu namiotowym Fort De Soto, a w późniejszym terminie nie mogła się skontaktować z bratem, gdyż jego telefon nie odpowiadał. 
20 października na terenie parku Myakkahatchee Creek na Florydzie znaleziono szczątki Laundrie’go oraz plecak z jego rzeczami osobistymi, w tym notatnikiem. FBI potwierdziło tożsamość zmarłego na podstawie badań stomatologicznych. Sekcja zwłok wykazała, że zmarł w wyniku samobójstwa od rany postrzałowej głowy. 
Interwencja policji.
Podczas wyprawy, na której doszło do morderstwa, miała miejsce interwencja policji.
12 sierpnia na numer alarmowy 911 zadzwonił świadek zaniepokojony sceną, obserwowaną na drodze w Moab w stanie Utah. Poinformował, że widział kłócącą się parę. Mężczyzna uderzył kobietę, następnie oboje w popłochu biegali po chodniku i szarpali się w samochodzie, aby mężczyzna nie odjechał sam. W opisanym przez niego wydarzeniu brali udział Gabby i Brian.
Wkrótce po zgłoszeniu policja podjęła interwencję i zatrzymała ich kamper w Parku Narodowym Arches. Ustaliła, że pomiędzy parą doszło do awantury. Oboje mieli na ciele ślady przemocy fizycznej. Brian potwierdził, że szarpał się z narzeczoną. Gabby płakała i była wyraźnie wzburzona. Policja zasugerowała, aby narzeczeni spędzili noc osobno, zalecając Brianowi nocleg w hotelu w Moab.
16 września film, nagrany podczas interwencji, został udostępniony w internecie przez policję w Moab.
Relacje świadków.
27 sierpnia w porze obiadowej para była widziana w restauracji w Jackson. Zdaniem świadka (Nina Celie Angelo) byli skonfliktowani i nie mogli dojść do porozumienia. Brian kłócił się z personelem, kilkukrotnie opuszczał lokal, aby niebawem do niego powrócić, zachowywał się agresywnie wobec kelnerki, zaś Gabby płakała. Relacja Niny została potwierdzona w mediach społecznościowych przez pracowników restauracji.
27 sierpnia około 18:00 Jenn i Kyle Bethune nagrali kamerą samochodową biały kamper w pobliżu Parku Narodowego Grand Teton w Wyoming, którego wygląd pasował do pojazdu Gabby i Briana. Chcieli przywitać się z pasażerami, gdyż dzięki tablicy rejestracyjnej zorientowali się, że podobnie jak oni pochodzą z Florydy, ale kamper wydawał się pusty. Twierdzili, że powrócili w to miejsce późną nocą. Kiedy zbliżali się do pojazdu, jego tylne drzwi zostały przez kogoś zamknięte. W późniejszym terminie dowiedzieli się z mediów o znalezieniu zwłok Gabby. Zaczęli podejrzewać, że na filmie został uchwycony jej pojazd i poinformowali o tym fakcie władze. Nagranie udostępnili w internecie, podali współrzędne miejsca zdarzenia (43°46′18″N 110°29′16″W). FBI nie potwierdziło, że nagrany przez nich kamper faktycznie należał do Gabby i Briana.
Świadek Miranda Baker twierdzi, że 29 sierpnia spotkała Briana w pobliżu Colter Bay Village (niedaleko kempingu dla kamperów, gdzie znaleziono zwłoki Gabby). Podróżowała wówczas ze swoim partnerem, zaś Brian zaoferował im zapłatę w wysokości 200 dolarów za podwiezienie. Ich samochód opuścił przy jeziorze Jackson, kilka minut po godzinie 18:00. Miranda i jej partner uznali za dziwne uiszczenie tak wysokiej zapłaty za 16 kilometrów podróży, zaświadczali, że Brian w pewnym momencie poprosił o zjechanie na pobocze i szybko wysiadł.

</doc>
<doc id="5155313" url="https://pl.wikipedia.org/wiki?curid=5155313" title="Zmarzła Kopa">
Zmarzła Kopa

Zmarzła Kopa (, , ) – wzniesienie o wysokości 2255 m n.p.m. w masywie Wielickiego Szczytu w słowackich Tatrach Wysokich. Znajduje się w grani głównej Tatr Wysokich pomiędzy Małym Wielickim Szczytem, od którego oddzielona jest Niżnią Wielicką Ławką, a Małą Wysoką, oddzieloną Polskim Grzebieniem.
Zmarzła Kopa nie jest udostępniona znakowanymi szlakami turystycznymi. Taternicy przechodzą przez jej wierzchołek na ogół przy pokonywaniu tzw. drogi Martina na Gerlach.
Historia.
Pierwsze znane wejścia:

</doc>
<doc id="5155316" url="https://pl.wikipedia.org/wiki?curid=5155316" title="Ben Knapen">
Ben Knapen

Hubertus Petrus Maria „Ben” Knapen (ur. 6 stycznia 1951 w Kaatsheuvel) – holenderski polityk, dziennikarz i menedżer, senator, w latach 2010–2012 sekretarz stanu, od 2021 do 2022 minister spraw zagranicznych.
Życiorys.
W 1976 ukończył historię na Katolickim Uniwersytecie w Nijmegen. W 1985 doktoryzował się na tej samej uczelni. Początkowo pracował jako nauczyciel historii. Później zajął się dziennikarstwem, m.in. w latach 1979–1984 był korespondentem w RFN gazety „NRC Handelsblad” i programu informacyjnego "NOS Journaal". W następnych latach związany głównie z „NRC Handelsblad” jako zastępca redaktora naczelnego (1984–1987), korespondent w USA (1987–1990) i redaktor naczelny (1990–1996). W latach 1996–1999 na stanowisku dyrektorskim zajmował się komunikacją i marketingiem w koncernie Philips. Od 1999 do 2005 wchodził w skład zarządu wydawnictwa PCM Uitgevers, w latach 2006–2008 był korespondentem „NRC Handelsblad” w Azji Południowo-Wschodniej. W 2008 został członkiem niezależnego think tanku Wetenschappelijke Raad voor het Regeringsbeleid oraz wykładowcą na macierzystym uniwersytecie.
W latach 2010–2012 z rekomendacji Apelu Chrześcijańsko-Demokratycznego był sekretarzem stanu w resorcie spraw zagranicznych w gabinecie Marka Ruttego. W 2015 i 2019 wybierany w skład Eerste Kamer, wyższej izby Stanów Generalnych. Od 2019 pełnił funkcję przewodniczącego frakcji CDA w holenderskim senacie. We wrześniu 2021 powołany na ministra spraw zagranicznych w trzecim gabinecie Marka Ruttego. Funkcję tę pełnił do stycznia 2022.
Odznaczenia.
Odznaczony Orderem Oranje-Nassau V klasy (2012)

</doc>
<doc id="5155318" url="https://pl.wikipedia.org/wiki?curid=5155318" title="Konstandinos Chadzidakis">
Konstandinos Chadzidakis



</doc>
<doc id="5155319" url="https://pl.wikipedia.org/wiki?curid=5155319" title="Frenks Razgals">
Frenks Razgals

Frenks Razgals (ur. 8 sierpnia 1996 w Rydze) – łotewski hokeista, reprezentant Łotwy.
Jego ojciec Aigars (ur. 1969) także został hokeistą.
Kariera.
Wychowanek Prizmy Riga. Występował w rozgrywkach rodzimej łotewskiej ekstraligi. Od 2015 do 2019 po raz pierwszy był zawodnikiem Dinama Ryga w rosyjskich rozgrywkach KHL. W listopadzie 2019 podpisał umowę z czeskim klubem HC Vítkovice na okres próbny do 31 grudnia 2019, która została przedłużona, zaś pod koniec stycznia 2020 został przekazany do drużyny podległej AZ Havířov. Pod koniec listopada 2020 został zakontraktowany przez rodzimy klub HK Zemgale. W czerwcu 2021 został ogłoszony zawodnikiem drużyny JKH GKS Jastrzębie w Polskiej Hokej Lidze. Na początku maja 2022 został ogłoszony jego transfer do Dukli Trenczyn. Zwolniony tamże w październiku 2022. POd koniec listopada 2022 zaangażowany w HK Poprad.
Uczestniczył w turniejach mistrzostw świata juniorów do lat 18 edycji 2014 (Dywizja IA), mistrzostw świata juniorów do lat 20 edycji 2015, 2016 (Dywizja IA), seniorskich mistrzostw świata w 2017, 2018.

</doc>
<doc id="5155320" url="https://pl.wikipedia.org/wiki?curid=5155320" title="Kolonia Wandy">
Kolonia Wandy



</doc>
<doc id="5155323" url="https://pl.wikipedia.org/wiki?curid=5155323" title="Elisa Balsamo">
Elisa Balsamo

Elisa Balsamo (ur. 27 lutego 1998 w Cuneo) – włoska kolarka szosowa i torowa, mistrzyni świata w wyścigu ze startu wspólnego (2021).
Osiągnięcia.
Opracowano na podstawie:

</doc>
<doc id="5155325" url="https://pl.wikipedia.org/wiki?curid=5155325" title="Mormugao">
Mormugao



</doc>
<doc id="5155328" url="https://pl.wikipedia.org/wiki?curid=5155328" title="Bound for Glory (2021)">
Bound for Glory (2021)

Bound for Glory (2021) – gala wrestlingu, zorganizowana przez amerykańską federację Impact Wrestling (IW), która była nadawana na żywo w systemie pay-per-view i za pośrednictwem platformy Fite.tv. Odbyła się 23 października 2021 w Sam’s Town Live w Las Vegas. Była to siedemnasta gala z cyklu Bound for Glory, a zarazem czwarte pay-per-view IW w 2021.
Karta walk składała się z ośmiu pojedynków, a samo wydarzenie poprzedził Preshow match. W walce wieczoru Moose, zwycięzca Call Your Shot Guntlet matchu, zrealizował wybraną przez siebie możliwość walki o tytuł Impact World Championship, pokonując Josha Alexandra. Chwilę wcześniej Alexander zwyciężył dotychczasowego mistrza, Christiana Cage’a. W innych pojedynkach Mickie James odebrała Deonnie Purrazzo Impact Knockouts Championship. Trey Miguel zdobył zawieszone Impact X Division Championship po wygranej nad Stevem Maclinem i El Phantasmo, natomiast Jordynne Grace została inauguracyjną mistrzynią Impact Digital Media. Ponadto podczas gali debiutujące The IInspiration (Cassie Lee i Jessica McKay) odebrały Decay (Rosemary i Havok) Impact Knockouts Tag Team Championship, zaś The Good Brothers (Doc Gallows i Karl Anderson), mistrzowie Impact World Tag Team, zachowali tytuły mistrzowskie, zwyciężając Bullet Club (Chris Bey i Hikuleo) oraz FinJuice (David Finlay i Juice Robinson).
Tło.
Podczas Slammiversary (17 lipca) Impact Wrestling zaprezentował film promujący nadchodzącą galę Bound for Glory, podając datę wydarzenia oraz informację, że na gali wystąpią zawodnicy z zaprzyjaźnionych federacji – amerykańskiej All Elite Wrestling (AEW), meksykańskiej Lucha Libre AAA Worldwide (AAA) i japońskiej New Japan Pro-Wrestling (NJPW). 10 września organizacja poinformowała, że Bound for Glory odbędzie się w Sam’s Town Live w Las Vegas.
Rywalizacje.
Bound for Glory oferowało walki wrestlingu z udziałem różnych zawodników na podstawie przygotowanych wcześniej scenariuszy i rywalizacji, które są realizowane podczas cotygodniowych odcinków programu "Impact!". Wrestlerzy odgrywają role pozytywnych (face) lub negatywnych bohaterów (heel), którzy rywalizują pomiędzy sobą w seriach walk mających budować napięcie.
Christian Cage vs. Josh Alexander.
Na Victory Road (18 września) Christian Cage obronił Impact World Championship w walce z Acem Austinem. Po zakończeniu spotkania Impact X Division Champion, Josh Alexander, skonfrontował się z Cage’em i powołał się na Opcję C. Według tej zasady zrzekł się tytułu X Division na rzecz możliwości pojedynku o tytuł mistrza świata. Ich spotkanie zostało ogłoszone jako walka wieczoru Bound for Glory.
Deonna Purrazzo vs. Mickie James.
Na Slammiversary (17 lipca) Mickie James powróciła do Impact Wrestling po długoletniej przerwie, aby pomówić z mistrzynią kobiet – Deonną Purrazzo. James przerwała jej celebrację po zwycięskiej obronie tytułu mistrzowskiego w walce z Thunder Rosą i poprosiła ją o występ na gali federacji NWA, nazwanej NWA EmPowerrr (James była producentką wykonawczą wydarzenia). Posiadaczka Impact Knockouts Championship uznała przerwanie jej świętowanie za brak szacunku i obraziła rozmówczynię. Wtedy James zaatakowała rywalkę. W następnym tygodniu Purrazzo, za sprawą mediacji producentki Impact Wrestling, Gail Kim, zgodziła się na wzięcie udziału w zapowiadanej gali. Jej rywalką w obronie tytułu mistrzowskiego okazała się Melina. Na NWA Empowerrr (28 sierpnia) mistrzyni pokonała przeciwniczkę, po czym dzień później, na gali NWA 73, zaatakowała Mickie James. W odcinku "Impactu!" z 23 września wiceprezes federacji Scott D’Amore ustanowił ich walkę o Impact Knockouts Championship na Bound for Glory. Dwa tygodnie później D’Amore, mając dość nieustannych bójek zawodniczek, nałożył na nie klauzulę nietykalności. Tym samym, jeśli James dopuściłaby się ataku na Purrazzo, straciłaby miano pretendentki, natomiast jeśli Purrazzo byłaby napastniczką, wtedy odebrano by jej tytuł mistrzowski. Ponadto, zgodnie z ustaleniami Gail Kim, zawodniczki miały wybrać dla siebie nawzajem oponentki. Na Knockouts Knockdown (9 października) mistrzyni kobiet pokonała Mashę Slamovich. Tymczasem James w odcinku "Impactu!" z 21 października zwyciężyła Savannah Evans. Po zakończonym pojedynku Purrazzo skonfrontowała się z rywalką i odwróciła jej uwagę. Wtedy jej sojusznik, Matthew Rehwoldt, zaatakował pretendentkę, a Purrazzo chwyciła ją za włosy i przycisnęła jej głowę do maty. Tego samego dnia D’Amore przekazał mistrzyni informację, że nie zabierze jej tytułu mistrzowskiego, lecz Rehwoldt nie będzie mógł być obecny przy jej narożniku na Bound for Glory. Jeśli wrestler złamałby tę zasadę, oboje zostaliby zwolnieni z federacji.
Pojedynek o Impact X Division Championship.
23 września Impact Wrestling ogłosił turniej, który miał wyłonić nowego mistrza Impact X Division po tym, jak Josh Alexander zrzekł się tego tytułu mistrzowskiego na rzecz walki o mistrzostwo świata. Zawody składały się z trzech trzyosobowych pojedynków, a ich zwycięzcy spotkają sią na Bound for Glory w Three Way matchu. 30 września Trey Miguel pokonał Alexa Zayne’a i Laredo Kida, 7 października Steve Maclin zwyciężył Black Taurusa i Peteya Williamsa, następnie 14 października El Phantasmo był lepszy od Williego Macka i Rohita Raju.
Pojedynek o Impact Knockouts Tag Team Championship.
Na Knockouts Knockdown (9 października) Impact Wrestling zakomunikował, że The IInspiration (Cassie Lee i Jessica McKay) zadebiutują w federacji podczas Bound for Glory. W następnym miesiącu, 13 października, zapowiedziano, że debiutantki podejmą Decay (Rosemary i Havok) w walce o Impact Knockouts Tag Team Championship.
Call Your Shot Guntlet match.
W odcinku "Impactu!" z 23 września Rich Swann i Brian Myers jako pierwsi zapowiedzieli swój udział w Call Your Shot Guntlet matchu.
Karta walk.
Zestawienie zostało oparte na źródle:

</doc>
<doc id="5155330" url="https://pl.wikipedia.org/wiki?curid=5155330" title="Teleskop Rosse’a">
Teleskop Rosse’a

Sześciostopowy teleskop Rosse’a – zbudowany w 1845 roku teleskop zwierciadlany o 183-centymetrowej (72-calowej) aperturze, największy teleskop na świecie aż do budowy 254-centymetrowego (stucalowego) Teleskopu Hookera w Kalifornii w 1917 roku. Teleskop ten, zwany „Lewiatanem” zbudował William Parsons, 3. hrabia Rosse, w swojej posiadłości Birr Castle w Parsonstown (obecnie Birr w Irlandii).
Historia.
W 1830 roku Parsons zbudował swój pierwszy duży teleskop (ze zwierciadłem 380 mm, 15 cali), a wkrótce potem większy – 61 cm (24 cale). W tym celu musiał opracować techniki odlewu i szlifowania dużych luster metalowych; używał w tym celu brązu o proporcjach 2 części miedzi na 1 cyny (czasem z niewielką domieszką cynku lub arsenu). Kolejny, w 1839 r., miał 90-cm lustro odlane w mniejszych kawałkach, a następnie połączone przed szlifowaniem i polerowaniem; w listopadzie 1840 roku zostało ono zastąpione lustrem monolitycznym.
By wykonać jeszcze większe lustro, Parsons zbudował trzy specjalne piece, w których można było stopić na raz po półtorej tony brązu; żurawie do przeniesienia tygli nad specjalnie skonstruowaną żeliwną formę odlewową; kolejkę wąskotorową do transportu gotowego odlewu do pieca, w którym blok był odpuszczany przez 16 tygodni dla zredukowania napięć i zapobieżenia pęknięciom; wreszcie specjalne szlifierki napędzane maszyną parową do nadania zwierciadłu odpowiedniego kształtu.
W 1842 roku Parsons podjął pierwszą próbę odlania 183-cm (72-calowego) lustra, ale nie było ono udane. Sporządzenie luster i budowa całego teleskopu zajęła mu kolejne trzy lata – regularne obserwacje z nowym instrumentem rozpoczęto w marcu 1845 roku. Z pięciu wykonanych odlewów jeden był doskonały, jeden akceptowalny, trzy pozostałe popękały lub były porowate i nie nadawały się do dalszej obróbki.
Konstrukcja.
Teleskop miał dwa lustra, jedno o masie 3,5 tony, drugie nieco poniżej 4 ton, o grubości ok. 13 cm (5 cali); oba zamontowane były w kołyskach konstrukcji złożonej z trójkątnych segmentów, zapewniających wysoką sztywność, podpierających lustro w 27 punktach, by zapobiec jego deformacji pod własnym ciężarem. Wokół lustra była sztywna obejma żeliwna z czterema uchwytami, każdy o długości ok. 1/8 obwodu lustra, która służyła do montażu do konstrukcji teleskopu. Tubus był podparty na dolnym końcu, od strony lustra, na „uniwersalnym przegubie”, zawiasie o dwóch osiach, który umożliwiał pochylanie tuby w dużym zakresie wysokości, a także obracanie w ograniczonym zakresie azymutu.
Tubus o długości 17,07 m (56 stóp) i średnicy 2,44 m (8 stóp) był zbudowany z listewek wzmocnionych metalowymi obejmami; był podwieszony na łańcuchach z przeciwwagą, które utrzymywały go w równowadze. Belka pod tubusem poruszała się po zębatce po żeliwnym, łukowatym torze o promieniu 25,9 m (85 stóp); podpięta do wyciągarki z kabestanem na ziemi służyła do szybkiego unoszenia teleskopu; dodatkowa, niewielka przekładnia, kontrolowana przez obserwatora zapewniała precyzyjną kontrolę drobnych ruchów. Tor wmurowany był we wschodni z masywnych murów podtrzymujących całą konstrukcję. Te ściany nośne, flankujące tubus po wschodniej i zachodniej stronie miały 17,07 m (56 stóp) wysokości i 22 m (72 stopy) długości, oddalone były 7,32 m (24 stopy) od siebie, ustawione tak, by tubus wycelowany był na południe. Odległość ścian od siebie pozwalała na śledzenie nieba w azymutalnym zakresie ok. 15°.
Teleskop miał układ newtonowski z okularem po zachodniej stronie, na której to ścianie były trzy drewniane galerie umożliwiające dostęp do instrumentu na różnych wysokościach uniesienia tubusu. Przy odpowiednim ustawieniu lustra głównego mógł też pracować w układzie Herschela. Efektywna apertura równa była średnicy zwierciadła, a ogniskowa wynosiła 16,15 m (53 stopy). W 1869 instrument wyposażono w napęd zegarowy. Budowa instrumentu kosztowała Parsonsa ok. 12 tys. funtów.
W 1908 mury podtrzymujące były nadmiernie zniszczone przez wilgoć, by zapewnić całej konstrukcji bezpieczeństwo; Lawrence Parsons, 4. hrabia Rosse, zdecydował o rozebraniu konstrukcji. Główne lustro wysłał do Muzeum Nauki w Londynie, gdzie jest eksponowane.
Teleskop odbudowano w latach 90. XX w. wyposażając w nowoczesny napęd, sterowanie cyfrowe i aluminiowe lustro, ale zachowując oryginalny układ i wiele zachowanych elementów konstrukcji.
Na pamiątkę „Lewiatana z Parsonstown” nazwano planetoidę pasa głównego (8813) Leviathan.
Obserwacje.
Teleskop dawał efektywne powiększenia rzędu 800–1000 razy. Jego rozdzielczość okazała się zbyt niska, by wyróżnić pojedyncze gwiazdy w „mgławicach” – co nie pozwoliło rozstrzygnąć czy owe mgliste, rozmyte obiekty są niezwykle oddalonymi skupiskami gwiazd czy też bliższymi chmurami gazu. Najważniejszym odkryciem dokonanym za jego pośrednictwem była spiralna struktura niektórych „mgławic” (czyli galaktyk spiralnych). Za jego pomocą udało się też przeprowadzić obserwacje gromad gwiazd, wykonać eksperymentalne zdjęcia Księżyca, a także zmierzyć jego temperaturę.
Słabością teleskopu był fakt, że był to praktycznie instrument przejściowy, o niewielkiej możliwości śledzenia interesujących obiektów. Jego budowa była trudna w obsłudze, lustra wymagały częstej wymiany i odnowy; największym problemem teleskopu było jednak jego położenie na nizinnym terenie, niedaleko bagien, w kraju o wilgotnej pogodzie i często zachmurzonym niebie. Sam Parsons na podstawie swoich doświadczeń postulował wznoszenie dużych instrumentów w górach i suchym klimacie.
Na instrumencie pracowało jednak wielu znanych astronomów; oprócz Williama i Lawrence’a Parsonsów byli to m.in. Robert Stawell Ball, John Dreyer i Otto Boeddicker.

</doc>
<doc id="5155332" url="https://pl.wikipedia.org/wiki?curid=5155332" title="Akademickie Centrum Komunikacji Strategicznej">
Akademickie Centrum Komunikacji Strategicznej

Akademickie Centrum Komunikacji Strategicznej (ACKS) – think tank, który powstał w maju 2021 r. przy Akademii Sztuki Wojennej.
Misja.
Misją ACKS jest usprawnienie systemu komunikacji w Wojsku Polskim, zwiększanie świadomości społeczeństwa na temat zagrożeń płynących ze środowiska informacyjnego oraz inicjowanie debaty publicznej na temat komunikacji strategicznej (StratCom) i przeciwdziałania dezinformacji.
Zadania.
ACKS prowadzi szkolenia, analizuje przestrzeń informacyjną, upowszechnia wiedzę na temat StratCom oraz wypracowuje skuteczne rozwiązania w zakresie walki z dezinformacją.
Eksperci z ACKS opracowują analizy, raporty, opinie i ekspertyzy, a także rekomendacje w zakresie komunikacji strategicznej na potrzeby m.in. Ministerstwa Obrony Narodowej, z uwzględnieniem zagrożeń pojawiających się w środowisku informacyjnym.
ACKS organizuje konferencje, debaty i seminaria w obszarze StratCom, a także prowadzi działalność edukacyjną w zakresie komunikacji strategicznej poprzez organizację kursów na potrzeby MON, ze szczególnym uwzględnieniem doskonalenia praktycznych umiejętności komunikacyjnych.
Struktura.
ACKS tworzą dwa ośrodki: Ośrodek Analiz i Doktryn oraz Ośrodek Szkolenia:
Publikacje.
Centrum wydaje "Biuletyn" "ACKS" w języku polskim i angielskim, w którym publikowane są artykuły związane z szeroko rozumianą komunikacją strategiczną. Centrum wydaje także "Signal Information" w języku angielskim, w którym wskazywane są działania dezinformacyjne skierowane przeciwko Polsce, w szczególności przeciwko Siłom Zbrojnym RP. Wydawane są także "Biuletyny Specjalne," wśród niech między innymi:
Konferencje.
ACKS regularnie organizuje konferencje, seminaria oraz spotkania. Cyklicznym wydarzeniem jest konferencja Strategicznie o…, w ramach której prezentowane są osoby, instytucje oraz wydarzenia związanie z komunikacją strategiczną.
Działalność szkoleniowa.
ACKS organizuje kursy, szkolenia, a nawet studia podyplomowe z komunikacji strategicznej:
W lutym 2022 r. zakończył się proces certyfikacji kursu "NATO Strategic Communications". Proces certyfikacji prowadziło Sojusznicze Dowództwo ds. Transformacji w Norfolk, USA. Od tej pory ACKS może prowadzić anglojęzyczny kurs komunikacji strategicznej certyfikowany przez NATO. Jest to pierwszy kurs tego typu w SZ RP. Pierwsza edycja kursu została przeprowadzona 7-11 marca 2022 r.
Projekty.
#Fejkoodporni.
8 stycznia 2022 roku Centrum Operacyjne MON i Akademickie Centrum Komunikacji Strategicznej rozpoczęły ogólnopolską kampanię społeczną pod hasłem #Fejkoodporni. Uświadamia ona społeczeństwu czym jest dezinformacja i fake newsy, jakie stwarzają zagrożenia i jak się przed nimi bronić.

</doc>
<doc id="5155334" url="https://pl.wikipedia.org/wiki?curid=5155334" title="Średnica Biełorussko-Sawiołowska">
Średnica Biełorussko-Sawiołowska

Średnica Biełorussko-Sawiołowska (ros. Белорусско-Савёловский диаметр) – trasa moskiewskich centralnych średnic oznaczana symbolem D1 i kolorem jasnopomarańczowym, mająca 52 km długości i 25 stacji. Linia przebiega przez Łobnię, Dołgoprudnyj, północny, północno-wschodni, centralny i zachodni okręg administracyjny Moskwy oraz przez Odincowo. Otwarcie miało miejsce 21 listopada 2019 roku.

</doc>
<doc id="5155335" url="https://pl.wikipedia.org/wiki?curid=5155335" title="Zamek Dungarvan">
Zamek Dungarvan

Zamek Dungarvan (ang. "Castle Dungarvan", irl. "Caisleán Dhún Garbhán") – zamek położony jest w Dungarvan w (hrabstwie Waterford) w Irlandii.
Historia.
Zbudowany w XII wieku przez Thomasa Anthony'ego, konstabla króla Anglii Jana bez Ziemi.
Położony w strategicznym miejscu przy ujściu rzeki Colligan do morza Celtyckiego, gdzie statki mogły być zakotwiczone, a żołnierze mogli zejść na brzeg wąskim pasem ziemi na południe od gór Comeragh.
W XVII wieku do zamku dobudowano koszary w których aktualnie mieści się muzeum.

</doc>
<doc id="5155337" url="https://pl.wikipedia.org/wiki?curid=5155337" title="Sinojackia">
Sinojackia

Sinojackia Hu – rodzaj roślin z rodziny styrakowatych. Obejmuje 7 gatunków. Są to małe drzewa i krzewy będące endemitami południowej części Chin kontynentalnych. Rośliny te rosną w górskich lasach, na terenach skalistych. Ich kwiaty są zapylane przez owady.
"Sinojackia rehderiana" bywa uprawiana w kolekcjach dla obfitego, wiosennego kwitnienia.
Systematyka.
Rodzaj z rodziny styrakowatych. W obrębie rodziny bardziej bazalną pozycję zajmują dwie grupy obejmujące po dwa rodzaje – "Styrax" i "Huodendron" oraz "Alniphyllum" i "Bruinsmia". "Sinojackia" jest rodzajem siostrzanym dla pozostałych rodzajów z rodziny. 

</doc>
<doc id="5155338" url="https://pl.wikipedia.org/wiki?curid=5155338" title="Festivali i Këngës 61">
Festivali i Këngës 61

Festivali i Këngës 61 – 61. edycja albańskiego festiwalu muzycznego "Festivali i Këngës", organizowanego przez Radio Televizioni Shqiptar (RTSH) w dniach 19–22 grudnia 2022 roku w Pałacu Kongresu w Tiranie. Koncerty na żywo poprowadzi Arbana Osmani.
Przebieg konkursu.
W czerwcu 2022 roku telewizja RTSH potwierdziła udział w 67. Konkursie Piosenki Eurowizji w Liverpoolu, a w listopadzie ujawniła, że reprezentant kraju zostanie wybrany w dniach 19–22 grudnia poprzez sześćdziesiątą pierwszą edycję "Festivali i Këngës". W listopadzie 2022 roku telewizja RTSH oficjalnie potwierdziła obsadę 61. edycji Festivali i Këngës. Prezenterem konkursu po raz pierwszy będzie Arbana Osmani, znana z prowadzenia przez osiem sezonów reality show "Big Brother Albania". Dyrektorem artystycznym i producentem festiwalu został Bojken Lako, reżyserem konkursu został Eduart Grishaj, a dyrektorem muzycznym festiwalu – Shpetim Saraçi.
Selekcja reprezentanta na Konkurs Piosenki Eurowizji.
Podczas tej edycji festiwalu wprowadzono diametralne zmiany do sposobu przeprowadzenia selekcji reprezentanta na Konkurs Piosenki Eurowizji. Podczas 42. edycji, nadawca RTSH zdecydował, że reprezentantem państwa zostanie zwycięzca finału festiwalu organizowanego 21 grudnia 2003, co od tamtego czasu było używanym systemem wyboru reprezentanta na Eurowizję – przywilej automatycznie przyznawany był zwycięzcy konkursu. Od 2017 roku zwycięzca festiwalu, a jednocześnie reprezentant Albanii w Eurowizji, wybierany był wyłącznie wyłącznie przez jurorów, co okazało się kontrowersyjne, a organizatorów corocznie oskarżano o nepotyzm i korupcję.
Na początku września 2022 roku poinformowano, że telewizja RTSH zdecydowała się wyłonić zwycięzcę festiwalu za pomocą systemu zawierającego w pewnym stopniu głosowanie telewidzów. 28 października 2022 roku potwierdzono, że zwycięzca oraz Top 3 festiwalu zostanie wybrane, jak dotychczas, poprzez jurorów, lecz artysta reprezentujący kraj w 67. Konkursie Piosenki Eurowizji zostanie wybrany w osobnym głosowaniu telewidzów.
Uczestnicy.
Lista 26 uczestników została opublikowana 27 października 2022 roku.
Koncerty.
Pierwszy półfinał.
Pierwszy półfinał odbył się 19 grudnia 2022. Wystąpiło trzynastu wykonawców: ośmiu z grupy uznanych artystów, zakwalifikowanych automatycznie do finału, oraz pięciu artystów z grupy młodych i alternatywnych zespołów.
Legenda:
Drugi półfinał.
Drugi półfinał odbył się 20 grudnia 2022. Wystąpiło trzynastu wykonawców: ośmiu z grupy uznanych artystów, zakwalifikowanych automatycznie do finału, oraz pięciu artystów z grupy młodych i alternatywnych zespołów.
Legenda:
Trzeci półfinał.
Trzeci półfinał odbył się 21 grudnia 2022. Wystąpiło szesnastu wykonawców z grupy uznanych artystów, którzy wykonali piosenki z poprzednich edycji Festivali i Këngës wraz ze znanymi albańskimi wykonawcami.
Finał.
Finał odbył się 22 grudnia 2022. Wystąpiło dwudziestu jeden wykonawców: szesnastu z grupy uznanych artystów, zakwalifikowanych automatycznie do finału, oraz pięciu artystów z grupy młodych i alternatywnych zespołów, którzy zakwalifikowali się podczas jednego spośród dwóch pierwszych półfinału. Podczas finału jury wytypowało zwycięzcę oraz nagrody, a publiczność – reprezentanta kraju w 67. Konkursie Piosenki Eurowizji w Liverpoolu. Festiwal zwyciężyła Elsa Lila z utworem „Evita”, a na reprezentanta na Eurowizję wybrano Albinę i rodzinę Kelmendi z utworem „Duje”.

</doc>
<doc id="5155339" url="https://pl.wikipedia.org/wiki?curid=5155339" title="Egils Kalns">
Egils Kalns

Egils Kalns (ur. 21 kwietnia 1991 w Lipawie) – łotewski hokeista, reprezentant Łotwy.
Kariera.
Wychowanek HK Liepājas Metalurgs. W barwach drużyn tego klubu przez wiele lat występował w rozgrywkach rodzimej łotewskiej ekstraligi, a także w edycjach białoruskiej ekstraligi. W sezonie 2013/2014 grał w trzeciej lidze fińskiej w zespole Lämärit, a od 2014 przez dwa niepełne sezony w Gorniaku Rudnyj w lidze kazachskiej. Od stycznia 2016 do 2019 był graczem HK Liepāja. W tym okresie od 2018 do 2019 był zawodnikiem Dinama Ryga w rosyjskich rozgrywkach KHL w edycji KHL (2018/2019). Latem 2019 został zaangażowany przez szkocki klub z brytyjskich rozgrywek EIHL. W lipcu 2020 ponownie został graczem HK Liepāja. W sierpniu 2021 został ogłoszony zawodnikiem drużyny JKH GKS Jastrzębie w Polskiej Hokej Lidze. Od czerwca 2022 zawodnik niemieckiego EG Diez-Limburg. W lutym 2023 przeszedł do Selber Wölfe.
Uczestniczył w turniejach mistrzostw świata juniorów do lat 18 edycji 2009 (Dywizja IA), mistrzostw świata juniorów do lat 20 edycji 2011 (Dywizja IA). Od sezonu 2016/2017 występował w seniorskiej reprezentacji Łotwy.

</doc>
<doc id="5155343" url="https://pl.wikipedia.org/wiki?curid=5155343" title="Pininfarina Battista">
Pininfarina Battista

Pininfarina Battista – elektryczny hipersamochód produkowany przez niemieckie przedsiębiorstwo Automobili Pininfarina od 2020 roku.
Historia i opis modelu.
 
Podczas salonu samochodowego Geneva Motor Show w marcu 2019 roku nowo powstałe przed rokiem przedsiębiorstwo Automobili Pininfarina przedstawiło swój pierwszy pojazd w postaci supersamochodu o w pełni elektrycznym napędzie. Nazwany Pininfarina Battista, jest przez to hołdem dla założyciela studia projektowego Pininfarina, żyjącego w latach 1893–1966 Battisty Pininfariny. 
Zespół stylistów Pininfariny, któremu dowodził Luca Borgogno, odpowiedzialny był również za projekt nadwozia pojazdu, wyróżniając się smukłą sylwetką łączącą kontrastowe barwy nadwozia z malowanym na czarno dachem oraz licznymi przetłoczeniami płynnie połączonymi z wlotami powietrza. Pas przedni przyozdobiła charakterystyczna, świetlista listwa z diod LED.
Kabina pasażerska Battisty zyskała luksusowy i zarazem cyfrowy charakter, wyróżniając się dwoma ekranami dotykowymi okalającymi kierowcę, a także kołem kierownicym w formie zaokrąglonego, wyprofilowanego sześciokąta.
Battista Anniversario.
Rok po debiucie klasycznej Battisty, w marcu 2020 roku przedstawiona została specjalna odmiana o nazwie Battista Anniversario. Zyskała ona specjalne malowanie, dwubarwne nadwozia łączące biel z błękitem. Ponadto, pojazd wyposażono także w dodatkowe ospojlerowanie, a także dedykowany wzór 21-calowych alufelg o obniżonej o 10 kilogramów masie. Wielkość produkcji została ograniczona do 5 sztuk.
Sprzedaż.
Pomimo niemieckiego charakteru przedsiębiorstwa Automobili Pininfarina, sam model Pininfarina Battista jest produkowany we włoskich zakładach produkcyjnych bratniej Pininfariny w mieście Cambiano pod Turynem. Łączna wielkość produkcji została ściśle limitowana i wyznaczona na 150 sztuk, z czego cena za każdy z egzemplarzy wynosi 2,6 miliona euro. Dostawy pierwszych sztuk do nabywców rozpoczęły się w 2020 roku.
Dane techniczne.
Pininfarina Battista to samochód w pełni elektryczny, który swoimi parametrami technicznymi w momencie debiutu został określony najszybszym produkcyjnym samochodem w historii włoskiej motoryzacji oraz najszybszym samochodem elektrycznym na rynku. Podczas prac nad pojazdem zaangażowano inżynierów z bogatym doświadczeniem w pracach nad supersamochodami, działającymi wcześniej dla m.in. Bugatti, McLarena czy Porsche. Pod kątem technicznym samochód zapożyczył podzespoły od chorwackiej firmy Rimac. W ten sposób, układ napędowy Battisty tworzą cztery silniki elektryczne umieszczone przy każdym z kół, które rozwijają łączną moc 1900 KM i 2300 Nm maksymalnego momentu obrotowego. Pozwala to rozpędzić się do 100 km/h w mniej niż 2 sekundy, a maksymalnie osiągnąć 350 km/h. Bateria o pojemności 120 kWh pozwala osiągnąć na jednym ładowaniu zasięg do ok. 500 kilometrów.

</doc>
<doc id="5155348" url="https://pl.wikipedia.org/wiki?curid=5155348" title="Szabla wz. 1934 „Ludwikówka”">
Szabla wz. 1934 „Ludwikówka”



</doc>
<doc id="5155350" url="https://pl.wikipedia.org/wiki?curid=5155350" title="Aleksandrynowo">
Aleksandrynowo

Aleksandrynowo – dawny majątek. Tereny na których leżał znajdują się obecnie na Białorusi, w obwodzie witebskim, w rejonie miorskim, w sielsowiecie Ciecierki.
Historia.
W czasach zaborów dwór w gminie Jody, w powiecie dzisieńskim, w guberni wileńskiej Imperium Rosyjskiego. Pod koniec XIX własność Felicji Radzikowskiej.
W latach 1921–1945 majątek leżał w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jazno.
Według Powszechnego Spisu Ludności z 1921 roku zamieszkiwały tu 22 osoby, wszystkie były wyznania rzymskokatolickiego. Jednocześnie 21 mieszkańców zadeklarowało polską a 1 białoruską przynależność narodową. Były tu 3 budynki mieszkalne. W 1931 w 5 domach zamieszkiwało 31 osób.
Wierni należeli do parafii rzymskokatolickiej w Borodzieniczach. Miejscowość podlegała pod Sąd Grodzki w Szarkowszczyźnie i Okręgowy w Wilnie; właściwy urząd pocztowy mieścił się w Jodach.

</doc>
<doc id="5155352" url="https://pl.wikipedia.org/wiki?curid=5155352" title="Edward Everett Hale">
Edward Everett Hale

Edward Everett Hale (1822–1909) – amerykański pisarz, publicysta, historyk, wydawca, duchowny unitariański i działacz społeczny. Jego dalekim krewnym był Nathan Hale, kapitan Armii Kontynentalnej w czasie wojny o niepodległość Stanów Zjednoczonych, uznawany za bohatera narodowego i zarazem pierwszego szpiega w historii USA.
Twórczość literacka.
Hale był autorem pierwszej w historii koncepcji utworzenia sztucznego satelity Ziemi i zarazem pierwszej stacji kosmicznej. Swój pomysł przedstawił w noweli science-fiction pt. „The Brick Moon” (ang. „Ceglany księżyc”), opublikowanej w trzech częściach w roku 1869 w amerykańskim miesięczniku The Atlantic Monthly. Czwarta część pt. "Life on the Brick Moon" została opublikowana w tym samym czasopiśmie w 1870 r.
Jego najsłynniejszym utworem jest opowiadanie „The Man Without a Country”, które ekranizowane było w roku 1917 (niemy film), 1918 (niemy film pt. „My Own United States”) oraz w 1937.
Poglądy.
Hale był abolicjonistą i liberalnym duchownym. W czasie wojny secesyjnej popierał Unię, czego wyraz dał w opowiadaniu „The Man Without a Country”. Opowiadał się za zwiększeniem dostępu społeczeństwa do edukacji. Wspierał ruch edukacyjny osób dorosłych Chautauqua. W swoich publikacjach propagował reformy społeczne i tolerancję religijną.

</doc>
<doc id="5155355" url="https://pl.wikipedia.org/wiki?curid=5155355" title="Piętno (film)">
Piętno (film)



</doc>
<doc id="5155357" url="https://pl.wikipedia.org/wiki?curid=5155357" title="Piętno (województwo wielkopolskie)">
Piętno (województwo wielkopolskie)



</doc>
<doc id="5155359" url="https://pl.wikipedia.org/wiki?curid=5155359" title="Ogorzelczyn (wieś w województwie wielkopolskim)">
Ogorzelczyn (wieś w województwie wielkopolskim)



</doc>
<doc id="5155360" url="https://pl.wikipedia.org/wiki?curid=5155360" title="Ogorzelczyn (osada leśna w województwie wielkopolskim)">
Ogorzelczyn (osada leśna w województwie wielkopolskim)



</doc>
<doc id="5155363" url="https://pl.wikipedia.org/wiki?curid=5155363" title="Smaszew (wieś w województwie wielkopolskim)">
Smaszew (wieś w województwie wielkopolskim)



</doc>
<doc id="5155364" url="https://pl.wikipedia.org/wiki?curid=5155364" title="Smaszew (kolonia w województwie wielkopolskim)">
Smaszew (kolonia w województwie wielkopolskim)



</doc>
<doc id="5155365" url="https://pl.wikipedia.org/wiki?curid=5155365" title="Babiak (powiat turecki)">
Babiak (powiat turecki)



</doc>
<doc id="5155366" url="https://pl.wikipedia.org/wiki?curid=5155366" title="Gozdów (powiat turecki)">
Gozdów (powiat turecki)



</doc>
<doc id="5155368" url="https://pl.wikipedia.org/wiki?curid=5155368" title="Barbara Visser">
Barbara Visser

Barbara Visser (ur. 16 sierpnia 1977 w Szybeniku) – holenderska polityk i samorządowiec, działaczka Partii Ludowej na rzecz Wolności i Demokracji, deputowana krajowa, sekretarz stanu, od 2021 do 2022 minister infrastruktury i gospodarki wodnej.
Życiorys.
Córka Holendra i Chorwatki. Absolwentka szkoły średniej Blaise Pascal College w miejscowości Zaandam, odbywała następnie studia ekonomiczne na Wolnym Uniwersytecie w Amsterdamie, uzyskując w 2001 magisterium. Pracowała w administracji skarbowej w ramach ministerstwa finansów, a także w przedsiębiorstwie konsultingowym Atos Consulting.
Działaczka centroprawicowej Partii Ludowej na rzecz Wolności i Demokracji. W 2006 została radną miejscowości Zaanstad, a w 2010 weszła w skład miejskich władz wykonawczych miejscowości, w których odpowiadała m.in. za kwestie gospodarki, turystyki, pracy i integracji. W wyborach w 2012 uzyskała mandat posłanki do Tweede Kamer, niższej izby Stanów Generalnych. W 2017 z powodzeniem ubiegała się o reelekcję.
W październiku 2017 została sekretarzem stanu w resorcie obrony w trzecim rządzie Marka Rutte. W sierpniu 2021 w tym samym gabinecie zastąpiła Corę van Nieuwenhuizen na stanowisku ministra infrastruktury i gospodarki wodnej. Funkcję tę pełniła do końca urzędowania gabinetu w styczniu 2022.

</doc>
<doc id="5155369" url="https://pl.wikipedia.org/wiki?curid=5155369" title="Obiekt Roku">
Obiekt Roku

Obiekt Roku – nagroda architektoniczna przyznawana przez Prezydent Miasta Torunia.
Charakterystyka.
Nagroda została ustanowiona w 1994. Jej celem jest promowanie nowych projektów budowlanych bądź zmodernizowanych, które powstały na terenie Torunia. Nagrodę tę przyznaje Prezydent Miasta Torunia. W latach 1994-2002 konkurs był organizowany co roku, a od 2003 roku w cyklach dwuletnich. Od 2015 roku konkurs podzielony jest na kilka kategorii: zespoły i pojedyncze budynki mieszkalne wielorodzinne, obiekty użyteczności publicznej, obiekty zabytkowe poddane rewaloryzacji i adaptacji, Istniejące obiekty. 
W skład jury konkursu wchodzą przedstawiciele następujących organizacji i urzędów: Kujawsko-Pomorskiej Okręgowej Izby Inżynierów Budownictwa, Polskiego Związku Inżynierów i Techników Budownictwa (Oddział w Toruniu), Architekta Miasta Torunia, Miejskiego Konserwator Zabytków oraz Stowarzyszenia Architektów Polskich (Oddział w Toruniu).
Nagrodzone obiekty.
1996.
Nagrody nie przyznano

</doc>
<doc id="5155370" url="https://pl.wikipedia.org/wiki?curid=5155370" title="Styrakowiec">
Styrakowiec

Styrakowiec ("Pterostyrax" Siebold &amp; Zucc.) – rodzaj roślin z rodziny styrakowatych. Obejmuje trzy gatunki. Rośliny te występują we wschodniej Azji od Bangladeszu i Mjanmy, poprzez Chiny po Japonię. Są to drzewa i krzewy rosnące w górskich, skalistych lasach. Atrakcyjne ze względu na wonne, liczne kwiaty. Uprawiane bywają jako ozdobne, w Polsce spotykany głównie w kolekcjach bywa styrakowiec japoński, choć polecany jest generalnie do parków i terenów zieleni, aczkolwiek raczej tylko w zachodniej i południowej części kraju.
Systematyka.
Rodzaj z rodziny styrakowatych.

</doc>
<doc id="5155371" url="https://pl.wikipedia.org/wiki?curid=5155371" title="Pterostyrax">
Pterostyrax



</doc>
<doc id="5155372" url="https://pl.wikipedia.org/wiki?curid=5155372" title="Chivas (raper)">
Chivas (raper)

Chivas, właśc. Krystian Gierakowski (ur. 23 kwietnia 1998 w Łodzi) – polski raper, piosenkarz, producent muzyczny, twórca tekstów.
Artysta miał podpisany kontrakt z wytwórnią płytową New Bad Label. W okolicach sierpnia 2020 zerwał kontrakt z wcześniej wymienioną wytwórnią aby podpisać nowy z GUGU. Pod jej szyldem wydał swój debiutancki album "Nauczyłem się przeklinać", który zanotował 4 miejsce na liście OLiS.

</doc>
<doc id="5155373" url="https://pl.wikipedia.org/wiki?curid=5155373" title="Doriath">
Doriath



</doc>
<doc id="5155375" url="https://pl.wikipedia.org/wiki?curid=5155375" title="German Swesznikow">
German Swesznikow



</doc>
<doc id="5155377" url="https://pl.wikipedia.org/wiki?curid=5155377" title="Typhochlaena seladonia">
Typhochlaena seladonia

Typhochlaena seladonia - pająk z rodziny ptaszników. Gatunek został opisany w 1841 roku przez C. L. Koch. Występuje w Brazylii. Ze względu na jasne oraz kolorowe ubarwienie, można bardzo łatwo go rozpoznać w hodowlach. Ptasznik średniego wzrostu, samice dorastają średnio ~4 cm dc (długości ciała), samce nieco mniejsze i smuklejsze, dorastają około ~3 cm dc. Ma słaby jad, oraz zazwyczaj są spokojne, przez co nie stanowią dużego zagrożenia.

</doc>
<doc id="5155378" url="https://pl.wikipedia.org/wiki?curid=5155378" title="Achremowszczyzna">
Achremowszczyzna

Achremowszczyzna (; ) – chutor na Białorusi, w obwodzie witebskim, w rejonie brasłwskim, w sielsowiecie Achremowce.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody, następnie w gminie Brasław.
Według Powszechnego Spisu Ludności z 1921 roku zamieszkiwało tu 13 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 3 domach zamieszkiwało 14 osób.
Wierni należeli do parafii rzymskokatolickiej w miejscowości Belmnot. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Brasławiu.

</doc>
<doc id="5155379" url="https://pl.wikipedia.org/wiki?curid=5155379" title="Umar Mawlichanow">
Umar Mawlichanow



</doc>
<doc id="5155381" url="https://pl.wikipedia.org/wiki?curid=5155381" title="Moritz Müller (1868–1934)">
Moritz Müller (1868–1934)

Moritz Müller (ur. 28 października 1868 w Monachium, zm. 17 grudnia 1934 w Lausa, dzielnicy Drezna) – niemiecki malarz, animalista.
Życiorys.
Artysta określany jako Moritz Müller der Jüngere lub Moritz II Müller pochodził z rodziny malarzy niemieckich. Był synem Moritza Müllera zwanego Starszym, wnukiem Carla Friedricha Moritza Müllera i ojcem Waltera Huberta Müllera (1912–1945). Był uczniem swego ojca i aby odróżnić swoje prace od jego obrazów stawiał przy sygnaturze skrót „jun.” (M. Müller jun. München), którego po śmierci ojca przestał używać. 
Moritz Müller malował obrazy o tematyce myśliwskiej i przedstawienia zwierząt na tle leśnych i górskich pejzaży, takie jak jeleń na rykowisku. Tworzył w Monachium, regularnie uczestnicząc w miejscowych wystawach, a także w Berlinie, Frankfurcie nad Menem i Magdeburgu.

</doc>
<doc id="5155382" url="https://pl.wikipedia.org/wiki?curid=5155382" title="Crissaegrim">
Crissaegrim



</doc>
<doc id="5155390" url="https://pl.wikipedia.org/wiki?curid=5155390" title="Waleri Bełczew">
Waleri Bełczew

Waleri Bełczew, (ur. 6 września 1974) – bułgarski ekonomista i bankowiec, w 2021 minister finansów.
Życiorys.
Uzyskał magisterium z administracji publicznej na Uniwersytecie Harvarda oraz z finansów i bankowości na Université Panthéon-Assas. Doktoryzował się z ekonomii na Uniwersytecie Gospodarki Narodowej i Światowej w Sofii. Pracował w sektorze bankowym, w tym w Société Générale. Później związany z bankowością inwestycyjną, był m.in. przedstawicielem Rothschild &amp; Cie w Bułgarii. Później kierował departamentem rozwoju biznesu w Bułgarskim Banku Rozwoju. Od 2015 do 2017 pełnił funkcję prezesa Fond na fondowete, współtworzonego przez ministerstwo finansów funduszu zarządzającego instrumentami finansowymi. Do 2018 pozostawał członkiem zarządu tej instytucji.
We wrześniu 2021 powołany na ministra finansów w technicznym drugim rządzie Stefana Janewa. Pełnił tę funkcję do grudnia tegoż roku.

</doc>
<doc id="5155393" url="https://pl.wikipedia.org/wiki?curid=5155393" title="Szydlik iglasty">
Szydlik iglasty

Szydlik iglasty, sum iglasty ("Farlowella acus") – gatunek słodkowodnej ryby promieniopłetwej z rodziny zbrojnikowatych (Loricariidae). Gatunek typowy dla rodzaju "Farlowella", jeden z najpospolitszych z tego rodzaju. Narażony na wyginięcie. Bywa hodowany w akwariach.
Systematyka.
Gatunek ten został opisany w 1853 roku przez Rudolfa Knera, który nadał gatunkowi nazwę "Acestra acus". Jeszcze w tym samym roku włoski doktor i zoolog Fillippo De Filippi nadał dwie nazwy gatunkowi: "Loricaria scolopacina" i "Farlowella scolopacina". Gatunki z rodzaju "Farlowella" wyglądają bardzo do siebie podobnie, ich rozróżnienie nastręcza trudności nawet ekspertom. Gatunek ten należy do zbrojnikowatcyh, określanych często jako glonojady.
Występowanie.
Zbrojnik ten występuje w dwóch miejscach w Ameryce Południowej, w rzece Torito i jeziorze Valencia w Wenezueli.
Morfologia.
W wielu źródłach długość ciała jest różnie podawana, szacuje się ją pomiędzy 16 a 25 cm.
Ciało jest wydłużone i mocno spłaszczone, przypominając małą gałązkę. Ciało pokryte płytkami kostnymi zamiast łuskami. Pysk wydłużony, a pod spodem znajduje się otwór gębowy (przyssawka). Ubarwienie szare lub popielate. Po bokach biegnie ciemny (brunatny) pas. Spód ciała jasny. Na oczach znajdują się płaty skórne, które chronią oczy ryby. Jest mistrzem kamuflażu.
Ekologia i zachowanie.
Występuje blisko brzegów, wśród gęstej roślinności w wodach wolno lub średnio płynących. Ludzie często omylnie pozyskują młode osobniki szydlika iglastego z korzeniami i roślinami, gdyż podczas żerowania nie wykonuje żadnych ruchów, nawet po wyciągnięciu jej na ląd.
Odżywia się glonami, roślinami wodnymi, pokarmem przeznaczonym dla zwierząt akwariowych, drewnem oraz okazjonalnie bezkręgowcami. Szydlikowi iglastemu w akwarium można podawać surową marchew.
Rozmnażanie.
Dymorfizm płciowy słabo widoczny, samiec ma wyrostki na pyszczku („bokobrody”) i jest mniejszy. Tarło odbywa się o świcie lub wieczorem. Samica składa ikrę (60–80 jaj) na gładkich powierzchniach (głazach i np. szybie). Następnie samiec opiekuje się ikrą, aż do wylęgu narybku.
Warunki w akwarium.
W akwarium 100L można chować parkę szydlików. Temperatura w akwarium może wynosić 22–28°C . Podłoże w akwarium powinno być piaszczyste, ażeby ryba nie pokaleczyła swojego otworu gębowego. Należy umieścić otoczaki, korzenie potorfowiskowe i rośliny. Może współgrać z innymi, łagodnymi rybami akwariowymi.
Status.
Międzynarodowa Unia Ochrony Przyrody (IUCN) uznaje szydlika iglastego za gatunek narażony na wyginiecie (VU – "Vulnerable"). Liczebność populacji nie jest znana, a jej trend uznaje się za spadkowy.

</doc>
<doc id="5155407" url="https://pl.wikipedia.org/wiki?curid=5155407" title="Michael Glawogger">
Michael Glawogger

Michael Glawogger (ur. 3 grudnia 1959 w Grazu, zm. 23 kwietnia 2014 w Monrovii) – austriacki reżyser, scenarzysta i operator filmowy. Wielokrotnie nagradzany twórca filmów dokumentalnych.
Życiorys.
W latach 1981-82 studiował na uczelni San Francisco Art Institute, a następnie w latach 1983-89 - na Akademii Filmowej w Wiedniu. Pracę w branży filmowej zaczynał jako operator przy wczesnych produkcjach reżysera Ulricha Seidla, m.in. przy "Zwierzęcej miłości" (1996) i "Upałach" (2001). 
Chociaż tworzył też kino fabularne (np. "Najlepszy kontakt", 2009; "Gra w ojca", 2009), to zasłynął przede wszystkim jako autor cenionych filmów dokumentalnych, prezentujących ludzi pozostawionych na marginesie globalizującego się świata przełomu XX i XXI wieku. Największe uznanie zdobyła jego dokumentalna trylogia: "Megamiasta" (1998), "Śmierć człowieka pracy" (2005) i "Chwała dziwkom" (2011).
Reżyser zmarł na malarię w Liberii w wieku 54 lat podczas przygotowań do kolejnego filmu.

</doc>
<doc id="5155418" url="https://pl.wikipedia.org/wiki?curid=5155418" title="Bartodzieje Włościańskie">
Bartodzieje Włościańskie

Bartodzieje Włościańskie – część miasta Radomska położona w jego północnej części, w rejonie ul. Witosa. Do 1986 samodzielna miejscowość.
Historia.
Bartodzieje Włościańskie to dawna wieś. Do 1954 należały do gminy Radomsk (Noworadomsk) w powiecie radomszczańskim (1867–1922 pn. "noworadomski"), początkowo w guberni piotrkowskiej, a od 1919 w woj. łódzkim. Tam 2 listopada 1933 utworzyły gromadę o nazwie "Bartodzieje Włościańskie" w gminie Radomsk.
Podczas II wojny światowej Bartodzieje Włościańskie włączono do Generalnego Gubernatorstwa (dystrykt radomski, Landkreis Radomsko, gmina Radomsko). W 1943 roku liczba mieszkańców wynosiła 469 mieszkańców. Po wojnie w województwie łódzkim, jako jedna z 16 gromad gminy Radomsko w powiecie radomszczańskim.
W związku z reformą znoszącą gminy jesienią 1954 roku, Bartodzieje Włościańskie włączono do nowo utworzonej gromady Bartodzieje Bankowe, a po jej zniesieniu 31 grudnia 1961 – do nowo utworzonej gromady Radomsko. Tam przetrwały do końca 1972 roku, czyli do kolejnej reformy gminnej.
1 stycznia 1973 weszły w skład reaktywowanej gminy Radomsko w powiecie radomszczańskim w województwie łódzkim. W latach 1975–1986 należały administracyjnie do województwa piotrkowskiego.
17 lipca 1986 Bartodzieje Włościańskie wyłączono z gminy Radomsko, włączając je do Radomska.

</doc>
<doc id="5155420" url="https://pl.wikipedia.org/wiki?curid=5155420" title="Bartodzieje Podleśne">
Bartodzieje Podleśne

Bartodzieje Podleśne, dawn. Bartodzieje przy Lesie – część miasta Radomska położona w jego północnej części, w rejonie ul. Btalionów Chłopskich. Do 1986 samodzielna miejscowość.
Historia.
Bartodzieje przy Lesie to dawna kolonia. Do 1954 należały do gminy Radomsk (Noworadomsk) w powiecie radomszczańskim (1867–1922 pn. "noworadomski"), początkowo w guberni piotrkowskiej, a od 1919 w woj. łódzkim. Tam 2 listopada 1933 utworzyły gromadę o nazwie "Bartodzieje przy lesie" w gminie Radomsk.
Podczas II wojny światowej Bartodzieje przy Lesie włączono do Generalnego Gubernatorstwa (dystrykt radomski, Landkreis Radomsko, gmina Radomsko). W 1943 roku liczba mieszkańców wynosiła 303 mieszkańców. Po wojnie w województwie łódzkim, jako jedna z 16 gromad gminy Radomsko w powiecie radomszczańskim.
W związku z reformą znoszącą gminy jesienią 1954 roku, Bartodzieje przy Lesie włączono do nowo utworzonej gromady Bartodzieje Bankowe, a po jej zniesieniu 31 grudnia 1961 – do nowo utworzonej gromady Radomsko. Tam przetrwały do końca 1972 roku, czyli do kolejnej reformy gminnej.
1 stycznia 1973 weszły w skład reaktywowanej gminy Radomsko w powiecie radomszczańskim w województwie łódzkim. W latach 1975–1986 należały administracyjnie do województwa piotrkowskiego.
17 lipca 1986 Bartodzieje Podleśne wyłączono z gminy Radomsko, włączając je do Radomska.

</doc>
<doc id="5155421" url="https://pl.wikipedia.org/wiki?curid=5155421" title="Bartodzieje przy Lesie">
Bartodzieje przy Lesie



</doc>
<doc id="5155424" url="https://pl.wikipedia.org/wiki?curid=5155424" title="Lucyna Adamkiewicz">
Lucyna Adamkiewicz

Lucyna Alicja Adamkiewicz, ps. Ewa (ur. 16 lutego 1927, zm. 22 września 2021 w Radomiu) – żołnierz Armii Krajowej, uczestniczka powstania warszawskiego, łączniczka Zgrupowania "Chrobry II". 
Od 14 sierpnia 1944 roku była więziona w Dulagu 121 Pruszków, następnie więźniarka obozów Auschwitz-Birkenau i Mauthausen-Gusen. Od stycznia 1945 roku przebywała w obozie pracy w Ebelsbergu k. Linz. Po wojnie była zaangażowana w akcję mówienia prawdy o niemieckich obozach koncentracyjnych. 
Odznaczona m.in. Krzyżem Komandorskim Orderu Odrodzenia Polski, Krzyżem Oświęcimskim, Medalem Stulecia Odzyskanej Niepodległości i Złotym Medalem „Za zasługi dla obronności kraju”.

</doc>
<doc id="5155428" url="https://pl.wikipedia.org/wiki?curid=5155428" title="Bogwidzowy">
Bogwidzowy

Bogwidzowy – część miasta Radomska położona w jego północnej części, w rejonie ul. Jeżynowej. Do 1986 samodzielna miejscowość.
Historia.
Bogwidzowy to dawna wieś i kolonia. Do 1954 należały do gminy Radomsk (Noworadomsk) w powiecie radomszczańskim (1867–1922 pn. "noworadomski"), początkowo w guberni piotrkowskiej, a od 1919 w woj. łódzkim. Tam 2 listopada 1933 wieś i kolonia Bogwidzowy utworzyły gromadę o nazwie "Bogwidzowy" w gminie Radomsk.
Podczas II wojny światowej Bogwidzowy włączono do Generalnego Gubernatorstwa (dystrykt radomski, Landkreis Radomsko, gmina Radomsko). W 1943 roku liczba mieszkańców wynosiła 492 mieszkańców. Po wojnie w województwie łódzkim, jako jedna z 16 gromad gminy Radomsko w powiecie radomszczańskim.
W związku z reformą znoszącą gminy jesienią 1954 roku, Bogwidzowy włączono do nowo utworzonej gromady Bartodzieje Bankowe, a po jej zniesieniu 31 grudnia 1961 – do nowo utworzonej gromady Radomsko. Tam przetrwały do końca 1972 roku, czyli do kolejnej reformy gminnej.
1 stycznia 1973 weszły w skład reaktywowanej gminy Radomsko w powiecie radomszczańskim w województwie łódzkim. W latach 1975–1986 należały administracyjnie do województwa piotrkowskiego.
1 lutego 1977 część Bogwizdów (111 ha) włączono do Radomska.
17 lipca 1986 Bogwidzowy wyłączono z gminy Radomsko, włączając je do Radomska.

</doc>
<doc id="5155429" url="https://pl.wikipedia.org/wiki?curid=5155429" title="Angels (utwór)">
Angels (utwór)



</doc>
<doc id="5155432" url="https://pl.wikipedia.org/wiki?curid=5155432" title="Wymysłówek">
Wymysłówek

Wymysłówek – część miasta Radomska położona w jego południowo-zachodniej części, w rejonie ul. Wymysłowskiej. Do 1986 samodzielna miejscowość.
Historia.
Wymysłówek to dawna wieś i kolonia. Do 1954 należał do gminy Radomsk (Noworadomsk) w powiecie radomszczańskim (1867–1922 pn. "noworadomski"), początkowo w guberni piotrkowskiej, a od 1919 w woj. łódzkim. Tam 2 listopada 1933 wieś i kolonia Wymysłówek wraz z wsią Wymysłów utworzyły gromadę o nazwie "Wymysłówek" w gminie Radomsk.
Podczas II wojny światowej Wymysłówek włączono do Generalnego Gubernatorstwa (dystrykt radomski, Landkreis Radomsko, gmina Radomsko). W 1943 roku liczba mieszkańców wynosiła 447 mieszkańców. Po wojnie w województwie łódzkim, jako jedna z 16 gromad gminy Radomsko w powiecie radomszczańskim.
W związku z reformą znoszącą gminy jesienią 1954 roku, Wymysłówek włączono do nowo utworzonej gromady Zakrzówek, gdzie przetrwał do końca 1972 roku, czyli do kolejnej reformy gminnej.
1 stycznia 1973 wszedł w skład reaktywowanej gminy Radomsko w powiecie radomszczańskim w województwie łódzkim. W latach 1975–1986 należał administracyjnie do województwa piotrkowskiego.
17 lipca 1986 Wymysłówek wyłączono z gminy Radomsko, włączając go do Radomska.

</doc>
<doc id="5155433" url="https://pl.wikipedia.org/wiki?curid=5155433" title="Zakrzówek (Radomsko)">
Zakrzówek (Radomsko)

Zakrzówek – część miasta Radomska położona w jego południowej części, w rejonie ul. Starych Szeregów. Do 1977 samodzielna miejscowość.
Historia.
Zakrzówek to dawna wieś i kolonia. Do 1954 należał do gminy Radomsk (Noworadomsk) w powiecie radomszczańskim (1867–1922 pn. "noworadomski"), początkowo w guberni piotrkowskiej, a od 1919 w woj. łódzkim. Tam 2 listopada 1933 wieś i kolonia Zakrzówek utworzyły gromadę o nazwie "Zakrzówek" w gminie Radomsk.
Podczas II wojny światowej Zakrzówek włączono do Generalnego Gubernatorstwa (dystrykt radomski, Landkreis Radomsko, gmina Radomsko). W 1943 roku liczba mieszkańców wynosiła 461 mieszkańców. Po wojnie w województwie łódzkim, jako jedna z 16 gromad gminy Radomsko w powiecie radomszczańskim.
W związku z reformą znoszącą gminy jesienią 1954 roku, Zakrzówek włączono do nowo utworzonej gromady Zakrzówek, gdzie przetrwał do końca 1972 roku, czyli do kolejnej reformy gminnej.
1 stycznia 1973 wszedł w skład reaktywowanej gminy Radomsko w powiecie radomszczańskim w województwie łódzkim. W latach 1975–1977 należał administracyjnie do województwa piotrkowskiego.
1 lutego 1977 Zakrzówek wyłączono z gminy Radomsko, włączając go do Radomska.

</doc>
<doc id="5155436" url="https://pl.wikipedia.org/wiki?curid=5155436" title="Sucha Wieś (Radomsko)">
Sucha Wieś (Radomsko)

Sucha Wieś – część miasta Radomska położona na jego południowo-wschodnich krańcach, w rejonie ul. Partyzanckiej. Do 1986 samodzielna miejscowość.
Historia.
Sucha Wieś to dawna wieś. Do 1954 należała do gminy Radomsk (Noworadomsk) w powiecie radomszczańskim (1867–1922 pn. "noworadomski"), początkowo w guberni piotrkowskiej, a od 1919 w woj. łódzkim. Tam 2 listopada 1933 wieś Sucha Wieś wraz z wsią Martelicha i gruntami pustkowia Brylisko utworzyły gromadę o nazwie "Sucha" w gminie Radomsk.
Podczas II wojny światowej Suchą Wieś włączono do Generalnego Gubernatorstwa (dystrykt radomski, Landkreis Radomsko, gmina Radomsko). W 1943 roku liczba mieszkańców wynosiła 539 mieszkańców. Po wojnie w województwie łódzkim, jako jedna z 16 gromad gminy Radomsko w powiecie radomszczańskim.
W związku z reformą znoszącą gminy jesienią 1954 roku, Suchą Wieś włączono do nowo utworzonej gromady Zakrzówek, gdzie przetrwała do końca 1972 roku, czyli do kolejnej reformy gminnej.
1 stycznia 1973 weszła w skład reaktywowanej gminy Radomsko w powiecie radomszczańskim w województwie łódzkim. W latach 1975–1986 należała administracyjnie do województwa piotrkowskiego.
17 lipca 1986 Sucha Wieś wyłączono z gminy Radomsko, włączając ją do Radomska.

</doc>
<doc id="5155437" url="https://pl.wikipedia.org/wiki?curid=5155437" title="Sucha Wieś">
Sucha Wieś



</doc>
<doc id="5155447" url="https://pl.wikipedia.org/wiki?curid=5155447" title="Folwarki (Radomsko)">
Folwarki (Radomsko)

Folwarki (dawn. "Folwarki Miejskie") – część miasta Radomska położona w jego południowej części, w rejonie ul. Stara Droga. Do 1977 samodzielna miejscowość.
Historia.
Folwarki to dawna wieś i kolonia. Do 1954 należały do gminy Radomsk (Noworadomsk) w powiecie radomszczańskim (1867–1922 pn. "noworadomski"), początkowo w guberni piotrkowskiej, a od 1919 w woj. łódzkim. Tam 2 listopada 1933 utworzono gromadę o nazwie "Folwarki" w gminie Radomsk, składającą się ze wsi Folwarki, osady młyńskiej Borowe, przysiółków Klekowiec, Podborowe i Podcerkawizna oraz gruntów kolejowych Pławno Nr IV.
Podczas II wojny światowej Folwarki włączono do Generalnego Gubernatorstwa (dystrykt radomski, Landkreis Radomsko, gmina Radomsko). W 1943 roku liczba mieszkańców wynosiła 1270 mieszkańców. Po wojnie w województwie łódzkim, jako jedna z 16 gromad gminy Radomsko w powiecie radomszczańskim.
W związku z reformą znoszącą gminy jesienią 1954 roku, Folwarki włączono do nowo utworzonej gromady Zakrzówek, gdzie przetrwały do końca 1972 roku, czyli do kolejnej reformy gminnej.
1 stycznia 1973 weszły w skład reaktywowanej gminy Radomsko w powiecie radomszczańskim w województwie łódzkim. W latach 1975–1977 należały administracyjnie do województwa piotrkowskiego.
1 lutego 1977 Folwarki wyłączono z gminy Radomsko, włączając je do Radomska.

</doc>
<doc id="5155449" url="https://pl.wikipedia.org/wiki?curid=5155449" title="Shay Elliott Memorial Race">
Shay Elliott Memorial Race

Shay Elliott Memorial Race – coroczny jednodniowy wyścig kolarski organizowany od 1958 roku. Na początku pod nazwą "Route de Chill Mhantain", a potem w hołdzie dla irlandzkiego kolarza Seamusa Elliotta. 

</doc>
<doc id="5155452" url="https://pl.wikipedia.org/wiki?curid=5155452" title="Elżbietów (Radomsko)">
Elżbietów (Radomsko)

Elżbietów – część miasta Radomska położona w jego wschodniej, rolniczej, części, w rejonie ul. Krańcowej. Stanowi najdalej na wschód wysuniętą część Radomska. Do 1977 odrębna miejscowość.
Historia.
Elżbietów to dawna wieś. Do 1954 należał do gminy Dmenin w powiecie radomszczańskim (1867–1922 pn. "noworadomski"), początkowo w guberni piotrkowskiej, a od 1919 w woj. łódzkim. Tam 2 listopada 1933 wsie Kietlin i Elżbietów utworzyły gromadę o nazwie "Kietlin" w gminie Dmenin. Podczas II wojny światowej gromadę Kietlin włączono do Generalnego Gubernatorstwa (dystrykt radomski, Landkreis Radomsko, gmina Radomsko). Po wojnie w województwie łódzkim, gromada Kietlin stanowiła jedną z 16 gromad gminy Radomsko w powiecie radomszczańskim.
W związku z reformą znoszącą gminy jesienią 1954 roku, włączony do nowo utworzonej gromady Kietlin, a po jej zniesieniu 31 grudnia 1961 – do nowo utworzonej gromady Radomsko. Tam przetrwał do końca 1972 roku, czyli do kolejnej reformy gminnej.
1 stycznia 1973 wszedł w skład reaktywowanej gminy Radomsko w powiecie radomszczańskim w województwie łódzkim. W latach 1975–1977 należał administracyjnie do województwa piotrkowskiego.
1 lutego 1977 wieś Elżbietów wyłączono z gminy Radomsko i sołectwa Kietlin, włączając go do Radomska.

</doc>
<doc id="5155456" url="https://pl.wikipedia.org/wiki?curid=5155456" title="Shenzong">
Shenzong

Cesarz Song Shenzong (ur. 25 maja 1048, zm. 1 kwietnia 1085), imię osobiste Zhao Xu, szósty cesarz Chin z dynastii Song. 
Życiorys.
Cesarz i reformy Wang Anshi.
Był najstarszym synem poprzedniego cesarza, Yingzonga. Objął tron 25 stycznia 1067 roku i panował do 1085. Od momentu koronacji władca chciał wzmocnić armię i przywrócić władzę Songów nad niegdyś utraconymi 16 prefekturami. Nauczyciel cesarski Han Jiang doradził monarsze powierzenie tego zadania cenionemu na dworze Wang Anshi. Shenzong zatrudnił go na początku 1069 roku. Urzędnik ze wsparciem władcy wszczął szeroki program "Nowych Zasad". 
Reformator był autorem m.in. Aktu o Milicji, który miał zaradzić słabości wojsk na pograniczu cesarstwa. Wykorzystaniu rolników jako potencjalnych żołnierzy sprzeciwiało się wielu uczonych, a zastrzeżenia miał także sam Shenzong. Monarcha argumentował: "Regularni żołnierze nadają się wyłącznie do operacji wojskowych, jest to powód, dla którego są przydatni. Mając na względzie żołnierzy z ludu, są oni w połowie żołnierzami, w połowie zaś rolnikami. Czy mogą być oni godni zaufania w czasie walki i obrony?" Reforma milicji nie została sfinalizowana z powodu wypowiedzenia wojny państwu Xixia przez cesarza i braku kontynuacji idei Wang Anshi po śmierci Shenzonga w 1085 roku. W 1074 r., z powodu dużego skonfliktowania Wang Anshi z dworskim środowiskiem, reformator udał się na emeryturę, nalegając na zwolnienie, mimo chęci cesarza, by ten kontynuował swe reformy. Mimo rezygnacji urzędnika Shenzong powołał na rządowe stanowiska proreformatorskich urzędników.
Wielka wojna przeciwko Xixia.
Po rezygnacji Wang Anshi dworska klika zamierzała nakłonić Shenzonga do wypowiedzienia wojny cesarstwu Xixia. Latem 1081 r. siły Songów zaatakowały swego tanguckiego sąsiada. W tym czasie chińska armia liczyła co najmniej 568 000 żołnierzy i 6, 9 mln członków milicji. Nastąpiły nierozwiązywalne problemy z wyżywieniem i transportem sił songowskich. Latem 1082 r. armia straciła już 600 000 żołnierzy oddziałów chińskich i sojuszniczych. Cesarz pojął, iż ta wojna nie może być wygrana, a pod kontrolą Song pozostało jedynie Lanzhou. Tym samym zaprzepaszczona została próba odbudowania granic chińskich z czasów dynastii Tang. 

</doc>
<doc id="5155461" url="https://pl.wikipedia.org/wiki?curid=5155461" title="Saniki (Radomsko)">
Saniki (Radomsko)

Saniki – część miasta Radomska położona w jego północno-wschodniej części, w widłach ulic Sanickiej i Przedborskiej. Do 1986 samodzielna miejscowość.
Historia.
Saniki to dawna kolonia. Do 1954 należały do gminy Radomsk (Noworadomsk) w powiecie radomszczańskim (1867–1922 pn. "noworadomski"), początkowo w guberni piotrkowskiej, a od 1919 w woj. łódzkim. Tam 2 listopada 1933 kolonia Saniki Nr II i kolonia Saniki-Okrajszów utworzyły gromadę o nazwie "Saniki" w gminie Radomsk.
Podczas II wojny światowej Saniki włączono do Generalnego Gubernatorstwa (dystrykt radomski, Landkreis Radomsko, gmina Radomsko). W 1943 roku liczba mieszkańców wynosiła 372 mieszkańców. Po wojnie w województwie łódzkim, jako jedna z 16 gromad gminy Radomsko w powiecie radomszczańskim.
W związku z reformą znoszącą gminy jesienią 1954 roku, Saniki zostały przedzielone. Obszar położony na wschód od szosie płoszowskiej (obecnie ulicy Sanickiej) włączono do nowo utworzonej gromady Płoszów, natomiast tereny między szosami od Radomska do Przedborza (obecnie ulica Przedborska) i do Płoszowa (obecnie ulica Sanicka) włączono do nowo utworzonej gromady Kietlin. W związku ze zniesieniem gromad Płoszów i Kietlin 31 grudnia 1961 obie części Sanik włączono do nowo utworzonej gromady Radomsko. Tam Saniki przetrwały do końca 1972 roku, czyli do kolejnej reformy gminnej.
1 stycznia 1973 Saniki weszły w skład reaktywowanej gminy Radomsko w powiecie radomszczańskim w województwie łódzkim. W latach 1975–1986 należały administracyjnie do województwa piotrkowskiego.
17 lipca 1986 większą część Sanik (320 ha) wyłączono z gminy Radomsko i włączono do Radomska.

</doc>
<doc id="5155462" url="https://pl.wikipedia.org/wiki?curid=5155462" title="Gary Thomson (kolarz)">
Gary Thomson (kolarz)

Gary Thomson (ur. 4 listopada 1963) – irlandzki kolarz szosowy. Olimpijczyk z Los Angeles 1984, gdzie na zawodach kolarskich na szosie roku zajął 39. miejsce w wyścigu indywidualnym i szesnaste miejsce w drużynie.
Drugi w klasyfikacji końcowej irlandzkiego Rás Tailteann w 1983 i czwarty w 1987. Wygrał 7. etap w 1988. Trzeci na Tour of Ireland w 1984; piąty w 1982. Drugi w Tour of Ulster w 1982. Dziewiętnasty w Tour of Britain w 1984 roku.

</doc>
<doc id="5155463" url="https://pl.wikipedia.org/wiki?curid=5155463" title="Osaka-jo Hall">
Osaka-jo Hall



</doc>
<doc id="5155466" url="https://pl.wikipedia.org/wiki?curid=5155466" title="Lewiatan z Parsonstown">
Lewiatan z Parsonstown



</doc>
<doc id="5155467" url="https://pl.wikipedia.org/wiki?curid=5155467" title="Martelicha">
Martelicha

Martelicha – część miasta Radomska położona na jego południu, w rejonie ul. Starowiejskiej na wysokości ul. Kazimierza Wielkiego. Do 1986 odrębna miejscowość, administracyjnie związana z wsią Sucha Wieś.

</doc>
<doc id="5155471" url="https://pl.wikipedia.org/wiki?curid=5155471" title="Jadwinówka (Płoszów)">
Jadwinówka (Płoszów)

Jadwinówka – część wsi Płoszów w Polsce, położona w województwie łódzkim, w powiecie radomszczańskim, w gminie Radomsko.
Historia.
Do 1954 należała do gminy Radomsk (Noworadomsk) w powiecie radomszczańskim (1867–1922 pn. "noworadomski"), początkowo w guberni piotrkowskiej, a od 1919 w woj. łódzkim. Tam 2 listopada 1933 utworzono gromadę o nazwie "Jadwinówka" w gminie Radomsk, obejmującą kolonię Jadwinówka, osadę i folwark Płoszów, osadę Nowa-Rózia, osadę Guławy i kolonię Kozyrówka.
Podczas II wojny światowej Jadwinówkę włączono do Generalnego Gubernatorstwa (dystrykt radomski, Landkreis Radomsko, gmina Radomsko). W 1943 roku liczba mieszkańców wynosiła 296 mieszkańców. Po wojnie w województwie łódzkim, jako jedna z 16 gromad gminy Radomsko w powiecie radomszczańskim.
W związku z reformą znoszącą gminy jesienią 1954 roku, Jadwinówkę włączono do nowo utworzonej gromady Płoszów, a po jej zniesieniu 31 grudnia 1961 – do nowo utworzonej gromady Radomsko. Tam przetrwała do końca 1972 roku, czyli do kolejnej reformy gminnej.
1 stycznia 1973 weszła w skład reaktywowanej gminy Radomsko w powiecie radomszczańskim w województwie łódzkim. W latach 1975–1986 należała administracyjnie do województwa piotrkowskiego.

</doc>
<doc id="5155477" url="https://pl.wikipedia.org/wiki?curid=5155477" title="Kolonia Młodzowy">
Kolonia Młodzowy

Kolonia Młodzowy – historyczna część miasta Radomska położona w jego północno-zachodniej części, w rejonie ul. Północnej. Do 1954 samodzielna miejscowość.
Historia.
Kolonia Młodzowy to dawna kolonia. Do 1954 należała do gminy Radomsk (Noworadomsk) w powiecie radomszczańskim (1867–1922 pn. "noworadomski"), początkowo w guberni piotrkowskiej, a od 1919 w woj. łódzkim. Tam 2 listopada 1933 kolonia i folwark Młodzowy utworzyły gromadę o nazwie "Kolonja Młodzowy" w gminie Radomsk.
Podczas II wojny światowej Kolonię Młodzowy włączono do Generalnego Gubernatorstwa (dystrykt radomski, Landkreis Radomsko, gmina Radomsko). W 1943 roku liczba mieszkańców wynosiła 965 mieszkańców. Po wojnie w województwie łódzkim, jako jedna z 16 gromad gminy Radomsko w powiecie radomszczańskim.
4 października 1954, w związku z reformą znoszącą gminy, gromadę Młodzowy kolonia włączono do Radomska.

</doc>
<doc id="5155478" url="https://pl.wikipedia.org/wiki?curid=5155478" title="Młodzowy">
Młodzowy

Młodzowy – historyczna część miasta Radomska położona w jego północno-zachodniej części. Do 1954 samodzielna miejscowość.
Historia.
Młodzowy to dawna wieś. Do 1954 należały do gminy Radomsk (Noworadomsk) w powiecie radomszczańskim (1867–1922 pn. "noworadomski"), początkowo w guberni piotrkowskiej, a od 1919 w woj. łódzkim. Tam 2 listopada 1933 utworzyły gromadę o nazwie "Młodzowy" w gminie Radomsk.
Podczas II wojny światowej Młodzowy włączono do Generalnego Gubernatorstwa (dystrykt radomski, Landkreis Radomsko, gmina Radomsko). W 1943 roku liczba mieszkańców wynosiła 344 mieszkańców. Po wojnie w województwie łódzkim, jako jedna z 16 gromad gminy Radomsko w powiecie radomszczańskim.
4 października 1954, w związku z reformą znoszącą gminy, gromadę Młodzowy włączono do Radomska.
W 2021 roku Młodzowy (138,46 ha) określono jako obszar zdegradowany, przeznaczony pod rewitalizację.

</doc>
<doc id="5155480" url="https://pl.wikipedia.org/wiki?curid=5155480" title="Bartodzieje Dwór">
Bartodzieje Dwór

Bartodzieje Dwór – historyczna część miasta Radomska położona na północ od centrum, w rejonie ul. Młodzowskiej. Do 1954 samodzielna miejscowość.
Historia.
Bartodzieje Dwór to dawna kolonia. Do 1954 należały do gminy Radomsk (Noworadomsk) w powiecie radomszczańskim (1867–1922 pn. "noworadomski"), początkowo w guberni piotrkowskiej, a od 1919 w woj. łódzkim. Tam 2 listopada 1933 utworzyły gromadę o nazwie "Bartodzieje Dwór" w gminie Radomsk.
Podczas II wojny światowej Bartodzieje Dwór włączono do Generalnego Gubernatorstwa (dystrykt radomski, Landkreis Radomsko, gmina Radomsko). W 1943 roku liczba mieszkańców wynosiła 247 mieszkańców. Po wojnie w województwie łódzkim, jako jedna z 16 gromad gminy Radomsko w powiecie radomszczańskim.
4 października 1954, w związku z reformą znoszącą gminy, gromadę Bartodzieje Dwór włączono do Radomska.

</doc>
<doc id="5155489" url="https://pl.wikipedia.org/wiki?curid=5155489" title="Kardynałek krasnogłowy">
Kardynałek krasnogłowy

Kardynałek krasnogłowy ("Paroaria dominicana") – gatunek małego ptaka z rodziny tanagrowatych (Thraupidae), występujący w północno-wschodniej Ameryce Południowej. Endemit Brazylii. Nie wyróżnia się podgatunków. Ze względu na atrakcyjny wygląd jest chętnie hodowany w niewoli, co może być obecnie jedynym znaczącym zagrożeniem dla tego gatunku. W Czerwonej księdze gatunków zagrożonych IUCN klasyfikowany jest jako gatunek najmniejszej troski (LC, "Least Concern").
Systematyka.
Pierwszego naukowego opisu gatunku – na podstawie holotypu pochodzącego z Brazylii – dokonał szwedzki przyrodnik Karol Linneusz w 1758 roku, nadając mu nazwę "Loxia dominicana". Gatunek monotypowy, blisko spokrewniony z kardynałkiem czubatym.
Morfologia.
Niewielki ptak o krótkim, grubym i lekko zaokrąglonym dziobie – górna szczęka ciemnoszara, żuchwa w kolorze jasnego rogu. Głowa lekko spłaszczona, policzki, gardło i górna część piersi, w kształcie śliniaka, czerwona. Czerwone upierzenie tworzy coś na kształt czapki lekko wystającej na potylicy. Boki szyi oraz pierś białe z lekko ciemniejszym obszarem spodu brzucha i podbrzuszem. Kark biały z szaroczarnym paskiem wzdłuż linii grzbietowej. Grzbiet i kuper szare. Skrzydła szare z czarnymi obrzeżami lotek 2. i 3. rzędu. Lotki 1. rzędu czarne z białymi brzegami. Ogon szaroczarny. Nogi szarawe, tęczówki pomarańczowobrązowe. Samice są bardzo podobne do samców. Osobniki młodociane są podobne do dorosłych, różnią się kolorem upierzenia głowy. Zamiast koloru czerwonego ich głowa ma kolor pomarańczowy z wyraźnie brązowym odcieniem. Długość ciała 18 cm, masa ciała 30–34 g.
Zasięg występowania.
Kardynałek krasnogłowy występuje na terenach położonych do wysokości 1200 m n.p.m. w północno-wschodniej i wschodniej Brazylii – od stanów Maranhão, Piauí i Ceará na południe po północną część stanu Minas Gerais. Obserwuje się poszerzanie zasięgu występowania na zachód i południe od pierwotnych siedlisk. Spowodowane jest to prawdopodobnie ucieczkami ptaków z niewoli i zaadaptowaniem się na nowych terenach. 
Ekologia.
Jego głównym habitatem są zarośla formacji roślinnej caatinga oraz otwarte obszary krzewiaste w lasach suchych. Spotykany jest także w pobliżu wsi, w parkach i na obrzeżach terenów rolniczych. Żywi się roślinnością i owadami, które podejmuje bezpośrednio z ziemi. Występuje zazwyczaj w parach, czasami w niewielkich rodzinnych grupach.
Rozmnażanie.
Gniazda w kształcie miseczek są umieszczane w gałęziach drzew i krzewów. Spotykane są w nich 2–3 jaja o kolorze zielonkawym, gęsto upstrzone brązowymi plamkami. Brak dalszych szczegółowych danych.
Status i ochrona.
W Czerwonej księdze gatunków zagrożonych IUCN kardynałek krasnogłowy jest klasyfikowany jako gatunek najmniejszej troski (LC, "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako pospolity. Zasięg jego występowania według szacunków organizacji BirdLife International obejmuje około 1,34 mln km². Ze względu na brak dowodów na spadki liczebności bądź istotne zagrożenia dla gatunku BirdLife International uznaje trend liczebności populacji za stabilny.
BirdLife International wymienia 14 ostoi ptaków IBA, w których ten gatunek występuje. Są to m.in. Park Narodowy Serra da Capivara, Park Narodowy Serra das Confusões, Park Narodowy Catimbau, Park Narodowy Chapada Diamantina i Reserva Particulare do Patrimônio Natural Reserva Ecológica Maurício Dantas.

</doc>
<doc id="5155496" url="https://pl.wikipedia.org/wiki?curid=5155496" title="Constantin Dumitrescu (bokser)">
Constantin Dumitrescu (bokser)

Constantin Dumitrescu (ur. 14 marca 1931 w Bukareszcie) – rumuński bokser, medalista igrzysk olimpijskich w Melbourne w 1956.
Startował w wadze lekkopółśredniej (do 63,5 kg). Odpadł w ćwierćfinale tej kategorii wagowej na mistrzostwach Europy w 1955 w Berlinie Zachodnim po przegranej w późniejszym wicemistrzem Pálem Budaiem z Węgier.
Na igrzyskach olimpijskich w 1956 w Melbourne zdobył brązowy medal w kategorii lekkopółśredniej po wygraniu kolejno z Terrence’em Oungiem z Birmy, Hansem Petersenem z Danii i w ćwierćfinale z Hwangiem Ui-gyeongiem ze Korei Południowej oraz przegranej w półfinale z Włochem Franco Nencim. Wystąpił na mistrzostwach Europy w 1959 w Lucernie, ale przegrał pierwszą walkę z Jerzym Kulejem.
Był mistrzem Rumunii w wadze lekkopółśredniej w 1955, 1956, 1957, 1958 i 1959.

</doc>
<doc id="5155498" url="https://pl.wikipedia.org/wiki?curid=5155498" title="Pál Budai">
Pál Budai

Imię i nazwisko Pál Budai nosili lub noszą m.in.:

</doc>
<doc id="5155501" url="https://pl.wikipedia.org/wiki?curid=5155501" title="Wielki Okap na Kaczmarce">
Wielki Okap na Kaczmarce

Wielki Okap na Kaczmarce – wielki okap na skale Wampirek we wsi Czatachowa w województwie śląskim, w powiecie myszkowskim, w gminie Żarki. Znajduje się w lesie, w pobliżu wąskiej asfaltowej drogi z Czatachowej do osady Ostrężnik. Drogą tą prowadzi niebieski Szlak Warowni Jurajskich.
Opis obiektu.
Skała Wampirek znajduje się po wschodniej stronie drogi na wzgórzu Kaczmarka. Jej okap to jeden z największych okapów na całej Wyżynie Krakowsko-Częstochowskiej. Znajduje się na wysokości 4–6 m nad ziemią, ma szerokość 22 m i wysięg do 5 m. Poprowadzono na nim wiele bardzo trudnych dróg wspinaczkowych.
Okap zbudowany jest z wielu przewieszonych warstw późnojurajskiego skalistego wapienia. Powstał w wyniku denudacji, a następnie mechanicznej erozji spowodowanej procesami eolitycznymi, zamrozem i insolacją. Zjawiska korasowe natomiast miały niewielki tylko udział w jego powstaniu. Jest widny i suchy. Porastają go mchy, paprocie i paproć zanokcica skalna
Na ścianach porastają zanokcice skalne, mchy i porosty. Spąg poniżej okapu przykryty jest próchnicą zmieszaną z wapiennym gruzem, a po północnej stronie okapu leży kilka wielkich głazów.
Po raz pierwszy okap ten zinwentaryzował Kazimierz Kowalski w1951r., nadając mu nazwę „Schronisko w Lasach Złotego Potoku II”. Dokumentację i plan opracował M. Czepiel w październiku2000 r.
W skale Wampirek znajdują się jeszcze dwa inne obiekty jaskiniowe: Schronisko na Kaczmarce Drugie i Schronisko na Kaczmarce Ósme.

</doc>
<doc id="5155502" url="https://pl.wikipedia.org/wiki?curid=5155502" title="Dressmann">
Dressmann

Dressmann – norweska marka odzieżowa i sieć sklepów.
Charakterystyka.
Firma należy do Varner-Gruppen w Polsce znanej z marki odzieżowej Cubus. Dressmann specjalizuje się w projektowaniu i produkcji w odzieży męskiej i chłopięcej. Firma została założona w Norwegii przez Franka Varnera. W 1962 roku otwarto pierwszy sklep w Oslo. Oprócz Norwegii sklepy Dressmann obecne są w Szwecji, Finlandii, Niemczech, Łotwie, Islandii, Danii i Austrii. W 2013 roku Dressmann miał 400 sklepów. W 2010 roku rozpoczął roczną współpracę z rockowym zespołem The Rolling Stones, w ramach której w kampaniach reklamowych wykorzystywano starsze utwory zespołu, a na odzieży znaki graficzne grupy.

</doc>
<doc id="5155503" url="https://pl.wikipedia.org/wiki?curid=5155503" title="Wabla (obwód kurski)">
Wabla (obwód kurski)

Wabla () – wieś (ros. село, trb. sieło) w zachodniej Rosji, centrum administracyjne sielsowietu wablinskiego w rejonie konyszowskim (obwód kurski).
Geografia.
Miejscowość położona jest nad Wablą (dopływ rzeki Prutiszcze w dorzeczu Sejmu), 16 km na północny zachód od centrum administracyjnego rejonu (Konyszowka), 56,5 km na północny zachód od Kurska.
We wsi Wabla znajduje się 113 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. miejscowość zamieszkiwało 157 osób.

</doc>
<doc id="5155504" url="https://pl.wikipedia.org/wiki?curid=5155504" title="Związek Socjalistycznych Republik Radzieckich na Letnich Igrzyskach Olimpijskich 1964">
Związek Socjalistycznych Republik Radzieckich na Letnich Igrzyskach Olimpijskich 1964

Związek Socjalistycznych Republik Radzieckich na Letnich Igrzyskach Olimpijskich 1964 reprezentowało 317 zawodników (254 mężczyzn i 63 kobiet). Był to czwarty start reprezentacji ZSRR na letnich igrzyskach olimpijskich.
Skład kadry.
Boks.
Waga musza
Waga kogucia
Waga piórkowa
Waga lekka
Waga lekkopółśrednia
Waga półśrednia
Waga lekkośrednia
Waga średnia
Waga półciężka
Waga ciężka
Gimnastyka.
Mężczyźni.
Wielobój indywidualnie
Wielobój drużynowo
Ćwiczenia na podłodze
Skok
Poręcz
Drążek
Kółka
Koń z łęgami 
Kobiety.
Wielobój indywidualnie
Wielobój drużynowo
Ćwiczenia na podłodze
Skok
Poręcz
Równoważnia
Jeździectwo.
Ujeżdżenie indywidualne
Ujeżdżenie drużynowo
WKKW indywidualnie
WKKW drużynowo
Skoki przez przeszkody indywidualnie
Skoki przez przeszkody drużynowo
Judo.
Waga lekka
Waga ciężka
Kajakarstwo.
Mężczyźni.
K-1 1000 m
K-2 1000 m
K-4 1000 m 
C-1 1000 m
C-2 1000 m
Kobiety.
K-1 500 m
K-2 500 m
Kolarstwo.
Wyścig ze startu wspólnego
Drużynowa jazda na czas
Sprint
1 km
Tandemy
Wyścig indywidualny na dochodzenie 
Wyścig drużynowy na dochodzenie 
Koszykówka.
Mężczyźni
Lekkoatletyka.
Mężczyźni.
100 m
200 m
400 m
800 m
1500 m
5000 m
10 000 m
Maraton
110 m przez płotki
400 m przez płotki
3000 m przez przeszkody
4 × 100 m
4 × 400 m
Chód na 20 km
Chód na 50 km
Skok wzywż
Skoko o tyczce
Skok w dal
Trójskok
Pchnięcie kulą
Rzut dyskiem
Rzut młotem
Rzut oszczepem
Dziesięciobój
Kobiety.
100 m
200 m
400 m
800 m
80 m przez płotki
4 × 100 m
Skok wzwyż
Skok w dal
Pchnięcie kulą
Rzut dyskiem
Rzut oszczepem
Pięciobój
Pięciobój nowoczesny.
Indywidualnie
Drużynowo
Piłka siatkowa.
Turniej mężczyzn
Turniej kobiet
Piłka wodna.
Turniej mężczyzn
Pływanie.
Mężczyźni.
100 m stylem dowolnym
400 m stylem dowolnym
4 × 100 m stylem dowolnym
4 × 200 m stylem dowolnym
200 m stylem grzbietowym
200 m stylem klasycznym
200 m stylem motylkowym
4 × 100 m stylem zmiennym
Kobiety.
100 m stylem dowolnym
400 m stylem dowolnym
100 m stylem grzbietowym
200 m stylem klasycznym
100 m stylem motylkowym
4 × 100 m stylem zmiennym
Skoki do wody.
Mężczyźni.
Trampolina 3 m
Wieża 10 m
Kobiety.
Trampolina 3 m
Wieża 10 m
Strzelectwo.
Pistolet szybkostrzelny 25 m
Pistolet 50 m
Karabin dowolny 3 postawy 300 m
Karabin małokalibrowy 3 postawy 50 m
Karabin małokalibrowy leżąc 50 m
Trap
Szermierka.
Mężczyźni.
Floret
Floret drużynowo
Szpada
Szpada drużynowo
Szabla
Szabla drużynowo
Kobiety.
Floret
Floret drużynowo
Wioślarstwo.
Jedynka mężczyzn
Dwójka podwójna mężczyzn
Dwójka bez sternika mężczyzn
Dwójka ze sternikiem mężczyzn
czwórka bez sternika mężczyzn
czwórka ze sternikiem mężczyzn
ósemka mężczyzn
Żeglarstwo.
Klasa Finn
Klasa Star
Klasa Dragon
Latający Holender
Klasa 5,5 m

</doc>
<doc id="5155505" url="https://pl.wikipedia.org/wiki?curid=5155505" title="Maciej Słupski">
Maciej Słupski

Maciej Słupski herbu Pałuka (zm. w 1502/1503 roku) – kasztelan nakielski w 1467 roku, starosta Kcyni do 1502/1503 roku, Nakła w latach 1467-1468.
Syn Wojciecha. 

</doc>
<doc id="5155506" url="https://pl.wikipedia.org/wiki?curid=5155506" title="Słupscy">
Słupscy



</doc>
<doc id="5155509" url="https://pl.wikipedia.org/wiki?curid=5155509" title="Pál Budai (bokser)">
Pál Budai (bokser)

Pál Budai (ur. 7 lutego 1925 w Budapeszcie) – węgierski bokser, wicemistrz Europy z 1955, olimpijczyk.
Odpadł w ćwierćfinale wagi półśredniej (do 66,7 kg) na mistrzostwach Europy w 1947 w Dublinie. Na mistrzostwach Europy w 1951 w Mediolanie odpadł w ćwierćfinale kategorii lekkopółśredniej (do 63,5 kg) po przegranej z Peterem Müllerem ze Szwajcarii.
Przegrał pierwszą walkę w wadze półśredniej (do 67 kg) na igrzyskach olimpijskich w 1952 w Helsinkach z późniejszym brązowym medalistą Güntherem Heidemannem z Republiki Federalnej Niemiec.
Zdobył srebrny medal w wadze lekkopółśredniej na mistrzostwach Europy w 1955 w Berlinie Zachodnim po wygraniu trzech walk (w tym ćwierćfinałowej z Constantinem Dumitrescu z Rumunii i półfinałowej z Hansem Petersenem z Danii) i porażce w finale z Leszkiem Drogoszem.
Był mistrzem Węgier w wadze półśredniej w 1947, w wadze lekkiej (do 61,2 kg) w 1948, w wadze lekkopółśredniej w 1951 oraz w wadze półśredniej w 1953 i 1955, a także brązowym medalistą w wadze półśredniej w 1954.

</doc>
<doc id="5155511" url="https://pl.wikipedia.org/wiki?curid=5155511" title="Kaczmarka (Czatachowa)">
Kaczmarka (Czatachowa)

Kaczmarka (ok. 382 m) – wzniesienie we wsi Czatachowa w województwie śląskim, w powiecie myszkowskim, w gminie Żarki. Pod względem geograficznym znajduje się na Wyżynie Częstochowskiej.
Nazwę wzniesienia podaje Państwowy Instytut Geologiczny, brak jej natomiast na mapach Geoportalu i innych. Jest to jednak ewidentne wzniesienie o wysokości względnej kilkudziesięciu metrów. Od południowej strony opada na pola Czatachowej, od zachodniej i północno-zachodniej do dolinki, którą biegnie droga z Czatachowej do Ostrężnika, od wschodniej do dolinki oddzielającej go od wzniesienia Bukowie i pola wsi Trzebniów, od północno-wschodniej do dolinki, którą biegnie Siedlecka Droga z Trzebniowa do Ostrężnika. Nazwę wzniesienia potwierdzają również nazwy wielu jaskiń (np. Schroniska na Kaczmarce 1–8, Wielki Okap na Kaczmarce i in.).
Kaczmarka jest całkowicie porośnięta lasem. Jest w nim wiele skał wapiennych. Na największych z nich uprawiana jest wspinaczka skalna. Są to skały: Kieł, Dziurawa, Verdon i Wampirek. W skałach są jaskinie: Jaskinia Dwupiętrowa, Jaskinia Pozioma, Mały Okap na Kaczmarce Pierwszy, Mały Okap na Kaczmarce Drugi, Mały Okap na Kaczmarce Trzeci, Schronisko na Kaczmarce Pierwsze, Schronisko na Kaczmarce Drugie, Schronisko na Kaczmarce Trzecie, Schronisko na Kaczmarce Czwarte, Schronisko na Kaczmarce Piąte, Schronisko na Kaczmarce Szóste, Schronisko na Kaczmarce Siódme, Schronisko na Kaczmarce Ósme, Wielki Okap na Kaczmarce.

</doc>
<doc id="5155516" url="https://pl.wikipedia.org/wiki?curid=5155516" title="Kaczmarka">
Kaczmarka



</doc>
<doc id="5155519" url="https://pl.wikipedia.org/wiki?curid=5155519" title="Boks na Letnich Igrzyskach Olimpijskich 1956 – waga półśrednia mężczyzn">
Boks na Letnich Igrzyskach Olimpijskich 1956 – waga półśrednia mężczyzn

Waga półśrednia mężczyzn to jedna z dziesięciu męskich konkurencji bokserskich rozgrywanych podczas letnich igrzysk olimpijskich w 1956 w Melbourne. Startowali bokserzy o wadze nie przekraczającej 67 kilogramów. Pojedynki w tej kategorii wagowej toczone były w dniach od 24 listopada do 1 grudnia w hali West Melbourne Stadium. Zwyciężył reprezentant Rumunii Nicolae Linca. Wystąpiło 16 bokserów z 16 państw.

</doc>
<doc id="5155522" url="https://pl.wikipedia.org/wiki?curid=5155522" title="Kuk">
Kuk



</doc>
<doc id="5155523" url="https://pl.wikipedia.org/wiki?curid=5155523" title="Capraia">
Capraia



</doc>
<doc id="5155524" url="https://pl.wikipedia.org/wiki?curid=5155524" title="Andrzej Baranowski (zm. 1631)">
Andrzej Baranowski (zm. 1631)

Andrzej Baranowski herbu Jastrzębiec (zm. w 1631 roku) – kantor poznański, kanonik gnieźnieńskiej kapituły katedralnej, kanonik krakowski, proboszcz łowicki i sandomierski, sekretarz królewski.
Syn kasztelana ciechanowskiego Andrzeja herbu Jastrzębiec i Doroty Fredrówny herbu Jednorożec.
Pochowany w kościele św. Piotra w Krakowie.

</doc>
<doc id="5155525" url="https://pl.wikipedia.org/wiki?curid=5155525" title="Puchar Intertoto UEFA (2000)">
Puchar Intertoto UEFA (2000)

Puchar Intertoto UEFA 2000 był 40. edycją piłkarskiego turnieju, szóstą pod egidą UEFA. Turniej toczył się w formule pucharowej z udziałem 60 drużyn. Zespoły zagrały o trzy miejsca w Pucharze UEFA.

</doc>
<doc id="5155526" url="https://pl.wikipedia.org/wiki?curid=5155526" title="Ignacy Bardziński">
Ignacy Bardziński



</doc>
<doc id="5155529" url="https://pl.wikipedia.org/wiki?curid=5155529" title="Wołkowo (rejon konyszowski)">
Wołkowo (rejon konyszowski)

Wołkowo () – wieś (ros. село, trb. sieło) w zachodniej Rosji, w sielsowiecie wablinskim rejonu konyszowskiego w obwodzie kurskim.
Geografia.
Miejscowość położona jest nad Wablą (dopływ rzeki Prutiszcze w dorzeczu Sejmu), 21 km od centrum administracyjnego sielsowietu (Wabla), 37 km na północny zachód od centrum administracyjnego rejonu (Konyszowka), 54,5 km na północny zachód od Kurska.
W miejscowości znajduje się 71 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. miejscowość zamieszkiwało 86 osób.

</doc>
<doc id="5155530" url="https://pl.wikipedia.org/wiki?curid=5155530" title="Camporotondo">
Camporotondo



</doc>
<doc id="5155531" url="https://pl.wikipedia.org/wiki?curid=5155531" title="Boks na Letnich Igrzyskach Olimpijskich 1956 – waga lekkośrednia mężczyzn">
Boks na Letnich Igrzyskach Olimpijskich 1956 – waga lekkośrednia mężczyzn

Waga lekkośrednia mężczyzn to jedna z dziesięciu męskich konkurencji bokserskich rozgrywanych podczas letnich igrzysk olimpijskich w 1956 w Melbourne. Startowali bokserzy o wadze nie przekraczającej 71 kilogramów. Pojedynki w tej kategorii wagowej toczone były w dniach od 24 listopada do 1 grudnia w hali West Melbourne Stadium. Zwyciężył reprezentant Węgier László Papp, który tym samym obronił tytuł zdobyty na poprzednich igrzyskach. Wystąpiło 14 bokserów z 14 państw.

</doc>
<doc id="5155536" url="https://pl.wikipedia.org/wiki?curid=5155536" title="Ryżkowo (obwód kurski)">
Ryżkowo (obwód kurski)

Ryżkowo () – wieś (ros. село, trb. sieło) w zachodniej Rosji, w sielsowiecie wablinskim rejonu konyszowskiego w obwodzie kurskim.
Geografia.
Miejscowość położona jest nad Wablą (dopływ rzeki Prutiszcze w dorzeczu Sejmu), 4,5 km od centrum administracyjnego sielsowietu (Wabla), 20,5 km na północny zachód od centrum administracyjnego rejonu (Konyszowka), 54 km na północny zachód od Kurska.
W miejscowości znajduje się 100 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. miejscowość zamieszkiwało 141 osób.

</doc>
<doc id="5155537" url="https://pl.wikipedia.org/wiki?curid=5155537" title="Boks na Letnich Igrzyskach Olimpijskich 1956 – waga średnia mężczyzn">
Boks na Letnich Igrzyskach Olimpijskich 1956 – waga średnia mężczyzn

Waga średnia mężczyzn to jedna z dziesięciu męskich konkurencji bokserskich rozgrywanych podczas letnich igrzysk olimpijskich w 1956 w Melbourne. Startowali bokserzy o wadze nie przekraczającej 75 kilogramów. Pojedynki w tej kategorii wagowej toczone były w dniach od 26 listopada do 1 grudnia w hali West Melbourne Stadium. Zwyciężył reprezentant Związku Radzieckiego Giennadij Szatkow. Wystąpiło 14 bokserów z 14 państw.

</doc>
