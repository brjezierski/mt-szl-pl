<doc id="5170981" url="https://pl.wikipedia.org/wiki?curid=5170981" title="Zyzemski (herb książęcy)">
Zyzemski (herb książęcy)

Zyzemski ("Żyżemski") – polski herb książęcy, herb własny rodziny Żyżemskich"".
Opis herbu.
Opis współczesny.
Opis skonstruowany współcześnie brzmi następująco:
"Na tarczy o polu czerwonym lew złoty na dwóch łapach stojący w prawą stronę obrócony."
"Całość otacza płaszcz heraldyczny, podbity gronostajem."
"Płaszcz zwieńcza mitra książęca."
Geneza.
Herb należy do książąt Żyżemskich. Ich historia ma się zaczynać od kniazia Dymitra Hlebowicza Smoleńskiego, starszego syna kniazia Hleba Światostawowicza Smoleńskiego, który po zdobyciu Smoleńska w 1395 roku, wspólnie z ojcem i młodszym bratem Iwanem został wywieziony na Litwę, gdzie pozostał już na zawsze. Według ksiąg genealogicznych (rodosłownych) pozostawił dwóch synów, obu Iwanów, jednego z przezwiskiem "Mancz", drugiego z przezwiskiem "Szach"; ten ostatni ma być protoplastą kniaziów Szachowiczów. Kniaź Iwan (starszy) Dymitrowicz przezwany "Mancz" jest tożsamy z kniaziem Iwanem Dymitrowiczem, który w połowie XV wieku otrzymał przywilej na miejscowość Bóbrk, zlokalizowaną w dawnym województwie mińskim. Pozostawił on dwóch synów Michała Żyżemskiego i zmarłego bezpotomnie Iwana. Od Michała Żyżemskiego wywodzi się ród Żyżemskich.
Herbowni.
Informacje na temat herbownych w artykule sporządzone zostały na podstawie wiarygodnych źródeł, zwłaszcza klasycznych i współczesnych herbarzy. Należy jednak zwrócić uwagę na częste zjawisko przypisywania rodom szlacheckim niewłaściwych herbów, szczególnie nasilone w czasie legitymacji szlachectwa przed zaborczymi heroldiami, co zostało następnie utrwalone w wydawanych kolejno herbarzach. Identyczność nazwiska nie musi oznaczać przynależności do danego rodu herbowego. Przynależność taką mogą bezspornie ustalić wyłącznie badania genealogiczne.
Pełne listy herbownych nie są dziś możliwe do odtworzenia, także ze względu na zniszczenie i zaginięcie wielu akt i dokumentów w czasie II wojny światowej (m.in. w czasie powstania warszawskiego w 1944 spłonęło ponad 90% zasobu Archiwum Głównego w Warszawie, gdzie przechowywana była większość dokumentów staropolskich)'. Nazwisko znajdujące się w artykule pochodzi z "Herbarza polskiego," Tadeusza Gajla'. Występowanie danego nazwiska w artykule nie musi oznaczać, że konkretna rodzina pieczętowała się herbem Zyzemski. Często te same nazwiska są własnością wielu rodzin reprezentujących wszystkie stany dawnej Rzeczypospolitej, tj. chłopów, mieszczan, szlachtę. Herb Zyzemski jest herbem własnym, wiec do jego używania uprawniona jest zaledwie jedna rodzina: Żyżemscy"".

</doc>
<doc id="5170982" url="https://pl.wikipedia.org/wiki?curid=5170982" title="Kumail Nanjiani">
Kumail Nanjiani

Kumail Nanjiani (ur. 2 lutego 1978 w Karaczi) – pakistańsko-amerykański aktor, komik, scenarzysta oraz producent telewizyjny, nominowany do Oscara za scenariusz filmu "I tak cię kocham". 

</doc>
<doc id="5170983" url="https://pl.wikipedia.org/wiki?curid=5170983" title="Laxmannia">
Laxmannia

Laxmannia – rodzaj roślin z rodziny szparagowatych. Obejmuje 14 gatunków występujących w Australii i na Tasmanii.
Nazwa rodzaju została nadana na cześć Erica Laxmanna, szwedzkiego botanika.

</doc>
<doc id="5170990" url="https://pl.wikipedia.org/wiki?curid=5170990" title="Damir Petravić">
Damir Petravić

Damir Petravić (ur. 17 lipca 1963 w Zagrzebiu) – chorwacki trener piłkarski i piłkarz występujący na pozycji obrońcy. Pierwszy trener w historii klubu HNK Gorica, z którym zdobył mistrzostwo trzeciej i drugiej ligi chorwackiej.

</doc>
<doc id="5170991" url="https://pl.wikipedia.org/wiki?curid=5170991" title="Joanna Wolszczak-Derlacz">
Joanna Wolszczak-Derlacz

Joanna Justyna Wolszczak-Derlacz (ur. 16 lipca 1976 w Gdyni) – polska ekonomistka, wykładowczyni Politechniki Gdańskiej.
Życiorys.
Joanna Wolszczak-Derlacz zdała maturę międzynarodową w III Liceum Ogólnokształcącym w Gdyni (1995). Od 1995 do 2000 studiowała ekonomię (specjalność – integracja europejska) na Uniwersytecie Gdańskim, uzyskując tytuł magistra. W 2006 doktoryzowała się na Politechnice Gdańskiej na podstawie dysertacji "Procesy konwergencji cen w Unii Europejskiej w latach 1990–2002" (promotor – Piotr Dominiak). Tamże w 2015 uzyskała habilitację, przedstawiając dzieła "Konwergencja płac i cen" oraz "Efektywność i produktywności szkół wyższych (cykl publikacji powiązanych tematycznie)".
Jej zainteresowania naukowe skupiają się na teorii i empirycznych analizach konwergencji gospodarczej, analizach produktywności i efektywności, ekonomii edukacji i rynkach pracy.
Zawodowo od 2001 związana z Katedrą Nauk Ekonomicznych Wydziału Zarządzania i Ekonomii PG; początkowo jako asystentka, od 2006 jako adiunktka, a od 2016 profesor uczelni. Kierowniczka Katedry Nauk Ekonomicznych (2016–2020).
Od września 2007 do czerwca 2008 odbyła staż naukowy w Europejskim Instytucie Uniwersyteckim we Florencji, a od września 2013 do maja 2014 w Center for Labour Economics Uniwersytetu Kalifornijskiego w Berkeley. Członkini Rady Narodowego Centrum Nauki w kadencjach 2018–2020 i 2020–2022 oraz Komitetu Naukoznawstwa Polskiej Akademii Nauk. Kierowała grantem badawczym Ernst &amp; Young realizowanego w ramach programu Sprawne Państwo (2010).
Wyróżniona m.in. Nagrodą Prezesa Rady Ministrów za rozprawę doktorską (2007), Olga Radzyner Award Austriackiego Banku Narodowego (2009), Brązowym Medalem za Długoletnią Służbę (2011), stypendium Ministra Nauki i Szkolnictwa Wyższego dla wybitnych młodych naukowców (2011–2014), nagrodami Prezesa Rady Ministrów oraz Ministra Nauki i Szkolnictwa Wyższego za osiągnięcia habilitacyjne (2016).
Zamężna. Matka Dawida i Zofii.

</doc>
<doc id="5170992" url="https://pl.wikipedia.org/wiki?curid=5170992" title="Hisham Tawfiq">
Hisham Tawfiq

Hisham Tawfiq (ur. 17 maja 1970 w Nowym Jorku) – amerykański aktor filmowy i telewizyjny. Występował w jednej z głównych ról w serialu "Czarna lista".
Życiorys.
Urodził się 17 maja 1970 w Nowym Jorku.
Występował w takich filmach jak: "Notorious" (2009), "Czas zemsty" (2013) i "Gun Hill" (2014), pojawił się w rolach gościnnych w serialach ' (2007–2021, 3 odcinki), ' (2010), "Lights Out" (2011), "Rockefeller Plaza 30" (2012, 2 odcinki) i "Złoty chłopak" (2013).
Od 2013 występował w roli Dembego Zumy, ochroniarza Raymonda Reddingtona w nagradzanym serialu "Czarna lista" (ponad 170 odcinków).

</doc>
<doc id="5170994" url="https://pl.wikipedia.org/wiki?curid=5170994" title="Hisham">
Hisham



</doc>
<doc id="5170996" url="https://pl.wikipedia.org/wiki?curid=5170996" title="Tawfiq">
Tawfiq



</doc>
<doc id="5170997" url="https://pl.wikipedia.org/wiki?curid=5170997" title="Qira'at">
Qira'at



</doc>
<doc id="5171000" url="https://pl.wikipedia.org/wiki?curid=5171000" title="Batalion ochrony pogranicza">
Batalion ochrony pogranicza



</doc>
<doc id="5171001" url="https://pl.wikipedia.org/wiki?curid=5171001" title="Brygada ochrony pogranicza">
Brygada ochrony pogranicza



</doc>
<doc id="5171003" url="https://pl.wikipedia.org/wiki?curid=5171003" title="Odcinek Wojsk Ochrony Pogranicza">
Odcinek Wojsk Ochrony Pogranicza



</doc>
<doc id="5171004" url="https://pl.wikipedia.org/wiki?curid=5171004" title="Ziemia sławieńsko-słupska">
Ziemia sławieńsko-słupska



</doc>
<doc id="5171005" url="https://pl.wikipedia.org/wiki?curid=5171005" title="Oddział ochrony pogranicza">
Oddział ochrony pogranicza



</doc>
<doc id="5171006" url="https://pl.wikipedia.org/wiki?curid=5171006" title="Niedobór 5–alfa-reduktazy">
Niedobór 5–alfa-reduktazy



</doc>
<doc id="5171011" url="https://pl.wikipedia.org/wiki?curid=5171011" title="Swarthmoor Hall">
Swarthmoor Hall

Swarthmoor Hall — rezydencja w Swarthmoor, w krainie Furness, w hrabstwie Kumbria, w regionie North West England. Furness stanowiło dawniej część hrabstwa Lancashire. Posiadłość była domem Thomasa Fella i jego żony Margaret, która odegrała ważną rolę w powstaniu Religijnego Towarzystwa Przyjaciół (kwakrów) w XVII wieku. Obiekt uznany został przez English Heritage za zabytek klasy II* i nadal jest wykorzystywany przez kwakrów: organizuje się w nim kursy, ponadto służy jako ustronie. 
Historia.
Swarthmoor Hall został wzniesiony przez prawnika George'a Fella około 1568 roku. Odziedziczył go jego syn Thomas, prawnik, członek Parlamentu Anglii, wicekanclerz Księstwa Lancaster, wpływowy zwolennik okrągłogłowych podczas angielskiej wojny domowej. W 1634 roku poślubił on Margaret Askew, która zamieszkała wtedy w rezydencji. 
George Fox odwiedził posiadłość w 1652 roku. Thomas Fell był wtedy w podróży, jako sędzia, lecz George Fox spotkał się z Margaret Fell, która okazała zainteresowanie jego nową doktryną. Dzięki jej protekcji wygłosił on kazania w St Mary's Church w pobliskim Ulverston oraz w samym Swarthmoor Hall. Podczas jego pobytu w rezydencji wielu ludzi przekonało się do jego nauk. 
Kiedy Thomas Fell wrócił do domu, został namówiony przez żonę i kilka innych osób, aby posłuchać Geogre'a Foxa, który z powodzeniem odwoływał się do jego proparlamentarnych sympatii. Thomas Fell nigdy nie przekonał się w pełni do nauczania G. Foxa, ale wyraził zgodę na to, aby jego dom służył za miejsce spotkań dla pierwszych kwakrów. Wśród nich byli m.in. Alice i Thomas Curwenowie, misjonarze i kaznodzieje, pochodzący z pobliskiego Baycliff, którzy prowadzili ożywioną działalność w Furness, następnie w Nowej Anglii, na Barbados i Nevis, a potem w Huntingdonshire i innych częściach Anglii. Spotkania odbywały się w Swarthmoor Hall do 1691 roku, kiedy to niedaleko wzniesiony został dom spotkań. 
Thomas Fell zmarł w 1658 roku. Jedenaście lat później George Fox ożenił się z owdowiałą Margaret Fell i kiedy nie podróżował, od czasu do czasu mieszkał w posiadłości. George Fox zmarł w Londynie w 1691 roku, Margaret Fox zaś w 1702 roku w Swarthmoor Hall.
Kwakrzy.
Londyńskie Spotkanie Roczne (ang. "London Yearly Meeting") w 1951 roku zakupiło rezydencję za 9 tysięcy funtów i do dziś należy ona do kwakrów.
"Swarthmore Lecture" to seria wykładów, zapoczątkowana w 1908 roku, skierowana do Brytyjskiego Spotkania Rocznego (ang. Britain Yearly Meeting). Ufundowany przez kwakrów Swarthmore College w Pensylwanii nazwany został tak po Swarthmoor Hall. Swarthmoor to także jeden z budynków (obok Firbank, Pendle oraz Briggflatts) Bootham School, kwakierskiej szkoły z internatem w Yorku, był również jednym z trzech budynków Great Ayton Friends' School.

</doc>
<doc id="5171012" url="https://pl.wikipedia.org/wiki?curid=5171012" title="Pożar wieżowca w Kaohsiungu">
Pożar wieżowca w Kaohsiungu

Pożar wieżowca w Kaohsiungu – pożar, który wybuchł w godzinach nocnych w Kaohsiungu. W wyniku pożaru wieżowca zginęło 46 osób, a 41 zostało rannych. 
Budynek.
Do pożaru doszło w wieżowcu Cheng Chung Cheng Building. Budynek został wybudowany w 1981 roku i miał 13 pięter. w przeszłości budynek pełnił funkcje handlowo-usługową. Cztery pierwsze piętra zajmowała galeria handlowa, dwa kolejne kino, a na najwyższych piętrach znajdowały się biura oraz restauracja. W późniejszych latach biura przerobiono na 120 mieszkań, a kino i galeria handlowa zostały zlikwidowane. Właścicielowi budynku nie udało się znaleźć chętnych na wynajem tych przestrzeni, co spowodowało, że kilka pięter pozostawało opuszczonych. Niezagospodarowane piętra, były często wykorzystywane przez bezdomnych. W dniu pożaru, w budynku mieściła się herbaciarnia, klub karaoke, serwis AGD oraz wspomniane mieszkania. 
Pożar.
Pożar zauważono o 2:54, a jego źródło znajdowało się w herbaciarni na parterze. Ogień bardzo szybko rozprzestrzenił się na wyższe kondygnacje. Część mieszkańców wieżowca został obudzona przez mieszkańców budynku mieszczącego się po drugiej stronie ulicy, którzy rzucali w ich okna różnymi przedmiotami, aby obudzić lokatorów płonącego budynku. Ewakuację utrudniał gęsty dym. Po kilkunastu minutach pożar strawił instalację elektryczną, co spowodowało całkowite odcięcie prądu w wieżowcu. To spowodowało, że wielu osobom nie udało się znaleźć dróg ewakuacyjnych w panujących ciemnościach.
W akcji ratowniczej uczestniczyło 159 strażaków oraz 377 przedstawicieli innych służb ratowniczych. Pożar ugaszono o 7:17; w jego wyniku zginęło 46 osób, a 41 zostało rannych. 

</doc>
<doc id="5171013" url="https://pl.wikipedia.org/wiki?curid=5171013" title="Valdas Dambrauskas">
Valdas Dambrauskas

Valdas Dambrauskas (ur. 7 stycznia 1977 w Pokrojach) – litewski trener piłkarski.
W swojej karierze prowadził Kingsbury London Tigers, młodzieżowe reprezentacje Litwy, Ekranas Poniewież, Žalgiris Wilno, FK RFS, HNK Gorica i Łudogorec Razgrad.
Życiorys.
Dambrauskas nigdy nie był piłkarzem, a jego marzeniem było zostanie trenerem piłkarskim. W roku 2002, zgłosił się do litewskiego teleturnieju "Šeši nuliai milijonas", przypominającego Milionerów. Dambrauskas wygrał 3000 litów, a całą wygraną przeznaczył na wyjazd do Wielkiej Brytanii, celem ukończenia kursów trenerskich. Zamieszkał w Londynie, gdzie studiował nauki o sporcie na , a następnie odbył staż w kilku klubach angielskich, w tym w Manchesterze United, Fulham FC i Brentford FC.
Jego pierwszym samodzielnie prowadzonym klubem był Kingsbury London Tigers w Premier Division Spartan South Midlands Football League, z którym osiągnął najwyższe w jego historii miejsce. W roku 2009 został selekcjonerem reprezentacji Litwy do lat 17.

</doc>
<doc id="5171016" url="https://pl.wikipedia.org/wiki?curid=5171016" title="Karasiewka (rejon lgowski)">
Karasiewka (rejon lgowski)

Karasiewka () – wieś (ros. деревня, trb. dieriewnia) w zachodniej Rosji, w sielsowiecie bolszeugonskim rejonu lgowskiego w obwodzie kurskim.
Geografia.
Miejscowość położona jest nad Bykiem (lewy dopływ Sejmu), 10 km od centrum administracyjnego sielsowietu (Bolszyje Ugony), 1 km na południe od centrum administracyjnego rejonu (Lgow), 65 km na południowy zachód od Kurska, 1 km od drogi regionalnego znaczenia 38K-017 (Kursk – Lgow – Rylsk – granica z Ukrainą) – część trasy europejskiej E38.
We wsi znajdują się 74 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 126 osób.

</doc>
<doc id="5171026" url="https://pl.wikipedia.org/wiki?curid=5171026" title="Dorian Dessoleil">
Dorian Dessoleil

Dorian Dessoleil (ur. 7 sierpnia 1992 w Charleroi) – belgijski piłkarz grający na pozycji środkowego obrońcy. Od 2021 jest zawodnikiem klubu Royal Antwerp FC.
Kariera klubowa.
Swoją karierę piłkarską Dessoleil rozpoczynał w juniorach Royal Charleroi (1999-2007), a następnie trenował w ROC Charleroi-Marchienne (2007-2008). W 2008 roku wrócił do Royalu Charleroi i w 2012 roku awansował do pierwszej drużyny tego klubu. 20 października 2012 zadebiutował w jego barwach w pierwszej lidze belgijskiej w wygranym 1:0 wyjazdowym meczu z Lierse SK. W Charleroi grał przez jeden sezon.
W 2013 roku Dessoleil przeszedł do drugoligowego Sint-Truidense VV. Swój debiut w nim zaliczył 3 sierpnia 2013 w zwycięskim 2:1 domowym meczu z CS Visé. W Sint-Truidense spędził rok.
W 2014 roku Dessoleil został zawodnikiem innego drugoligowca, RE Virton. Zadebiutował w nim 2 sierpnia 2014 w przegranym 0:3 wyjazdowym meczu z Sint-Truidense. Zawodnikiem Virton był przez sezon.
W 2015 roku Dessoleil wrócił do Royalu Charleroi i występował w nim do zakończenia sezonu 2020/2021. 27 sierpnia 2021 przeszedł za 2,5 miliona euro do Royalu Antwerp FC. Swój debiut w klubie z Antwerpii zanotował 19 września 2021 w zwycięskim 2:1 domowym meczu z RFC Seraing.

</doc>
<doc id="5171029" url="https://pl.wikipedia.org/wiki?curid=5171029" title="Więzienie w Edynburgu">
Więzienie w Edynburgu

Więzienie w Edynburgu (ang. "The Heart of Midlothian") – powieść historyczna Waltera Scotta z 1818 roku.
Tytuł.
Tytuł "The Heart of Midlothian" przywołuje nazwę starego szkockiego więzienia, zrównanego z ziemią na rok przed publikacją książki. Znajdowało się ono w Edynburgu, w centrum dawnego księstwa Midlothian. Lud nadał temu więzieniu nazwy: «Tolbooth» albo «Serce Midlothian».
Tło historyczne.
Akcję utworu Scott umieścił głównie w roku 1736, a jej zakończenie piętnaście lat później, około 1751 roku. Powieść łączy dwa prawdziwe zdarzenia historyczne, które w rzeczywistości nie miały ze sobą nic wspólnego: zamieszki związane z osobą Porteousa i podróż Helen Walker.
Zamieszki wokół Porteousa.
14 kwietnia 1736 roku doszło w Edynburgu do rozruchów po straceniu przemytnika Andrew Wilsona. Kapitan John Porteous rozkazał wówczas otworzyć ogień do tłumu. Zginęło kilka osób. Porteous został skazany na śmierć, ale w dniu egzekucji jej wykonanie zostało odroczone. 7 września tłum wdarł się do Old Tolbooth, więzienia, w którym kapitan był więziony i dokonał samosądu.
Podróż Helen Walker.
Około 1737 roku, Isobel, młodsza siostra Helen Walker została oskarżona o ukrywanie ciąży i dzieciobójstwo. Adwokat nakłaniał Helen, by uratowała siostrę, zeznając fałszywie przed sądem, że siostra poinformowała ją o swej ciąży. Helen odmówiła. Isobel została skazana na śmierć. Wówczas Helen wyruszyła z Edynburga do Londynu, gdzie dzięki pomocy księcia Argyle uzyskała ułaskawienie dla siostry.
Treść.
W edynburskim więzieniu nieszczęśliwa Effie Deans oczekuje na proces za zamordowanie swego nieślubnego dziecka. W tym samym więzieniu przebywa John Porteous, kapitan gwardii miejskiej, który o mało nie zawisł na szubienicy za wydanie nieuzasadnionego rozkazu strzelania do tłumu, co spowodowało śmierć wielu osób. Zamaskowani mężczyźni wdzierają się do więzienia, porywają Porteousa i wieszają go na ulicznym słupie. Jednym z napastników jest George Stauton, ojciec dziecka Effie, który korzystając z okazji, chce swą kochankę uwolnić. Effie jednakże odmawia.
Może ją jeszcze uratować jej siostra Jeanie, składając fałszywe zeznania przed sądem. Nie chce wszakże tego uczynić i Effie zostaje skazana na śmierć. Jeanie wyrusza pieszo do Londynu, by dzięki protekcji pewnego szkockiego arystokraty uzyskać audiencję u królowej Karoliny, żony króla Jerzego II. Jej błagalna przemowa doprowadza do ułaskawienia Effie.
Wypuszczona z więzienia główna bohaterka wychodzi za mąż za Stauntona, a Jeanie poślubia pastora prezbiteriańskiego. Podwójny ślub nie jest jednak finałem powieści. Ci, którzy doczekali się potomstwa, zanim połączył ich sakramentalny węzeł, nie mogą cieszyć się błogosławieństwem konserwatywnego pisarza. Okazuje się, że syn Effie nie zginął. Został uprowadzony i wydany bandytom przez na wpół obłąkaną Madge Wildfire, córkę Margaret Murdocksen, która opiekowała się Effie podczas połogu. Staunton udaje się na poszukiwanie chłopca i ginie z jego ręki w potyczce.
Charakterystyka powieści.
Akcja powieści, rozgrywająca się w czwartej dekadzie XVIII wieku, skoncentrowana wokół procesu Effie, jego przyczyn i skutków, należy do najlepiej skonstruowanych w dorobku Scotta. Powieść zawiera kilka znakomitych scen, których pisarzowi nigdy nie udało się przewyższyć: zamieszki uliczne podczas wieszania kapitana Porteousa, proces Effie, audiencja Jeanie u królowej, śmierć ojca obydwu bohaterek, Daviego Deansa. Bohaterowie powieści zostali ukazani na bardzo szerokim tle społecznym. Ich postępowanie jest głęboko umotywowane wpływem środowiska, w którym żyją. Odmowa złożenia fałszywych zeznań przez Jeanie i jej pielgrzymka do Londynu wynikają z jej kalwińskiej mentalności. Upadek Effie został spowodowany jej życiem w stolicy wśród bogactwa i kryminalnej biedoty, prawników i przemytników, jej odwróceniem się od obyczajów wyniesionych z ojcowskiego domu.
Powieść jest jednocześnie po grecku tragiczna i romantyczna w swojej nienawiści do świata rewolucji przemysłowej i przywiązaniem do dawnego porządku społecznego i jego moralności. Książka odniosła, będący zaskoczeniem nawet dla jej autora, niezwykły sukces wydawniczy. Domownicy wyrywali ją sobie z rąk. Na każdym przyjęciu zarówno w Szkocji jak i w Anglii była głównym przedmiotem konwersacji. Fascynowano się zwłaszcza Jeanie Deans, postacią cnotliwą i pozytywną, a zarazem żywą i interesującą.
Polskie tłumaczenie.
Książka ukazała się w języku polskim w tłumaczeniu Franciszka Salezego Dmochowskiego w czterech tomach. Dwa pierwsze zostały wydane w 1827, dwa następne w 1828 roku nakładem Gazety Korespondenta Warszawskiego i Zagranicznego w Warszawie.

</doc>
<doc id="5171031" url="https://pl.wikipedia.org/wiki?curid=5171031" title="Sphaerodoridium balticum">
Sphaerodoridium balticum

Sphaerodoridium balticum – gatunek wieloszczeta z rzędu Phyllodocida i rodziny Sphaerodoridae. Zamieszkuje wody morskie i słonawe północnej części Europy. Wchodzi w skład zoobentosu. Bytuje w podłożu piaszczystym i mulistym.
Taksonomia.
Gatunek ten opisany został po raz pierwszy w 1933 roku przez Hansa Reimersa jako "Sphaerodorum balticum". Jako miejsce typowe wskazano Morze Bałtyckie u wybrzeży Kilonii na głębokości 6–8 m. W 1961 roku Jörgen Lützen przeniósł ten gatunek do rodzaju "Sphaerodoridium", definiując go jako obejmujący formy o krótkim ciele. W 1971 roku Olga Hartman i Kristian Fauchald utworzyli nowy rodzaj "Sphaerodoropsis". W 1974 roku Fauchald zdefiniował go jako obejmujący formy o krótkich ciałach, pozbawionych szypułek guzkach makroskopowych i złożonych szczecinkach, włączając doń "S. baltica". W 2019 roku María Capa i inni zrewidowali systematykę Sphaerodoridae na podstawie danych morfologicznych i molekularnej analizy filogenetycznej, przenosząc omawiany gatunek do "Sphaerodoridium". Według stanu na 2021 roku zmiany tej nie uwzględniono jeszcze w bazie "World Polychaeta Database".
Morfologia.
Wieloszczet o ciele stosunkowo krótkim i grubym, w zarysie owalnym, silnie zwężonym ku obu końcom. Osobniki dorosłe osiągają od 1,3 do 2,2 mm długości oraz około 0,5 mm szerokości. Ich ciało buduje od 10 do 18 segmentów zaopatrzonych szczecinki (chetigerów). Barwa ciała waha się od żółtej po brązową.
Prostomium jest zlane z pierwszym segmentem ciała w część głowową, słabo zaznaczone. Mogąca się wywracać na zewnątrz część gardzieli (ryjek) pozbawiona jest uzbrojenia. Wszystkie przydatki prostomium są dłuższe niż szerokie, o palcowatym kształcie i gładkiej powierzchni. Palcowate głaszczki i cztery czułki boczne są u podstawy zaopatrzone w trzy lub cztery papille lub ostrogi. Tak długi jak czułki boczne lub nieco od nich krótszy czułek środkowy pozbawiony jest ostróg. Pierwszy segment ciała zaopatrzony jest w papille i parę cirrusów mackowatych o budowie podobnej do czułka środkowego. Nie występują w części głowowej papille czułkowate. Po grzbietowej stronie części głowowej występuje para ciemnych, podskórnych oczu.
Segmenty ciała od drugiego chetigeru wzwyż mają po stronie grzbietowej po jednym poprzecznym rzędzie guzków makroskopowych, liczącym ich od 2 do 9. Guzki te ponadto układają się w 8 lub 9 rzędów podłużnych. Guzki makroskopowe są kuliste, gładkie, siedzące, pozbawione szypułek. Ponadto na każdym segmencie występują dodatkowe papille o kulistym kształcie po stronie grzbietowej rozmieszczone w dwóch lub trzech poprzecznych szeregach, a po stronie brzusznej w trzech poprzecznych szeregach. Na segmentach środkowej części ciała papillów tych po stronie grzbietowej jest około 20. Nie występują guzki mikroskopowe.
Parapodia są jednogałęziste, stożkowate, tak szerokie jak długie, począwszy od trzeciego segmentu ze szczecinkami (chetigeru) zaopatrzone w palcowate płaty acikularne, każdy z pojedynczą, prostą acikulą. Cirrusy wyrastające po brzusznych stronach parapodiów są palcowate i sięgają daleko poza płaty acikularne. Każde parapodium ma cztery kuliste papille parapodialne (dwa grzbietowe i dwa tylne) oraz trzy guzki końcowe (terminalne). Na parapodium znajduje się od 5 do 7 jednozębnych, delikatnie piłkowanych szczecin złożonych, których blaszki środkowe są od 5 do 8 razy dłuższe niż szerokie. Parapodia przednich segmentów ciała pozbawione są tęgich haczyków.
Pygidium zaopatrzone jest w parę zaokrąglonych, przypominających guzki makroskopowe cirrusów analnych oraz w palcowate papille analne położone pośrodkowo-brzusznie.
Ekologia i występowanie.
Gatunek ten wykazany został z Morza Bałtyckiego, cieśnin Sund i Kattegat, Morza Północnego, Morza Norweskiego i Morza Barentsa. W wodach polskiego Bałtyku stwierdzony został jednokrotnie w Głębi Bornholmskiej.
Larwami są trochofory wchodzące w skład zooplanktonu. Późniejsze stadia należą do zoobentosu. Żyją zagrzebane w osadach na dnie mórz. Wybierają podłoże piaszczyste lub muliste. W morzach spotykane są głównie na głębokości od 6 do 20 m, ale zamieszkują także wody słonawe.

</doc>
<doc id="5171032" url="https://pl.wikipedia.org/wiki?curid=5171032" title="Jelle Bataille">
Jelle Bataille

Jelle Bataille (ur. 20 maja 1999) – belgijski piłkarz grający na pozycji prawego obrońcy. Od 2021 jest zawodnikiem klubu Royal Antwerp FC.
Kariera klubowa.
Swoją karierę piłkarską Bataille rozpoczynał w juniorach KV Oostende (2006-2011), a następnie trenował w Club Brugge (2011-2013). W 2013 roku wrócił do Oostende i w 2017 roku awansował do pierwszej drużyny tego klubu. 2 kwietnia 2018 zadebiutował w jego barwach w pierwszej lidze belgijskiej w zremisowanym 3:3 wyjazdowym meczu z Royalem Antwerp FC. W Oostende spędził cztery sezony.
1 lipca 2021 Bataille przeszedł za 2 miliony euro do Royalu Antwerp FC. Swój debiut w klubie z Antwerpii zanotował 25 lipca 2021 w przegranym 2:3 wyjazdowym meczu z KV Mechelen.
Kariera reprezentacyjna.
Bataille grał w młodzieżowych reprezentacjach Belgii na szczeblach U-18, U-19 i U-21.

</doc>
<doc id="5171036" url="https://pl.wikipedia.org/wiki?curid=5171036" title="Sphaerodoropsis baltica">
Sphaerodoropsis baltica



</doc>
<doc id="5171037" url="https://pl.wikipedia.org/wiki?curid=5171037" title="Sphaerodorum balticum">
Sphaerodorum balticum



</doc>
<doc id="5171038" url="https://pl.wikipedia.org/wiki?curid=5171038" title="Łukasz Charzewski">
Łukasz Charzewski

Łukasz Charzewski (ur. 19 sierpnia 1992 w Kamiennej Górze) – polski zawodnik mieszanych sztuk walki (MMA) wagi lekkiej oraz zapaśnik. Brązowy medalista Mistrzostw Polski w Zapasach z lat 2014 oraz 2015. Aktualnie związany kontraktem z Fight Exclusive Night. Od 15 października 2022 mistrz FEN w wadze lekkiej.

</doc>
<doc id="5171039" url="https://pl.wikipedia.org/wiki?curid=5171039" title="Sphaerodoridium">
Sphaerodoridium

Sphaerodoridium – rodzaj wieloszczetów z rzędu Phyllodocida i rodziny Sphaerodoridae. Różnie definiowany przez poszczególnych autorów. Zależnie od definicji obejmuje od kilku do ponad 20 opisanych gatunków.
Morfologia.
Większość przedstawicieli rodzaju ma ciało krótkie, jajowate lub owalne w zarysie, ale zdarzają się też gatunki o ciele wysmukłym. Tak jak wśród całej rodziny oskórek jest gruby i pozbawiony kolagenu. Mogąca się wywracać na zewnątrz część gardzieli (ryjek) pozbawiona jest uzbrojenia. Prostomium zaopatrzone jest w krótkie czułki i głaszczki. Przydatki te mają kształt palcowaty lub kulisty. Czułek środkowy jest tak długi jak czułki boczne lub od nich krótszy. Papille czułkowate mogą występować lub nie. Pierwszy segment ciała zaopatrzony jest w parę czułków mackowatych. Dalsze segmenty mają nabłonkowe, siedzące lub osadzone szypułkach, gładkie, pozbawione papillów końcowych guzki makroskopowe tworzące mniej lub bardziej wyraźne szeregi poprzeczne i podłużne. Na każdym segmencie występuje jeden szereg poprzeczny liczący co najmniej siedem tych guzków. Brak jest na ciele guzków mikroskopowych, występują natomiast na całej jego powierzchni, w tym na parapodiach papille dodatkowe. Parapodia są jednogałęziste, zaopatrzone w szczecinki złożone. Na parapodiach segmentów szczecinkonośnych (chetigerów) przedniej części ciała nie występują przysadziste haczyki.
Ekologia i występowanie.
Wieloszczety te zasiedlają wody morskie i słonawe. Larwami są trochofory wchodzące w skład zooplanktonu. Późniejsze stadia należą do zoobentosu. Żyją zagrzebane w osadach na dnie mórz. Wybierają podłoże piaszczyste lub muliste. W wodach polskiego Morza Bałtyckiego stwierdzony został tylko "S. balticum".
Taksonomia.
Rodzaj ten wprowadzony został w 1961 roku przez Jörgena Lützena. Autor ten zaliczył doń wszystkie Sphaerodoridae o krótkim ciele, gatunkiem typowym wyznaczając "Sphaerodorum claparedii". W 1974 roku Kristian Fauchald dokonał rewizji światowej fauny Sphaerodoridae, zawężając definicję rodzaju "Sphaerodoridium" do form o krótkim ciele, szypułkowatych guzkach makroskopowych i krótkim czułku środkowym, w praktyce ograniczając go do gatunku typowego i czyniąc ów rodzaj monotypowym. W późniejszych latach definicja rodzaju ulegała kolejnym zmianom, np. w 2018 roku autorzy "World Polychaeta database" umieszczali w nim trzy gatunki; oprócz typowego także "S. fauchaldi" i "S. guerritai". W 2019 roku María Capa i inni zrewidowali systematykę Sphaerodoridae na podstawie danych morfologicznych i molekularnej analizy filogenetycznej. Według definicji tych autorów do rodzaju tego należą:
Inaczej rodzaj definiują według stanu na 2021 roku autorzy "World Polychaeta database", zaliczając doń:

</doc>
<doc id="5171040" url="https://pl.wikipedia.org/wiki?curid=5171040" title="Sphaerodoropsis">
Sphaerodoropsis

Sphaerodoropsis – rodzaj wieloszczetów z rzędu Phyllodocida i rodziny Sphaerodoridae.
Morfologia.
Według klasycznej definicji do rodzaju tego należą wieloszczety o krótkim, grubym, w zarysie owalnym ciele o długości zwykle nie przekraczającej 5 mm. Tak jak wśród całej rodziny oskórek jest gruby i pozbawiony kolagenu. Prostomium zaopatrzone jest w dwie lub trzy pary czułków bocznych oraz pojedynczy czułek środkowy. Mogąca się wywracać na zewnątrz część gardzieli (ryjek) pozbawiona jest uzbrojenia. Pierwszy segment ciała zaopatrzony jest w parę czułków mackowatych. Dalsze segmenty mają nabłonkowe, siedzące (bezszypułkowe), pozbawione papillów końcowych guzki makroskopowe tworzące mniej lub bardziej wyraźne szeregi poprzeczne i podłużne. Grzbietowych szeregów podłużnych jest co najmniej cztery. Parapodia są jednogałęziste, zaopatrzone w szczecinki złożone.
Taksonomia.
Rodzaj ten wprowadzili w 1971 roku Olga Hartman i Kristian Fauchald, gatunkiem typowym wyznaczając "Sphaerodorum sphaerulifer". Autorzy ci włączyli do rodzaju formy o krótkim ciele z co najmniej czterema podłużnymi szeregami siedzących guzków makroskopowych i z wszystkimi szczecinkami złożonymi. Taki koncept stosowany był również w różnych późniejszych pracach Fauchalda, czyniąc rodzaj najliczniejszym w gatunki wśród Sphaerodoridae. Według autorów "World Polychaeta database" do rodzaju tego zalicza się 51 opisanych gatunków:
Analizy filogenetyczne Maríi Capy i innych z 2016 oraz 2019 roku wskazują, że tak definiowany rodzaj jest taksonem parafiletycznym. W publikacji z 2019 roku Capa i inni przenieśli liczne gatunki z tego rodzaju, w tym jego gatunek typowy, do rodzaju "Sphaerodoridium", co powinno skutkować jego synonimizacją. Według stanu na 2021 rok autory "World Polychaeta database" nie uwzględniają takiego kroku.

</doc>
<doc id="5171043" url="https://pl.wikipedia.org/wiki?curid=5171043" title="Jewgienij Tiurniew">
Jewgienij Tiurniew

Jewgienij Igoriewicz Tiurniew, ros. Евгений Игоревич Тюрнев (ur. 8 kwietnia 1997) – rosyjski tenisista.
Kariera tenisowa.
W karierze zwyciężył też w jednym singlowym turnieju cyklu ATP Challenger Tour. Ponadto wygrał trzynaście singlowych oraz jedenaście deblowych turniejów rangi ITF.
W 2015 roku, podczas Uniwersjady, wraz z Asłanem Karacewem, zdobył brązowy medal w grze drużynowej. 
W rankingu gry pojedynczej najwyżej był na 293. miejscu (15 marca 2021), a w klasyfikacji gry podwójnej na 291. pozycji (30 kwietnia 2018).

</doc>
<doc id="5171049" url="https://pl.wikipedia.org/wiki?curid=5171049" title="Zespół Szkół Mechaniczno-Elektrycznych im. Tadeusza Kościuszki w Rybniku">
Zespół Szkół Mechaniczno-Elektrycznych im. Tadeusza Kościuszki w Rybniku

Zespół Szkół Mechaniczno-Elektrycznych im. Tadeusza Kościuszki w Rybniku – publiczna szkoła średnia w Rybniku na ulicy Kościuszki, jedna z największych szkół technicznych w regionie. Na przestrzeni lat przeszła wiele zmian organizacyjnych i strukturalnych, mieściła placówki oświatowe różnego stopnia.
Kierunki kształcenia.
Kierunki techniczne (cykl 5-letni):
Kierunki branżowe (cykl 3-letni):

</doc>
<doc id="5171051" url="https://pl.wikipedia.org/wiki?curid=5171051" title="Capsa (stolica tytularna)">
Capsa (stolica tytularna)

Capsa (łac. "Diocesis Capsitanus") – diecezja historyczna w Cesarstwie rzymskim w prowincji Byzacena, współcześnie miasto Kafsa w Tunezji. Obecnie katolickie biskupstwo tytularne.

</doc>
<doc id="5171052" url="https://pl.wikipedia.org/wiki?curid=5171052" title="Piłka nożna w Holandii">
Piłka nożna w Holandii

Piłka nożna ( ) jest najpopularniejszym sportem w Holandii. Jej głównym organizatorem na terenie Holandii pozostaje Koninklijke Nederlandse Voetbal Bond.
Piłkarska reprezentacja Holandii jeden raz zdobyła mistrzostwa Europy (1988).
Najwyższa holenderska liga krajowa, Eredivisie, jest jedną z najpopularniejszych profesjonalnych lig sportowych na świecie. Holenderskie kluby są w czołówce pod względem liczby zdobytych międzynarodowych trofeów, z 15 oficjalnymi tytułami (6 Pucharów Europy/Ligi Mistrzów, 4 Puchary UEFA, 1 Puchar Zdobywców Pucharów, 2 Superpuchary UEFA, 2 Puchary Interkontynentalnych. W Eredivisie grają trzy najbardziej znane kluby świata, takie jak AFC Ajax i PSV Eindhoven (członkowie założyciele G-14) oraz Feyenoord Rotterdam.
Holenderscy menedżerowie odnoszą największe sukcesy w europejskiej piłce nożnej, zwłaszcza w rozgrywkach takich jak Liga Mistrzów. Wśród trenerów, którzy zdobyli łącznię 5 tytułów, są Rinus Michels, Guus Hiddink, Johan Cruyff, Louis van Gaal i Frank Rijkaard.
Historia.
Piłka nożna zaczęła zyskiwać popularność w Holandii w drugiej połowie XIX wieku, przywieziona z Anglii. W 1865 roku zorganizowano pierwsze zawody, a w 1879 roku powstał pierwszy prawdziwy klub Haarlemsche Football Club, założony przez Pima Muliera w wieku 14 lat. W ciągu następnych 30 lat piłka nożna zyskała popularność w Holandii, a pod koniec lat 90. i na początku XX wieku powstało wiele nowych klubów, w tym Sparta Rotterdam w 1888, który jest najstarszym profesjonalnym klubem piłkarskim w kraju, AFC Ajax w 1900, Feyenoord Rotterdam w 1908 i PSV Eindhoven w 1913.
Królewski Holenderski Związek Piłki Nożnej (KNVB) został założony 8 grudnia 1889 i dołączył do FIFA w 1904 jako jeden z członków założycieli obok Związków Piłkarskich Belgii, Danii, Francji, Hiszpanii, Szwecji i Szwajcarii.
Profesjonalna piłka nożna została wprowadzona w 1954 roku, wraz z utworzeniem Holenderskiego Zawodowego Związku Piłki Nożnej (Nederlandse Beroeps Voetbal Bond lub NBVB). Pierwszy profesjonalny mecz rozegrano 14 sierpnia 1954 roku pomiędzy Alkmaar '54 a SC Venlo. KNVB przez długi czas sprzeciwiał się zawodowej piłce nożnej, ale ostatecznie poddał się presji i połączył z NBVB w listopadzie 1954 r., tworząc nowy związek piłkarski i nową (zawodową) ligę.
Format rozgrywek ligowych.
W obowiązującym systemie ligowym trzy najwyższe klasy rozgrywkowe są ogólnokrajowe (Eredivisie, Eerste divisie, Tweede Divisie). Dopiero na czwartym poziomie pojawiają się grupy regionalne.
Puchary.
Rozgrywki pucharowe rozgrywane w Holandii to:

</doc>
<doc id="5171054" url="https://pl.wikipedia.org/wiki?curid=5171054" title="Dinis Almeida">
Dinis Almeida

Dinis Costa Lima Almeida (ur. 28 czerwca 1995 w Esposende) – portugalski piłkarz grający na pozycji środkowego obrońcy. Od 2021 jest zawodnikiem klubu Royal Antwerp FC.
Kariera klubowa.
Swoją karierę piłkarską Almeida rozpoczynał w 2005 roku w juniorach klubu Marinhas. W 2011 roku podjął treningi w Varzim SC. W 2013 roku został zawodnikiem klubu GD Joane i w sezonie 2013/2014 grał w nim w Segunda Divisão. Następnie w latach 2014-2016 występował w hiszpańskim CF Reus Deportiu w rozgrywkach Segunda División B.
W 2016 roku Almeida przeszedł do AS Monaco i na sezon 2016/2017 został wypożyczony do CF Os Belenenses. W Belenenses zadebiutował 27 sierpnia 2016 w zwycięskim 1:0 wyjazdowym meczu z CD Tondela. W sezonie 2017/2018 był wypożyczony do rezerw Bragi, w których swój debiut zaliczył 28 października 2017 w wygranym 3:1 wyjazdowym meczu z Realem SC.
W sierpniu 2018 Almeidę wypożyczono do greckiego AO Ksanti. Swój debiut w Superleague Ellada zanotował 1 września 2018 w zremisowanym 0:0 wyjazdowym meczu z Atromitosem. W Ksanti spędził rok.
2 września 2019 Almeida został zawodnikiem bułgarskiego Łokomotiwu Płowdiw. W bułgarskiej ekstraklasie zadebiutował 13 września 2019 w wygranym 3:2 wyjazdowym spotkaniu z Carsko Seło Sofia. W sezonie 2019/2020 zdobył Puchar Bułgarii, a latem 2020 - Superpuchar Bułgarii. W sezonie 2020/2021 został z Łokomotiwem wicemistrzem Bułgarii.
9 lipca 2021 Almeida przeszedł na zasadzie wolnego transferu do Royalu Antwerp FC. Swój debiut w klubie z Antwerpii zanotował 8 sierpnia 2021 w wygranym 5:2 wyjazdowym meczu ze Standardem Liège.
Kariera reprezentacyjna.
Almeida grał w młodzieżowych reprezentacjach Portugalii na szczeblach U-19 i U-20.

</doc>
<doc id="5171055" url="https://pl.wikipedia.org/wiki?curid=5171055" title="Cezary Oleksiejczuk">
Cezary Oleksiejczuk

Cezary Oleksiejczuk (ur. 6 stycznia 2000 w Łęcznej) – polski zawodnik mieszanych sztuk walki (MMA). Były mistrz AFC w wadze piórkowej oraz lekkiej. Od 27 listopada 2021 mistrz FEN w wadze półśredniej.
Kariera MMA.
Amatorstwo.
Przed zawodową karierą stoczył 12 amatorskich walk, z czego 9 zwyciężał, tocząc pierwsze cztery starcia dla Profesjonalnej Ligi MMA (PLMMA). 12 września 2015 po wygraniu walki z Bartłomiejem Farugą zdobył mistrzowski pas Amateur Fighting Championships w wadze piórkowej. Po ponad sześciu miesiącach (18 marca 2016) obronił tytuł, pokonując Karola Żurowskiego. W czerwcu tego samego roku (4 czerwca.2016), został także mistrzem wyższej kategorii wagowej (lekkiej), zwyciężając z Arturem Pawlikiem. Walczył również trzykrotnie dla Thunderstrike Fight League.
Początki w TFL i RWC.
W pierwszej zawodowej walce zadebiutował 23 marca 2018 roku na gali "TFL 13" w Lublinie. Odniósł zwycięstwo pokonując przez techniczny nokaut Jakuba Martysa.
16 czerwca 2018 w drugiej walce na "TFL 14" zmierzył się z Białorusinem, Wadimem Jakshukem. Podobnie jak w pierwszej walce, pokonał rywala przez TKO.
Pierwszą porażkę w zawodowej karierze odnotował 20 października 2018 roku, kiedy został poddany duszeniem gilotynowym przez Kamila Dołgowskiego pod koniec 1 rundy.
Pod koniec 2018 roku związał się z nowo powstałą organizacją Rocky Warriors Cartel. Podczas pierwszej edycji tej gali wypunktował przeciwnika z Trójmiasta po jednogłośnej decyzji sędziów.
14 kwietnia 2019 roku przegrał przez jednogłośną decyzję sędziów pojedynek z Jackiem Jędraszczykiem.
W jednorazowej walce dla Armia Fight Night w efektowny sposób poddał tzw. balachą Jacka Bednorza. Bój trwał zaledwie jedną minutę i 45 sekund.
Walka na gołe pięści i powrót do RWC.
W pierwszej superwalce na gołe pięści (bez rękawic) dla organizacji Wotore, na zasadach MMA pokonał Damiana Majewskiego. Rywal turnieju odklepał duszenie po nieco ponad minucie walki.
31 lipca 2020 w ostatnim pojedynku dla Rocky Warriors Cartel dopisał do swojego rekordu piąte zawodowe zwycięstwo na gali "RWC 5" w Mrągowie. Poddał duszeniem brabo Austriaka, Antona Franjicia w 1. rundzie.
FEN.
2 lutego 2021 pojawiła się informacja, że Oleksiejczuk zadebiutuje w dla czołowej polskiej organizacji Fight Exclusive Night. Podczas gali pokonał holenderskiego kickboksera w jego płaszczyźnie, kończąc go ciosami w parterze.
Podczas skrzyżował rękawice z Szymonem Duszą. Zwyciężył jednogłośną decyzją sędziów (30:27, 29:28, 30:27). Pojedynek został nagrodzony bonusem finansowym za najlepszą "walkę wieczoru" gali.
Na gali we Wrocławiu zdobył mistrzowski pas w wadze półśredniej. Jednogłośną decyzją sędziów pokonał doświadczonego Rosjanina, Ajguna Achmiedowa.
12 marca 2022 podczas ogłoszono, że na jubileuszowej, czterdziestej gali przystąpi do pierwszej obrony pasa mistrzowskiego FEN w wadze półśredniej. 18 czerwca w Ostródzie zmierzył się z pretendentem do tytułu, Kamilem Kraską. Udanie obronił pas mistrzowski wagi półśredniej, wygrywając jednogłośną decyzją sędziów. Pojedynek nagrodzono bonusem za najlepszą "walkę wieczoru".
15 października 2022 na po raz drugi obronił tytuł mistrzowski w wadze półśredniej, technicznie nokautując kopnięciem na korpus w pierwszej rundzie byłego mistrza FEN w kategorii piórkowej (z 2019 roku), Adriana Zielińskiego. Dwa dni później organizacja FEN nagrodziła Oleksiejczuka bonusem za najlepszy "nokaut wieczoru" gali "FEN 42". 
Podczas , które odbyło się 11 marca 2023 w Ząbkach, przystąpił do trzeciej obrony mistrzowskiego pasa w pojedynku z Mansurem Abdurzakowem. Wygrał to starcie po pięcio-rundowej batalii jednogłośną decyzją sędziowską (2x 50-45, 49-46). Dwa dni później federacja FEN przyznała obu zawodnikom dodatkowy bonus za walkę wieczoru. 
Osiągnięcia.
Mieszane sztuki walki.
Amatorskie
Zawodowe
Życie prywatne.
Jest młodszym bratem Michała Oleksiejczuka, który jest również zawodnikiem MMA.

</doc>
<doc id="5171056" url="https://pl.wikipedia.org/wiki?curid=5171056" title="Lekkoatletyka na Letnich Igrzyskach Olimpijskich 2020 – skok w dal kobiet">
Lekkoatletyka na Letnich Igrzyskach Olimpijskich 2020 – skok w dal kobiet

Skok w dal kobiet był jedną z konkurencji lekkoatletycznych rozgrywanych podczas XXIX Letnich Igrzysk Olimpijskich. Została rozegrana w dniach 1 - 3 sierpnia 2021 roku na Stadionie Narodowym w Tokio.
Rekordy.
Tabela uwzględnia rekordy uzyskane przed rozpoczęciem rywalizacji.
Wyniki.
Minimum kwalifikacyjne do finału wynosiło 6,75 m.

</doc>
<doc id="5171059" url="https://pl.wikipedia.org/wiki?curid=5171059" title="Lekkoatletyka na Letnich Igrzyskach Olimpijskich 2020 – skok w dal mężczyzn">
Lekkoatletyka na Letnich Igrzyskach Olimpijskich 2020 – skok w dal mężczyzn

Skok w dal mężczyzn był jedną z konkurencji lekkoatletycznych rozgrywanych podczas XXIX Letnich Igrzysk Olimpijskich. Została rozegrana w dniach 31 lipca - 2 sierpnia 2021 roku na Stadionie Narodowym w Tokio.
Rekordy.
Tabela uwzględnia rekordy uzyskane przed rozpoczęciem rywalizacji.
Wyniki.
Minimum kwalifikacyjne do finału wynosiło 8,15 m.

</doc>
<doc id="5171069" url="https://pl.wikipedia.org/wiki?curid=5171069" title="Ryfama">
Ryfama

Ryfama (pełna nazwa Rybnicka Fabryka Maszyn) – zakład produkcyjny istniejący w Rybniku od 1945 roku, jako następca Rybnickiej Huty. W 2020 roku, wchodzący w skład Grupy FAMUR, został zamknięty.
Początki.
W 1889 roku dzięki staraniom Karola Strzody w pobliżu torów kolejowych przy dzisiejszej ul. Dworcowej powstała Rybnicka Huta ("Rybniker Hütte"). Początkowo mała kuźnia, zatrudniająca pięciu kowali, świadczyła usługi na rzecz miejscowego przemysłu. Na przełomie XIX i XX wieku dobudowana została odlewnia żeliwa, modelarnia i warsztat obróbki mechanicznej. Fabryka zaczęła specjalizować się w produkcji narzędzi i sprzętu górniczego, w tym urządzeń transportowych i wydobywczych.
Nowe przedsiębiorstwo produkowało przed I wojną światową liczne wyroby żelazne – odlewy i inne, niezwykle przydatne w przemyśle górniczym, a także mające sporą wartość dla kaiserowskich Niemiec. W tym czasie w Rybnickiej Hucie pracowało około 200 osób.
Rozwój działalności.
Po zakończeniu II wojny światowej, w 1945 roku rybnicka huta została przemianowana na Rybnicką Fabrykę Maszyn. W krótkim czasie zmodernizowano park maszynowy oraz przedłużono halę do produkcji konstrukcji stalowych. Powojenna produkcja rozpoczęła się w drugim półroczu 1945 roku (do końca tegoż roku wyprodukowano 460 ton różnych wyrobów). W 1946 roku w Ryfamie pracowało około 800 osób.
Rozwój działalności Ryfamy nastąpił w czasach PRL-u. W okresie realizacji planu trzyletniego (w latach 1947–1949) znacznie wzrosła produkcja i wydajność pracy (tylko w pierwszym roku realizacji planu produkcja wzrosła prawie dwukrotnie). Kluczowe dla rozwoju fabryki były lata 50. XX wieku, gdy wdrażano założenia planu sześcioletniego. W wyniku intensywnej rozbudowy powstały nowoczesne obiekty produkcyjne, umożliwiające znaczny wzrost produkcji oraz unowocześnienie konstrukcji i technologii maszyn górniczych.
W 1953 roku do użytku oddano trzy nowe hale produkcyjne. Nieco później zakończono budowę kotłowni. Poczyniono również szereg innych inwestycji: zbudowano bocznicę kolejową, magazyn główny, bloki mieszkalne dla załogi, szkołę zawodową, warsztaty szkolne, domy wczasowe w Ustroniu i Dziwnowie, nową halę konstrukcyjną z zapleczem, budynek administracji i kolejne budynki mieszkalne.
Ryfama specjalizowała się głównie w produkcji ciężkich przenośników zgrzebłowych, strugów węglowych oraz zawiesi linowych. W najlepszych latach swojej działalności, 20% produkcji trafiało na eksport (głównie do ZSRR, Rumunii, Węgier, Albanii, Czechosłowacji oraz w mniejszym stopniu do Wielkiej Brytanii, Chińskiej Republiki Ludowej, Indii, Turcji, Francji i Jugosławii).
Rybnicka Fabryka Maszyn w latach 80. XX wieku zatrudniała około 2000 pracowników (z których 80% stanowili robotnicy). Źródłem dopływu nowych, młodych kadr była przyzakładowa szkoła zawodowa, której szeregi corocznie opuszczało około 100 absolwentów oraz filia Technikum Budowy Maszyn Górniczych.
Rybnicka Fabryka Maszyn angażowała się również w działalność kulturalną. W czasach PRL-u Ryfama miała bogato wyposażoną bibliotekę, popularne wśród mieszkańców kino „Górnik” oraz zakładową orkiestrę dętą. Z kolei przy zasadniczej szkole zawodowej działały kółka zainteresowań.
Ograniczanie działalności.
W latach 90. XX wieku w dobie gospodarki rynkowej Rybnicka Fabryka Maszyn znalazła się w trudnej sytuacji, w związku z coraz mniejszym zainteresowaniem produkowanymi wyrobami. W 1993 roku w Ryfamie pracowało 1200 osób. W następnych latach rybnicka fabryka została objęta Programem Powszechnej Prywatyzacji w wyniku czego została przekształcona w jednoosobową spółkę Skarbu Państwa. Ponadto dyrekcja zakładu zmuszona była zaniechać utrzymania własnego domu kultury i popularnego przed laty kina „Górnik”.
Po zmianach ustrojowych Ryfama kilka razy zmieniała właściciela. Do 2010 roku jej właścicielem była Grupa Kapitałowa Gwarant. Firma postanowiła jednak wycofać się z branży górniczej i sprzedała 90% udziałów przedsiębiorstwu Kopex. W 2016 roku Kopex został przejęty przez katowicką firmę TDJ, właściciela większościowego pakietu Famuru (od tego momentu Ryfama stała się oddziałem Grupy FAMUR).
Zakończenie działalności.
W kwietniu 2020 roku Grupa FAMUR wydała komunikat: „W wyniku przeprowadzonej analizy obszaru produkcji przenośników zgrzebłowych w kontekście obecnej sytuacji rynkowej i pogłębiającego się załamania gospodarczego, Zarząd FAMUR podjął decyzję o skupieniu wytwarzania tej grupy produktowej w jednym zakładzie produkcyjnym, a nie jak dotychczas miało to miejsce, w dwóch”.
Zdecydowano, że dalsza produkcja przenośników zgrzebłowych będzie odbywała się jedynie w zakładzie w Nowym Sączu, co oznaczało, że drugi z nich – Rybnicka Fabryk Maszyn – zostanie zamknięty. W wyniku zwolnień grupowych pracę straciły 204 osoby, które ostatni raz do pracy przyszły 30 czerwca 2020 roku.

</doc>
<doc id="5171071" url="https://pl.wikipedia.org/wiki?curid=5171071" title="Rumunia w epoce komunizmu">
Rumunia w epoce komunizmu



</doc>
<doc id="5171078" url="https://pl.wikipedia.org/wiki?curid=5171078" title="Taylor Harwood-Bellis">
Taylor Harwood-Bellis

Taylor Harwood-Bellis (ur. 30 stycznia 2002 w Stockport) – angielski piłkarz występujący na pozycji środkowego obrońcy w angielskim klubie Burnley, do którego jest wypożyczony z Manchesteru City.
Kariera klubowa.
Swoją karierę piłkarską Harwood-Bellis rozpoczął w 2008 roku w juniorach Manchesteru City. Od 2017 roku grał w zespole U-23, a w 2019 roku stał się również członkiem pierwszego zespołu. Swój profesjonalny debiut w Manchesterze City zaliczył 24 września 2019 w wyjazdowym meczu Pucharu Ligi Angielskiej z Preston North End, wygranym przez Manchester 3:0.
1 lutego 2021 Hardwood-Bellis trafił na wypożyczenie do Blackburn Rovers. Zadebiutował w nim 6 lutego 2021 w przegranym 0:1 wyjazdowym meczu z Queens Park Rangers, gdy w 62. minucie zmienił Ryana Nyambe. W Blackburn spędził pół roku.
1 lipca 2021 Harwood-Bellis został wypożyczony do Anderlechtu. Swój debiut w belgijskiej ekstraklasie zanotował 25 lipca 2021 w przegranym 1:3 domowym meczu z Royale Union Saint-Gilloise.
Kariera reprezentacyjna.
Harwood-Bellis jest młodzieżowym reprezentantem Anglii. Ma za sobą występy na szczeblach U-16, U-17, U-19, U-20 i U-21. W 2019 roku wystąpił z kadrą U-17 na Mistrzostwach Europy U-17. W meczu fazy grupowej z Holandią (2:5) strzelił gola.

</doc>
<doc id="5171079" url="https://pl.wikipedia.org/wiki?curid=5171079" title="Cobleskill (hrabstwo Schoharie)">
Cobleskill (hrabstwo Schoharie)



</doc>
<doc id="5171080" url="https://pl.wikipedia.org/wiki?curid=5171080" title="Cobleskill (Nowy Jork)">
Cobleskill (Nowy Jork)



</doc>
<doc id="5171089" url="https://pl.wikipedia.org/wiki?curid=5171089" title="Francis Amuzu">
Francis Amuzu

Francis Amuzu (ur. 23 sierpnia 1999 w Akrze) – belgijski piłkarz pochodzenia ghańskiego grający na pozycji prawoskrzydłowego. Od 2015 jest zawodnikiem klubu RSC Anderlecht.
Kariera klubowa.
Swoją karierę piłkarską Amuzu rozpoczynał w juniorach takich klubów jak: SK Heffen (2007-2008), KV Mechelen (2008-2015) i RSC Anderlecht (2015-2017). W 2017 roku awansował do kadry pierwszego zespołu Anderlechtu. Swój debiut w belgijskiej ekstraklasie zanotował 22 grudnia 2017 w wygranym 1:0 domowym meczu z KAS Eupen. W 25. minucie tego meczu zdobył pierwszą bramkę w barwach Anderlechtu.
Kariera reprezentacyjna.
Amuzu jest młodzieżowym reprezentantem Belgii. Ma za sobą występy na szczeblach U-19 i U-21. Z tą drugą wystąpił na Mistrzostwach Europy U-21 w Piłce Nożnej 2019.

</doc>
<doc id="5171092" url="https://pl.wikipedia.org/wiki?curid=5171092" title="Anouar Ait El Hadj">
Anouar Ait El Hadj

Anouar Ait El Hadj (ur. 20 kwietnia 2002 w Molenbeek-Saint-Jean) – belgijski piłkarz pochodzenia marokańskiego grający na pozycji ofensywnego pomocnika. Od 2012 jest zawodnikiem klubu RSC Anderlecht.
Kariera klubowa.
Swoją karierę piłkarską Ait El Hadj rozpoczynał w juniorach takich klubów jak: FC Brussels (2010-2011), KAA Gent (2011-2012) i RSC Anderlecht (2012-2019). W 2019 roku awansował do kadry pierwszego zespołu Anderlechtu. Swój debiut w belgijskiej ekstraklasie zanotował 28 lipca 2019 w przegranym 0:2 domowym meczu z KV Oostende, gdy w 87. minucie tego meczu zmienił Pietera Gerkensa. 7 lutego 2021 w wygranym 2:1 wyjazdowym spotkaniu z KRC Genk zdobył pierwszą bramkę w barwach Anderlechtu.
Kariera reprezentacyjna.
Ait El Hadj jest młodzieżowym reprezentantem Belgii. Ma za sobą występy na szczeblach U-16, U-17, U-18 i U-21. W 2019 roku wystąpił z kadrą U-17 na Mistrzostwach Europy U-17.

</doc>
<doc id="5171093" url="https://pl.wikipedia.org/wiki?curid=5171093" title="Die Another Day">
Die Another Day



</doc>
<doc id="5171095" url="https://pl.wikipedia.org/wiki?curid=5171095" title="Albania w epoce komunizmu">
Albania w epoce komunizmu



</doc>
<doc id="5171097" url="https://pl.wikipedia.org/wiki?curid=5171097" title="Polski Chór Mieszany &quot;Collegium Canticorum&quot;">
Polski Chór Mieszany &quot;Collegium Canticorum&quot;



</doc>
<doc id="5171100" url="https://pl.wikipedia.org/wiki?curid=5171100" title="Nałkowska (krater wenusjański)">
Nałkowska (krater wenusjański)



</doc>
<doc id="5171101" url="https://pl.wikipedia.org/wiki?curid=5171101" title="Uniwersytet Latający (1882-1905)">
Uniwersytet Latający (1882-1905)



</doc>
<doc id="5171102" url="https://pl.wikipedia.org/wiki?curid=5171102" title="Gare de Chazay - Marcilly">
Gare de Chazay - Marcilly



</doc>
<doc id="5171103" url="https://pl.wikipedia.org/wiki?curid=5171103" title="Gare de Châtel - Nomexy">
Gare de Châtel - Nomexy



</doc>
<doc id="5171104" url="https://pl.wikipedia.org/wiki?curid=5171104" title="Gare de Châtelaudren - Plouagat">
Gare de Châtelaudren - Plouagat



</doc>
<doc id="5171106" url="https://pl.wikipedia.org/wiki?curid=5171106" title="Gare de Clelles - Mens">
Gare de Clelles - Mens



</doc>
<doc id="5171107" url="https://pl.wikipedia.org/wiki?curid=5171107" title="Gare de Cize - Bolozon">
Gare de Cize - Bolozon



</doc>
<doc id="5171109" url="https://pl.wikipedia.org/wiki?curid=5171109" title="Gare de Coarraze - Nay">
Gare de Coarraze - Nay



</doc>
<doc id="5171111" url="https://pl.wikipedia.org/wiki?curid=5171111" title="Gare de Collonges - Fontaines">
Gare de Collonges - Fontaines



</doc>
<doc id="5171114" url="https://pl.wikipedia.org/wiki?curid=5171114" title="Gare de Colroy - Lubine">
Gare de Colroy - Lubine



</doc>
<doc id="5171116" url="https://pl.wikipedia.org/wiki?curid=5171116" title="Gare de Combs-la-Ville - Quincy">
Gare de Combs-la-Ville - Quincy



</doc>
<doc id="5171117" url="https://pl.wikipedia.org/wiki?curid=5171117" title="Gare de Connerré - Beillé">
Gare de Connerré - Beillé



</doc>
<doc id="5171118" url="https://pl.wikipedia.org/wiki?curid=5171118" title="Gare de Couffoulens - Leuc">
Gare de Couffoulens - Leuc



</doc>
<doc id="5171119" url="https://pl.wikipedia.org/wiki?curid=5171119" title="Gare de Gignac - Cressensac">
Gare de Gignac - Cressensac



</doc>
<doc id="5171121" url="https://pl.wikipedia.org/wiki?curid=5171121" title="Gare de La Gouesnière - Cancale - Saint-Méloir-des-Ondes">
Gare de La Gouesnière - Cancale - Saint-Méloir-des-Ondes



</doc>
<doc id="5171122" url="https://pl.wikipedia.org/wiki?curid=5171122" title="Gare de Fontaines - Mercurey">
Gare de Fontaines - Mercurey



</doc>
<doc id="5171124" url="https://pl.wikipedia.org/wiki?curid=5171124" title="Gare de Fontainebleau - Avon">
Gare de Fontainebleau - Avon



</doc>
<doc id="5171125" url="https://pl.wikipedia.org/wiki?curid=5171125" title="Gare de Fons - Saint-Mamert">
Gare de Fons - Saint-Mamert



</doc>
<doc id="5171126" url="https://pl.wikipedia.org/wiki?curid=5171126" title="Gare de Fleurville - Pont-de-Vaux">
Gare de Fleurville - Pont-de-Vaux



</doc>
<doc id="5171128" url="https://pl.wikipedia.org/wiki?curid=5171128" title="Gare de Fenouillet - Saint-Alban">
Gare de Fenouillet - Saint-Alban



</doc>
<doc id="5171130" url="https://pl.wikipedia.org/wiki?curid=5171130" title="Gare de Fegersheim - Lipsheim">
Gare de Fegersheim - Lipsheim



</doc>
<doc id="5171132" url="https://pl.wikipedia.org/wiki?curid=5171132" title="Gare de Domblans - Voiteur">
Gare de Domblans - Voiteur



</doc>
<doc id="5171134" url="https://pl.wikipedia.org/wiki?curid=5171134" title="Gare de Dommartin - Remiencourt">
Gare de Dommartin - Remiencourt



</doc>
<doc id="5171136" url="https://pl.wikipedia.org/wiki?curid=5171136" title="Gare de Durtol - Nohanent">
Gare de Durtol - Nohanent



</doc>
<doc id="5171137" url="https://pl.wikipedia.org/wiki?curid=5171137" title="Gare de Dirinon - Loperhet">
Gare de Dirinon - Loperhet



</doc>
<doc id="5171139" url="https://pl.wikipedia.org/wiki?curid=5171139" title="Gare de Docelles - Cheniménil">
Gare de Docelles - Cheniménil



</doc>
<doc id="5171140" url="https://pl.wikipedia.org/wiki?curid=5171140" title="Gare de Dannes - Camiers">
Gare de Dannes - Camiers



</doc>
<doc id="5171142" url="https://pl.wikipedia.org/wiki?curid=5171142" title="Gare de Gunsbach - Griesbach">
Gare de Gunsbach - Griesbach



</doc>
<doc id="5171143" url="https://pl.wikipedia.org/wiki?curid=5171143" title="Gare de Dannemarie - Velesmes">
Gare de Dannemarie - Velesmes



</doc>
<doc id="5171145" url="https://pl.wikipedia.org/wiki?curid=5171145" title="Gare de Culmont - Chalindrey">
Gare de Culmont - Chalindrey



</doc>
<doc id="5171146" url="https://pl.wikipedia.org/wiki?curid=5171146" title="Gare de Halsou - Larressore">
Gare de Halsou - Larressore



</doc>
<doc id="5171148" url="https://pl.wikipedia.org/wiki?curid=5171148" title="Gare de Heiligenberg - Mollkirch">
Gare de Heiligenberg - Mollkirch



</doc>
<doc id="5171149" url="https://pl.wikipedia.org/wiki?curid=5171149" title="Gare de Jarrie - Vizille">
Gare de Jarrie - Vizille



</doc>
<doc id="5171150" url="https://pl.wikipedia.org/wiki?curid=5171150" title="Gare de Lalbenque - Fontanes">
Gare de Lalbenque - Fontanes



</doc>
<doc id="5171153" url="https://pl.wikipedia.org/wiki?curid=5171153" title="Sielsowiet Prybytki">
Sielsowiet Prybytki

Sielsowiet Prybytki (, ) – sielsowiet na Białorusi, w obwodzie homelskim, w rejonie homelskim, z siedzibą w Prybytkach.
Demografia.
Według spisu z 2009 sielsowiet Prybytki zamieszkiwało 5714 osób, w tym 4413 Białorusinów (77,23%), 942 Rosjan (16,49%), 280 Ukraińców (4,90%), 11 Polaków (0,19%), 10 Tatarów (0,18%), 7 Azerów (0,12%), 6 Ormian (0,11%), 6 Niemców (0,11%), 4 Greków (0,07%), 27 osób innych narodowości i 8 osób, które nie podały żadnej narodowości.
Geografia i transport.
Sielsowiet położony jest w środkowowschodniej części rejonu homelskiego. Od północy graniczy z Homlem. Przebiegają przez niego linia kolejowa Nawabielickaja – Kraucouka oraz drogi magistralne M8 i M10. Na terenie sielsowietu znajduje się także, obecnie zamknięte, dawne lotnisko wojskowe Ziabrauka.

</doc>
<doc id="5171155" url="https://pl.wikipedia.org/wiki?curid=5171155" title="Petros Tsitsipas">
Petros Tsitsipas

Petros Tsitsipas, gr. Πέτρος Τσιτσιπάς (ur. 27 lipca 2000 w Atenach) – grecki tenisista, reprezentant kraju w rozgrywkach Pucharu Davisa.
Jest młodszym bratem Stefanosa Tsitsipasa.
Kariera tenisowa.
Zawodowym tenisistą jest od 2019 roku. Podczas swojej kariery zwyciężył w jednym deblowym turnieju cyklu ATP Challenger Tour. Ponadto wygrał cztery deblowe turnieje rangi ITF.
W 2021 roku, podczas Australian Open zadebiutował w turnieju wielkoszlemowym w grze podwójnej. Startując w parze ze swoim bratem Stefanosem, przegrał z Mackenziem McDonaldem i Tommym Paulem w pierwszej rundzie turnieju.
W rankingu gry pojedynczej najwyżej był na 727. miejscu (30 sierpnia 2021), a w klasyfikacji gry podwójnej na 159. pozycji (25 lipca 2022).

</doc>
<doc id="5171159" url="https://pl.wikipedia.org/wiki?curid=5171159" title="Eerste klasse amateurs">
Eerste klasse amateurs



</doc>
<doc id="5171165" url="https://pl.wikipedia.org/wiki?curid=5171165" title="Kaplica św. Bazylego w Mqabbie">
Kaplica św. Bazylego w Mqabbie



</doc>
<doc id="5171168" url="https://pl.wikipedia.org/wiki?curid=5171168" title="Tomek Beksiński">
Tomek Beksiński



</doc>
<doc id="5171172" url="https://pl.wikipedia.org/wiki?curid=5171172" title="Operacja Północna Tarcza">
Operacja Północna Tarcza

Operacja Północna Tarcza (hebr. מבצע מגן צפוני, "Miwca Magen Cfoni", ang. "Operation Northern Shield") – izraelska operacja wojskowa mająca na celu zniszczenie tuneli Hezbollahu budowanych pod granicą libańsko-izraelską. Trwała ona od 4 grudnia 2018 roku do 13 stycznia 2019 roku i w trakcie działań Armii Obrony Izraela na pograniczu odkryto i zniszczono sześć tuneli zidentyfikowanych, przez Izraelczyków jako tunele Hebzollahu. Siły UNIFIL potwierdziły izraelskie doniesienia o istnieniu tuneli, ale nie potwierdziły, że wszystkie mogły być powiązane z Hezbollahem. 
Izrael, Unia Europejska, ONZ, Stany Zjednoczone i Federacja Rosyjska jednoznacznie stwierdziły, że istnienie tuneli pod granicą stanowi pogwałcenie postanowień Rezolucji Rady Bezpieczeństwa ONZ nr 1701. 
Tło operacji.
Według doniesień izraelskich mediów działalność Hezbollahu związana z budową tuneli była znana izraelskiej armii już po drugiej wojnie libańskiej w 2006 roku, jeszcze „zanim zaczęła stanowić zagrożenie dla obywateli” na północy kraju. Armia otrzymywała również wiadomości od Izraelczyków zamieszkujących pogranicze o rosnącym poczuciu zagrożenia. W 2012 roku Hasan Nasr Allah ogłosił, że Hezbollah rozpoczyna operację podboju Północnej Galilei, której wykonanie będzie odbywać się między innymi poprzez budowę tuneli. Do tego czasu wojsko nie było w stanie zlokalizować żadnego tunelu. Dopiero po operacji „Ochronny Brzeg” w strukturach Dowództwa Północnego utworzono specjalną jednostkę do lokalizowania tuneli. Wyposażona została w urządzenia przeznaczone do skanowania powierzchni ziemi oraz czujniki sejsmiczne używane przez oddziały w terenie. Po zebraniu wszystkich danych są one przesyłane do laboratorium, w którym technicy analizują materiały i lokalizują potencjalny tunel. 
W 2015 roku libański dziennik „As-Safir” opublikował serię reportaży relacjonujących przygotowania Hezbollahu do konfliktu z Izraelem. Przedstawiały one między innymi tunele z siecią elektryczną i możliwością składowania tam uzbrojenia. W tym samym roku armia izraelska zaczęła rozwijać i ulepszać technologię, która pozwoliła na wykrycie tuneli Hamasu. W 2016 roku Izrael zaczął rozmieszczać na granicy z Libanem specjalne urządzenia pozwalające wykrywać działalność podziemną. 
Rzecznik prasowy izraelskiej armii uznał, że istnienie tuneli narusza postanowienia Rezolucji Rady Bezpieczeństwa ONZ nr 1701, suwerenność Izraela i zagraża życiu i zdrowiu Izraelczyków oraz Libańczyków. Rezolucja wzywa wszystkie ugrupowania paramilitarne w Libanie, poza siłami zbrojnymi, do niewkraczania na obszar pomiędzy granicą z Izraelem a rzeką Litanii. 
Przebieg operacji.
Dowództwo nad operacją powierzono gen. dyw. Jo’elowi Strikowi z Dowództwa Północnego. W skład sił oddelegowanych do operacji wszedł Zarząd Wywiadu Wojskowego - Aman, Korpus Inżynieryjny, Departament Badań i Rozwoju Środków Walki i Technologii. Do wsparcia operacji oddelegowano Korpus Artylerii, a także Siły Powietrzne Izraela. Siły Powietrzne ogłosiły również mobilizację części rezerwistów. Do ochrony wojsk inżynieryjnych prowadzących prace na całej długości granicy libańsko-izraelskiej oddelegowano jednostkę specjalną rozpoznania "Egoz" z Brygady Oz. 4 grudnia zaplanowano spotkanie premiera Binjamina Netanjahu z szefem Sztabu Generalnego Armii Obrony Izraela, Rady Bezpieczeństwa Narodowego i przedstawicielami służb odpowiedzialnych za bezpieczeństwo. Tego samego dnia UNIFIL rozmieścił swoje wojska po obu stronach granicy w celu stabilizowania sytuacji i nadzorowania działań. Izraelczycy zamknęli przestrzeń powietrzną w pasie 6 km od granicy z Libanem do 5 grudnia do godziny 17:00. 
Pierwszego dnia operacji, 4 grudnia 2018 roku, Izrael ujawnił lokalizację pierwszego tunelu i dokonał jego zniszczenia. Poinformowano, że swój początek miał w okolicach wsi Kafar Kila, a wyjście znajdować się miało koło Metulli. Według rzecznika prasowego Armii Obrony Izraela wejście do tunelu znajdowało się w prywatnym budynku. Według szacunków drążono go dwa lata, jego długość wynosiła 200 m, znajdował się 25 m pod ziemią i wchodził 40 m w głąb terytorium Izraela. Prezydent Libanu Michel Aoun wydał oświadczenie, że jest w stałym kontakcie z przedstawicielami libańskiej armii i struktur bezpieczeństwa. Wydał polecenie, aby monitorowały one sytuację na granicy i były wyczulone na „izraelskie prowokacje”. Tego samego dnia siły UNIFIL wydały oficjalne oświadczenie, że zostały uprzednio poinformowane przez stronę izraelską o rozpoczęciu operacji wojskowej w rejonie pogranicza izraelsko-libańskiego. Pomimo tego, wraz z siłami libańskimi, monitorują sytuację oraz współpracują z Libanem i Izraelem w celu utrzymania stabilnej sytuacji na granicy. 
Drugiego dnia operacji, 5 grudnia, Izraelczycy ogłosili, że odkryli drugi tunel pod granicą. Swój początek miał mieć koło Ramji, po libańskiej stronie granicy, a kończył się w okolicach moszawu Zarit. Tego samego dnia armia izraelska dostarczyła dokumentację fotograficzną gen. mjr Stefanowi Del Col z UNIFIL i wezwała siły międzynarodowe do „neutralizacji” tuneli Hezbollahu. ONZ potwierdziło oficjalnie istnienie tego tunelu i uznało jego istnienie za niedopuszczalne. Dowódca operacji gen. dyw. Jo’el Strik poinformował media, że odpowiedzialność za istnienie tuneli spada jednoznacznie na rząd Libanu i siły ONZ. 
7 grudnia izraelscy żołnierze oddali strzały ostrzegawcze w kierunku „terrorystów ubranych w cywilne ubrania”, którzy zmierzali w kierunku granicy. Strona libańska oświadczyła, że strzały oddano w kierunku libańskich żołnierzy, a do incydentu doszło ze względu na gęstą mgłę w pasie nadgranicznym. Pomimo tego wydarzenia siły UNIFIL poinformowały, że sytuacja w obszarze operacji jest stabilna i pod kontrolą. 
8 stycznia libańskie media poinformowały, że 25 izraelskich żołnierzy przekroczyło ogrodzenie odgradzające oba państwa, ale nie była to linia zawieszenia ognia zwana "niebieską linią". Na miejscu zjawiły się siły UNIFIL i armii libańskiej w celu monitorowania dalszego przebiegu sytuacji. 
9 grudnia armia izraelska wystosowała ostrzeżenie do Libańczyków zamieszkujących strefę graniczną, aby opuścili domy znajdujące się nad tunelami w celu uniknięcia strat w ludziach w momencie, kiedy wojsko podejmie działania inżynieryjne. Tego samego dnia związany z Hezbollahem portal al-Manar poinformował, że libańska armia wyposażyła nadgraniczne jednostki w dodatkowe pojazdy opancerzone i artylerię. 
11 grudnia rzecznik prasowy Armii Obrony Izraela poinformował o tym, iż Izrael odkrył trzeci tunel Hezbollahu. Jedno wyjście miało znajdować się za miejscowością Metulla, a dwa pozostałe w miejscach, których lokalizacje nie mogły zostać ujawnione w mediach. Wojsko zastrzegło jednak, że tunel nie stanowił bezpośredniego zagrożenia dla ludności cywilnej. 
16 grudnia rzecznik prasowy armii izraelskiej poinformował o odkryciu czwartego tunelu Hezbollahu. Nie poinformowano o lokalizacji tunelu, ale zaznaczono, że lokalne władze zostały poinformowane o tym fakcie. Tak jak wszystkie poprzednie, tak i ten tunel został wypełniony ładunkami wybuchowymi i przygotowany do wysadzenia. Premier Netanjahu zapowiedział, że Izrael jest gotowy do odparcia jakiejkolwiek agresji ze strony Hezbollahu. Z kolei strona libańska wyraziła zaniepokojenie, że armia izraelska może rozszerzyć obszar operacji na terytorium południowego Libanu. 
17 grudnia przedstawiciele UNIFIL potwierdzili istnienie czterech tuneli odkrytych przez Izraelczyków do tego dnia, jednocześnie przedstawili rezultaty niezależnego dochodzenia w sprawie tuneli i ogłosili, że co najmniej dwa z czterech tuneli znajdowały się już na terytorium Izraela. W tym samym dniu doszło do kolejnego incydentu nadgranicznego pomiędzy żołnierzami izraelskimi i libańskimi. Armia izraelska zaczęła ustawiać zapory z drutu kolczastego po izraelskiej stronie "niebieskiej linii", którą Państwo Izrael uważa za granice między dwoma państwami. Libańczycy nie chcieli się na to zgodzić. W celu zapanowania nad sytuacją UNIFIL został zmuszony do wysłania na miejsce swojego oddziału.
26 grudnia rzecznik prasowy izraelskiej armii poinformował, że armia znalazła piąty tunel. Prowadził on z Ajta asz-Szab w okolice Szetuli. Armia zapowiedziała zniszczenie tunelu w ciągu tygodnia. 
27 grudnia Armia Obrony Izraela zakończyła niszczenie tuneli, które prowadziły z terytorium libańskiego, z kierunku Kafar Kili. Niszczenie trwało kilka dni przy użyciu materiałów wybuchowych, wstrzykiwania betonu, cementu i wody. Wojska inżynieryjne wydały opinię, że materiały zdobyte przez specjalną jednostkę inżynieryjną "Jahalom" w odkrytych dotychczas tunelach pozwalają stwierdzić, iż tunele Hezbollahu były znacznie bardziej zaawansowane jeśli chodzi o metodę wykonania i wyposażenie niż tunele budowane przez Hamas ze Strefy Gazy. 
12 stycznia 2019 roku izraelska armia opublikowała informację, że w okolicach Ramji znalazła i zniszczyła szósty tunel transgraniczny. Miał być to największy i najdłuższy tunel, jaki do tej pory zniszczono w trakcie operacji. Wykopano go na głębokości 55 m pod ziemią, a jego długość wynosiła ponad 800 m. Tunel posiadał światło, elektryfikację, system torów do transportu uzbrojenia z różnymi wyjściami awaryjnymi. 
13 stycznia oficjalnie zakończono operację. Armia izraelska ogłosiła sukces, informując, że zagrożenie dla obszaru nadgranicznego zostało odsunięte. Przedstawiciele UNIFIL potwierdzili fakt, iż byli informowani przez Izraelczyków o wszystkich tunelach, jednak nie stwierdzili jednoznacznie, że wszystkie one zostały wydrążone przez Hezbollah. 
Reakcje na operację.
 Izrael
Izraelski prezydent Re’uwen Riwlin obarczył libański rząd odpowiedzialnością za powstanie tuneli i ostrzegł Hezbollah, że jego działania doprowadzają do destabilizacji regionu i poszerzają wpływy Iranu w kraju.
Przewodniczący partii Nasz Dom Izrael, Awigdor Lieberman, skrytykował rozpoczęcie operacji. Uznał, że Izrael powinien skupić się na zwalczaniu zagrożenia, jakie stanowią ostrzały rakietowe Hamasu. Ponadto stwierdził, że działania na północy kraju nie powinny oznaczać zakończenia działań wojskowych na południu.
„The Jerusalem Post” opublikowała opinię, w której operacja została przedstawiona jako próba utrzymania wizerunku premiera jako „Mr. Security”. Działania na granicy z Libanem miały stanowić rehabilitację wobec rozejmu, jaki rząd podpisał z Hamasem, aby zakończyć ostrzały rakietowe pogranicza ze Strefą Gazy i południa kraju. Operacja miała sprawić, że listopadowe odejście Liebermana z rządu i zrezygnowanie ze stanowiska Ministra Obrony było nieodpowiedzialne. 
The Institute for National Security Studies z Herclijji uznał, że operacja odniosła połowiczny sukces. Z jednej strony Izrael wskazał opinii międzynarodowej istotę tuneli transgranicznych oraz zagrożenie jakie stanowią dla bezpieczeństwa. Z drugiej strony Izraelczycy nie zdołali nakłonić opinii do jednoznacznego obarczenia winą za istnienie tuneli rządu libańskiego, a także Izraelowi nie udało się zatrzeć rozróżnienia pomiędzy Hezbollahem jako partią i Hezbollahem jako organizacją paramilitarną. 
 Liban
Przewodniczący parlamentu Libanu zakwestionował potrzebę przeprowadzenia operacji, żądając dowodów na istnienie tuneli. Zastrzegł, że jeżeli Izrael przeniesie działania na terytorium Libanu, to „sytuacja ulegnie zmianie”.
Prezydent Libanu Michel Aoun uznał operację za poważne wydarzenie, ale zapowiedział, że nie wpłynie ono na stabilną sytuację izraelsko-libańskiego pogranicza. Przed debatą Rady Bezpieczeństwa ONZ (19 grudnia 2018) władze libańskie wystosowały list protestacyjny do Rady, skarżąc się na działania armii izraelskiej, w tym loty zwiadowcze nad terytorium Libanu i wysyłanie ostrzegawczych wiadomości SMS do Libańczyków zamieszkujących obszar przygranicza. 
Przedstawiciele Hezbollahu w parlamencie i środowiska powiązane z Syrią i Iranem uznały, że operacja jest eskalacją ze strony Izraela. Podkreślili jednocześnie, że zbrojne ramię Hezbollahu zostało postawione w stan gotowości, aby odeprzeć ewentualną agresję Izraela. 
11 stycznia 2019 roku Liban ogłosił, że wniesie skargę na Izrael do Rady Bezpieczeństwa ONZ w związku ze wznoszeniem przez Izraelczyków betonowego muru granicznego koło wsi Kafar Kila. Budowa była planowana i rozpoczęta przed operacją i docelowo ma dotyczyć całej granicy libańsko-izraelskiej. 
 ONZ
17 grudnia 2018 roku przedstawiciele misji UNIFIL wydali oświadczenie, w którym wezwali władze Libanu do powzięcia działań na rzecz zamknięcia tuneli. Ponadto przedstawiciele UNIFIL uznali tunele za pogwałcenie postanowień Rezolucji Rady Bezpieczeństwa ONZ nr 1701. 
 Federacja Rosyjska
13 grudnia 2018 roku zaznaczyła, że rząd Libanu powinien wziąć odpowiedzialność za powstawanie tuneli pod granicą na siebie, ponieważ zobowiązany jest do tego postanowieniami Rezolucji Rady Bezpieczeństwa ONZ nr 1701.
 Francja
Francuskie MSZ 13 grudnia 2018 roku wydało oświadczenie o tym, iż jest zaniepokojone tunelami transgranicznymi, które są naruszeniem Rezolucji Rady Bezpieczeństwa ONZ nr 1701. W oświadczeniu poparto działania Izraela, a także wyrażono uznanie dla pracy sił UNIFIL. 
 Stany Zjednoczone
Wraz z początkiem operacji doradca ds. bezpieczeństwa narodowego w Białym Domu, John R. Bolton, wyraził poparcie dla izraelskiej operacji „w obronie jego suwerenności”. Stwierdził jednocześnie, że działania Hezbollahu prowadzą do destabilizacji regionu i wezwał jego przedstawicielu do zaprzestania wrogich działań przeciw Izraelowi. 
1 stycznia 2019 roku, podczas wizyty Benjamina Netanjahu w Waszyngtonie, ówczesny Sekretarz Stanu Mike Pompeo poparł izraelską operację, stwierdzając, że Izrael ma pełne prawo do samoobrony, a tunele Hezbollahu są zagrożeniem godzącym w suwerenność Izraela. 
 Unia Europejska 
6 grudnia 2018 roku „The Jerusalem Post” poinformowała, że ambasador UE w Izraelu Emanuele Giaufret na swoim koncie na Twitterze poparł prawo Izraela do samoobrony i ochrony swoich obywateli. Stwierdził jednocześnie, że siły UNIFIL są odpowiedzialne za stabilizację na granicy izraelsko-libańskiej, ale powinny otrzymywać również wsparcie, aby móc wypełniać swój mandat. 

</doc>
<doc id="5171174" url="https://pl.wikipedia.org/wiki?curid=5171174" title="Wybory parlamentarne w Norwegii w 2001 roku">
Wybory parlamentarne w Norwegii w 2001 roku

Wybory parlamentarne w Norwegii w 2001 roku – wybory do parlamentu norweskiego Stortingu, przeprowadzone 10 września 2001 na terenie Norwegii. Pierwszy rząd Stoltenberga ustąpił, a w jego miejsce został powołany drugi rząd Bondevika. Rząd po wyborach składał się z trzech partii Krf, Venstre oraz Høyre. W summie oddano 2 521 879 głosów w 2001.
Organizacja wyborów i kampania wyborcza.
Norweskie partie polityczne rywalizowały o 165 mandatów w parlamencie. Kandydaci byli wybierani z list partyjnych w każdym z 19 okręgów.
Wyniki wyborów.
Zwycięstwo w wyborach parlamentarnych uzyskała centroprawica, zdobywając w sumie 62 spośród 165 mandatów.
Partia rządząca Partia Pracy uzyskała 43 mandaty poselskie, co oznaczało utratę aż 22 mandatów od wyborów w 1997. Partia Konserwatywna z 38 deputowanymi została drugim pod względem wielkości ugrupowaniem w Stortingu. Byly to ostatnie wybory kiedy do parlamentu wchodziło 165 posłów.
Szczegółowe wyniki wyborów parlamentarnych:
Po wyborach.
Po wyborach Partia Postępu zadeklarowała, że nie poprze rządu stworzonego przez Høyre. Z tego powodu Krf stworzyło rząd mniejszościowy z Venstre oraz Høyre, z poparciem Partii Postępu.

</doc>
<doc id="5171177" url="https://pl.wikipedia.org/wiki?curid=5171177" title="Rudnia Marymonawa">
Rudnia Marymonawa

Rudnia Marymonawa (; , "Rudnia-Marimonowa") – wieś na Białorusi, w obwodzie homelskim, w rejonie homelskim, w sielsowiecie Rudnia Marymonawa, nad Dnieprem.
Wieś graniczy z Rezerwatem Biologicznym „Dniepra-Sożski”.

</doc>
<doc id="5171182" url="https://pl.wikipedia.org/wiki?curid=5171182" title="Piłka nożna w Belgii">
Piłka nożna w Belgii

Piłka nożna ( , ) jest najpopularniejszym sportem w Belgii. Jej głównym organizatorem na terenie Belgii pozostaje Królewski Belgijski Związek Piłki Nożnej (KBVB/URBSFA).
Piłkarska reprezentacja Belgii jeden raz zdobyła wicemistrzostwo Europy (1980) i 1 złoty medal olimpijski (1920).
Najwyższa belgijska liga krajowa, Eerste klasse A, jest jedną z najpopularniejszych profesjonalnych lig sportowych na świecie. Belgijskie kluby są w czołówce pod względem liczby zdobytych międzynarodowych trofeów, z 7 oficjalnymi tytułami (1 Puchar UEFA, 3 Puchary Zdobywców Pucharów, 3 Superpuchary UEFA. W Eerste klasse A grają trzy najbardziej znane kluby świata, takie jak RSC Anderlecht, Club Brugge i Standard Liège.
Raymond Goethals jako jedyny belgijski menedżer, który wygrał rozgrywki Ligi Mistrzów (dawniej Pucharu Europy).
Historia.
Piłka nożna zaczęła zyskiwać popularność w Belgii pod koniec XIX wieku, przywieziona z Anglii. W niektórych szkołach angielskich w Brukseli, w kolegium braci Xavierian w Brugii i w regionie Gandawy, grano w piłkę nożną. Pracownicy angielskich firm uprawiają ten sport również w Antwerpii oraz w regionie Liège, na przykład w fabrykach Cockerill. W 1880 roku w Antwerpii powstał pierwszy belgijski klub piłkarski Antwerp Athletic Club, potem następne. Po założeniu belgijskiej federacji piłkarskiej - KBVB w 1895 roku, rozpoczął się proces zorganizowania pierwszych oficjalnych Mistrzostw Belgii w sezonie 1895/96. W sezonach 1898/1899 i 1899/1900 rozgrywki odbywały się w dwóch grupach Division 1, a zwycięzcy w dwumeczu walczyli o tytuł mistrza kraju.
W sezonie 1900/01 po raz pierwszy wystartowały rozgrywki w Division d'Honneur (bez podziału na grup). W sezonie 1952/53 liga zmieniła nazwę na Division 1.
Pierwszy mecz reprezentacji Belgii rozegrano 1 maja 1904, "czerwoni diabły" zremisowały 3:3 z Francją.
W grudniu 1926 roku w belgijskiej piłce nożnej powstał rejestr matriculaire, czyli rejestr klubów zgodnie ich dat założenia.
Format rozgrywek ligowych.
W obowiązującym systemie ligowym trzy najwyższe klasy rozgrywkowe są ogólnokrajowe (Eerste klasse A/Division 1A, Eerste klasse B/Division 1B, Nationaal 1/Nationale 1). Dopiero na czwartym poziomie pojawiają się grupy regionalne.
Puchary.
Rozgrywki pucharowe rozgrywane w Belgii to:

</doc>
<doc id="5171186" url="https://pl.wikipedia.org/wiki?curid=5171186" title="Quinn Gleason">
Quinn Gleason

Quinn Gleason (ur. 10 listopada 1994 w Mendon) – amerykańska tenisistka.
Kariera tenisowa.
W 2021 roku, podczas Wimbledon zadebiutowała w imprezie wielkoszlemowej w grze podwójnej. Startując w parze z Eminą Bektas odpadła w pierwszej rundzie.
W swojej karierze zwyciężyła w jednym singlowym i trzynastu deblowych turniejach rangi ITF. Najwyżej w rankingu WTA była sklasyfikowana na 323. miejscu w singlu (29 lipca 2019) oraz 135. w deblu (12 sierpnia 2019).

</doc>
<doc id="5171188" url="https://pl.wikipedia.org/wiki?curid=5171188" title="Stacja iskrowa">
Stacja iskrowa



</doc>
<doc id="5171189" url="https://pl.wikipedia.org/wiki?curid=5171189" title="Kazimierz Czyński">
Kazimierz Czyński

Kazimierz Tadeusz Stefan Czyński (ur. 6 lutego 1891 w Przemyślu, zm. 15 listopada 1956 w Sulechowie) – polski aktor teatralny, reżyser teatralny i filmowy.
Życiorys.
Ukończył gimnazjum w Przemyślu, a następnie studiował we Lwowie, gdzie uczył się gry aktorskiej u Józefa Chmielińskiego. Jako aktor debiutował w 1910 roku na scenie lwowskiego Teatru Ludowego. Kolejne lata spędził w zespołach objazdowych, a w sezonie 1912/1913 występował w Poznaniu. Podczas I wojny światowej walczył w szeregach I Brygady Legionów Polskich, został wówczas ciężko ranny. Po zakończeniu walk występował w Warszawie (Teatr Polski 1918-1919, Reduta 1921-1925) oraz w Krakowie (Teatr Bagatela 1919-1920). W 1923 roku uzyskał uprawnienia reżyserskie i reżyserował m.in. w warszawskim Teatrze im. Aleksadra Fredry. Od 1926 roku do wybuchu II wojny światowej pracował w filmie, reżyserując oraz kierując zespołem Centrofilm (od 1929).
Podczas okupacji pracował fizycznie. W 1945 roku znalazł się w Lublinie, gdzie nawiązał współpracę z Wytwórnią Filmową „Czołówka”, reżyserując w latach 1945-1948 cztery filmy dokumentalne. W latach 1949-1952 pracował jako reżyser w teatrach w Częstochowie, Białymstoku, Gnieźnie, Kaliszu i Radomiu. W latach 1952-1953 kierował objazdowym Teatrem Ziemi Łódzkiej, a następnie reżyserował w Teatrze Dolnośląskim w Jeleniej Górze (1954-1955) oraz w Teatrze Ziemi Lubuskiej (1955-1956).
Oprócz pracy w teatrze pisał słuchowiska radiowe, scenariusze filmowe oraz publikował artykuły poświęcone teatrowi i filmowi. W 1949 roku wydał zbiór opowiadań pt. "Tygrys i kuternoga".

</doc>
<doc id="5171190" url="https://pl.wikipedia.org/wiki?curid=5171190" title="Jan Niemiec (kajakarz)">
Jan Niemiec (kajakarz)

Jan Niemiec (ur. 24 czerwca 1941, zm. 14 września 2017 w Wołominie) – polski kajakarz górski, medalista mistrzostw świata, wielokrotny mistrz Polski.
Życiorys.
Od 1954 był zawodnikiem Startu Nowy Sącz, jego trenerem był Marian Nowak. W 1956 zdobył mistrzostwo Polski juniorów w slalomie kajakowym w konkurencji F-1 (kajaków składanych). Łącznie w latach 1956-1959 zdobył w zjeździe i slalomie kajakowym w konkurencji F-1 pięć tytułów mistrza Polski juniorów. Mistrzem Polski juniorów był także w kajakarstwie płaskim, w 1959 na dystansie 500 metrów w K-1.
Jego największym sukcesem seniorskim był brązowy medal mistrzostw świata w 1961, gdzie w konkurencji slalom F-1 x 3 zdobył brązowy medal (z Eugeniuszem Kapłaniakiem i Władysławem Piecykiem). Na tych samych zawodach indywidualnie zajął 17. miejsce w konkurencji K-1. Ponadto na mistrzostwach świata w 1965 zajął 22. miejsce w konkurencji K-1 (w konkurencji K-1 x 3 polski zespół nie stanął na starcie z powodu uszkodzenia sprzętu), a w 1967 20. miejsce w konkurencji K-1 i 6. miejsce w konkurencji K-1 x 3. Z występu na mistrzostwach świata w 1969 wykluczyła go rezygnacja ze startu reprezentacji Polski. Podczas mistrzostw świata w zjeździe kajakowym zajmował miejsca: 15. w K-1 w 1961, 9. w K-1 x 3 i 18. w K-1 w 1967. 
Podczas górskich mistrzostw Polski wywalczył trzy złote medale: jeden w 1961 w F-1 (kombinacja (wyścig długodystansowy + slalom)), dwa w 1962 w F-1 (wyścig długodystansowy i kombinacja). Podczas mistrzostw Polski w slalomie kajakowym zwyciężył indywidualnie w 1960, 1961 oraz 1965, złoty medal w slalomie kajakowym K-1 x 3 zdobył w 1967. Karierę sportową zakończył w 1969.
Kajakarstwo uprawiali także jego bracia, Mieczysław i Tadeusz. Razem z nimi zajmował się budową kajaków składaków, na których pływał w zawodach sportowych.
Z zawodu był technikiem budowlanym W połowie lat 60. zamieszkał w Rybniku, w późniejszym okresie przeprowadził się na Mazowsze, gdzie zmarł.

</doc>
<doc id="5171195" url="https://pl.wikipedia.org/wiki?curid=5171195" title="Piłka nożna w Danii">
Piłka nożna w Danii

Piłka nożna ( ) jest najpopularniejszym sportem w Danii. Jej głównym organizatorem na terenie Danii pozostaje Dansk Boldspil-Union.
Piłkarska reprezentacja Danii jeden raz zdobyła mistrzostwa Europy (1992). Duński klub zdobył też Puchar Intertoto UEFA.
W Superligaen grają najbardziej znane kluby świata, takie jak FC København i Brøndby IF.
Historia.
Piłka nożna zaczęła zyskiwać popularność w Danii pod koniec XIX wieku, a została przywieziona przez angielskich marynarzy.
W 1876 w Kopenhadze powstał pierwszy duński klub piłkarski Kjøbenhavns Boldklub (BK), potem następne. Po założeniu duńskiej federacji piłkarskiej – DBU w 1889 roku, rozpoczął się proces zorganizowania pierwszych Mistrzostw Danii w sezonie 1889/90. W pierwszym turnieju piłkarskim uczestniczyły tylko kluby z Kopenhagi, dlatego zwycięzcy nie są uważani za oficjalnych mistrzów Danii. Po utworzeniu Związku Piłki Nożnej w Kopenhadze (KBU) w 1903 roku organizację turnieju piłkarskiego została przekazana nowo założonym regionalnym federacjom piłki nożnej. Wraz z pojawieniem się pięciu innych regionalnych federacji piłkarskich – Jutland BU (JBU), Zealand BU (SBU), Funen BU (FBU), Lolland-Falster BU (LFBU) i Bornholm BU (BBU) – zaczęli organizować mistrzostwa na własną rękę w regionach, równolegle z Mistrzostwami Kopenhagi.
Pierwsze oficjalne mistrzostwo Danii, zwane Landsfodboldturneringen (pol. "Narodowy Turniej Piłkarski"), zostało rozegrane w sezonie 1912/13. Do 1927 roku najpierw wyłaniano mistrzów regionalnych federacji, które potem w serii play-off zmagały się o mistrzostwo prowincji. Najlepsze zespoły z prowincji zdobywały jednocześnie kwalifikacje do mistrzostw Danii, które rozgrywane z najlepszymi drużynami federacji z Kopenhagi. W latach 1914–1917 wicemistrz KBU grał półfinałową grę przeciwko najlepszemu zespołowi z reszty Danii, a zwycięzca barażu następnie walczył z mistrzem KBU w finale Mistrzostw Danii. Ponieważ kluby w Kopenhadze były silniejsze niż drużyny prowincjonalne, oznaczało to, że w finale często rywalizowały dwa kluby z Kopenhagi.
W sezonie 1927/28 startował się pierwsze ogólnokrajowe rozgrywki ligowe w "Danmarksturneringen". 20 zespołów zostało podzielonych na pięć grup po cztery w każdej. Grali systemem jednokołowym, po czym zwycięzcy z pięciu grup kwalifikowały się do mistrzowskiej grupy finałowej. Po czterech kolejkach najlepsza drużyna zdobywała tytuł mistrza Danii. To trwało zaledwie dwa lata przed zmianą systemu ligowego, a turniej zmienił nazwę na "Meistersklabsserien" w sezonie 1929/30. Zespoły zostały podzielone na dwie ligi, serię mistrzowską z dziesięciu zespołów i serię promocji z różną liczbą klubów rocznie. Oznaczało to, że liczba drużyn rywalizujących o mistrzostwo została ustalona na czas trwania turnieju, a każda drużyna grała mecz i rewanż. Najgorszy zespół w serii mistrzowskiej oraz najlepsza drużyna z serii promocji wymieniały pomiędzy sobą po każdym sezonie. Na początku rozgrywek, od sezonu 1929/30 kluby grały między sobą tylko jeden raz, co dawało dziewięć meczów w sezonie, ale od sezonu 1936/37 spotkali się dwa razy w sezonie, w sumie 18 meczów.
Podczas niemieckiej okupacji Danii w II wojnie światowej w latach 1940–1945 mistrzostwo zostało ponownie rozgrywane w jednym finale. Format ten różnił się w całym okresie okupacji, gdyż różna liczba drużyn grała w trzech oddzielnych turniejach. Najlepsze drużyny w każdym turnieju przechodziły do rundy play-off, a następnie dwa najlepsze zespoły spotkały się w finale.
Od sezonu 1945/46 rozgrywki powróciły do formatu przedwojennego i nazywały się "1. division". Po raz kolejny o mistrzostwo rywalizowało 10 drużyn, grających systemem dwukołowym.
Format rozgrywek ligowych.
W obowiązującym systemie ligowym trzy najwyższe klasy rozgrywkowe są ogólnokrajowe (Superligaen, 1. division, 2. division). Dopiero na czwartym poziomie pojawiają się grupy regionalne.
Puchary.
Rozgrywki pucharowe rozgrywane w Danii to:

</doc>
<doc id="5171196" url="https://pl.wikipedia.org/wiki?curid=5171196" title="Let Me Entertain You">
Let Me Entertain You

Let Me Entertain You – utwór muzyczny brytyjskiego piosenkarza Robbie’ego Williamsa, napisany w 1997 i wydany w formie singla 16 marca 1998 nakładem wytwórni Chrysalis Records. Piosenkę napisali Williams i Guy Chambers, który wraz z Stevem Powerem odpowiadał także za jej produkcję.
Do utworu został nakręcony teledysk, będący parodią stylu glam rockowego, w którym Williams wraz ze swoim zespołem zostali wystylizowani na członków grupy Kiss. Za reżyserię odpowiadał Vaughan Arnell. W 1999 wideoklip nominowany był do nagród Brit w kategorii „Teledysk roku”.
Utwór dotarł do trzeciego miejsca na liście "UK Singles Chart", ponadto zajął 33. miejsce w notowaniu przebojów w Nowej Zelandii, 42. miejsce w Holandii i 46. miejsce w Australii.

</doc>
<doc id="5171200" url="https://pl.wikipedia.org/wiki?curid=5171200" title="Martwy węzeł">
Martwy węzeł

Martwy węzeł – polski niemy film fabularny (przygodowy) z 1927 roku. Produkcja miała dwa alternatywne tytuły: "Człowiek bez rąk" oraz "Chińczyk". Film nie zachował się do dnia dzisiejszego.
Obraz był kręcony m.in. na zamku książąt mazowieckich w Czersku oraz w okolicach Zielonki. Jest uznawany za pierwszy polski film z efektami kaskaderskimi.
Fabuła.
Dwie bogate Amerykanki - matka i córka - szantażowane przez nowojorskich bandytów ruszają w towarzystwie sekretarza w podróż dookoła świata. Ścigający dopadają je na kresach Polski, lecz dzięki bohaterskiej postawie sekretarza udaje im się wyjść z opresji.

</doc>
<doc id="5171207" url="https://pl.wikipedia.org/wiki?curid=5171207" title="Majeed Ashimeru">
Majeed Ashimeru

Majeed Ashimeru (ur. 10 października 1997 w Akrze) – ghański piłkarz grający na pozycji środkowego pomocnika. Od 2021 jest zawodnikiem klubu RSC Anderlecht.
Kariera klubowa.
Swoją karierę piłkarską Ashimeru rozpoczął w klubie West African Football Academy. W 2015 roku zadebiutował w jego barwach w ghańskiej Premier League. W 2017 roku wywalczył z nim wicemistrzostwo Ghany.
W lipcu 2017 Ashimeru przeszedł do Red Bull Salzburg i zaraz po transferze został na pół roku wypożyczony do Austrii Lustenau. 8 września 2017 zadebiutował w nim w drugiej lidze austriackiej w przegranym 1:2 domowym meczu z TSV Hartberg.
W styczniu 2018 Ashimeru został wypożyczony do Wolfsbergera AC. Swój debiut w nim zaliczył 3 lutego 2018 w zremisowanym 0:0 domowym spotkaniu z SC Rheindorf Altach. W Wolfsbergerze grał przez pół sezonu.
W lipcu 2018 Ashimeru ponownie trafił na wypożyczenie, tym razem do szwajcarskiego FC Sankt Gallen. W nim swój debiut zanotował 21 lipca 2018 w zwycięskim 2:1 wyjazdowym meczu z FC Basel. W Sankt Gallen grał przez rok.
W 2019 roku Ashimeru wrócił do Red Bull Salzburg i 17 sierpnia 2019 zadebiutował w nim w lidze w wygranym 6:0 wyjazdowym meczu z SKN Sankt Pölten. W sezonach 2019/2020 i 2020/2021 wywalczył z Red Bullem dwa mistrzostwa Austrii i zdobył dwa Puchary Austrii.
W styczniu 2021 Ashimeru wypożyczono go do Anderlechtu. W Anderlechecie swój debiut zaliczył 21 lutego 2021 w przegranym 0:2 domowym spotkaniu z KV Kortrijk. W lipcu 2021 został wykupiony przez Anderlecht za 1,5 miliona euro.
Kariera reprezentacyjna.
W reprezentacji Ghany Ashimeru zadebiutował 25 maja 2017 w zremisowanym 1:1 towarzyskim meczu z Beninem, rozegranym w Akrze, gdy w 61. minucie zmienił Isaaca Twuma.

</doc>
<doc id="5171210" url="https://pl.wikipedia.org/wiki?curid=5171210" title="Stanley Nsoki">
Stanley Nsoki

Stanley Pierre Nsoki (ur. 9 kwietnia 1999 w Poissy) – francuski piłkarz pochodzenia kongijskiego, występujący na pozycji środkowego obrońcy w niemieckim kluble TSG 1899 Hoffenheim.
Kariera klubowa.
Swoją karierę piłkarską Nsoki rozpoczął w 2007 roku w klubie US Roissy-en-Brie. W 2014 roku podjął treningi w juniorach Paris Saint-Germain. W sezonie 2017/2018 stał się członkiem rezerw, a następnie także pierwszego zespołu. W rezerwach PSG zadebiutował 12 sierpnia 2017 w przegranym 0:1 wyjazdowym meczu z FC Saint-Louis Neuweg. Z kolei w pierwszym zespole PSG swój debiut zaliczył 20 grudnia 2017 w wygranym 3:1 domowym meczu z SM Caen, gdy w 65. minucie zmienił Marquinhosa. W sezonach 2017/2018 i 2018/2019 wywalczył z PSG dwa mistrzostwa Francji, a w 2018 roku zdobył także Puchar Francji.
31 sierpnia 2019 Nsoki został zawodnikiem OGC Nice, który zapłacił za niego kwotę 12,5 miliona euro. W klubie z Nicei zadebiutował 1 września 2019 w wygranym 2:1 wyjazdowym meczu ze Stade Rennais. W Nice występował przez dwa lata.
24 lipca 2021 Nsoki przeszedł do Club Brugge za 6,5 miliona euro. W barwach Brugge zadebiutował 1 sierpnia 2021 w zwycięskim 1:0 wyjazdowym meczu z Royale Union Saint-Gilloise.
Kariera reprezentacyjna.
Nsoki grał w młodzieżowych reprezentacjach Francji na szczeblach U-16, U-17, U-19, U-20 i U-21.

</doc>
<doc id="5171221" url="https://pl.wikipedia.org/wiki?curid=5171221" title="Eugeniusz Kapłaniak">
Eugeniusz Kapłaniak

Eugeniusz Kapłaniak (ur. 3 stycznia 1934 w Szczawnicy, zm. 1 lutego 2008 w Hamilton) – polski kajakarz górski, medalista mistrzostw świata, wielokrotny mistrz Polski.
Życiorys.
Był zawodnikiem OWKS Bydgoszcz i KS Pieniny w Szczawnicy.
Na slalomowych mistrzostwach świata w 1957 zajął razem z Bronisławem Warusiem i Władysławem Piecykiem 4. miejsce w konkurencji F-1 x 3, a indywidualnie zajął 29. miejsce. W tej samej konkurencji w 1961 zdobył brązowy medal (z Janem Niemcem i Władysławem Piecykiem), a indywidualnie zajął 6. miejsce. Na mistrzostwach świata w 1963 zdobył srebrny medal w konkurencji F-1 x 3 (z Bronisławem Warusiem i Władysławem Piecykiem), a indywidualnie zajął 14. miejsce. W 1965 zajął 28. miejsce indywidualnie w konkurencji K-1, a jego zespół nie stanął na starcie konkurencji K-1 x 3 z uwagi na awarię sprzętu. Na mistrzostwach świata w 1967 startował tylko indywidualnie, zajął 30. miejsce. Na mistrzostwach świata w zjeździe kajakowym w 1961 zajął 12. miejsce indywidualnie, w 1963 9. miejsce indywidualnie i 5. miejsce w konkurencji F-1 x 3, w 1967 38. miejsce indywidualnie i 9. w konkurencji K-1 x 3.
Podczas górskich mistrzostw Polski wywalczył dziewięć złotych medali: w 1955, 1956, 1957, 1958 w wyścigu długodystansowym (F-2), w 1960 i 1962 w kombinacji (wyścig długodystansowy + slalom, F-2), w 1964 w konkurencji R-1 w wyścigu długodystansowym i konkurencji F-1 (kombinacja), w 1965 w konkurencji F-1 (kombinacja), w 1968 w konkurencji C-1 (wyścig długodystansowy i kombinacja). Podczas mistrzostw Polski w slalomie kajakowym zwyciężył indywidualnie w 1956 oraz 1966.
Po zakończeniu kariery sportowej wyjechał do Kanady i tam został pochowany.
Jego kuzynem był Stefan Kapłaniak.

</doc>
<doc id="5171224" url="https://pl.wikipedia.org/wiki?curid=5171224" title="2021 NBA Draft">
2021 NBA Draft

2021 NBA Draft odbył się 29 lipca 2021 w Brooklynie, w hali Barclays Center. Z numerem pierwszym przez Detroit Pistons wybrany został – Cade Cunnigham.

</doc>
<doc id="5171246" url="https://pl.wikipedia.org/wiki?curid=5171246" title="Stawy w Trzanowicach">
Stawy w Trzanowicach

Stawy w Trzanowicach – zbiorniki wodne w Trzanowicach, w Czechach. Efekty rewitalizacji stawów zdobyły trzy nagrody państwowe w 2015 r. 
Charakterystyka.
Dwa stawy znajdują się niedaleko centrum Trzanowic. Zasila je strumień Mušálec. Zbiorniki na Mušalcu o powierzchni 23 588 m² pełnią funkcję przeciwpowodziową i przeciwerozyjną. Wraz z przyległym lasem i potokiem przyczyniają się do podniesienia jakości środowiska wodnego na wsi.
Historia.
Do II wojny światowej strumień Mušalec zasilał 5 pierwotnych stawów, z których cztery należały do obszarnika Kappela i jeden do chłopa Witáska. W czasie wojny wszystkie stawy zostały wysuszone i pozostały puste. W czasach komunizmu majątek został skonfiskowany a właściciel wysiedlony.
W 2014 roku odbyła się rewitalizacja dwóch stawów. Głównym celem odnowy stawów było zapobiec częstym powodziom meandrującego strumienia Mušalec. Do okolicy stawów wróciły rośliny i zwierzęta.
Rewitalizacja została nagrodzona w konkursie Państwowego Funduszu Ziemi pierwszą nagrodą w kategorii obiektów gospodarki wodnej, w tym samym konkursie stawy zdobyły także nagrodę Państwowego Urzędu Ziemi oraz nagrodę publiczności.
Fauna.
Żaba trawna, Świtezianka dziewica, Rak szlachetny, Krzyżówka, Łabędź niemy, Czapla siwa, Sum pospolity, Sandacz pospolity

</doc>
<doc id="5171250" url="https://pl.wikipedia.org/wiki?curid=5171250" title="Jan Michalski (historyk)">
Jan Michalski (historyk)

Jan Michalski (ur. w 1961) – polski historyk sztuki, krytyk sztuki, wydawca, wykładowca.
Życiorys.
Jest autorem licznych publikacji z dziedziny historii oraz krytyki sztuki, oraz wydawcą publikacji artystycznych. Pracuje w krakowskiej Galerii Zderzak.
Prowadzi wykłady na temat rynku sztuki oraz krytyki artystycznej na Uniwersytecie Jagiellońskim, oraz w Krakowskiej Akademii im. Andrzeja Frycza Modrzewskiego. Jest też stałym współpracownikiem i publicystą Miesięcznika "Znak".

</doc>
<doc id="5171253" url="https://pl.wikipedia.org/wiki?curid=5171253" title="Marc Brys">
Marc Brys

Marc Brys (ur. 10 maja 1962 w Antwerpii) – belgijski piłkarz, a następnie trener piłkarski. Od 2020 jest trenerem klubu Oud-Heverlee Leuven.
Kariera piłkarska.
W swojej karierze piłkarskiej Brys grał w takich klubach jak: KFCO Wilrijk (1978-1993), SC Merksem (1993-1994), ponownie KFCO Wilrijk (1994-1997) i SV Willebroek (1997-1998).
Kariera trenerska.
Po zakończeniu kariery piłkarskiej Brys został trenerem. W latach 1998-2001 prowadził KLSK Londerzeel, a w latach 2001-2003 - Berchem Sport, z którym w 2002 roku wygrał rozgrywki czwartej, a w 2003 roku trzeciej ligi.
W 2003 roku Brys został zatrudniony w pierwszoligowym Germinalu Beerschot. W 2005 roku doprowadził klub do zwycięstwa 2:1 nad Club Brugge w finale Pucharu Belgii. W sezonie 2005/2006 prowadził Germinal w Pucharze UEFA, jednak odpadł w pierwszej rundzie po serii rzutów karnych z Olympique Marsylia.
W 2006 roku Brys prowadził KMSK Deinze, a w latach 2006-2007 - ponownie Germinal Beerschot. W 2007 roku był trenerem Excelsioru Mouscron. Następnie prowadził holenderskie FC Eindhoven (2008-2009) i FC Den Bosch (2009-2010). W latach 2010-2012 był trenerem KV Mechelen. Następnie kolejno pracował w: saudyjskich Al Faisaly FC (2012-2013), Al Raed FC (2014), Najran SC (2014) i ponownie Al Raed FC (2014-2015) oraz rodzimych Beerschot Wilrijk (2016-2018) i Sint-Truidense VV (2018-2019). W 2020 zatrudniono go w OH Leuven.

</doc>
<doc id="5171254" url="https://pl.wikipedia.org/wiki?curid=5171254" title="Trybunał Konstytucyjny (Portugalia)">
Trybunał Konstytucyjny (Portugalia)

Trybunał Konstytucyjny () – sąd konstytucyjny Portugalii z siedzibą w Lizbonie. Składa się z 13 sędziów, 10 wybieranych przez Zgromadzenie Republiki i 3 kooptowanych.
Historia.
Po rewolucji goździków w 1976 roku została proklamowana nowa konstytucja Portugalii, która kompetencje w zakresie kontroli konstytucyjności aktów prawnych powierzyła Radzie Rewolucyjnej. W celu realizowania tego zadania przy Radzie powołano Komisję Konstytucyjną.
Nowela konstytucyjna z 1982 roku likwidowała tymczasowy organ, jakim była Rada Rewolucyjna. Na jej mocy kompetencje kontroli konstytucyjności przepisów miał przejąć nowo utworzony Trybunał Konstytucyjny. Miał się on składać z 13 sędziów, w tym 10 wybieranych przez Zgromadzenie Republiki i 3 przez nich kooptowanych. Dokooptowywanie sędziów okazało się długotrwałe trwało aż do 28 marca 1983 roku. Wszyscy sędziowie objęli swój urząd 6 kwietnia 1983 roku, w tym dniu dokonali też wyboru Przewodniczącego i Zastępcy Przewodniczącego. Początkowo kadencja sędziów trwała 6 lat. Dopiero 4 nowelizacja konstytucji z 1997 roku wprowadziła zasadę 9-letniej kadencji bez możliwości ponownego wyboru.
Kompetencje.
Trybunał Konstytucyjny posiada następujące kompetencje:
Sędziowie.
Trybunał Konstytucyjny składa się z 13 sędziów. Sześciu z nich wybieranych jest spośród sędziów innych sądów lub trybunałów, pozostali spośród osób wykonujących inne zawody prawnicze, mających wyższe wykształcenie prawnicze. 10 sędziów wybieranych jest przez Zgromadzenie Republiki. Kandydat zostaje wybrany, gdy liczba oddanych na niego głosów wyniesie co najmniej 2/3 i będzie przekroczona większość bezwzględna. Pozostali trzej sędziowie są dokooptowywani do składu sędziowskiego. Uprawnionymi do dokooptowywania są jedynie sędziowie wybrani przez parlament. Kandydat zostaje dokooptowany gdy otrzyma co najmniej 7 głosów.
Sędziowie wybierani są na 9-letnią kadencję bez możliwości jej powtórzenia. Rozpoczyna się ona od dnia złożenia ślubowania przed Prezydentem i trwa aż do złożenia przysięgi przez następcę. Korzystają z gwarancji niezawisłości, nieusuwalności, bezstronności i nieodpowiedzialności, a także podlegają zakazowi łączenia stanowisk, jak i jakiejkolwiek pracy zawodowej poza Trybunałem, za wyjątkiem nieodpłatnych funkcji dydaktycznych lub naukowo-badawczych z zakresu nauk prawnych.
Podczas orzekania, a także podczas świąt i uroczystości sędziowie występują w stroju sędziowskim złożonym z togi i łańcucha z insygniami Trybunału, który może być uzupełniony o pelerynę wierzchnią.
Organizacja.
Trybunał Konstytucyjny orzeka na posiedzeniach plenarnych i w sekcjach. Obradom Trybunału, zarówno posiedzeniom plenarnym, jak i sekcjom, może przewodniczyć jedynie Przewodniczący Trybunału lub Zastępca Przewodniczącego, o ile nie jest sędzią sprawozdawcą. Decyzje Trybunału zapadają większością głosów obecnego podczas głosowania składu. Każdy sędzia ma 1 głos, przewodniczący zaś obradom posiada głos decydujący. Głosowanie uważane jest za ważne, gdy jest na nich obecna ponad połowa składu w tym Przewodniczący lub Zastępca Przewodniczącego. Każdy sędzia ma prawo zgłosić zdanie odrębne.
Sekcje.
W ramach Trybunału działają trzy niewyspecjalizowane sekcje. Każdy sędzia, poza Przewodniczącym jest członkiem jednej sekcji, których skład wybierany jest na początku każdego roku sądowego. Przewodniczący Trybunału przewodniczy obradom dwóch sekcji, zaś Zastępca Przewodniczącego jednej, której nie jest członkiem.
Przewodniczący Trybunału Konstytucyjnego.
Pracami Trybunału kieruje Przewodniczący wybierany przez wszystkich sędziów Trybunału spośród własnego grona na 4,5-letnią kadencję, z możliwością reelekcji, nie dłużej jednak niż okres sprawowania funkcji sędziego Trybunału. Do zadań przewodniczącego należy m.in. kierowanie pracami Trybunału, przewodniczenie obradom Trybunału, reprezentowanie Trybunału na zewnątrz, a także nadzór nad sekretariatem i administracją Trybunału. Przewodniczący Trybunału Konstytucyjnego jest z urzędu członkiem Rady Państwa.
Zastępca Przewodniczącego Trybunału Konstytucyjnego.
Zastępca Przewodniczącego, podobnie jak Przewodniczący, wybierany jest przez wszystkich sędziów Trybunału spośród własnego grona na 4,5-letnią kadencję, z możliwością reelekcji, nie dłużej jednak niż okres sprawowania funkcji sędziego Trybunału. Do zadań Zastępcy Przewodniczącego, poza obowiązkami wynikającymi z bycia członkiem jednej z sekcji, należy przewodniczenie obradom jednej z sekcji, której nie jest członkiem, zastępowanie przewodniczącego w czasie jego nieobecności, wspomaganie go w wykonywaniu jego uprawnień.

</doc>
<doc id="5171255" url="https://pl.wikipedia.org/wiki?curid=5171255" title="Ann Wigmore">
Ann Wigmore

Ann Wigmore (ur. 4 marca 1909, zm. 16 lutego 1994 w Bostonie) – litewsko-amerykańska praktyczka medycyny holistycznej, naturopatką i popularyzatorką surowej żywności.
Pod wpływem teorii „powrotu do natury” , Ann Wigmore uważała, że rośliny zawierają więcej energii słonecznej ("siły witalnej") niż produkty pochodzenia zwierzęcego i że trawa pszeniczna może oczyszczać organizm. Krytykowała również domieszki do żywności. Chociaż Fundacja Ann Wigmore otrzymała akredytację jako organizacja non-profit, wiele z jej twierdzeń zostało uznanych za znachorstwo, a jej kwalifikacje nigdy nie zostały potwierdzone jako prawdziwe.
Kontekst historyczny.
Wigmore zainspirowała się częściowo ideami Maximiliana Birchera-Bennera (1867–1939). W młodym wieku pozostawał on pod wpływem niemieckiego ruchu , który postrzegał cywilizację jako zepsutą i dążył do „powrotu do natury”. Ruch ten popierał medycynę holistyczną, nudyzm, różne formy duchowości, swobodną miłość, ćwiczenia i inne formy aktywności na świeżym powietrzu, a także żywność, którą uznano za bardziej „naturalną”. Bircher-Benner ostatecznie przyjął dietę wegetariańską, po czym poszedł dalej i uznał, że surowa żywność jest tym, co ludzie naprawdę powinni jeść. Był on pod wpływem idei Charlesa Darwina, który twierdził, że ludzie są po prostu innym gatunkiem zwierząt, zaznaczając, że inne zwierzęta nie gotują swojego pokarmu.
W 1904 roku Bircher-Benner otworzył w górach pod Zurychem sanatorium pod nazwą „Lebendinge Kraft” lub „Vital Force” – termin techniczny w ruchu Lebensreform, który dotyczył przede wszystkim energii słonecznej; on i inni wierzyli, że energia ta była bardziej „skoncentrowana” w roślinach, niż w mięsie, i zmniejszała się pod wpływem gotowania. Pacjenci kliniki byli karmieni surową żywnością, w tym musli, które tam produkowano. Chociaż idee te były odrzucane przez naukowców i ówczesną medycynę jako znachorstwo, zdobyły zwolenników w niektórych środowiskach.
Kariera.
Wigmore była jedną z pierwszych osób, które spopularyzowały idee surowej żywności w USA.
Motywowały ją również biblijna historia króla Nabuchodonozora, opisaną w Księdze Daniela 4:33, która głosiła, że „został on wygnany od ludzi i jadł trawę jak wół, a jego ciało było mokre od rosy niebios, aż jego włosy wyrosły jak orle pióra, a jego paznokcie jak ptasie pazury”, jak również psy jedzące trawę, podczas choroby. Ann mówiła także, że wiedzę o ziołach i naturalnych środkach zaradczych zdobyła w dzieciństwie na Litwie, obserwując swoją babcię.
W latach 40. Wigmore zaczęła promować korzyści wynikające ze spożywania trawy pszenicznej i innych surowych pokarmów w celu „detoksykacji”, usuwając to, co uważała za trucizny, „nienaturalne” gotowane pokarmy i dodatki do żywności wprowadzone przez społeczeństwo przemysłowe; wierzyła, że ta dieta daje możliwość i wspomaga organizm w procesie samoleczenia. Wierzyła, że świeży sok z trawy pszenicznej i świeże warzywa – a zwłaszcza chlorofil – zachowują więcej swojej pierwotnej energii i potencji (forma witalizmu), gdy są nieugotowane i spożywane niezwłocznie po ich zebraniu.
Jak podaje National Council against Healthcare Fraud: „Wigmore twierdziła, że posiada tytuł Doctor of Divinity (DD) z College of Divine Metaphysics w Indianapolis. Niekiedy posługiwała się również tytułem doktora filozofii (PhD) oraz doktora naturopatii (ND). Wygląda na to, że żaden z jej dyplomów nie pochodził z akredytowanych szkół”.
W połowie lat 60. Wigmore, jako „Reverend Ann Wigmore” i Rising Sun Christianity, Inc, które kontrolowała, kupiła nieruchomość przy Exeter Street nr 25 w bostońskiej dzielnicy Back Bay, gdzie sama zamieszkała, a przedsiębiorstwo Rising Sun Christianity, Inc miała biuro, na co wskazywały napisy na szybach i drzwiach. Założyła również „The Ann Wigmore Foundation Inc”, która w 1970 r. otrzymała akredytację jako organizacja non-profit od IRS. W 1974 r. „Rising Sun Christianity” złożyła wniosek do miasta o przekształcenie nieruchomości w kościół, szkołę holistyczną i mieszkania i otrzymała zgodę na okres pięciu lat, a następnie został przedłużony w 1980 r.
W 1982 roku Rising Sun Christianity, Inc wykupił budynek obok i zmienił nazwę na „”. W tym samym roku Ann została pozwana przez prokuratora generalnego Massachusetts za promowanie lekarstwa na cukrzycę i za przekonywanie, że może sprawić, iż dzieci nie będą musiały być szczepione; po przegranej sprawie sądowej zrezygnowała z tych twierdzeń"".
W roku 1987 zarządzanie przejął Brian Clement i przeniósł go z Bostonu do West Palm Beach na Florydzie.
Wigmore założyła „Ann Wigmore Natural Health Institute Inc” w Puerto Rico, gdzie ludzie mogli korzystać z medycyny alternatywnej lub brać udział w szkoleniach z jej metod.
Po śmierci Wigmore fundacja przeniosła się do Nowego Meksyku i w 2012 r. straciła akredytację IRS jako organizacja non-profit.
Brian Clement, który później zdobył niemedyczny doktorat oraz kontrolowany przez niego Instytut Zdrowia Hipokratesa uzyskał 60 akrów ziemi w West Palm Beach i oferował mieszkańcom sok z trawy pszenicznej, zastrzyki witamin, suplementy diety, kąpiele stóp w celu usunięcia toksyn, dietę surową i różne inne zabiegi, niektóre uważane za alternatywne metody leczenia raka.
Znachorstwo.
Wigmore była zwolenniczką astrologii, duchowego uzdrawiania i innych pseudonaukowych teorii. Uważała, że chlorofil zawarty w trawie pszenicznej odtruwa organizm i ma uzdrawiającą moc. Jej twierdzenia dotyczące trawy pszenicznej zostały określone jako znachorstwo.
W 1980 roku, rozpoczęło czteroletnie śledztwo w sprawie oszustw w dziedzinie opieki zdrowotnej, których ofiarami byli starsi ludzie. Ich odkrycia zostały opublikowane w 1984 roku w raporcie zatytułowanym „Quackery, a $10 Billion Scandal”, powszechnie nazywanym „The Pepper Report” od nazwiska przewodniczącego komisji .
Komisja posiadała zeznania zdesperowanej kobiety, która zdecydowała się na leczenie raka jej męża przez Stevena i Ellen Haasz, uczniów Wigmore, w placówce Wigmore w Bostonie, zamiast standardowej opieki szpitalnej, którą Haaszowie stanowczo odradzali. Powiedziała: „Wiem teraz, że byłam głupia słuchając Haasza i wydając około 2000 dolarów, włączając w to podróż do Bostonu, na rzeczy związane z surowym jedzeniem. Ale mój mąż i ja byliśmy małżeństwem przez 37 lat i kiedy zachorował, szukałam magii. Ich fałszywe obietnice mogły faktycznie skrócić kilka dni życia mojego męża”.
Wigmore została pozwana przez Departament Prokuratora Generalnego Massachusetts w 1988 roku za publikowanie broszur twierdzących, że oferuje lekarstwo na AIDS. Twierdziła, że AIDS powstaje z „niezdolności organizmu do przyswajania spożywanego pokarmu” i za około 400 dolarów (około 700 dolarów w 2016 roku) sprzedawała lekcje przygotowywania „energetycznej zupy enzymatycznej”, która według niej pozwalała organizmowi osoby zakażonej całkowicie pozbyć się wirusa. Została natomiast zwolniona z zarzutów na podstawie Pierwszej Poprawki, ponieważ twierdzenia te nie zostały uznane za roszczenia handlowe, ale nakazano jej, aby nie przedstawiała się jako lekarz wykwalifikowany do leczenia chorób i schorzeń.
Dydaktyk zdrowotny William T. Jarvis zauważył, że:
W 1988 roku prokurator generalny Massachusetts pozwał Wigmore za twierdzenie, że jej „zupa z enzymów energetycznych” może wyleczyć AIDS. Sędzia hrabstwa Suffolk, Robert A. Mulligan, orzekł, że poglądy Wigmore na temat sposobów walki z AIDS są chronione przez Pierwszą Poprawkę, ale nakazał jej zaprzestać reprezentowania siebie jako lekarza lub osoby licencjonowanej w jakikolwiek sposób do leczenia chorób. Nie był to pierwszy raz, kiedy Wigmore naraziła się na naruszenie prawa. W 1982 roku prokurator generalny Massachusetts pozwał Wigmore za twierdzenie, że jej program może zredukować lub wyeliminować potrzebę stosowania insuliny u diabetyków i może wyeliminować potrzebę rutynowych szczepień ochronnych u dzieci. Po przegranej w sądzie zrezygnowała z tych twierdzeń.
Życie osobiste.
25 grudnia 1930 roku, Anna Marie poślubiła Everetta Arnolda Wigmore’a (1907-1969), ze Stoughton, Massachusetts, gdzie mieszkali podczas swojego małżeństwa. Mąż zajmował się rodzinnym biznesem kamieniarskim. 9 lipca 1941 r. urodziła im się córka, Wilma Edith Wigmore. 12 stycznia 1942 r. Wigmore została obywatelką Stanów Zjednoczonych. Wigmore’owie rozwiedli się w latach 50. – 60. XX w.
Wigmore zmarła w Bostonie 16 lutego 1994 roku w wyniku zatrucia dymem podczas pożaru w budynku Ann Wigmore Foundation przy Commonwealth Avenue 196. Była autorką około dwudziestu pięciu książek i propagowała swoje idee na wykładach w USA, Kanadzie i Europie.

</doc>
<doc id="5171259" url="https://pl.wikipedia.org/wiki?curid=5171259" title="Henryk Birecki">
Henryk Birecki

Henryk Birecki, do 1950 Hersz Birenbaum albo Birnbaum (ur. 1916, nieznana data śmierci) – polski dyplomata, stały przedstawiciel przy Organizacji Narodów Zjednoczonych (1951–1956).
Życiorys.
Henryk Birecki od 1 stycznia 1949 do 31 sierpnia 1968 był pracownikiem Ministerstwa Spraw Zagranicznych. Od 26 listopada 1959 do 26 października 1961 członek Komitetu POP Polskiej Zjednoczonej Partii Robotniczej MSZ. Od 1 stycznia 1949 do 30 listopada 1949 pracował jako II i I sekretarz Ambasady w Paryżu. Od 15 marca 1950 do 30 marca 1951 na stanowisku dyrektora Protokołu Dyplomatycznego MSZ. Od 1 lipca 1951 do 30 września 1956 pełnił funkcję Ambasadora Nadzwyczajnego i Pełnomocnego – Stałego Przedstawiciela PRL przy Organizacji Narodów Zjednoczonych w Nowym Jorku. Po powrocie do Polski, od 1 października 1956 do 4 grudnia 1959 był dyrektorem Departamentu II (państwa Europy Zachodniej), zaś od 5 grudnia 1959 do 31 sierpnia 1968 dyrektorem Departamentu Współpracy Kulturalnej i Naukowej. Był członkiem Kolegium MSZ (1959–1968) i oceniany jako najbliższy doradca ministra Adama Rapackiego. Z pracy w MSZ odszedł wraz z Rapackim w 1968. Wyjechał do Francji. Podczas pobytu na emigracji ujawnił m.in. kulisy prowadzonych przez władze PRL akcji wymierzonych w Radio Wolna Europa, „Kulturę" i polską emigrację. Według Bireckiego tzw. plan Rapackiego nie był autorstwa ministra, lecz został narzucony przez ZSRS.
Żonaty z Francuzką.

</doc>
<doc id="5171268" url="https://pl.wikipedia.org/wiki?curid=5171268" title="Avintes">
Avintes

Avintes – parafia "(freguesia)" w gminie Vila Nova de Gaia, w dystrykcie Grande Porto, Portugalii. Według danych na rok 2011 parafię zamieszkiwały 11 497 osoby, a gęstość zaludnienia wyniosła 1303 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5171271" url="https://pl.wikipedia.org/wiki?curid=5171271" title="Canelas (Vila Nova de Gaia)">
Canelas (Vila Nova de Gaia)

Canelas – parafia "(freguesia)" w gminie Vila Nova de Gaia, w dystrykcie Grande Porto, Portugalii. Według danych na rok 2011 parafię zamieszkiwało 13 459 osób, a gęstość zaludnienia wyniosła 1951 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5171276" url="https://pl.wikipedia.org/wiki?curid=5171276" title="Moroni (imię)">
Moroni (imię)

Moroni (deseret rozmaicie, chociażby jako 𐐣𐐄𐐡𐐄𐐤𐐌, 𐐣𐐃𐐡𐐃𐐤𐐌, 𐐣𐐄𐐡𐐃𐐤𐐌, 𐐣𐐃𐐡𐐄𐐤𐐌 czy 𐐤𐐄𐐡𐐄𐐤𐐌) – imię męskie występujące w wyznaniach należących do ruchu świętych w dniach ostatnich (mormonów). Pochodzi z Księgi Mormona, w której nosiły je dwie postacie. Pojawiło się w źródłach już w początkach mormonizmu. Popularne w zdominowanym przez świętych w dniach ostatnich stanie Utah. Występuje wśród wyznających mormonizm Maorysów oraz w Brazylii i Ekwadorze, jak również w praktykującym małżeństwa pluralistyczne Fundamentalistycznym Kościele Jezusa Chrystusa Świętych w Dniach Ostatnich. Znalazło odzwierciedlenie w szerszej mormońskiej kulturze. Jako imię wywiedzione z pism świętych uznawane jest za powód do dumy. Ma także wywierać pozytywny wpływ na życie duchowe noszącego je człowieka.
Pochodzenie.
Pochodzi z Księgi Mormona, jednego z pism świętych przynależnych do kanonu tej tradycji religijnej. Nosiły je w tym tekście dwie kluczowe postacie. Pierwsza z nich miała być prorokiem i wojskowym żyjącym w I wieku p.n.e. Druga natomiast, również będąca prorokiem i wojskowym, żyć miała na przełomie IV i V wieku n.e.
Perspektywa historyczna.
Pojawia się w źródłach historycznych już w początkach mormonizmu. Nosiło je kilkoro synów wczesnych przywódców Kościoła Jezusa Chrystusa Świętych w Dniach Ostatnich. Wymienia się tutaj Moroniego Llewellyna Pratta, jednego z synów Parleya P. Pratta oraz Mary Ann Frost Stearns Pratt, Moroniego Hebera Kimballa, jednego z synów Hebera C. Kimballa oraz Amandy Trimble Gheen Kimball oraz Moroniego Younga, żyjącego zaledwie kilka miesięcy syna Brighama Younga i Louisy Beaman (1847). Nazwano tak też przedwcześnie zmarłego syna Elijaha Able, prawdopodobnie najlepiej znanego czarnoskórego posiadacza kapłaństwa w dziewiętnastowiecznym mormonizmie.
Jego historyczne występowanie nie jest wszakże ograniczone do postaci pamiętanych przede wszystkim z uwagi na swoją rolę w dziejach Kościoła. Nieco później bowiem, bo na przełomie XIX i XX wieku, nosił je aktor Moroni Olsen. Nosił je także Ernest Moroni Magee, czarnoskóry członek Kościoła zmarły kilka lat przed objawieniem o kapłaństwie z 1978.
Występowanie i popularność.
Wśród świętych w dniach ostatnich jest popularnym i dość chętnie wybieranym imieniem. Częściowo wynika to z jego silnego zakorzenienia w materiałach publikowanych przez Kościół. Inne, rzadziej wykorzystywane imiona bowiem, takie jak Szule czy Zenok, w podręcznikach, przemówieniach czy prasie kościelnej pojawiają się znacznie rzadziej.
Często spotyka się je w zdominowanym przez mormonów stanie Utah, choć szczyt jego popularności tamże przypadł na 1984. Jako imię specyficznie mormońskie znalazło odbicie w kulturze Kościoła, z którego wierzeń wyrosło. Poświęcony mu artykuł na łamach pisma „Friend” z maja 1994 wskazuje choćby, że może być ono powodem do dumy oraz wywierać pozytywny wpływ na życie duchowe noszącego je człowieka. Podobną tematykę porusza numer tego samego pisma z lutego 1995.
Występuje nie tylko w Kościele Jezusa Chrystusa Świętych w Dniach Ostatnich, głównej denominacji świętych. Pojawia się też wśród wiernych należących do mniejszych odłamów, w tym do Fundamentalistycznego Kościoła Jezusa Chrystusa Świętych w Dniach Ostatnich.
Międzynarodowa ekspansja mormonizmu przyczyniła się do pojawienia się imienia Moroni również poza granicami Stanów Zjednoczonych. Występuje chociażby wśród nowozelandzkich Maorysów (w zapisie Moronai) oraz w Brazylii czy w Ekwadorze. W drugim z tych krajów nosi je polityk Moroni Bing Torgan, potomek jednej ze znanych miejscowych rodzin mormońskich.

</doc>
<doc id="5171277" url="https://pl.wikipedia.org/wiki?curid=5171277" title="Crestuma">
Crestuma

Crestuma – parafia "(freguesia)" w gminie Vila Nova de Gaia, w dystrykcie Grande Porto, Portugalii. Według danych na rok 2011 parafię zamieszkiwało 2621 osób, a gęstość zaludnienia wyniosła 559,6 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5171279" url="https://pl.wikipedia.org/wiki?curid=5171279" title="Raka (relikwiarz)">
Raka (relikwiarz)

Raka (łac. "raca" – skrzynia, arka, trumna) – relikwiarz w kształcie trumny lub grobowca.
Raka, jako obiekt religijny, jest uważana jako przedmiot kultu chrześcijańskiego, ale jej odpowiedniki można znaleźć także w innych religiach. W chrześcijaństwie jest to miejsce, gdzie przechowywane są szczątki świętych, którzy zgodnie z doktryną będą w nim przebywać aż do Sądu Ostatecznego.
Raka mieści się zazwyczaj wewnątrz świątyni lub w podziemiach klasztorów. W przypadku, gdy relikwie są umieszczane w sanktuarium i przechowywane w celu oddawania im czci, kładzie się na niej sukno, odpowiednie dla statusu świętego. W większości przypadków relikwie pozostawiano w ziemi pod korcem. Jednocześnie umieszczono na nimi pustą płytę nagrobną w formie kapliczki, ale bez uchylonej pokrywy. W czasach relikwie używano jako podstawę do stawiania na nich świątyń.
Często raka jest rodzajem dzieła sztuki – wykonywana jest z metali szlachetnych i zdobi się ją kamieniami szlachetnymi. Do produkcji drewnianych rak używa się drewna szlachetnego. Raki okrywane są specjalnymi pokrowcami z haftowanych tkanin.
Raki jest często są wynoszone ze świątyń w dni upamiętniające świętego i odprawia się z nimi drogi krzyżowe.
Najbardziej znane raki w prawosławiu to relikwiarz Sergiusza z Radoneża w soborze Trójcy Świętej w Ławrze Troicko-Siergijewskiej, Aleksandra Newskiego w Ermitażu (Sanktuarium Aleksandra Newskiego), św. Dymitra z Tesaloniki. W katolicyzmie natomiast jest to raka św. Sebalda w kościele św. Sebalda w Norymberdze.
Małe raki zawierają tylko części ciał świętych. Liczba rak świadczy jedynie tym, że popularne jest oddawanie czci świętemu, a nie o tym, że ciało w nich przechowywane nie ulega rozkładowi. Kapliczki z relikwiami świętych są odnawiane lub dodatkowo dekorowane, a także budowane są nowe. Na przykład we wrześniu 2007 roku poświęcona została nowa raka z relikwiami świętego mnicha, Wawrzyńca z Czernihowa.

</doc>
<doc id="5171285" url="https://pl.wikipedia.org/wiki?curid=5171285" title="Rudnia Żyhalskaja">
Rudnia Żyhalskaja

Rudnia Żyhalskaja (; , "Rudnia-Żigalskaja") – wieś na Białorusi, w obwodzie homelskim, w rejonie homelskim, w sielsowiecie Rudnia Marymonawa, nad Dnieprem.

</doc>
<doc id="5171287" url="https://pl.wikipedia.org/wiki?curid=5171287" title="Lista Przewodniczących Trybunału Konstytucyjnego (Portugalia)">
Lista Przewodniczących Trybunału Konstytucyjnego (Portugalia)

Lista Przewodniczących Trybunału Konstytucyjnego Portugalii – wykaz wszystkich Przewodniczących Trybunału Konstytucyjnego w Portugalii.
Przewodniczący Trybunału Konstytucyjnego () – sędzia Trybunału Konstytucyjnego, kierujący pracami Trybunału, wybierany przez wszystkich sędziów Trybunału spośród własnego grona na 4,5-letnią kadencję, z możliwością reelekcji, nie dłużej jednak niż okres sprawowania funkcji sędziego Trybunału. Do zadań przewodniczącego należy m.in. kierowanie pracami Trybunału, przewodniczenie obradom Trybunału, reprezentowanie Trybunału na zewnątrz, a także nadzór nad sekretariatem i administracją Trybunału.

</doc>
<doc id="5171288" url="https://pl.wikipedia.org/wiki?curid=5171288" title="Antoni Jodłowski">
Antoni Jodłowski

Antoni Jodłowski (ur. 5 września 1941 w Kowalowej, zm. 19 października 2021 w Krakowie) – polski archeolog, doktor habilitowany, profesor zwyczajny, specjalista w zakresie archeologii solnictwa i wczesnego średniowiecza, muzealnik, były dyrektor Muzeum Żup Krakowskich w Wieliczce, wykładowca Podyplomowego Studium Muzeologicznego Uniwersytetu Jagiellońskiego, członek Komisji Archeologicznej oddziału PAN w Krakowie oraz Komitetu Historii Nauki i Techniki PAN w Warszawie.
Życiorys.
W 1964 r. ukończył studia wyższe na kierunku archeologia polski na Uniwersytecie Jagiellońskim. Na tej samej uczelni uzyskał kolejne stopnie naukowe: doktora nauk humanistycznych w 1971 r. i doktora habilitowanego w 1976 r. Tytuł naukowy profesora otrzymał w 1994 z rąk ówczesnego prezydenta Rzeczypospolitej Polski, Lecha Wałęsy. W Muzeum Żup Krakowskich w Wieliczce pracował od roku 1964, gdzie przeszedł wszystkie stopnie pracy naukowej i zawodowej, tj. w latach 1964–1976 był kierownikiem działu archeologicznego, 1976–90  pełnił funkcję wicedyrektora ds. merytorycznych, natomiast od 1990 do 2015 r. pracował na stanowisku dyrektora tej instytucji.
Jako współwykonawca pełnej inwentaryzacji zabytkowych kopalń w Wieliczce i Bochni, z równoczesnym przygotowaniem założeń konserwatorskich ochrony zabytkowej kopalni soli w Wieliczce, aktywnie działał przy sporządzeniu wniosku o wpisanie kopalni wielickiej na I Międzynarodową Listę Światowego Dziedzictwa UNESCO w 1978 r. Doprowadził do ukończenia odbudowy Zamku Żupnego w Wieliczce – największego architektonicznego zabytku w mieście – gdzie zlokalizowano siedzibę Muzeum Żup Krakowskich wraz z magazynami i wystawami, poszerzając znacząco istniejące ekspozycje muzealne. Uczestniczył także w działaniach związanych z wpisaniem Zamku Żupnego na Listę UNESCO w 2013 r. Jak mówił prof. Antoni Jodłowski: „Do dziś nie mogę odżałować, że Wieliczka nie ma okazałego certyfikatu jakim honorowano wszystkie obiekty i miejsca, wpisywane na listę UNESCO. Mamy tylko tę nieefektowną i skromną teczkę. To wszystko czym dysponujemy na potwierdzenie przynależności kopalni do światowego dziedzictwa kulturowego”.
Działał również poza sferą muzealną – od 1978 r. był wykładowcą Podyplomowego Studium Muzeologicznego Uniwersytetu Jagiellońskiego. Od 1972 r. był członkiem Komisji Archeologicznej oddziału PAN w Krakowie, a od 1990 r. należał do Komitetu Historii Nauki i Techniki Pan w Warszawie. Następnie w 1995 r. został powołany przez Prezydenta RP w skład Społecznego Komitetu Odnowy Zabytków Krakowa na okres czterech lat. Uczestniczył także w radach naukowych kilku muzeów w Polsce. W 1987 r. został członkiem Międzynarodowej Komisji Historii Solnictwa (Commision Internationale d’Histoire du Sel), w której pełnił funkcję wiceprezydenta.
Jego dorobek naukowy stanowią 42 przebadane stanowiska archeologiczne oraz 148 prac publikowanych w czasopismach polskich i zagranicznych, w tym ponad 106 samodzielnych publikacji (6 książek), głównie z zakresu warzelnictwa i górnictwa solnego.
Zmarł w dniu 19 października 2021.
Odznaczenia.
Profesor został odznaczony Srebrnym Krzyżem Zasługi (1985 r.), odznaką Zasłużony Działacz Kultury (1984 r.) oraz złotym medalem Zasłużony Kulturze Gloria Artis (2016 r.) przyznanym przez Ministra Kultury i Dziedzictwa Narodowego. Ponadto w 2014 r. otrzymał Krzyż Kawalerski Orderu Odrodzenia Polski nadany przez Prezydenta Rzeczypospolitej Polski z okazji Jubileuszu 50 lat pracy w Muzeum Żup Krakowskich Wieliczka. Był również wielokrotnie nagradzany za prace naukowe przez Ministra Nauki, Techniki i Szkolnictwa Wyższego (1982 r.) i Ministra Kultury i Sztuki (1989 r.).
Życie prywatne.
Miał żonę oraz dwóch synów. Pochowany na Cmentarzu Rakowickim w Krakowie

</doc>
<doc id="5171291" url="https://pl.wikipedia.org/wiki?curid=5171291" title="Damir Grlić">
Damir Grlić

Damir Grlić (ur. 14 sierpnia 1975 w Zagrzebiu) – chorwacki trener piłkarski i piłkarz występujący na pozycji środkowego obrońcy.

</doc>
<doc id="5171292" url="https://pl.wikipedia.org/wiki?curid=5171292" title="Tyszkiewiczy">
Tyszkiewiczy

Tyszkiewiczy (, ) – przystanek kolejowy w pobliżu miejscowości Sasnowy Bor, w rejonie mołodeckim, w obwodzie mińskim, na Białorusi. Położony jest na linii Połock - Mołodeczno.
Kończy się tu dwutorowy odcinek linii biegnący od przystanku Kurzeniec (od strony Połocka). Szlak w stronę Mołodeczna jest jednotorowy.

</doc>
<doc id="5171293" url="https://pl.wikipedia.org/wiki?curid=5171293" title="Selenium">
Selenium

Selenium – zautomatyzowana platforma testowa dla aplikacji internetowych. Selenium dostarcza narzędzie odtwarzania zadań w celu tworzenia powtarzalnych testów funkcjonalnych bez konieczności uczenia się testowego języka skryptowego (Selenium IDE). Częścią frameworka jest również dziedzinowy język testowy (Selenese), który służy do pisania testów w różnych językach programowania, w tym JavaScript (Node.js), C#, Groovy, Java, Perl, PHP, Python, Ruby i Scala. Testy można następnie uruchomić na większości nowoczesnych przeglądarek internetowych. Selenium działa w systemach Windows, Linux i macOS. Jest to oprogramowanie typu open source wydane na licencji Apache License 2.0.

</doc>
<doc id="5171295" url="https://pl.wikipedia.org/wiki?curid=5171295" title="Grijó (Vila Nova de Gaia)">
Grijó (Vila Nova de Gaia)

Grijó – parafia "(freguesia)" w gminie Vila Nova de Gaia, w dystrykcie Grande Porto, Portugalii. Według danych na rok 2011 parafię zamieszkiwało 10 578 osób, a gęstość zaludnienia wyniosła 933,6 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5171296" url="https://pl.wikipedia.org/wiki?curid=5171296" title="Emmanuiłowka (obwód kurski)">
Emmanuiłowka (obwód kurski)

Emmanuiłowka () – wieś (ros. деревня, trb. dieriewnia) w zachodniej Rosji, w sielsowiecie bolszeugonskim rejonu lgowskiego w obwodzie kurskim.
Geografia.
Miejscowość położona jest nad Pienką (lewy dopływ Sejmu), 4 km od centrum administracyjnego sielsowietu (Bolszyje Ugony), 14 km na południowy wschód od centrum administracyjnego rejonu (Lgow), 55 km na południowy zachód od Kurska, 4 km od drogi regionalnego znaczenia 38K-017 (Kursk – Lgow – Rylsk – granica z Ukrainą) – część trasy europejskiej E38.
We wsi znajdują się 93 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwały 113 osoby.

</doc>
<doc id="5171298" url="https://pl.wikipedia.org/wiki?curid=5171298" title="Damanauski">
Damanauski

Damanauski (, ) – przystanek kolejowy w lasach, oddalony o 2,8 km od miejscowości Domanowo, w rejonie wilejskim, w obwodzie mińskim, na Białorusi. Położony jest na linii Połock - Mołodeczno.

</doc>
<doc id="5171302" url="https://pl.wikipedia.org/wiki?curid=5171302" title="Selenium (software)">
Selenium (software)



</doc>
<doc id="5171305" url="https://pl.wikipedia.org/wiki?curid=5171305" title="Krunoslav Rendulić">
Krunoslav Rendulić

Krunoslav Rendulić (ur. 26 września 1973 w Vinkovci) – chorwacki trener piłkarski i piłkarz występujący na pozycji środkowego obrońcy. Obecnie trener Zrinjskiego Mostar.

</doc>
<doc id="5171309" url="https://pl.wikipedia.org/wiki?curid=5171309" title="Wojciech Marchocki">
Wojciech Marchocki



</doc>
<doc id="5171311" url="https://pl.wikipedia.org/wiki?curid=5171311" title="Głuszyca (obwód kurski)">
Głuszyca (obwód kurski)

Głuszyca () – wieś (ros. деревня, trb. dieriewnia) w zachodniej Rosji, w sielsowiecie bolszeugonskim rejonu lgowskiego w obwodzie kurskim.
Geografia.
Miejscowość położona jest nad Sejmem, 3,5 km od centrum administracyjnego sielsowietu (Bolszyje Ugony), 12 km na południowy wschód od centrum administracyjnego rejonu (Lgow), 53 km na południowy zachód od Kurska, 2 km od drogi regionalnego znaczenia 38K-017 (Kursk – Lgow – Rylsk – granica z Ukrainą) – część trasy europejskiej E38.
We wsi znajdują się 44 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwały 34 osoby.

</doc>
<doc id="5171313" url="https://pl.wikipedia.org/wiki?curid=5171313" title="Václav Brožík">
Václav Brožík

Václav Brožík (ur. 6 marca 1851 w Třemošnej, zm. 15 kwietnia 1901 w Paryżu) – czeski malarz.
Życiorys.
Pochodził z biednej rodziny (był jednym z piątki rodzeństwa), w której rodzice nie wspierali jego talentu. Matka zajmowała się wyszywaniem, a ojciec pracował przy budowie i utrzymaniu dróg. Rodzina przeprowadziła się do Pragi, które to miasto uważał za swoje rodzinne. Jako dziecko często przyozdabiał malunkami płoty i chodniki. Talent dostrzegł w nim starszy brat, Franciszek, który zajął się ukierunkowaniem jego zainteresowań malarskich. Za namową i dzięki wsparciu Franciszka dostał się na Akademię Sztuk Pięknych w Paryżu, ale po dwóch latach zmienił ją na akademię drezdeńską, gdzie również nie wytrzymał długo. Jego kuratorka w Dreźnie stwierdziła, że nie trzyma się wytycznych pedagogicznych, lecz szuka własnej drogi. Krótko studiował w Monachium, by ponownie wrócić do Paryża, gdzie poznał marszanda, Charlesa Sedelmeyera i pojął jego córkę za żonę. Wprowadziło go to na paryskie salony.
W tym czasie odbył podróż do Holandii, gdzie zainteresował się holenderskim i flamandzkim malarstwem barokowym. Pod wpływem van Dyka, Rubensa i Rembrandta zaczął tworzyć obrazy salonowe z motywami rodzinnymi. Oprócz tego malował dzieła historyczne, np. koronację Jerzego z Podiebradów. Studiował literaturę historyczną, zgromadził też w atelier kolekcje broni i kostiumów historycznych. Pracował zwykle po dwanaście godzin dziennie. Ciężka praca spowodowała u niego chorobę Ménière’a, problemy ze słuchem, równowagą i chroniczne bóle głowy. Zmarł na chorobę serca.

</doc>
<doc id="5171316" url="https://pl.wikipedia.org/wiki?curid=5171316" title="Sergej Jakirović">
Sergej Jakirović

Sergej Jakirović (ur. 23 grudnia 1976 w Mostarze) – bośniacki trener piłkarski i piłkarz występujący na pozycji środkowego obrońcy lub defensywnego pomocnika. Były reprezentant Bośni i Hercegowiny. Obecnie trener HNK Rijeka.
Posiada również obywatelstwo chorwackie.

</doc>
<doc id="5171318" url="https://pl.wikipedia.org/wiki?curid=5171318" title="Sofia Papadhimitri">
Sofia Papadhimitri

Sofia Papadhimitri też jako: Sofia Zengo Papadhimitri (ur. 19 marca 1915 w Korczy, zm. 13 czerwca 1976 w Tiranie) – albańska malarka, siostra Androniqi Zengo.
Życiorys.
Pochodziła z rodziny o tradycjach artystycznych, była córką Vangjela i Vasiliqi Zengo. Pierwsze lekcje rysunku pobierała w Korczy pod kierunkiem Vangjusha Mio. W 1934 wyjechała razem z siostrą na studia do Akademii Sztuk Pięknych w Atenach. Studia z zakresu malarstwa, w klasie znanego greckiego impresjonisty Spirosa Vikatosa ukończyła z wyróżnieniem w roku 1939. W czasie studiów wspólnie z ojcem malowała wnętrze Cerkwi Świętej Trójcy w Korczy. W latach II wojny światowej malowała ikony i portrety. Po zakończeniu wojny przeniosła się do Tirany, gdzie pracowała jako nauczycielka rysunku w szkole. W 1971 przeszła na emeryturę. W latach 1945-1971 jej obrazy eksponowano na dziewięciu wystawach sztuki albańskiej. W 1965, w 50 rocznicę urodzin artystki zorganizowano wystawę jej prac w siedzibie Ligi Pisarzy i Artystów Albanii. Wystawę retrospektywną jej twórczości zorganizowała w 2015 Narodowa Galeria Sztuki w Tiranie.
Twórczość.
Sofia Papadhimitri wraz ze swoją siostrą Androniqi Zengo uchodzą za pierwsze w historii Albanii kobiety-malarki. Dorobek twórczy Sofii Papadhimitri obejmuje ponad 300 prac wykonanych techniką olejną (głównie portrety i pejzaże) i ponad 200 rysunków węglem. Większość z nich znajduje się w zbiorach prywatnych poza granicami Albanii.
Nagrody i wyróżnienia.
W roku 2015 rada miejska Korczy uhonorowała artystkę honorowym obywatelstwem tego miasta.
Życie prywatne.
W 1947 poślubiła rzeźbiarza Akile Papadhimitri, z którym miała dwóch synów (Jani i Evangjel).

</doc>
<doc id="5171320" url="https://pl.wikipedia.org/wiki?curid=5171320" title="Aleksander Massalski">
Aleksander Massalski



</doc>
<doc id="5171324" url="https://pl.wikipedia.org/wiki?curid=5171324" title="Lista Zastępców Przewodniczącego Trybunału Konstytucyjnego (Portugalia)">
Lista Zastępców Przewodniczącego Trybunału Konstytucyjnego (Portugalia)

Lista Zastępców Przewodniczącego Trybunału Konstytucyjnego Portugalii – wykaz wszystkich Zastępców Przewodniczącego Trybunału Konstytucyjnego w Portugalii.
Zastępca Przewodniczącego Trybunału Konstytucyjnego () – sędzia Trybunału Konstytucyjnego, wybierany przez wszystkich sędziów Trybunału spośród własnego grona na 4,5-letnią kadencję, z możliwością reelekcji, nie dłużej jednak niż okres sprawowania funkcji sędziego Trybunału, do którego zadań poza obowiązkami wynikającymi z bycia członkiem jednej z sekcji, należy przewodniczenie obradom jednej z sekcji, której nie jest członkiem, zastępowanie Przewodniczącego w czasie jego nieobecności, wspomaganie go w wykonywaniu jego uprawnień.

</doc>
<doc id="5171325" url="https://pl.wikipedia.org/wiki?curid=5171325" title="João Fernandes Lavrador">
João Fernandes Lavrador

João Fernandes (ur. XV w., zm. XVI w.) – portugalski żeglarz i odkrywca, prawdopodobnie także rolnik () na Azorach – to od niego pochodzić ma nazwa półwyspu Labrador.
Życiorys.
João Fernandes pochodził z Azorów (z wyspy Terceira), gdzie prawdopodobnie był rolnikiem lub właścicielem ziemskim (). Uważa się, że to do niego nawiązuje nazwa półwyspu Labrador. Zachowało się niewiele pewnych informacji na temat jego życia i dokonań. Wiadomo, że miał powiązania biznesowe z Bristolem i odbył jedną lub więcej podróży do Nowego Świata.
Wyprawy w poszukiwaniu Przejścia Północno-Zachodniego.
Odkrycia w Ameryce Północnej Johna Cabota (1450–1499) w służbie angielskiej najprawdopodobniej przyczyniły się do zainteresowania Portugalii przejściem zachodnim z Europy do Azji – uważano, że nowo odkryte tereny przypadały Portugalii na mocy traktatu z Tordesillas (1494). W latach 1498–1504 portugalscy żeglarze, m.in. João Fernandes, bracia Gaspar (1450–1501) i Miguel Corte-Real (1448–1502?), udali się na poszukiwania nowych ziem na północnym Atlantyku.
João Fernandes prawdopodobnie handlował z Bristolem od 1486 roku i miał kontakty z angielskimi żeglarzami. Prawdopodobnie brał udział w wyprawie Cabota w 1498 roku jako nawigator. Podczas gdy Cabot zaginął na morzu wraz z czterema statkami, Fernandes miał wrócić na piątym statku, przywożąc mapy i wiedzę o Grenlandii i Nowej Fundlandii. W 1499 roku król Manuel I Szczęśliwy (1469–1521) nadał przywilej Fernandesowi, obiecujący mu stanowisko gubernatora wszelkich wysp, które miał odkryć. 
W 1501 roku król Henryk VII Tudor (1457–1509) nadał przywilej odkrywców angielsko-portugalskiemu syndykatowi, w którym uczestniczyli João Fernandes, Francisco Fernandes i João Gonsales. Przywileje nadane syndykatowi w 1502 roku wykluczały jednak Fernandesa z podróży do ziem odkrytych przez Anglików. Uczyniono tak prawdopodobnie z uwagi na udział Fernandesa w konkurencyjnych wyprawach portugalskich – Fernandes być może brał udział w ekspedycjach braci Corte-Real. Inne źródła natomiast podają, że Fernandes zaginął podczas podróży do Ameryki w 1501 roku. 
Mapa świata King-Hamy z ok. 1503 roku pokazuje Grenlandię jako "Terra Laboratoris" (inne źródła podają nazwę "Terra de Labrador") i region współczesnego Labradoru i Nowej Fundlandii jako "Terra de Corte Real" (inne źródła podają nazwę "Terra Corterealis") – co może sugerować, że Grenlandia została „odkryta” przez Fernandesa. Możliwe, że w 1500 roku Fernandes rzeczywiście dotarł do Grenlandii i nazwał ją "Terra de Labrador", a ta nazwa została później użyta dla określenia lądu odkrytego na południe od Grenlandii – współczesnego Labradoru. Prawie wszystkie mapy z pierwszej połowy XVI w. umieszczały Grenlandię pod nazwą „Labrador”. Nie ma jednak źródeł potwierdzających podróż Fernandesa do Grenlandii. 

</doc>
<doc id="5171329" url="https://pl.wikipedia.org/wiki?curid=5171329" title="Miraculum">
Miraculum



</doc>
<doc id="5171331" url="https://pl.wikipedia.org/wiki?curid=5171331" title="Edward Massalski">
Edward Massalski



</doc>
<doc id="5171332" url="https://pl.wikipedia.org/wiki?curid=5171332" title="Edyta Januszewska">
Edyta Januszewska

Edyta Januszewska – polska pedagog, doktor habilitowana nauk społecznych, specjalistka w dziedzinie pedagogiki społecznej, profesor uczelni w Chrześcijańskiej Akademii Teologicznej w Warszawie.
Biografia.
W 1999 uzyskała Wyższej Szkole Pedagogiki Specjalnej im. Marii Grzegorzewskiej w Warszawie tytuł magistra pedagogiki specjalnej w zakresie pedagogiki resocjalizacyjnej. Na tej samej uczelni na podstawie napisane pod kierunkiem Barbary Smolińskiej-Theiss rozprawy pt. "Socjalizacja dziecka czeczeńskiego w warunkach polskich. Między traumą wojenną, doświadczeniem uchodźcy a zakorzenieniem w obcej kulturze" w 2008 nadano jej stopień naukowy doktora nauk humanistycznych w zakresie pedagogiki. W 2020 na Wydziale Nauk Społecznych Uniwersytetu Warmińsko-Mazurskiego w Olsztynie otrzymała stopień doktora habilitowanego w dziedzinie nauk społecznych w dyscyplinie pedagogika.
Była adiunktem w Instytucie Pedagogiki Wydziału Nauk Pedagogicznych Akademii Pedagogiki Specjalnej im. Marii Grzegorzewskiej w Warszawie oraz adiunktem w Katedrze Pedagogiki Wydziału Nauk Społecznych Uniwersytetu Humanistyczno-Przyrodniczego im. Jana Długosza w Częstochowie. Została profesorem uczelni w Wydziale Nauk Społecznych Chrześcijańskiej Akademii Teologicznej w Warszawie.

</doc>
<doc id="5171333" url="https://pl.wikipedia.org/wiki?curid=5171333" title="Transport kolejowy w Portugalii">
Transport kolejowy w Portugalii

Transport kolejowy w Portugalii – sieć połączeń kolejowych na terenie Portugalii. Portugalia jest członkiem Międzynarodowego Związku Kolei (UIC) od 1922 roku. W roku 2019 przewieziono ponad 145 mln pasażerów.
Przewoźnicy.
Narodowy przewoźnik.
Narodowym przewoźnikiem jest istniejący od 1860 roku Comboios de Portugal.
Metro.
Kraj posiada trzy systemy metra o łącznej długości 180 km.
Inni.
Jednym z przewoźników prywatnych jest Fertagus.
Kolej Portugalii w liczbach.
Źródło: oficjalna strona internetowa Infraestruturas de Portugal
Torowiska portugalskie w liczbach.
Źródło: oficjalna strona internetowa Infraestruturas de Portugal

</doc>
<doc id="5171335" url="https://pl.wikipedia.org/wiki?curid=5171335" title="Leonard Rola-Szadkowski">
Leonard Rola-Szadkowski

Leonard Rola-Szadkowski (ur. 18 października 1881 w Kórniku lub Pigłowicach, zm. 9 kwietnia 1940 w Katyniu) – polski lekarz wojskowy, działacz społeczny, ofiara zbrodni katyńskiej.
Życiorys.
Był synem Jana i Michaliny z Kościelskich. Gimnazjum ukończył w Poznaniu (był w latach szkolnych członkiem tajnych kółek literacko-historycznych). Studiował medycynę w Lipsku, gdzie założył towarzystwo "Sokół". Interesował się chorobami płuc i serca. Był dyrektorem zakładów płucno-leczniczych kolejno w: Sokołowsku, Wodzisławiu Śląskim, Olsztynku i Trzebnicy oraz w sanatoriach w Szklarskiej Porębie i Dusznikach Zdroju. 1 października 1907 wstąpił do 107. Saskiego Pułku Piechoty w Lipsku. 1 kwietnia 1908 przesunięto go do rezerwy celem ukończenia studiów medycznych. Po ich ukończeniu wstąpił 15 listopada 1911 do 5. Baonu Taborów w Poznaniu jako lekarz. Służbę pełnił w poznańskim Szpitalu Garnizonowym. W 1912 został lekarzem podporucznikiem rezerwy, a w 1914 lekarzem sztabowym. 
Po wybuchu I wojny światowej przydzielono go do pułku moździerzy w Głogowie. Podczas walk otrzymał medal Czerwonego Krzyża oraz krzyże żelazne I i II klasy. W 1915 awansowano go na stopień kapitana.
Po wybuchu powstania wielkopolskiego zgłosił się do służby jako lekarz w Gnieźnie. 1 stycznia 1919 dostał przydział do Jarocina. Następnie objął stanowisko lekarza garnizonowego i ordynatora dwóch szpitali wojskowych na terenie Jarocina, a potem został naczelnym lekarzem odcinka zachodniego frontu wielkopolskiego. Zasiadał również w komisji lekarskiej mobilizacyjnej i komisji inspekcji sanitarnej. Mimo tych zadań pisał i publikował artykuły naukowe z zakresu pulmonologii i kardiologii.
Po ustaniu walk pełnił funkcje społeczne. Był prezesem poznańskiego oddziału PCK, Towarzystwa Pomocy Polakom na Obczyźnie, a także współzałożycielem Stowarzyszenia Lekarzy Internistów i Związku Weteranów Powstań Narodowych. Interesował się motoryzacją. Był jednym z członków założycieli Wielkopolskiego Klubu Automobilistów i Motocyklistów. Był zastępcą prezesa tego klubu, generała Kazimierza Raszewskiego, a od listopada 1924 do stycznia 1927 był jego prezesem. Zamieszkiwał w Poznaniu kolejno przy Wałach Wazów 22 (obecnie ul. Wieniawskiego), na ulicy 27 Grudnia, przy Teatrze Polskim oraz przy ulicy Wielkiej 15.
Po napaści Niemiec na Polskę w 1939 zgłosił się do pracy w 7. Szpitalu Okręgowym. Walczył wraz z Armią "Poznań". Został wzięty do niewoli przez Sowietów i umieszczony w obozie jenieckim w Kozielsku. Sowieci zamordowali go w Katyniu. Zwłoki (nr 1515) rozpoznano podczas ekshumacji po blankietach recept i bilecie adresowym poznańskiego gabinetu.
Rodzina.
W 1920 zawarł związek małżeński z Zofią Prus-Frankowską. Miał z nią dwójkę dzieci: Janusza i Renatę.

</doc>
<doc id="5171336" url="https://pl.wikipedia.org/wiki?curid=5171336" title="Puchar Świata w saneczkarstwie (tory naturalne) 2021/2022">
Puchar Świata w saneczkarstwie (tory naturalne) 2021/2022

Sezon 2021/2022 Pucharu Świata w saneczkarstwie na torach naturalnych – 30. sezon Pucharu Świata w saneczkarstwie na torach naturalnych. Rozpoczął się 7 stycznia 2022 roku w austriackim mieście Umhausen, a ostatnie zawody z tego cyklu zostały rozegrane 20 lutego tego samego roku na torze w austriackim Mariazell. Rozegrano pięć zawodów w pięciu miejscowościach. W związku z inwazją Rosji na Ukrainę odwołano ostatnie zawody mające się odbyć w Moskwie.
Podczas sezonu 2021/2022 odbyła się jedna ważna impreza w randze seniorów. To Mistrzostwa Europy w Saneczkarstwie na Torach Naturalnych, które zostały rozegrane na torze w Laas w dniach 10-13 lutego 2022.
W klasyfikacji kobiet zwyciężyła po raz szósty w karierze reprezentantka Włoch Evelin Lanthaler, która wyprzedziła swoją rodaczkę Gretę Pinggerę. Wśród mężczyzn po raz pierwszy wygrał Włoch Alex Gruber. W dwójkach po raz trzynasty w karierze najlepsi okazali się Włosi Patrick Pigneter i Florian Clara.

</doc>
<doc id="5171337" url="https://pl.wikipedia.org/wiki?curid=5171337" title="Liga Młodzieżowa UEFA (2015/2016)">
Liga Młodzieżowa UEFA (2015/2016)

Liga Młodzieżowa UEFA (2015/2016) – 3. sezon Ligi Młodzieżowej UEFA, rozgrywek piłkarskich dla ekip składających się z zawodników poniżej 19. roku życia. Obrońcą tytułu była Chelsea, zdobywca tytuł w latach 2014/2015.
Ograniczenia drużynowe.
Zawodnicy mogą wziąć udział w turnieju, jeśli urodzili się 1 stycznia 1997 lub później. Kluby mają możliwość powołania także maksymalnie trzech graczy urodzonych między 1 stycznia, a 31 grudnia 1996 roku.
Uczestnicy.
W rozgrywkach biorą udział 64 drużyny z 37 z 55 stowarzyszeń członkowskich UEFA. Są one podzielone na dwie grupy, każda po 32 zespoły.
W przypadku, gdyby pojawiło się wolne miejsce (stowarzyszenie bez krajowych rozgrywek młodzieżowych lub młodzieżowy mistrz krajowy już uwzględniony w Ścieżce Ligi Mistrzów UEFA), zajmował je młodzieżowy mistrz krajowy następnej federacji w rankingu UEFA.
Format.
Turniej składa się z dwóch części, fazy wstępnej i fazy pucharowej:
Terminarz.
Harmonogram zawodów jest następujący (wszystkie losowania odbyły się w siedzibie UEFA w Nyonie w Szwajcarii, chyba że zaznaczono inaczej).
Ścieżka Ligi Mistrzów UEFA.
Zespoły rozgrywały swoje spotkania w takim samym składzie grup, jak w Lidze Mistrzów 2015/16.
Ścieżka Mistrzów Krajowych.
Losowanie zarówno pierwszej, jak i drugiej rundy odbyło się 31 sierpnia 2015 r. w siedzibie UEFA w szwajcarskim Nyonie. 
32 drużyny zostały przed losowaniem podzielone na koszyki zdefiniowane według kryteriów sportowych i geograficznych.
Drużyny z tego samego koszyka zostały wylosowane przeciwko sobie, kolejność meczów została ustalona przez losowanie.
W drugiej rundzie szesnastu zwycięzców pierwszej rundy, których tożsamość nie była znana w momencie losowania, 
podzielono na dwie grupy: Grupa A zawierająca zwycięzców z koszyków 1 i 2, grupa B zawierająca zwycięzców z koszyków 3 i 4. 
Drużyny z tej samej grupy zostały wylosowane przeciwko sobie, a kolejność meczów została ustalona przez losowanie.
Pierwsza runda.
! colspan=5 style="background-color:cornsilk" | Pierwszy mecze 29, 30 września, a rewanże 7, 14, 20, 21 października 2015 roku.
Druga runda.
! colspan=5 style="background-color:cornsilk" | Pierwsze mecze 4, 5 listopada, 2 grudnia, a rewanże 24, 25 listopada, 6 grudnia 2015 roku.
Faza pucharowa.
Play-offy.
! colspan=3 style="background-color:cornsilk" | 9 lutego 2016
! colspan=3 style="background-color:cornsilk" | 10 lutego 2016
1/8 finału.
! colspan=3 style="background-color:cornsilk" | 23 lutego 2016
! colspan=3 style="background-color:cornsilk" | 24 lutego 2016
Ćwierćfinały.
! colspan=3 style="background-color:cornsilk" | 8 marca 2016
! colspan=3 style="background-color:cornsilk" | 9 marca 2016
! colspan=3 style="background-color:cornsilk" | 15 marca 2016
Półfinały.
! colspan=3 style="background-color:cornsilk" | 15 kwietnia 2016
Finał.
! colspan=3 style="background-color:cornsilk" | 18 kwietnia 2016

</doc>
<doc id="5171338" url="https://pl.wikipedia.org/wiki?curid=5171338" title="Nefi (imię)">
Nefi (imię)

Nefi (deseret 𐐤𐐀𐐙𐐌, 𐐤𐐁𐐙𐐌) – imię męskie występujące w wyznaniach należących do ruchu świętych w dniach ostatnich (mormonów). Pochodzi z Księgi Mormona, w której nosiły je cztery postacie. Pojawiło się w źródłach już w początkach mormonizmu. Popularne w zdominowanym przez świętych w dniach ostatnich stanie Utah, występuje też wśród wyznających mormonizm Maorysów. Znalazło odzwierciedlenie w szerszej mormońskiej kulturze. Jako imię wywiedzione z pism świętych uznawane jest za powód do dumy. Ma także wywierać pozytywny wpływ na życie duchowe noszącego je człowieka. 
Pochodzenie.
Pochodzi z Księgi Mormona, jednego z pism świętych przynależnych do kanonu tej tradycji religijnej. Nosiły je w tym tekście cztery kluczowe postacie. Pierwsza z nich, prorok i król Nefitów, miała żyć na przełomie VII i VI wieku p.n.e. Druga, syn Helamana, żyć miała w I wieku p.n.e. Trzecią postacią o tym imieniu występującą na kartach tej świętej księgi miał być Nefi, neficki uczeń powołany przez Jezusa Chrystusa podczas jego wizyty na starożytnym kontynencie amerykańskim. Czwarta i ostatnia to z kolei syn poprzedniego.
Perspektywa historyczna.
Pojawia się w źródłach historycznych już w początkach mormonizmu. Nosiło je kilka postaci z wczesnej historii Kościoła Jezusa Chrystusa Świętych w Dniach Ostatnich. Wymienia się tutaj Nephiego Pratta (1846-1910), jednego z synów Parleya P. Pratta oraz Belindy Marden, oraz Nephiego Younga Schofielda, posługującego w misji brytyjskiej koniec XIX stulecia. Imię to nosił również zaangażowany w kolonizację Utah pionier Nephi Johnson (zm. 1919). Nieco później imię to nosił również Nephi Anderson, autor pierwszej powieści dla mormońskiej młodzieży.
Występowanie i popularność.
Wśród świętych w dniach ostatnich jest popularnym i dość chętnie wybieranym imieniem. Częściowo wynika to z jego silnego zakorzenienia w materiałach publikowanych przez Kościół. Inne, rzadziej wykorzystywane imiona bowiem, takie jak Szule czy Zenok, w podręcznikach, przemówieniach czy prasie kościelnej pojawiają się znacznie rzadziej.
Często spotyka się je w zdominowanym przez mormonów stanie Utah, choć szczyt jego popularności tamże przypadł na 1926. Z uwagi na przemożny wpływ mormonizmu na kulturę Utah zalicza się je do "najbardziej oczywistych" imion kojarzonych ze stanem.
Jako imię specyficznie mormońskie znalazło odbicie w kulturze Kościoła, z którego wierzeń wyrosło. Artykuł na łamach pisma „Friend” z maja 1994 wskazuje choćby, że imię zaczerpnięte z Księgi Mormona może być powodem do dumy oraz wywierać pozytywny wpływ na życie duchowe noszącego je człowieka. Dodatkowo kilkakrotnie wspominano to imię pośród typowych, mormońskich imion. Nadawane jest nie tylko przez członków Kościoła Jezusa Chrystusa Świętych w Dniach Ostatnich, głównej denominacji świętych. Pojawia się też wśród wiernych należących do mniejszych odłamów, w tym do Fundamentalistycznego Kościoła Jezusa Chrystusa Świętych w Dniach Ostatnich. Nephi Jeffs, brat Warrena, proroka-prezydenta tej wspólnoty, posługiwał między innymi jako biskup.
Międzynarodowa ekspansja mormonizmu przyczyniła się do pojawienia się imienia Nefi również poza granicami Stanów Zjednoczonych. Występuje chociażby wśród nowozelandzkich Maorysów (w zapisie Niwhai). W źródłach można znaleźć również informację o zamieszkałej w Paryżu parze nawróconych pochodzących z Wybrzeża z Kości Słoniowej, która swego syna nazwała Neffy, jak również o noszących to imię świętych w dniach ostatnich z Ekwadoru.

</doc>
<doc id="5171339" url="https://pl.wikipedia.org/wiki?curid=5171339" title="Janusz Kusiński">
Janusz Kusiński

Janusz Kusiński (ur. 29 lipca 1935 w Warszawie, zm. 6 lipca 2020 w Wołominie) – polski tenisista stołowy, wielokrotny mistrz i reprezentant Polski.
Życiorys.
Kariera krajowa.
Był zawodnikiem Spójni Warszawa.
W latach 1954-1974 zdobył na indywidualnych mistrzostwach Polski seniorów, w tym 31 złotych (5 w grze pojedynczej, po 13 w grze podwójnej i grze mieszanej), a także 2 medale srebrne ( po 1 w grze pojedynczej i grze podwójnej) i 6 brązowych (po 3 grze pojedynczej i grze mieszanej).
Po zakończeniu kariery zawodniczej pracował jako trener, był też kierownikiem szkolenia wyszkolenia w Polskim Związku Tenisa Stołowego
Wyniki szczegółowo.
Według:
Wyniki w poszczególnych mistrzostwach Polski.
Według
Drużynowe mistrzostwa Polski.
W drużynowych mistrzostwach Polski debiutował w barwach Spójni Warszawa w 1953 (3. miejsce), w latach 1954-1971 zdobył z warszawską drużyną piętnaście złotych medali z rzędu (z wyjątkiem 1959, 1960 i 1961, kiedy odbywał służbę wojskową i reprezentował barwy Gryfa Toruń), w 1972 wywalczył kolejny brązowy medal. W sezonie 1973/1974 Spójnia spadła do II ligi, a po ponownym awansie występował jeszcze w jej barwach w I lidze w sezonie 1975/1976, 1976/1977 (ponowny spadek), 1978/1979 (spadek z drużyną beniaminka).
Starty międzynarodowe.
Reprezentował Polskę na mistrzostwach świata w: 1959 (drużynowo 14. miejsce, w singlu odpadł w II rundzie, w deblu i mikście w 1/8), 1961 (drużynowo 10. miejsce, w singlu odpadł w II rundzie, w deblu i mikście w I rundzie), 1963 (drużynowo 17. miejsce, w deblu odpadł w I rundzie, w mikście w 1/8), 1965 (drużynowo 17. miejsce, w singlu i deblu odpadł w I rundzie) i 1967 (drużynowo 13. miejsce, w singlu i mikście odpadł w II rundzie, w deblu w I rundzie).
Startował na mistrzostwach Europy w: 1958 (10 m. drużynowo), 1960 (7 m. drużynowo, w singlu i mikście odpadł w II rundzie, w deblu w I rundzie), 1964 (11 m. drużynowo, w singlu odpadł w 1/8, w deblu w II rundzie, w mikście w I rundzie), 1966 (drużynowo 12. miejsce, w singlu odpadł w 1/32, w deblu w I rundzie, w mikście w II rundzie i 1968 (drużynowo 12. miejsce, w singlu odpadł w I rundzie, w deblu w 1/8, w mikście w I rundzie).
Odznaczenia.
W 2001 został odznaczony Złotym Krzyżem Zasługi. 
Rodzina.
Tenisistami stołowymi są jego syn, Marcin Kusiński i wnuczka Klaudia Kusińska.
Miejsce spoczynku.
Pochowany na cmentarzu Bródnowskim w Warszawie (kwatera 71G-III-10).

</doc>
<doc id="5171340" url="https://pl.wikipedia.org/wiki?curid=5171340" title="João Fernandes">
João Fernandes

João Fernandes (ur. XV w., zm. XV w.) – portugalski żeglarz i odkrywca.
Przez siedem miesięcy przebywał wśród ludów koczowniczych w Afryce Zachodniej. W trakcie tego pobytu zebrał informacje na temat topografii terenu, szlaków handlowych i handlu, które dostarczył księciu Henrykowi (później znanemu jako „Henryk Żeglarz”). Informacje Fernandesa umożliwiły rozwój portugalskiego handlu niewolnikami.
Życiorys.
Kronika Zurary (1410–1474) wzmiankując Fernandesa opisuje go jako „giermka”. Fernandes określany bywa jako „giermek” także w źródłach współczesnych. Alencastro (2018) podaje, że Fernandes był giermkiem księcia Viseu.
W latach 40. XV w. portugalski książę Henryk (później znany jako „Henryk Żeglarz”) finansował pierwsze wyprawy portugalskie do Afryki. Celem wypraw było odkrycie nowych ziem i nawiązanie kontaktów handlowych.
Fernandes popłynął z wyprawą pod dowództwem Antão Gonçalvesa do regionu Rio de Oro w Afryce Zachodniej. Różne źródła podają różny rok wyprawy – 1444 i 1445. Wyprawa Gonçalvesa powróciła do Portugalii z tubylcem, a Fernandes został w Afryce. W Portugalii Afrykanin został dobrze przyjęty przez księcia Henryka, który go obdarował i odesłał do domu.
Fernandes przez siedem miesięcy przybywał wśród koczowniczych pasterzy owiec, którzy trzymali niewolników z królestw afrykańskich. Niektóre źródła podają, że Fernandes był pierwszym w historii "lançado" (tłum. „wyrzucony”, „wygnany”) – portugalskim osadnikiem, jednak inne wskazują na to, że Fernandes nie zamierzał osiedlać się w Afryce na stałe. Fernandes towarzyszył koczownikom podczas ich podróży na szlakach łączących Afrykę Zachodnią z Afryką Północną.
Antão Gonçalves wrócił po Fernandesa w 1445 roku, a ten po powrocie do Portugalii przekazał Henrykowi szczegółowe informacje o zachodniej Saharze i handlu z wybrzeżem Gwinei – o oazach, szlakach karawan, towarach, którymi handlowano, topografii terenu i panujących tam zwyczajach. Fernandes zaobserwował, że koczownicy finansują kupno niezbędnych rzeczy poprzez zyski ze sprzedaży afrykańskich niewolników Maurom z Afryki Północnej.
Informacje Fernandesa umożliwiły rozwój portugalskiego handlu niewolnikami – w 1448 roku Portugalia zawarła lukratywne kontrakty handlowe z wodzami mauretańskimi i afrykańskimi.

</doc>
<doc id="5171342" url="https://pl.wikipedia.org/wiki?curid=5171342" title="Ulica Warszawska w Łukowie">
Ulica Warszawska w Łukowie

Ulica Warszawska – jedna z głównych ulic Łukowa. Jej długość wynosi ok. 1 540 m.
Przebieg.
Jest częścią drogi krajowej nr 76. Zaczyna się skrzyżowaniem z ulicami: Józefa Piłsudskiego i ks. kard. Stefana Wyszyńskiego, w centrum Łukowa. Początkowo biegnie w kierunku południowo-zachodnim, następnie – za mostem na Krznie Południowej – w przybliżeniu na zachód. Dalej ul. Warszawska krzyżuje się z aleją Wojska Polskiego i Alejami Lecha i Marii Kaczyńskich; na skrzyżowaniu tym znajduje się rondo Tajnej Organizacji Nauczycielskiej. Następnie ul. Warszawska przecina tory kolejowe w pobliżu peronu stacji Łuków Łapiguz. Tuż za torami kończy się skrzyżowaniem z ul. Zbożową, a jej kontynuacją jest ul. Łapiguz.

</doc>
<doc id="5171343" url="https://pl.wikipedia.org/wiki?curid=5171343" title="Bärbel Bas">
Bärbel Bas

Bärbel Bas (ur. 3 maja 1968 w Walsum) – niemiecka polityk, działaczka Socjaldemokratycznej Partii Niemiec (SPD), od 2021 przewodnicząca Bundestagu.
Życiorys.
W 1984 ukończyła szkołę średnią, odbyła przygotowanie zawodowe. Podjęła pracę jako urzędniczka w Duisburger Verkehrsgesellschaft (DVG), regionalnym przedsiębiorstwie transportowym. Później zatrudniona w zakładowym funduszu ubezpieczeń zdrowotnych BKK DVG. Uzyskiwała dodatkowe kwalifikacje zawodowe, a w 2007 została absolwentką studiów wieczorowych z zarządzania personelem w instytucji oświatowej Verwaltungs- und Wirtschaftsakademie w Essen. W latach 2002–2006 była zastępczynią dyrektora zakładowego funduszu ubezpieczeń zdrowotnych BKK EVS, a od 2007 do 2009 kierowała działem obsługi personelu w funduszu BKK futur.
W 1988 wstąpiła do Socjaldemokratycznej Partii Niemiec, działała także w jej organizacji młodzieżowej Jusos. W latach 1994–2002 zasiadała w radzie miejskiej Duisburga. Od 2004 do 2018 wchodziła w skład rady regionu Niederrhein. W 2010 została przewodniczącą partyjnej rady SPD w Nadrenii Północnej-Westfalii. W wyborach w 2009 po raz pierwszy uzyskała mandat posłanki do Bundestagu. Z powodzeniem ubiegała się o reelekcję w 2013, 2017 i 2021.
26 października 2021 została wybrana na przewodniczącą niższej izby niemieckiego parlamentu, otrzymując 576 głosów.
Życie prywatne.
Jest wdową, nie ma dzieci.

</doc>
<doc id="5171349" url="https://pl.wikipedia.org/wiki?curid=5171349" title="Kocie języczki">
Kocie języczki

Kocie języczki – małe słodkie chrupiące ciasteczka w kształcie zaokrąglonego języka; nazwa odnosi się także do czekoladek w kształcie wąskich, zaokrąglonych języczków.
Nazwa.
Ciasteczka kocie języczki są znane na całym świecie i prawie wszędzie są nazywane (w tłumaczeniu) kocimi języczkami, np. w języku francuskim ("langues-de-chat"), angielskim ("cats' tongues"), włoskim ("lingue di gatto"), hiszpańskim ("lenguas de gato"), niemieckim ("Katzenzungen"), niderlandzkim ("kattentongen") czy rosyjskim (кошачьи язычки). Znane są też w Indonezji ("kue lidah kucing").
Nie jest pewne, kto i gdzie wymyślił te ciasteczka oraz nazwę dla nich. Biorąc pod uwagę ich recepturę (składniki i technikę przyrządzenia), przypuszcza się, że pierwsze kocie języczki zostały upieczone we Francji w XVII wieku.
W niektórych językach termin „kocie języczki” jest stosowany do nazwania nie tylko ciasteczek, ale także lub jedynie słodyczy o podobnym wyglądzie, lecz wykonanych wyłącznie z czekolady.
Ciastka.
Wygląd.
Są to słodkie, delikatne w smaku, cienkie, podłużne pięcio- do ośmiocentymetrowe maślane ciasteczka o zaokrąglonych jasnobrązowych brzegach i o lekko szorstkiej złocistobrązowej powierzchni, przypominające kształtem kocie języki.
Receptura.
Ich receptura najprawdopodobniej pochodzi z XVII wieku z Francji. Są wypiekane z ciasta wyrabianego z mąki, cukru i masła w równych proporcjach. Są łatwe do przygotowania i mają krótki czas pieczenia.
Składniki:
Składniki tylko lekko miesza się ze sobą. Surowe ciasto ma stosunkowo rzadką konsystencję.
Z surowego ciasta za pomocą rękawa cukierniczego z odpowiednią okrągłą końcówką wyciskane są na blachę porcje ciasta w kształcie kociego języczka. Dostępne są również metalowe formy do pieczenia kocich języczków. Ich pieczenie w uprzednio nagrzanym piekarniku trwa kilka minut.
Podawanie.
Kocie języczki są podawane do kawy lub herbaty, do deserów, a szczególnie do musu czekoladowego i zabaglione z owocami, oraz serwowane do lodów. Współcześnie dostępne są również w (częściowej) polewie czekoladowej lub nadziewane masą kremową lub dżemem umieszczonymi pomiędzy dwoma złączonymi ze sobą ciasteczkami.
Przechowywanie.
Kocie języczki należy przechowywać w szczelnym metalowym lub plastikowym opakowaniu, chroniącym przed dostępem powietrza i wilgocią, w suchym i chłodnym miejscu.

</doc>
<doc id="5171351" url="https://pl.wikipedia.org/wiki?curid=5171351" title="Teresa Zielińska (inżynier)">
Teresa Zielińska (inżynier)

Teresa Zielińska (ur. 1955 w Hrubieszowie) – polska inżynierka, profesor nauk technicznych, specjalistka w zakresie automatyki i robotyki, wykładowczyni Politechniki Warszawskiej.
Życiorys.
Teresa Zielińska w 1979 ukończyła studia w zakresie elektroniki i automatyki na Politechnice Warszawskiej. Doktoryzowała się z robotyki na Wydziale Mechanicznym Energetyki i Lotnictwa PW w 1987. W 1996 habilitowała się w dyscyplinie biocybernetyka i inżynieria biomedyczna w Instytucie Biocybernetyki i Inżynierii Biomedycznej im. Macieja Nałęcza Polskiej Akademii Nauk, przedstawiając dzieło "Wykorzystanie własności chodu człowieka i zwierząt do syntezy ruchu maszyn kroczących". W 2005 otrzymała tytuł profesora nauk technicznych.
Jej zainteresowania naukowe obejmują robotykę, w tym budowy systemów sterowania w czasie rzeczywistym; syntezę ruchu oraz projektowania nowoczesnych konstrukcji robotycznych – maszyn kroczących oraz robotów humanoidalnych; nawigację maszyn kroczących i robotów mobilnych; biomechanikę; biorobotykę; humanoidy. Opracowała prototyp czujnika do pomiaru sił stycznych oraz system sterowania zespołem autonomicznych maszyn kroczących.
Pracę zawodową rozpoczęła w 1979 jako asystentka w Polskiej Akademii Nauk. Od 1981 do 1986 była starszą programistką w Centrum Komputerowym Szkoły Głównej Gospodarstwa Wiejskiego w Warszawie. W 1987 została zatrudniona na Politechnice Warszawskiej. W międzyczasie wykładała przez pół roku także na Politechnice Turyńskiej (1990) oraz Loughborough University of Technology (1992). Odbyła również staż na Uniwersytecie Stanu Ohio (1995). W latach 1998–2001 oraz w 2005 pracowała na Uniwersytecie Technologicznym Nanyang w Singapurze. W 2001 wróciła na Politechnikę Warszawą, Instytut Techniki Lotniczej i Mechaniki Stosowanej Wydziału Mechaniczny Energetyki i Lotnictwa. Pełniła szereg funkcji, m.in. prodziekanki ds. ogólnych i nauki (2008–2012) i wicedyrektorki Instytutu Techniki Lotniczej i Mechaniki Stosowanej.
Członkini Komitetu Automatyki i Robotyki PAN"", wiceprzewodnicząca polskiego oddziału (2016–2019) oraz Sekretarz Generalna (2011–2019). Członkini Rady Narodowego Centrum Nauki w latach 2018–2022.
Odznaczona Złotym Krzyżem Zasługi oraz Medalem Komisji Edukacji Narodowej.
Jej ojciec był lekarzem. Matka córki.

</doc>
<doc id="5171356" url="https://pl.wikipedia.org/wiki?curid=5171356" title="Czerwony Brzeg (przystanek kolejowy)">
Czerwony Brzeg (przystanek kolejowy)

Czerwony Brzeg (, ) – przystanek kolejowy w miejscowości Czerwony Brzeg, w rejonie wilejskim, w obwodzie mińskim, na Białorusi. Położony jest na linii Połock - Mołodeczno.

</doc>
<doc id="5171358" url="https://pl.wikipedia.org/wiki?curid=5171358" title="Sejm piotrkowski 1521">
Sejm piotrkowski 1521

Sejm piotrkowski 1521 – Sejm walny Korony Królestwa Polskiego został zwołany ok. 1 września 1521 roku do Piotrkowa.
Sejmiki przedsejmowe odbyły się: 3 października, proszowski 8 października, powtórny średzki 23 listopada 1521 roku.
Obrady sejmu trwały od 4 listopada do 7 stycznia 1522 roku. Sejmik relacyjny ziemi krakowskiej w Wojniczu został zwołany 13 lipca na 24 sierpnia 1514 roku. 
Po sejmie król zwołał sejmiki w Proszowicach, Korczynie i Wiśni.

</doc>
<doc id="5171360" url="https://pl.wikipedia.org/wiki?curid=5171360" title="Gustomoj">
Gustomoj

Gustomoj () – wieś (ros. село, trb. sieło) w zachodniej Rosji, centrum administracyjne sielsowietu gustomojskiego w rejonie lgowskim (obwód kurski).
Geografia.
Miejscowość położona jest nad rzeką Gustomoj w dorzeczu Sejmu, 13 km na zachód od centrum administracyjnego rejonu (Lgow), 78 km na południowy zachód od Kurska, przy drodze regionalnego znaczenia 38K-017 (Kursk – Lgow – Rylsk – granica z Ukrainą) – część trasy europejskiej E38.
We wsi znajdują się ulice: Centralnaja, Gagarina, Grażdanka, Iwanowskij szlach, Kurskaja, Lgowskij szlach, Ługowaja, Sadowaja i Tagin (334 posesje).
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 527 osób.

</doc>
<doc id="5171361" url="https://pl.wikipedia.org/wiki?curid=5171361" title="Leto I Atryda">
Leto I Atryda



</doc>
<doc id="5171362" url="https://pl.wikipedia.org/wiki?curid=5171362" title="Zienit (przystanek kolejowy)">
Zienit (przystanek kolejowy)

Zienit (, ) – przystanek kolejowy w miejscowości Wilejka, w rejonie wilejskim, w obwodzie mińskim, na Białorusi. Położony jest na linii Połock - Mołodeczno.

</doc>
<doc id="5171364" url="https://pl.wikipedia.org/wiki?curid=5171364" title="Sypitki (przystanek kolejowy)">
Sypitki (przystanek kolejowy)

Sypitki – przystanek osobowy oraz zlikwidowana ładownia w Sypitkach w województwie warmińsko-mazurskim w Polsce. Obiekt położony jest w środku wsi tuż obok przejazdu kolejowo-drogowego kat. D w km. 15,147. Przystanek jest ostatnim czynnym punktem eksploatacyjnym Ełckiej Kolei Wąskotorowej. Oprócz obsługi ruchu pasażerskiego na przystanku realizowane są cykliczne wydarzenia kulturalne "Pociąg do kultury", w ramach których odbywają się m.in. koncerty.
Historia.
Naprzeciw przystanku wybudowano kolejowy dom mieszkalny dla dwóch rodzin. Natomiast przy przystanku przez kilkadziesiąt lat (do 2018 roku) jedynym budynkiem był niewielki magazynek z wiatą dla pasażerów. Wsiadanie i wysiadanie osób odbywało się bezpośrednio z międzytorza. Dopiero po 2002 roku wybudowano toalety, wiatę z grillem, ogrodzenie, elementy małej infrastruktury. Pod koniec 2018 roku w ramach pierwszego etapu prac wybudowany został peron przy torze głównym dodatkowym, nowe ogrodzenie, zasadzono żywopłot.
Przy przystanku stoją normalnotorowe wagony gospodarcze, w których urządzone były wczasy wagonowe PKP.
Most.
Tuż za przystankiem w km 15,217 znajduje się most kratownicowy.

</doc>
<doc id="5171367" url="https://pl.wikipedia.org/wiki?curid=5171367" title="Bukwicówka">
Bukwicówka

Bukwicówka – polska, podlaska odmiana bimbru (samogonu).
Odmiana związana jest przede wszystkim z terenami Puszczy Knyszyńskiej. Powstaje w drodze doprawienia samogonu liśćmi bukwicy zwyczajnej, co zapewnia produktowi końcowemu charakterystyczny zielonkawy kolor, a także specyficzny smak i aromat. Według lokalnej tradycji ma właściwości oczyszczające organizm. Smakosz, Zbigniew Kmieć, uważa ją za "najpoważniejszy być może i najlepszy polski mocny alkohol".

</doc>
<doc id="5171368" url="https://pl.wikipedia.org/wiki?curid=5171368" title="Infraestruturas de Portugal">
Infraestruturas de Portugal

Infraestruturas de Portugal – portugalska organizacja państwowa zarządzająca infrastukturą drogową i kolejową w Portugalii. Powstała w roku 2015 w wyniku połączenia Estradas de Portugal i Rede Ferroviária Nacional (REFER).

</doc>
<doc id="5171373" url="https://pl.wikipedia.org/wiki?curid=5171373" title="Haradok (rejon homelski)">
Haradok (rejon homelski)

Haradok (; , "Gorodok") – osiedle na Białorusi, w obwodzie homelskim, w rejonie homelskim, w sielsowiecie Rudnia Marymonawa.
Haradok graniczy z Rezerwatem Biologicznym „Dniepra-Sożski”.

</doc>
<doc id="5171377" url="https://pl.wikipedia.org/wiki?curid=5171377" title="Joachim Gérard">
Joachim Gérard

Joachim Gérard (ur. 15 października 1988 w Limelette) – belgijski tenisista niepełnosprawny, lider rankingu singlowego, zwycięzca dwóch turniejów wielkoszlemowych w grze pojedynczej oraz czterech w grze podwójnej, czterokrotny zwycięzca mistrzostw na zakończenie sezonu w grze pojedynczej (2015, 2016, 2018, 2019), triumfator tej imprezy w grze podwójnej (2014), brązowy medalista paraolimpijski w grze podwójnej z Rio de Janeiro (2016). W karierze Gérard zwyciężył w 45 turniejach singlowych i 58 deblowych.

</doc>
<doc id="5171378" url="https://pl.wikipedia.org/wiki?curid=5171378" title="Wellington Yueh">
Wellington Yueh



</doc>
<doc id="5171379" url="https://pl.wikipedia.org/wiki?curid=5171379" title="Siona Atryda">
Siona Atryda



</doc>
<doc id="5171381" url="https://pl.wikipedia.org/wiki?curid=5171381" title="Miles Teg">
Miles Teg



</doc>
<doc id="5171383" url="https://pl.wikipedia.org/wiki?curid=5171383" title="Liet-Kynes">
Liet-Kynes



</doc>
<doc id="5171384" url="https://pl.wikipedia.org/wiki?curid=5171384" title="Joachim Gerard">
Joachim Gerard



</doc>
<doc id="5171388" url="https://pl.wikipedia.org/wiki?curid=5171388" title="Baniszczi">
Baniszczi

Baniszczi () – wieś (ros. село, trb. sieło) w zachodniej Rosji, w sielsowiecie gustomojskim rejonu lgowskiego w obwodzie kurskim.
Geografia.
Miejscowość położona jest nad Sejmem, 6 km od centrum administracyjnego sielsowietu (Gustomoj), 10 km na północny zachód od centrum administracyjnego rejonu (Lgow), 76 km na zachód od Kurska, 6 km od drogi regionalnego znaczenia 38K-017 (Kursk – Lgow – Rylsk – granica z Ukrainą) – część trasy europejskiej E38.
We wsi znajdują się ulice: Centralnaja, Krasnyj ugołok, Kutok, Lenina, Lesnaja, Okolica, Osinowka, Szkolnaja, Tiszyna i Zielonaja (554 posesje).
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 717 osób.

</doc>
<doc id="5171393" url="https://pl.wikipedia.org/wiki?curid=5171393" title="Protogene Veronesi">
Protogene Veronesi

Protogene Veronesi (ur. 19 lutego 1920 w Bolonii, zm. 23 sierpnia 1990 tamże) – włoski polityk i fizyk, senator, poseł do Parlamentu Europejskiego I kadencji.
Życiorys.
W 1942 ukończył studia fizyczne na Uniwersytecie Bolońskim. Podczas II wojny światowej początkowo powołany do wojska, następnie działał w partyzantce i był uwięziony w obozie koncentracyjnym. Po wojnie został pracownikiem naukowym macierzystej uczelni, dochodząc do stanowiska profesora fizyki ogólnej. Specjalizował się w tematyce radioaktywności, został dyrektorem bolońskiego Istituto nazionale di fisica nucleare (INFN). Opublikował prace naukowe, a także jeden tom poezji pisanej w lokalnym dialekcie bolońskim.
Zaangażował się w działalność polityczną w ramach Włoskiej Partii Komunistycznej, był radnym miejskim Bolonii. W 1972 i 1976 wybierano go do Senatu. Od 1973 do 1984 był posłem do Parlamentu Europejskiego (w 1979 wybrano go w wyborach powszechnych), gdzie przystąpił do Grupy Sojuszu Komunistycznego.
Jego córka Zoia także zaangażowała się w działalność partii komunistycznej.

</doc>
<doc id="5171398" url="https://pl.wikipedia.org/wiki?curid=5171398" title="A/C">
A/C



</doc>
<doc id="5171399" url="https://pl.wikipedia.org/wiki?curid=5171399" title="37 Sochaczewski Dywizjon Rakietowy Obrony Powietrznej">
37 Sochaczewski Dywizjon Rakietowy Obrony Powietrznej



</doc>
<doc id="5171401" url="https://pl.wikipedia.org/wiki?curid=5171401" title="Nairnshire">
Nairnshire

Nairnshire (także Nairn, ) – hrabstwo historyczne w północnej Szkocji, którego siedzibą administracyjną i głównym ośrodkiem miejskim było Nairn. Współcześnie teren hrabstwa znajduje się w granicach jednostki administracyjnej Highland.
Jedno z najmniejszych szkockich hrabstw, w 1887 roku zajmujące powierzchnię 518 km², w 1951 roku – 422 km² (0,5% terytorium Szkocji). Liczba ludności w 1887 roku – 10 455, w 1951 roku – 8719 (0,17% całkowitej populacji Szkocji). Położone było nad południowym brzegiem zatoki Moray Firth (Morze Północne), pomiędzy hrabstwami Inverness-shire na zachodzie i Moray (Elginshire) na wschodzie. Do XIX wieku należało do niego kilka większych eksklaw w obrębie sąsiednich hrabstw. Północna, nadmorska część hrabstwa była nizinna, o żyznych glebach, w znacznej części zalesiona. Na południu teren wyżynno-górzysty, wznoszący się do 600 m n.p.m. (Grampiany). Główne rzeki – Nairn i Findhorn.
Gospodarka hrabstwa opierała się na rolnictwie i rybołówstwie. Prowadzone było tu wydobycie granitu i produkcja whisky, rozwinęła się także turystyka.

</doc>
<doc id="5171403" url="https://pl.wikipedia.org/wiki?curid=5171403" title="Nairn (ujednoznacznienie)">
Nairn (ujednoznacznienie)



</doc>
<doc id="5171405" url="https://pl.wikipedia.org/wiki?curid=5171405" title="Dzięcioł pręgogrzbiety">
Dzięcioł pręgogrzbiety

Dzięcioł pręgogrzbiety ("Campephilus gayaquilensis") – gatunek średniej wielkości ptaka z rodziny dzięciołowatych (Picidae), występujący w północno-zachodniej części Ameryki Południowej. Brązowawo-czarne ubarwienie grzbietu pozwala go odróżnić od dzięcioła szkarłatnoczubego. W Czerwonej księdze gatunków zagrożonych IUCN klasyfikowany jest jako gatunek najmniejszej troski (LC, "Least Concern").
Systematyka.
Pierwszego naukowego opisu gatunku – na podstawie holotypu pochodzącego z Guayaquil w Ekwadorze – dokonał francuski przyrodnik René Lesson w 1845 roku, nadając mu nazwę "Picus Gayaquilensis". Nie wyróżnia się podgatunków.
Morfologia.
Duży dzięcioł o dłutowatym, długim, silnym, lekko zakrzywionym dziobie koloru szarawego. Żuchwa nieco jaśniejsza. Tęczówki jasnożółte, wokół oka naga, czarna skóra. Nogi silne z długim czwartym palcem, od szarobrązowych do zielonoszarych. Pióra głowy tworzą charakterystyczny czub. Samiec ma czarną brodę i gardło, cała reszta głowy jaskrawoczerwona tylko w dolnej części płatów policzkowych niewielka okrągła plamka od góry czarna od dołu płowa. U samic wzdłuż boków głowy biegnie biały pas, którego brak u samców. U obu płci ten jasny pas biegnie wzdłuż boków szyi aż do górnej części piersi, tworząc „V” na plecach. Przechodzi on na grzbiecie w białe i czarne pręgi, które rozciągają się aż do początku ogona. Ogon od ciemnobrązowego do czarnobrązowego. Spód ciała w czarne prążki na płowobrązowym tle. Skrzydła od brązowoczarnych do czarnych. Długość ciała 32–34 cm, masa ciała 230–253 g.
Zasięg występowania.
Dzięcioł pręgogrzbiety występuje na zachodnich zboczach Andów oraz przylegających do nich nizinach w pasie od południowo-zachodniej Kolumbii poprzez zachodni Ekwador, aż do północno-zachodniego Peru. Zamieszkuje tereny od poziomu morza do 1100 m n.p.m. w Kolumbii i do 800 m n.p.m. w Ekwadorze i Peru, gdzie sporadycznie obserwowany był wyżej – do 1500 m n.p.m. Dzięcioł pręgogrzbiety jest gatunkiem osiadłym.
Ekologia.
Jego głównym habitatem są nizinne i górskie wilgotne lub suche lasy liściaste, ich obrzeża oraz wysokie lasy wtórne powstałe w wyniku naturalnego lub sztucznego odnowienia zniszczonych lasów pierwotnych. Jest gatunkiem sympatrycznym z dzięciołem wspaniałym. Żeruje na pniach dużych drzew oraz na martwych gałęziach. Szczegóły diety są słabo zbadane, ale jest ona prawdopodobnie taka jak u dzięcioła szkarłatnoczubego.
Rozmnażanie.
Brak pewnych informacji. Sezon lęgowy co najmniej w październiku i maju; w zachodnim Ekwadorze obserwowano kucie dziupli w lipcu oraz parę z młodocianym potomkiem w październiku.
Status i ochrona.
W Czerwonej księdze gatunków zagrożonych IUCN dzięcioł pręgogrzbiety jest klasyfikowany jako gatunek najmniejszej troski (LC, "Least Concern") od 2022 roku; wcześniej, od 2004 był uznawany za gatunek bliski zagrożenia (NT, "Near Threatened"). Liczebność populacji została oszacowana na 25000-150000. Zasięg jego występowania według szacunków organizacji BirdLife International obejmuje około 245 tys. km². Trend liczebności populacji uznawany jest za spadkowy ze względu na utratę siedlisk. BirdLife International wymienia 36 ostoi ptaków IBA, w których ten gatunek występuje: 28 w Ekwadorze (m.in. Park Narodowy Machalilla) i 8 w Peru (m.in. Park Narodowy Cerros de Amotape).

</doc>
<doc id="5171424" url="https://pl.wikipedia.org/wiki?curid=5171424" title="Elżbieta Podsiadło">
Elżbieta Podsiadło

Elżbieta Janina Podsiadło (ur. 9 sierpnia 1938 w Dołach Opacich) – polska entomolog.
Życiorys.
W 1962 ukończyła studia na Uniwersytecie Wrocławskim, w 1972 obroniła doktorat, a w 1986 habilitowała się w Szkole Głównej Gospodarstwa Wiejskiego w Warszawie, w 1987 została docentem, w 1992 otrzymała tytuł profesora nadzwyczajnego. W latach 1987-1990 prodziekan Wydziału Zootechniki SGGW. Obecnie emerytowany profesor SGGW.
Praca naukowa.
Przedmiotem pracy naukowej Elżbiety Podsiadło była morfologia, taksonomia i biologia pluskwiaków z grupy czerwców "Hemiptera": "Coccinea" oraz biologia "Chalcidoidea" (Bleskotek), gatunków os przechodzących rozwój w larwach owadów wykorzystywanych do biologicznego zwalczania szkodników upraw. Zajmowała się synonimiką w rodzaju "Asterodiaspis", opisami i redeskrypcją larw z rodzin "Diaspididae" i "Lecanodiaspididae" oraz wyjaśnieniem cykli życiowych "Encyritidae". Dorobek naukowy Elżbiety Posiadało obejmuje 25 publikacji naukowych, jest współautorką skryptu i podręcznika zoologii dla studentów uczelni rolniczych. Stworzyła kolekcję "Coccinea" Polski, która znajduje się w Zakładzie Zoologii SGGW.

</doc>
<doc id="5171427" url="https://pl.wikipedia.org/wiki?curid=5171427" title="Sulimar">
Sulimar



</doc>
<doc id="5171431" url="https://pl.wikipedia.org/wiki?curid=5171431" title="Alfie Hewett">
Alfie Hewett

Alfie Hewett (ur. 6 grudnia 1997 w Norwich) – brytyjski tenisista niepełnosprawny, lider zarówno rankingu singlowego, jak i deblowego, zwycięzca sześciu turniejów wielkoszlemowych w grze pojedynczej oraz piętnastu w grze podwójnej, dwukrotny zwycięzca mistrzostw na zakończenie sezonu w grze pojedynczej (2017, 2021), a także dwukrotny triumfator tej imprezy w grze podwójnej (2017, 2021), trzykrotnie srebrny medalista paraolimpijski: w grze pojedynczej (Rio de Janeiro 2016) oraz dwukrotnie w grze podwójnej (2016, Tokio 2020). W karierze Hewett zwyciężył w 49 turniejach singlowych i 67 deblowych.

</doc>
<doc id="5171435" url="https://pl.wikipedia.org/wiki?curid=5171435" title="Attyla (film 2001)">
Attyla (film 2001)



</doc>
<doc id="5171437" url="https://pl.wikipedia.org/wiki?curid=5171437" title="Władysław Domagała (dyplomata)">
Władysław Domagała (dyplomata)

Władysław Domagała (ur. 3 października 1921 w Bobrownikach, zm. 8 stycznia 2022 w Warszawie) – polski działacz partyjny i dyplomata, ambasador PRL w Gwinei (1960–1961), Japonii (1964–1968), Wietnamie (1971–1975) oraz Bangladeszu (1978–1982).
Życiorys.
Syn Jana i Katarzyny. Od 1946 należał do Polskiej Partii Robotniczej, zaś od 15 grudnia 1948 do Polskiej Zjednoczonej Partii Robotniczej. W latach 1948–1950 był kierownikiem Międzywojewódzkiej Szkoły Partyjnej Komitetu Wojewódzkiego PZPR w Katowicach. W latach 1950–1953 pracował jako aspirant w Instytucie Nauk Społecznych przy KC PZPR. Zastępca Kierownika Wydziału Szkół Partyjnych KC PZPR (1954). Następnie rozpoczął pracę jako dyplomata kolejno jako radca ambasady w Rzymie, w tym jako chargé d’affaires (1956–1958) oraz konsul generalny PRL w Damaszku (1958–1960). Później na stanowisku ambasadora kolejno w Gwinei (1960–1961), Japonii (1964–1968), Wietnamie (1971–1975) oraz Bangladeszu, z dodatkową akredytacją w Birmie (1978–1982).
Pochowany na Cmentarzu Komunalnym Północnym w Warszawie.

</doc>
<doc id="5171438" url="https://pl.wikipedia.org/wiki?curid=5171438" title="Estádio das Salésias">
Estádio das Salésias

Estádio das Salésias – stadion piłkarski w Lizbonie (w dzielnicy Belém), stolicy Portugalii. Został otwarty 29 stycznia 1928 roku. Od momentu otwarcia do 1956 roku swoje spotkania rozgrywali na nim piłkarze klubu CF Os Belenenses. Po 1956 roku obiekt pozostał opuszczony, aż do ponownego otwarcia po rewitalizacji w 2016 roku.
Historia.
Pierwszym boiskiem klubu CF Os Belenenses było Campo do Pau de Fio. Ponieważ obiekt ten nie spełniał wymagań rozgrywek, drużyna musiała przenieść się na wynajmowany Estádio do Lumiar. 29 stycznia 1928 roku Belenenses zainaugurowało swój własny stadion, Estádio das Salésias. W 1937 roku, po modernizacji, stadion stał się najlepszym obiektem piłkarskim w kraju. Arena wyposażona była m.in. w trawiaste boisko, bieżnię lekkoaltetyczną, oświetlenie i trybuny mogące pomieścić 21 000 widzów. Obiekt przemianowano wówczas na Estádio José Manuel Soares, na cześć José Manuela Soaresa (pseudonim „Pepe”), zmarłego przedwcześnie piłkarza Belenenses. Po modernizacji, przez niedługi okres (do czasu otwarcia w 1944 roku Stadionu Narodowego), na stadionie swoje spotkania rozgrywała piłkarska reprezentacja Portugalii. Pięciokrotnie na obiekcie odbył się też finał piłkarskiego Pucharu Portugalii (w latach 1939, 1941, 1943, 1944 i 1945). W 1946 roku Belenenses zdobyło mistrzostwo Portugalii. W tym samym roku działacze klubu zwrócili się do władz miasta o środki na rozbudowę Estádio das Salésias. W zamian otrzymali jednak odpowiedź, iż w związku z planami urbanizacji ich obiekt wkrótce zostanie zlikwidowany. Miasto obiecało w zamian przyznanie klubowi innego terenu, na którym miał powstać nowy stadion. W latach 1953–1956, na terenie byłego kamieniołomu, wybudowano więc nowy stadion dla Belenenses. Po przenosinach w 1956 roku, zaprzestano korzystania ze starego obiektu. Nie zrealizowano natomiast planów budowy na jego terenie nowych budynków, w związku z czym opuszczony stadion powoli niszczał i zarastał dziką roślinnością. Dopiero po 60 latach obiekt został wyremontowany, otrzymując nową (niepełnowymiarową) murawę i nieduże trybuny na 500 widzów. Ponowna, uroczysta inauguracja miała miejsce 26 maja 2016 roku, w 70. rocznicę zdobycia przez Belenenses tytułu mistrzowskiego. Po ponownym otwarciu stadion służy głównie młodzieży oraz rugbistom.

</doc>
<doc id="5171441" url="https://pl.wikipedia.org/wiki?curid=5171441" title="Rakieta suborbitalna">
Rakieta suborbitalna

Rakieta suborbitalna (zwana również rakietą sondującą) – pojazd całkowicie lub częściowo napędzany napędem rakietowym w celu lotu po trajektorii suborbitalnej, którego ciąg jest wyższy niż siła nośna przez większość wzlotu z pracującym napędem". Przykładami takich rakiet są Black Brant, Space Loft XL, ILR-33 BURSZTYN czy New Shepard.
Historia.
Pierwszą rakietą zdolną do wykonania lotu suborbitalnego była niemiecka rakieta V2. Jeszcze w czasie trwania II Wojny Światowej brytyjski pisarz Arthur C. Clarke zaproponował, aby po wojnie wykorzystać te rakiety do celów naukowych. W swoim liście opublikowanym w czasopiśmie Wireless World postulował przeprowadzanie lotów na wysokość warstw E, F1 oraz F2 jonosfery, przesyłanie zbieranych danych na Ziemię za pomocą telemetrii a następnie zapewnienie bezpiecznego lądowania na spadochronie.
Po zakończeniu wojny znaczna część rakiet oraz zaangażowanego w ich rozwój i produkcję personelu została przechwycona przez wojska aliantów, szczególnie dużo przez wojska USA. To właśnie w Stanach Zjednoczonych miały miejsce pierwsze loty suborbitalne w celach naukowych. Nastąpił rozwój nowych konstrukcji zarówno w Stanach Zjednoczonych, jak i w innych krajach, w tym w Polsce, w ramach programu Meteor. Większość rakiet suborbitalnych wykorzystywanych od lat 50. miała silniki na stały materiał pędny. Obecnie coraz częstsze jest wykorzystywanie silników na ciekłe materiały pędne lub silników hybrydowych.
Zastosowania.
Rakiet suborbitalne wykorzystywane są do sondażu atmosfery, tj. do wykonywania pomiarów na dużych wysokościach, niedostępnych dla balonów stratosferycznych. Częste są również badania wykorzystujące panujące w rakiecie przez pewien czas lotu warunki mikrograwitacji. Pułap lotu wielu rakiet pozwala na prowadzenie obserwacji astronomicznych bez zakłóceń atmosferycznych. Warunki panujące na rakietach pozwalają również na walidację technologii kosmicznych, rakietowych oraz militarnych. Rakiety suborbitalne wykorzystywane są również szeroko w celach edukacyjnych, czego przykładem są loty rakiety REXUS. W roku 2021 rozpoczęły się pierwsze suborbitalne, turystyczne loty kosmiczne.

</doc>
<doc id="5171444" url="https://pl.wikipedia.org/wiki?curid=5171444" title="Eufalia (Zołotariew)">
Eufalia (Zołotariew)

Eufalia, imię świeckie Elżbieta Zołotariew (ur. we Wrocławiu) – polska mniszka prawosławna.
Życiorys.
Ukończyła Akademię Muzyczną im. Fryderyka Chopina w Warszawie. Została laureatką wielu krajowych i zagranicznych konkursów skrzypcowych. Współpracowała z orkiestrą "Philharmonie der Nationen" pod dyrekcją Justusa Frantza.
W 1996 r. wstąpiła do klasztoru. 28 sierpnia 2008 r. została pierwszą przełożoną reaktywowanego monasteru Opieki Matki Bożej w Turkowicach; funkcję tę pełniła do 21 września 2009 r. Aktualnie w turkowickim monasterze prowadzi chór, kultywujący tradycyjny cerkiewny śpiew bizantyński.

</doc>
<doc id="5171447" url="https://pl.wikipedia.org/wiki?curid=5171447" title="Gordon Reid">
Gordon Reid

Gordon Reid, MBE (ur. 2 października 1991 w Alexandrii) – brytyjski tenisista niepełnosprawny, lider zarówno rankingu singlowego, jak i deblowego, zwycięzca dwóch turniejów wielkoszlemowych w grze pojedynczej oraz dziewiętnastu w grze podwójnej, czterokrotny zwycięzca mistrzostw na zakończenie sezonu w grze podwójnej (2013, 2015, 2017, 2021), dwukrotny finalista tej imprezy w grze pojedynczej (2016, 2017), mistrz paraolimpijski w grze pojedynczej (Rio de Janeiro 2016), brązowy medalista w singlu (Tokio 2020), dwukrotny srebrny medalista paraolimpijski w grze podwójnej (2016, 2020). W karierze Reid zwyciężył w 49 turniejach singlowych i 87 deblowych.

</doc>
<doc id="5171463" url="https://pl.wikipedia.org/wiki?curid=5171463" title="Haplostomella malacocera">
Haplostomella malacocera

Haplostomella malacocera – gatunek widłonogów z rodziny Botryllophilidae. Nazwa naukowa tego gatunku skorupiaków została opublikowana w 1924 roku przez francuskich zoologów Edouarda Chattona i Hervé'a Haranta.

</doc>
<doc id="5171464" url="https://pl.wikipedia.org/wiki?curid=5171464" title="Alivia - Fundacja Onkologiczna">
Alivia - Fundacja Onkologiczna



</doc>
<doc id="5171466" url="https://pl.wikipedia.org/wiki?curid=5171466" title="Haplostomella oceanica">
Haplostomella oceanica

Haplostomella oceanica – gatunek widłonogów z rodziny Botryllophilidae. Nazwa naukowa tego gatunku skorupiaków została opublikowana w 1977 roku przez zoologów Shigeko Ooishi i Rolfa Dietera Illga. Gatunek został ujęty w Catalogue of Life.

</doc>
<doc id="5171467" url="https://pl.wikipedia.org/wiki?curid=5171467" title="Zmiana na tronie cesarskim Japonii 2019">
Zmiana na tronie cesarskim Japonii 2019



</doc>
<doc id="5171469" url="https://pl.wikipedia.org/wiki?curid=5171469" title="Haplostomella reducta">
Haplostomella reducta

Haplostomella reducta – gatunek widłonogów z rodziny Botryllophilidae. Nazwa naukowa tego gatunku skorupiaków została opublikowana w 1977 roku przez zoologów Shigeko Ooishi i Rolfa Dietera Illga. Gatunek został ujęty w Catalogue of Life.

</doc>
<doc id="5171470" url="https://pl.wikipedia.org/wiki?curid=5171470" title="Piotrek zgubił dziadka oko, a Jasiek chce dożyć spokojnej starości (serial)">
Piotrek zgubił dziadka oko, a Jasiek chce dożyć spokojnej starości (serial)



</doc>
<doc id="5171472" url="https://pl.wikipedia.org/wiki?curid=5171472" title="Euritmia">
Euritmia

Euritmia – rodzaj wieloszczetów z rzędu Phyllodocida i rodziny Sphaerodoridae. Obejmuje 5 opisanych gatunków. Zamieszkują bentos mórz.
Morfologia.
Wieloszczety o ciele krótkim i grubym, w zarysie elipsowatym. Zależnie od gatunku osiągają maksymalnie od 0,5 do 2,5 mm długości i od 0,125 do 0,8 mm szerokości. Oskórek jest gruby i pozbawiony kolagenu. Powierzchnia ciała i parapodiów usiana jest rozproszonymi guzkami nabłonkowymi. Guzki te są małe, kuliste, siedzące (pozbawione szypułek), gładkie i pozbawione brodawek końcowych (papilli terminalnych). Na grzbietowej stronie segmentów szczecinkonośnych (chetigerów) guzki rozmieszczone są w ponad ośmiu nieregularnych szeregach podłużnych i trzech lub większej liczbie szeregów poprzecznych. Guzki te w klasyfikacji wypustek nabłonkowych Sphaerodoridae określane są jako papille, co oznacza brak w tym rodzaju guzków makroskopowych i mikroskopowych.
Prostomium zlane jest z pierwszym chetigerem ciała. Zaopatrzone jest w parę głaszczków, dwie lub trzy pary czułków bocznych oraz pojedynczy czułek środkowy. Poza tym część głowowa zaopatrzona jest w parę cirrusów mackowatych (okołogębowych). Wszystkie te przydatki są krótkie, palcowate, pozbawione ostróg czy brodawek nasadowych. Poza tym na głowie występują małe, półkuliste papille, brak jest natomiast papilli czułkowatych. Mogąca się wywracać na zewnątrz część gardzieli (ryjek) pozbawiona jest uzbrojenia.
Parapodia są jednogałęziste, stożkowate. Każde ma płat acikularny z pojedynczą acikulą. Wyrastający na spodzie parapodium cirrus wentralny jest krótki, zaokrąglony i nie wykracza długością poza wierzchołek płata acikularnego. Na chetigerze pierwszym brak jest szczecin zmodyfikowanych w przysadziste, zakrzywione haki. Szczecinki wszystkich parapodiów są proste (niezłożone), przed szczytem nabrzmiałe, piłkowane na krawędziach tnących blaszek.
Ekologia i występowanie.
Zwierzęta morskie, bentosowe. Spotykane na głębokościach od 0,5 do 800 m p.p.m. Bytują w miękkich osadach dennych, detrytusie, wśród glonów i w rurkach wieloszczetów z rodzaju "Ampharete". Znane są z rejonów wybrzeży Europy, Grenlandii, Stanów Zjednoczonych (w tym Alaski) oraz Afryki Południowej.
Taksonomia.
Rodzaj ten wprowadził w 1987 roku Rafael Sarda-Borroy na łamach "Zoologica Scripta". Autor ten umieścił w nim dwa gatunki – "E. hamulisetosa" i "E. capense". Nie dokonał on formalnego wyznaczenia gatunku typowego, jednak przyjmuje się, że jest nim pierwszy z wymienionych, jako że pojawia się w tytule pracy. W tym samym roku wprowadzony został przez Jerry’ego D. Kudenova monotypowy rodzaj "Amacrodorum", który w 2016 roku zsynonimizowany został z rodzajem "Euritmia" przez Maríę Capę, Karen J. Osborn i Torkilda Bakkena. Po rewizji Sphaerodoridae Maríi Capy i innych z 2020 roku do rodzaju tego zalicza się 5 opisanych gatunków:

</doc>
<doc id="5171473" url="https://pl.wikipedia.org/wiki?curid=5171473" title="Alfred G. Redfield">
Alfred G. Redfield

 Alfred Guillou Redfield (ur. 15 marca 1929 w Milton, Massachusetts, zm. 24 lipca 2019 w Alameda, Kalifornia) – amerykański biofizyk i bioinformatyk związany z Uniwersytetem Brandeisa (Waltham, Massachusetts) i "IBM Watson Laboratory" w Columbia University, członek NAS, który wniósł znaczący wkład w spektroskopię NMR (kwantowa natura jądra atomowego, teoria procesów relaksacji, teoria Blocha–Redfielda), pionier stosowania do badań struktur biomolekuł.
Rodzina.
Alfred Guillou Redfield był członkiem licznej rodziny o udokumentowanej historii (zob. "Genealogical History of the Redfield Family in the United States", 1860, ), do której należało wielu zasłużonych naukowców , m.in.:
Alfred Clarence Redfield był profesorem fizjologii w Uniwersytecie Harvarda (Harvard Medical School, Boston) oraz współtwórcą i wieloletnim pracownikiem "Oceanographic Institution" w Woods Hole (WHOI), instytutu założonego w 1930 roku. 
Dzieciństwo i młodość.
Alfred Clarence i Martha Redfield ("de domo" Putnam) mieli dwie córki (Elizabeth, ur. 1923; Martha, ur. 1926). Syn Alfred urodził się w Milton (Massachusetts) w 1929 roku. Został nazwany na cześć swojego dziadka ze strony matki, Alfreda Guillou (1859–1921).
Dorastał w Cambridge (Massachusetts) oraz w Woods Hole, gdzie Alfred C. Redfield pracował w Oceanographic Institution (WHOI), wykonując w czasie II wojny światowej różne prace dla United States Navy. Jego syn, wówczas nastolatek, miał możliwości rozwijania zainteresowań elektroniką (tworzył własne układy elektroniczne). 
Wyboru kierunku studiów dokonywał w latach rosnącego zainteresowania zjawiskami rezonansu magnetycznego (zob. mechanika kwantowa, układ kwantowy, teoria , magnetyzm, historia NMR). Intensywnie poszukiwano użytecznych technik spektroskopii NMR. W tym okresie Nagrody Nobla w dziedzinie fizyki otrzymali:
W czasie wojny Rabi, Bloch i Purcell pracowali w Cambridge MA, zajmując się doskonaleniem technik radarowych. 
Alfred G. Redfield studiował fizykę w Uniwersytecie Harvarda, gdzie otrzymał stopień BS w 1950 roku i MSci w 1952 roku (promotorem pracy był ).
Doktorat i praca zawodowa.
Stopień Ph.D. A.G. Redfield otrzymał w 1953 roku w Uniwersytecie Illinois w Urbanie i Champaign (jako "predoctoral Fellow" opublikował artykuł pt. "Electronic hall effect in NaCl"). Pracował w laboratorium prof. , jednego z pionierów NMR. 
Po doktoracie wrócił do Harvardu, gdzie – dzięki kontaktom z takimi wybitnymi specjalistami jak Charles Slichter, Nicolaas Bloembergen, John Hasbrouck van Vleck i in. – rozwinęły się jego zainteresowania fizycznymi podstawami spektroskopii magnetycznego rezonansu jądrowego. 
Odbył staż podoktorancki ("postdoc") u Nicolaasa Bloembergena, współpracownika E. Purcella pracującego w Stanach Zjednoczonych od 1945 roku (Bloembergen otrzymał Nagrodę Nobla w dziedzinie fizyki w 1981 roku „za wkład w rozwój spektroskopii laserowej”). 
W następnych latach A.G. Redfield pracował w: 
Zajmował się badaniami materiałów pochodzenia biologicznego, np. określaniem metodami rezonansu magnetycznego struktur makrocząsteczek biopolimerów (np. struktura drugorzędowa białka).
Po przejściu na emeryturę w 1999 roku kontynuował te badania w Brandeis, gdzie współpracował z niewielkim badawczym międzynarodowym zespołem naukowców (m.in. Raj Kumar Gupta z "Birla Institute of Technology and Science", Pilani, Indie, Mary F. Roberts z Boston College, pierwszy doktorant – Tai-huang Huang z Academia Sinica i in.). Uczestniczył w różnych dobnych pracach laboratoryjnych (często pozostawianych pracownikom pomocniczym). Badania były wykonywane przy użyciu wielokrotnie osobiście modyfikowanego spektrometru NMR. Redfield projektował również wymienne moduły, umożliwiające przystosowywanie komercyjnych aparatów NMR 500 MHz do pełnego zakresu relaksacyjnych i strukturalnych badań biopolimerów.
Tematyka badań naukowych.
Fizyczne podstawy spektroskopii NMR.
W pierwszym okresie pracy naukowej A.G. Redfield zajmował się fizycznymi podstawami szeroko stosowanej obecnie spektroskopii magnetycznego rezonansu jądrowego oraz formułował koncepcje technik pomiarów. 
Podczas pracy dyplomowej wykonywał pomiary ruchliwości elektronów w fotoprzewodnikach i interpretował wyniki pomiarów w świetle teorii Edwina Halla. W ramach pracy doktorskiej badał zjawisko Halla w diamencie i w halogenkach metali alkalicznych. Rezultaty badań wykonanych w czasie stażu podoktoranckiego opisał w artykule zatytułowanym "Nuclear Magnetic Resonance Saturation and Rotary Saturation in Solids" (Physical Review, 1955). Charles Slichter uznał ten tekst za wyróżniający się w dostępnym piśmiennictwie; napisał w swojej wielokrotnie wznawianej książce pt. "Principles of Magnetic Resonance": 
"one of the most important papers ever written on magnetic resonance”" 
Wysoko oceniano równeż teoretyczne prace Redfielda dotyczące procesów relaksacji. Za artykuł pt. "On the Theory of Relaxation Processes" z 1957 roku (zob. też rozdział w "Advances in Magnetic and Optical Resonance" 1965) otrzymał po 50 latach (2007). 
Upamiętnieniem wkładu Redfielda w teorię relaksacji jest nazwanie głównego równania w łańcuchu Markowa .
Badania NMR materiałów biologicznych.
Za początek okresu badań NMR materiałów biologicznych jest uznawany pobyt w Uniwersytecie Kalifornijskim w Berkeley (1969 i 1970-1972) u , biochemika zajmującego się m.in. problemami stereospecyficzności enzymów, pomysłodawcy „modelu indukowanego dopasowania” (zob. też D. Koshland 2002, ""). 
Kontakt z Koshlandem sprawił, że Redfield poświęcił dalszą część życia zawodowego problemom stereochemii biomolekuł, rozwiązywanym metodami spektroskopii NMR w Uniwersytecie Brandeisa. 
Jednym z pierwszych obiektów zainteresowania A.R. Redfielda i wsp. była cząsteczka cytochromu c. Wyniki badań były publikowane w Science, "Journal of Magnetic Resonance" i innych czasopismach już na początku lat 1970., np.: 
W następnych latach (również po ukończeniu 80-go roku życia) brał udział w badaniach struktur złożonych biomolekuł tj. nukleokapsydy SARS.
Wybrane publikacje.
Thomas C. Pochapsky, autor "Biographical Memoir" Alfreda G. Redfielda (National Academy of Sciences 2020), jego współpracownik w Brandeis University i przyjaciel, wyróżnił publikacje:
Wyróżnienia i nagrody.
Dowodami uznania śodowiska naukowego dla A.G. Redfielda są m.in.:
Życie prywatne.
Alfred R. Redfield i jego żona, Sarah Redfield (ur. 1926), mieli troje dzieci (Samuel, Wendy i Rebecca). Przez wiele lat mieszkali w Lexington (Massachusetts). W 2014 roku małżeństwo zmieniło miejsce zamieszkania z powodu pogarszającego się zdrowia Sarah (była wskazana zmiana klimatu) oraz chęć zamieszkania w pobliżu starszej córki, Rebeki. Redfieldowie zamieszkali w Alameda (Kalifornia, hrabstwo Alameda). 
Sarah Redfield zmarła 19 września 2015 roku w Alameda, cztery lata przed śmiercią męża (zm. 24 lipca 2019 w Alameda).

</doc>
<doc id="5171474" url="https://pl.wikipedia.org/wiki?curid=5171474" title="Miraculum S. A.">
Miraculum S. A.



</doc>
<doc id="5171476" url="https://pl.wikipedia.org/wiki?curid=5171476" title="João Fernandes (labrador)">
João Fernandes (labrador)



</doc>
<doc id="5171478" url="https://pl.wikipedia.org/wiki?curid=5171478" title="Jacky Mathijssen">
Jacky Mathijssen

Jacky Mathijssen (ur. 20 lipca 1963 w Dilsen-Stokkem) – belgijski piłkarz grający na pozycji bramkarza, a następnie trener piłkarski. Od 2020 jest selekcjonerem reprezentacji Belgii U-21.
Kariera piłkarska.
Swoją karierę piłkarską Mathijssen rozpoczynał w 1973 roku w juniorach klubu VVH Dilsen. W 1982 roku został zawodnikiem KFC Winterslag. W sezonie 1982/1983 zadebiutował w jego barwach w pierwszej lidze belgijskiej. W debiutanckim sezonie spadł z Winterslagiem do drugiej ligi.
W 1985 roku Mathijssen przeszedł do Royalu Charleroi. Występował w nim do końca sezonu 1989/1990. Latem 1990 przeszedł do KRC Genk. Występował w nim w latach 1990-1993. Z kolei w latach 1993-2000 był zawodnikiem Lommel SK. Karierę kończył po sezonie 2000/2001 w barwach Sint-Truidense VV.
Kariera trenerska.
Po zakończeniu kariery piłkarskiej Mathijssen został trenerem. W latach 2001-2004 prowadził Sint-Truidense VV. W 2003 roku doprowadził klub do finału Pucharu Belgii, w którym Sint-Truidense uległo 1:3 RAA Louviéroise.
W latach 2004-2007 Mathijssen pracował w Royalu Charleroi, a w latach 2007-2009 w Club Brugge. Następnie był zatrudniony kolejno: w KSC Lokeren (2009-2010), ponownie w Royalu Charleroi (2010), w Germinalu Beerschot (2010-2012), w Beerschocie (2013), w APO Fostiras (2013-2014), w OH Leuven (2015), w KVC Westerlo (2016-2017) i w AE Larisa (2017). W latach 2018-2020 był selekcjonerem reprezentacji Belgii U-19, a w 2020 został selekcjonerem reprezentacji Belgii U-21.

</doc>
<doc id="5171480" url="https://pl.wikipedia.org/wiki?curid=5171480" title="Zespół Szkół Technicznych im. Stanisława Staszica w Rybniku">
Zespół Szkół Technicznych im. Stanisława Staszica w Rybniku

Zespół Szkół Technicznych im. Stanisława Staszica w Rybniku (popularnie zwany "Tygiel") – publiczna szkoła średnia w Rybniku na ulicy Kościuszki, jedna ze szkół technicznych w regionie. Na przestrzeni lat przeszła wiele zmian organizacyjnych i strukturalnych, mieściła placówki oświatowe różnego stopnia. Przez ponad 70 lat działalności szkołę ukończyło ponad 20 tysięcy uczniów.
Kierunki kształcenia.
Kierunki techniczne (cykl 5–letni):
Kierunki branżowe (cykl 3–letni):

</doc>
<doc id="5171481" url="https://pl.wikipedia.org/wiki?curid=5171481" title="Haplostomella sanamyani">
Haplostomella sanamyani

Haplostomella sanamyani – gatunek widłonogów z rodziny Botryllophilidae. Nazwa naukowa tego gatunku skorupiaków została opublikowana w 2004 roku przez zoologów Andreya Marchenkova i Geoffrey'a Allena Boxshalla. 

</doc>
<doc id="5171484" url="https://pl.wikipedia.org/wiki?curid=5171484" title="Afera kiełbaskowa">
Afera kiełbaskowa

Afera kiełbaskowa (1522) – wydarzenie, które rozpoczęło reformację w Zurychu. W okresie wielkiego postu w salonie w domu miejskiego drukarza Christopha Froschauera odbyła się kolacja, na której uczestnicy pomimo zakazów postnych spożywali mięso. Wywołało to skandal i zgorszenie w mieście. Następnie 23 marca Huldrych Zwingli, główny kaznodzieja zuryskiej Grossmünster, w czasie głoszenia kazania wystąpił w obronie łamiących post. W imię wolności chrześcijańskiej argumentował, że posty nie są nakazane przez Biblię, a Ewangelia jest ważniejsza niż prawa kultowe czy obrzędowe Starego Testamentu. Następnie 16 kwietnia jego przemowa została wydana drukiem pt. "O wolności w wyborze pokarmów".

</doc>
<doc id="5171485" url="https://pl.wikipedia.org/wiki?curid=5171485" title="Willa Julia">
Willa Julia



</doc>
<doc id="5171486" url="https://pl.wikipedia.org/wiki?curid=5171486" title="Willa „Julia”">
Willa „Julia”



</doc>
<doc id="5171488" url="https://pl.wikipedia.org/wiki?curid=5171488" title="Alma (imię męskie)">
Alma (imię męskie)

Alma (deseret 𐐈𐐢𐐣𐐈) – imię męskie występujące w wyznaniach należących do ruchu świętych w dniach ostatnich (mormonów). Pochodzi z Księgi Mormona, w której nosiły je dwie kluczowe postacie. Pojawiło się w źródłach już w początkach mormonizmu. Popularne w zdominowanym przez świętych w dniach ostatnich stanie Utah. Występuje wśród wyznających mormonizm Maorysów, jak również w odwołujących się do mormonizmu grupach praktykujących małżeństwa pluralistyczne. Znalazło odzwierciedlenie w szerszej mormońskiej kulturze. Jako imię wywiedzione z pism świętych uznawane jest za powód do dumy. Ma także wywierać pozytywny wpływ na życie duchowe noszącego je człowieka.
Pochodzenie.
Pochodzi z Księgi Mormona, jednego z pism świętych przynależnych do kanonu tej tradycji religijnej. Nosiły je w tym tekście dwie kluczowe postacie. Pierwsza, wyższy kapłan, żyć miała w II wieku p.n.e. Druga, syn poprzedniego, wyższy kapłan oraz naczelny sędzia, działać miała na przełomie II i I wieku p.n.e.
Perspektywa historyczna.
Imię pojawia się w źródłach historycznych w początkach mormonizmu. Nosiło je kilka postaci z wczesnej historii Kościoła Jezusa Chrystusa Świętych w Dniach Ostatnich. Wymienia się tutaj Almę Pratta, jednego z synów Parleya P. Pratta oraz Hannahetty Snively, a także Almę Kimballa, jednego z wnuków Hebera C. Kimballa. Jednym z pierwszych misjonarzy wysłanych do Japonii oraz autorem tłumaczenia Księgi Mormona na język japoński był z kolei Alma O. Taylor.
Jego historyczne występowanie nie jest wszakże ograniczone do postaci pamiętanych przede wszystkim z aktywności religijnej. Nieco później nosił je bowiem Alma Richards, lekkoatleta, mistrz olimpijski ze Sztokholmu (1912) oraz pierwszy mieszkaniec Utah ze złotym medalem olimpijskim w dorobku.
Występowanie i popularność.
Wśród świętych w dniach ostatnich jest popularnym i dość chętnie wybieranym imieniem. Częściowo wynika to z jego silnego zakorzenienia w materiałach publikowanych przez Kościół. Inne, rzadziej wykorzystywane imiona bowiem, takie jak Szule czy Zenok, w podręcznikach, przemówieniach czy prasie kościelnej pojawiają się znacznie rzadziej.
Często spotyka się je w zdominowanym przez mormonów stanie Utah, choć szczyt jego popularności tamże przypadł na 1913. Z uwagi na przemożny wpływ mormonizmu na kulturę Utah zalicza się je do "najbardziej oczywistych" imion kojarzonych ze stanem.
Jako imię specyficznie mormońskie znalazło odbicie w kulturze Kościoła, z którego wierzeń wyrosło. Artykuł na łamach pisma „Friend” z maja 1994 wskazuje choćby, że imię zaczerpnięte z Księgi Mormona może być powodem do dumy oraz wywierać pozytywny wpływ na życie duchowe noszącego je człowieka. Podobną tematykę porusza numer tego samego pisma z lutego 1995.
Występuje nie tylko w Kościele Jezusa Chrystusa Świętych w Dniach Ostatnich, głównej denominacji świętych. Pojawia się też wśród wiernych należących do mniejszych odłamów, w tym do Fundamentalistycznego Kościoła Jezusa Chrystusa Świętych w Dniach Ostatnich. Nosili je także przywódcy praktykującej małżeństwa pluralistyczne grupy mormońskiej osiadłej w Meksyku, Alma Dayer LeBaron, Sr. oraz jego syn Alma Dayer LeBaron, Jr.
Międzynarodowa ekspansja mormonizmu przyczyniła się do pojawienia się imienia Alma również poza granicami Stanów Zjednoczonych. Występuje chociażby wśród nowozelandzkich Maorysów (w zapisie Arami).

</doc>
<doc id="5171490" url="https://pl.wikipedia.org/wiki?curid=5171490" title="Haplostomella sycozoae">
Haplostomella sycozoae

Haplostomella sycozoae – gatunek widłonogów z rodziny Botryllophilidae. Nazwa naukowa tego gatunku skorupiaków została opublikowana w 1926 roku przez włoskiego zoologa Mario Salfiego.

</doc>
<doc id="5171496" url="https://pl.wikipedia.org/wiki?curid=5171496" title="Haplostomella tuberculata">
Haplostomella tuberculata

Haplostomella tuberculata – gatunek widłonogów z rodziny Botryllophilidae. Nazwa naukowa tego gatunku skorupiaków została opublikowana w 1924 roku przez francuskich zoologów Edouarda Chattona i Hervé'a Haranta.

</doc>
<doc id="5171497" url="https://pl.wikipedia.org/wiki?curid=5171497" title="Ulica Ołowiana we Wrocławiu">
Ulica Ołowiana we Wrocławiu

Ulica Ołowiana – ulica położona we Wrocławiu, łącząca ulicę Icchaka Lejba Pereca z ulicą Oporowską na osiedlu Gajowice, w dawnej dzielnicy Fabryczna. Ulica ma długości. Obszar przez który przebiega ulica ujęty jest w gminnej ewidencji zabytków i objęty jest ochroną w zakresie historycznego układu urbanistycznego osiedla. Przy ulicy i w najbliższym otoczeniu znajdują się zabytkowe budynki również wpisane do gminnej ewidencji zabytków.
Historia.
Ulica przebiega przez obszar dawnych Gajowic ("Gabitz"), który został włączony do miasta w 1868 r. Rejon pobliskiego placu Icchaka Lejba Pereca ukształtowany został według projektu z 1895 r. Plac ten ("Rehdigerplatz") z częścią dochodzących do niego ulic istniał już w 1901 r., ale nie istniały jeszcze ani ulica Ołowiana, ani Kłośna. Natomiast do 1926 r. ulica Ołowiana istniała już na całej swojej długości, wraz z zabudową po obu jej stronach, podobnie jak wspomniana ulica Kłośna ("Wielandstrasse"). Istniał już także charakterystyczny trójkąty w rzucie poziomym skwer zlokalizowany między dwiema jezdniami ulicy Ołowianej i ulicą Kłośną zachowany do dziś. Po obu stronach ulicy istniały ciągła zabudowa pierzejowa z numeracją od 1 do 17 dla numerów nieparzystych i od 2 do 16 dla numerów parzystych. Numeracja ta dla numeru 3 i numerów 2-10 została zachowana współcześnie, także dla powojennego budynku 2-4 zbudowanego z miejscu zniszczonej zabudowy.
Zabudowa Gajowic w dużej części uległa, w wyniku działań wojennych, zniszczeniom powstałym podczas oblężenia Wrocławia w 1945 r. Zniszczony podczas II wojny obszar Gajowic od lat 60. XX wieku stał się miejscem największej inwestycji mieszkaniowej w powojennej historii miasta pod nazwą osiedla mieszkaniowego „Gajowice”. W latach 60. i 70. XX wieku nastąpiła odbudowa osiedla Gajowice według projektu Igora Tawryczewskiego. Prace nad projektem rozpoczęto w 1959 r., a z wyżej wymienionym współpracowali: Edmund Frąckiewicz, Jadwiga Grabowska-Hawrylak, Maria Kiełczewska, Witold Maciejewski, Zygmunt Pawłowicz, Maria Tawryczewska. Powstała wówczas zabudowa przy ulicy Ołowianej, z uwzględnieniem zachowanych budynków pod numerami 3, 6, 8, 10. Wolna od zabudowy pozostała strona południowo-wschodnia sięgająca ulicy Żelaznej, z wyjątkiem pojedynczej zachowanej kamienicy pod numerem 3. Przy skrzyżowaniu z ulicą Icchaka Lejba Pereca w miejsce zniszczonej zabudowy pod numerami 2 i 4 powstał między innymi budynek lokalami usługowymi na parterze wyniesionym ponad poziom terenu, przy czym w jednym z nich przez lata mieściła się księgarnia i sklep papierniczy oraz w podcieniu charakterystyczny kiosk, w którym przez lata mieściła się kolektura gier Totalizatora Sportowego. Natomiast pierzeję południowo-zachodnią ulicy na odcinku od ulicy Kłośnej do ulicy Oporowskiej stanowi parawanowy budynek sięgający ulicy Grabiszyńskiej i nadwieszony nad ulicą Oporowską. Budynkowi przypisano adresy: ulica Kłośna 1 i ulica Żelazna 58-74 mimo że położony jest w pierzei ulicy Ołowianej, po przeciwnej stronie jezdni w stosunku do równoległej, oddalonej ulicy Żelaznej, a ulica Kłośna i Żelazna nie łączą się (są położone w znacznym oddaleniu).
Wolny od zabudowy kwartał pomiędzy ulicami Żelazną, Icchaka Lejba Pereca, Ołowianą i drogą wewnętrzną (1 zachowana kamienica) został w latach 1992–1995 zabudowany zespołem mieszkalno-usługowym według projektu architektów: Wojciecha Jarząbek, i . Wcześniej plac wykorzystywany był jako parking, miejsce dla przyjeżdżających do miasta wesołych miasteczek i cyrków, ulicznego handlu choinkami itp. Później powstał kolejny budynek przy ulicy z lokalem handlowym w parterze i w ramach działek obu opisanych inwestycji z otwartym ciągiem pieszym łączącym ulicę Żelazną z ulicą Ołowianą, w osi jezdni placu Icchaka Lejba Pereca i ulicy Kłośnej.
Nazwy.
W swojej historii ulica nosiła następujące nazwy:
Nazwa niemiecka ulicy "Gellertstrasse" upamiętniała Christiana Fürchtegotta Gellerta, urodzonego 4.07.1715 r. w Hainichen, zmarłego 13.07.1769 r. w Lipsku, poetę, autora moralistycznych bajek, powieści sentymentalnych i łzawych komedii. Współczesna nazwa ulicy – ulica Ołowiana – została nadana przez Zarząd Wrocławia i ogłoszona w okólniku nr 33 z 15.05.1946 r.
Układ drogowy.
Ulica łączy się z następującymi drogami publicznymi, kołowymi:
Droga.
Do ulicy Ołowianej przypisana jest droga gminna (numer drogi 106156D, numer ewidencyjny drogi G1061560264011), która obejmuje ulicę o długości , łącząca ulicę Pereca z ulicą Oporowską, klasy dojazdowej. W rejonie zieleńca i numerów 7-9 szerokość pasa drogowego w liniach rozgraniczających wynosi 14,5 m. Nawierzchnia ulicy wykonana jest jako brukowana z kamiennej kostki granitowej. Ulica przebiega przez teren położony na wysokości bezwzględnej od 119,1 do 119,8 . Ulica położona jest na działce ewidencyjnej o powierzchni . Ulica Kłośna położona jest w strefie ograniczenie prędkości do 30 km/h. Wzdłuż ulicy wyznaczono kontraruch dla rowerów.
Zagospodarowanie i demografia.
Ulica Ołowiana przebiega przez obszar osiedla Gajowice. Ten fragment tego osiedla klasyfikowany jest jako obszar zabudowy śródmiejskiej (podlegający ochronie i wpisany do gminnej ewidencji zabytków w zakresie układu urbanistycznego). Zabudowana jest po obu stronach ciągłymi pierzejami budynków mieszkalnych. Znajdują się tu zarówno zachowane kamienice, jak i współczesna zabudowa uzupełniająca powstała w latach 60. i 70. XX wieku w ramach budowy osiedla mieszkaniowego Gajowice oraz zabudowa późniejsza w pierzei północno-wschodniej. Są to budynki mieszkalne lub mieszkalno-usługowe z lokalami handlowo-usługowe, które mają od czterech do ośmiu kondygnacji nadziemnych. Za budynkami położonymi w obu pierzejach ulicy znajdują się tereny zieleni międzyblokowej. Przy początku ulicy położony jest teren zieleni – zieleniec przy ul. Ołowianej-Kłośnej – otoczony z każdej strony jezdniami ulicy Ołowianej i Kłośnej.
Ulica przebiega przez dwa rejowny statystyczne, przy czym prezentowane dane są aktualne na dzień 31.12.2020 r. Jest to rejon nr 930800, w którym we wskazanej dacie zameldowanych było osób, a gęstość zaludnienia wynosiła osób/km², oraz na odcinku od ulicy Kłosniej do ulicy Oporowskiej po stronie południowo-zachodniej rejon statystyczny nr 930700 w którym zameldowanych było 648 osób a gęstość zaludnienia wynosiła .
Punkty adresowe i budynki.
Punkty adresowe przy ulicy Ołowianej (wg stanu na 2021 r.):
Zieleń urządzona, rekreacja.
Przy ulicy znajdują się następujące tereny zieleni urządzonej i rekreacji:
W ramach Zieleńca przy ul. Ołowianej – Kłośnej postuluje się ochronę szpalerów drzew otaczających skwer i innych, wybranych drzew w położonych w jego obrębie. Podobną ochronę proponuje się dla drzew w ramach szpaleru biegnącego wzdłuż ulicy Kłośnej od ulicy Grochowej do ulicy Ołowianej.
Ochrona i zabytki.
Ulica Ołowiana na całej długości leży w obszarze, którego układ urbanistyczny podlega ochronie i jest wpisany do gminnej ewidencji zabytków pod pozycją Gajowice (historyczny układ urbanistyczny dzielnicy w rejonie placu Icchaka Lejba Pereca, ulic Żelaznej, Lwowskiej i Manganowej, wraz z zespołem budowlanym szpitala i zabudową w rejonie ulic Stalowej, Spiżowej i Mosiężnej we Wrocławiu). W szczególności ochronie podlega historyczny układ urbanistyczny (historyczny układ funkcjonalno-przestrzenny), kształtowany sukcesywnie od lat 40. XIX wieku (rejon placu Pereca), w latach 90. XIX wieku (zabudowa po północnej stronie ulicy Grabiszyńskiej) i pod koniec XIX wieku do 1945 r. Ponadto ochroną objęte są następujące elementy: historyczna nawierzchnia ulic oraz historyczna zieleń komponowana.
Przy ulicy i w najbliższym sąsiedztwie znajdują się następujące zabytki wpisane do gminnej ewidencji zabytków:
Baza TERYT.
Dane Głównego Urzędu Statystycznego z bazy TERYT, spis ulic (ULIC):

</doc>
<doc id="5171498" url="https://pl.wikipedia.org/wiki?curid=5171498" title="Ridino">
Ridino

Ridino () – wieś w Bułgarii, w obwodzie Kyrdżali, w gminie Dżebeł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 380 mieszkańców.

</doc>
<doc id="5171499" url="https://pl.wikipedia.org/wiki?curid=5171499" title="Wyścig Pokoju 1958">
Wyścig Pokoju 1958

XI Wyścig Pokoju – odbył się na trasie Warszawa – Berlin – Praga w dniach 2-15 maja 1958 roku. Do 13-etapowego wyścigu, którego trasa wynosiła 2204 km, wystartowało 120 zawodników z 20 drużyn.
Klasyfikacja indywidualna.
Koszulka żółta
Klasyfikacja drużynowa.
Koszulka błękitna.
Na wynik składa się rzeczywista suma czasów – bez bonifikat – trzech pierwszych zawodników drużyny na każdym etapie.
Bibliografia.
Tuszyński, B., "Wyścig Pokoju 1948-1988", Wydawnictwo Sport i Turystyka, Warszawa 1989, s. 158-162.
Linki zewnętrzne.
Serwis poświęcony Wyścigowi Pokoju 

</doc>
<doc id="5171500" url="https://pl.wikipedia.org/wiki?curid=5171500" title="Rogozari">
Rogozari

Rogozari () – wieś w Bułgarii, w obwodzie Kyrdżali, w gminie Dżebeł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 86 mieszkańców.

</doc>
<doc id="5171502" url="https://pl.wikipedia.org/wiki?curid=5171502" title="Rogozcze">
Rogozcze

Rogozcze () – wieś w Bułgarii, w obwodzie Kyrdżali, w gminie Dżebeł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 167 mieszkańców.

</doc>
<doc id="5171504" url="https://pl.wikipedia.org/wiki?curid=5171504" title="Rożdensko">
Rożdensko

Rożdensko () – wieś w Bułgarii, w obwodzie Kyrdżali, w gminie Dżebeł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 13 mieszkańców.

</doc>
<doc id="5171505" url="https://pl.wikipedia.org/wiki?curid=5171505" title="Sipec">
Sipec

Sipec () – wieś w Bułgarii, w obwodzie Kyrdżali, w gminie Dżebeł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 128 mieszkańców.

</doc>
<doc id="5171506" url="https://pl.wikipedia.org/wiki?curid=5171506" title="Geminofilum">
Geminofilum

Geminofilum – rodzaj wieloszczetów z rzędu Phyllodocida i rodziny Sphaerodoridae. Obejmuje 16 opisanych gatunków. Zamieszkują bentos mórz.
Morfologia.
Wieloszczety o stosunkowo krótkim, walcowatym ciele dochodzącym do kilku mm długości i 0,5 mm szerokości. Oskórek jest gruby i pozbawiony kolagenu. Grzbietowa strona szczecinkonośnych segmentów ciała (chetigerów) zaopatrzona jest w guzki makroskopowe, które rozmieszczone są w dwóch szeregach poprzecznych na każdym segmencie. W każdym szeregu znajduje się od 3 do 8 guzków. Guzki te mają kształt półkulisty do kulistego i są siedzące (pozbawione szypułek). Na brzusznej, a zwykle także na grzbietowej stronie ciała obecne są także nabłonkowe papille dodatkowe. Nie występują natomiast guzki mikroskopowe.
Głowa zaopatrzona jest w parę głaszczków, parę czułków bocznych, pojedynczy czułek środkowy i parę cirrusów mackowatych (okołogębowych). Wszystkie te przydatki są krótkie, pozbawione ostróg czy brodawek nasadowych. Poza tym na głowie występować mogą papille czułkowate – przypominające czułki wypustki nabłonka oraz papille dodatkowe. Mogąca się wywracać na zewnątrz część gardzieli (ryjek) pozbawiona jest uzbrojenia.
Parapodia są jednogałęziste, mniej lub bardziej stożkowate, zwykle dwukrotnie dłuższe niż szerokie. Płaty acikularne występują zwykle począwszy od drugiego chetigeru i zaopatrzone są w pojedyncze acikule. Wyrastający na spodzie parapodium cirrus wentralny jest długi, tak długi jak płat acikularny. Na chetigerze pierwszym brak jest szczecin zmodyfikowanych w przysadziste, zakrzywione haki. Szczecinki wszystkich parapodiów są złożone, z wyodrębnionymi trzonkiem i blaszką o piłkowanej krawędzi tnącej.
Ekologia i występowanie.
Zwierzęta morskie, bentosowe, spotykane od płycizn po głębokości poniżej 4000 m p.p.m. Znane są z mórz i oceanów w okolicach wszystkich kontynentów. 
Taksonomia.
Rodzaj ten wprowadzili w 2019 roku María Capa, Arne Nygren, Julio Parapar, Torkild Bakken, Karin Meißner oraz Juan Moreira w ramach rewizji systematycznej Sphaerodoridae. Na jego wyróżnienie zdecydowano się na podstawie wyników molekularnej analizy filogenetycznej i badań morfologicznych, w których rozpoznano siostrzany dla "Sphaerephesia" klad obejmujący liczne gatunki umieszczane wcześniej w rodzaju "Sphaerodoropsis", ale nie jego gatunek typowy. Gatunkiem typowym rodzaju "Geminofilum" wyznaczono "Sphaerodorum distichum", opisanego w 1962 roku przez Andersa Eliasona. Do rodzaju tego zaliczono 16 opisanych gatunków:
Sceptycznie do koncepcji tegoż rodzaju podchodzą autorzy "World Polychaeta database", włączając według stanu na 2021 rok w jego poczet tylko 4 gatunki:

</doc>
<doc id="5171507" url="https://pl.wikipedia.org/wiki?curid=5171507" title="Skalina">
Skalina

Skalina () – wieś w Bułgarii, w obwodzie Kyrdżali, w gminie Dżebeł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 78 mieszkańców.

</doc>
<doc id="5171510" url="https://pl.wikipedia.org/wiki?curid=5171510" title="Słynczogled">
Słynczogled

Słynczogled () – wieś w Bułgarii, w obwodzie Kyrdżali, w gminie Dżebeł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 253 mieszkańców.

</doc>
<doc id="5171512" url="https://pl.wikipedia.org/wiki?curid=5171512" title="Sofijci">
Sofijci

Sofijci () – wieś w Bułgarii, w obwodzie Kyrdżali, w gminie Dżebeł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 129 mieszkańców.

</doc>
<doc id="5171513" url="https://pl.wikipedia.org/wiki?curid=5171513" title="Szterna">
Szterna

Szterna () – wieś w Bułgarii, w obwodzie Kyrdżali, w gminie Dżebeł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 64 mieszkańców.

</doc>
<doc id="5171514" url="https://pl.wikipedia.org/wiki?curid=5171514" title="Wouter Vrancken">
Wouter Vrancken

Wouter Vrancken (ur. 3 lutego 1979 w Sint-Truiden) – belgijski piłkarz grający na pozycji defensywnego pomocnika, a następnie trener piłkarski. Od 2018 jest trenerem klubu KV Mechelen.
Kariera klubowa.
Swoją karierę piłkarską Vrancken rozpoczynał w juniorach takich klubów jak: FC Oud Groot Gelmen (1986-1987), Concordia Duras (1987-1990), Sporting Aalst-Brustem (1990-1992) i KSK Tongeren (1992–1996). W 1996 roku został zawodnikiem Sint-Truidense VV. 13 września 1997 zadebiutował w jego barwach w pierwszej lidze belgijskiej w przegranym 0:2 wyjazdowym meczu z RWD Molenbeek. W Sint-Truidense grał do końca sezonu 2003/2004.
Latem 2004 roku Vrancken przeszedł do KAA Gent. Swój debiut w nim zaliczył 7 sierpnia 2004 w zwycięskim 5:0 domowym meczu z Germinalem Beerschot. W klubie z Gandawy spędził dwa sezony.
W 2006 roku Vrancken został zawodnikiem KRC Genk, w którym zadebiutował 29 lipca 2006 w wygranym 3:1 domowym meczu z SV Zulte Waregem. W sezonie 2006/2007 został z Genkiem wicemistrzem Belgii.
W 2008 roku Vrancken trafił do KV Mechelen, a swój debiut w nim zanotował 13 września 2008 w zremisowanym 0:0 domowym spotkaniu z AFC Tubize. W 2010 roku przeszedł do KV Kortrijk. Zadebiutował w nim 13 lutego 2010 w wygranym 2:0 wyjazdowym meczu z KSV Roeselare. Latem 2010 zakończył karierę.
Kariera reprezentacyjna.
Vrancken występował w młodzieżowych reprezentacjach Belgii na szczeblach U-18 i U-21. Z kadrą U-21 wystąpił 2002 roku na Mistrzostwach Europy U-21.
Kariera trenerska.
Po zakończeniu kariery piłkarskiej Vrancken został trenerem. W latach 2009-2011 prowadził RDK Gravelo. Następnie pracował kolejno w: Overpelt VV (2011-2013), Thes Sport (2014-2017), Lommel United (2017) i w KV Kortrijk (2017-2018), w którym pełnił rolę asystenta Glena De Boecka. W 2018 roku został zatrudniony w KV Mechelen.

</doc>
<doc id="5171515" url="https://pl.wikipedia.org/wiki?curid=5171515" title="Tełczarka">
Tełczarka

Tełczarka () – wieś w Bułgarii, w obwodzie Kyrdżali, w gminie Dżebeł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 106 mieszkańców.

</doc>
<doc id="5171516" url="https://pl.wikipedia.org/wiki?curid=5171516" title="Tjutjuncze">
Tjutjuncze

Tjutjuncze () – wieś w Bułgarii, w obwodzie Kyrdżali, w gminie Dżebeł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 152 mieszkańców.

</doc>
<doc id="5171517" url="https://pl.wikipedia.org/wiki?curid=5171517" title="Ustren">
Ustren

Ustren () – wieś w Bułgarii, w obwodzie Kyrdżali, w gminie Dżebeł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 319 mieszkańców.

</doc>
<doc id="5171518" url="https://pl.wikipedia.org/wiki?curid=5171518" title="Wodeniczarsko">
Wodeniczarsko

Wodeniczarsko () – wieś w Bułgarii, w obwodzie Kyrdżali, w gminie Dżebeł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 186 mieszkańców.

</doc>
<doc id="5171519" url="https://pl.wikipedia.org/wiki?curid=5171519" title="Wyłkowicz">
Wyłkowicz

Wyłkowicz () – wieś w Bułgarii, w obwodzie Kyrdżali, w gminie Dżebeł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 184 mieszkańców.

</doc>
<doc id="5171520" url="https://pl.wikipedia.org/wiki?curid=5171520" title="Żełydowo">
Żełydowo

Żełydowo () – wieś w Bułgarii, w obwodzie Kyrdżali, w gminie Dżebeł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 134 mieszkańców.

</doc>
<doc id="5171522" url="https://pl.wikipedia.org/wiki?curid=5171522" title="Żyłti rid">
Żyłti rid

Żyłti rid () – wieś w Bułgarii, w obwodzie Kyrdżali, w gminie Dżebeł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 24 mieszkańców.

</doc>
<doc id="5171524" url="https://pl.wikipedia.org/wiki?curid=5171524" title="Żyłtika">
Żyłtika

Żyłtika () – wieś w Bułgarii, w obwodzie Kyrdżali, w gminie Dżebeł. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 44 mieszkańców.

</doc>
<doc id="5171526" url="https://pl.wikipedia.org/wiki?curid=5171526" title="Gustavo Fernández (tenisista)">
Gustavo Fernández (tenisista)

Gustavo Fernández (ur. 20 stycznia 1994 w Río Tercero) – argentyński tenisista niepełnosprawny, lider rankingu singlowego, zwycięzca pięciu turniejów wielkoszlemowych w grze pojedynczej oraz trzech w grze podwójnej, finalista mistrzostw na zakończenie sezonu w grze pojedynczej (2021) i podwójnej (2016). W karierze Fernández zwyciężył w 59 turniejach singlowych i 25 deblowych.

</doc>
<doc id="5171527" url="https://pl.wikipedia.org/wiki?curid=5171527" title="Haplostomides amarouci">
Haplostomides amarouci

Haplostomides amarouci – gatunek widłonogów z rodziny Botryllophilidae. Nazwa naukowa tego gatunku skorupiaków została opublikowana w 1929 roku przez Williama Blake'a. Gatunek został ujęty w Catalogue of Life.

</doc>
<doc id="5171532" url="https://pl.wikipedia.org/wiki?curid=5171532" title="Samsung Galaxy Z Fold 3">
Samsung Galaxy Z Fold 3

Samsung Galaxy Z Fold 3 (nazwa stylizowana: Samsung Galaxy Z Fold3) – składany smartfon, który jest częścią serii Samsung Galaxy Z. Został zaprezentowany przez Samsung Electronics 11 sierpnia 2021 r. podczas imprezy Samsung Unpacked obok Z Flip 3. Jest następcą Samsunga Galaxy Z Fold 2.

</doc>
<doc id="5171535" url="https://pl.wikipedia.org/wiki?curid=5171535" title="Ku wyżynom">
Ku wyżynom

Ku wyżynom – polski niemy krótkometrażowy film fabularny z 1926 roku.
Fabuła filmu oparta jest na legendzie o żywocie św. Stanisława Kostki. Zdjęcia do filmu kręcono m.in. na Wawelu oraz warszawskich Bielanach.

</doc>
<doc id="5171542" url="https://pl.wikipedia.org/wiki?curid=5171542" title="Juan Archuleta">
Juan Archuleta

Juan Archuleta (ur. 13 września 1987 w Hesperia) – amerykański zawodnik mieszanych sztuk walki (MMA) walczący w wadze koguciej oraz piórkowej. Były mistrz Bellator MMA w wadze koguciej.

</doc>
<doc id="5171545" url="https://pl.wikipedia.org/wiki?curid=5171545" title="Cousso">
Cousso

Cousso – wieś w Portugalii w dystrykcie Viana do Castelo, w gminie Melgaço. W roku 2011 miała 294 mieszkańców.
Historia.
Do 1855 roku należał do nieistniejącej gminy Valadares, z regionu Monção, lecz potem od tego czasu do regionu i gminy Melgaço.
Przez terytorium dzisiejszej parafii Cousso przechodziła rzymska droga, która prowadziła przez góry do Valadares.
Historia nazwy.
Zdaniem José Augusto Vieira – "nazwa Cousso może pochodzić z arabskiego 'cançon', łuku, który służył do rzucania strzałami, który Latynosi pisali 'kauso' ".
Ojciec Aníbal Rodrigues twierdzi, że powinno się pisać Couço, a nie Cousso.
Populacja.
Kryzys demograficzny.
Populacja Cousso maleje z dziesięciolecia na dziesięciolecie, a dzieci jest znacznie mniej niż osób starszych. 
Populacja na przestrzeni XIX I XX wieku.
&lt;graph&gt;{
 "version": 2,
 "width": 400,
 "height": 200,
 "data": [
 "name": "table",
 "values": [
 "x": 1864,
 "y": 650
 {
 "x": 1878,
 "y": 679
 {
 "x": 1890,
 "y": 671
 {
 "x": 1900,
 "y": 615
 {
 "x": 1911,
 "y": 635
 {
 "x": 1930,
 "y": 592
 {
 "x": 1940,
 "y": 666
 {
 "x": 1950,
 "y": 716
 {
 "x": 1960,
 "y": 756
 {
 "x": 1970,
 "y": 760
 {
 "x": 1981,
 "y": 609
 {
 "x": 1991,
 "y": 364
 {
 "x": 2001,
 "y": 361
 {
 "x": 2011,
 "y": 294
 ]
 ],
 "scales": [
 "name": "x",
 "type": "ordinal",
 "range": "width",
 "zero": false,
 "domain": {
 "data": "table",
 "field": "x"
 },
 "name": "y",
 "type": "linear",
 "range": "height",
 "nice": true,
 "domain": {
 "data": "table",
 "field": "y"
 "axes": [
 "type": "x",
 "scale": "x"
 {
 "type": "y",
 "scale": "y"
 ],
 "marks": [
 "type": "rect",
 "from": {
 "data": "table"
 "properties": {
 "enter": {
 "x": {
 "scale": "x",
 "field": "x"
 "y": {
 "scale": "y",
 "field": "y"
 "y2": {
 "scale": "y",
 "value": 0
 "fill": {
 "value": "steelblue"
 "width": {
 "scale": "x",
 "band": "true",
 "offset": -1
 "padding": {
 "top": 30,
 "bottom": 30,
 "left": 30,
 "right": 30
}&lt;/graph&gt;
Obecnie populacja maleje i nie wygląda na to, żeby coś zatrzymało ten proces, ponieważ według najnowszych statystyk 48,6% procent populacji to osoby powyżej 65 roku życia, a osoby poniżej 25 roku życia to tylko 8,1% populacji. Drugi wykres zaś pokazuje, jak ciekawa była dla populacji Cousso II połowa XX wieku. Najpierw populacja urosła do 760, a potem w dwadzieścia jeden lat zmalała aż do 364 osób.

</doc>
<doc id="5171549" url="https://pl.wikipedia.org/wiki?curid=5171549" title="Sergio Pettis">
Sergio Pettis

Sergio Pettis (ur. 13 sierpnia 1993 w Milwaukee) – amerykański zawodnik mieszanych sztuk walki (MMA) walczący w wadze koguciej. Jest on byłym zawodnikiem największej organizacji MMA na świecie UFC. Od 7 maja 2021 roku jest mistrzem Bellator MMA w wadze koguciej.
Osiągnięcia.
Mieszane sztuki walki:

</doc>
<doc id="5171550" url="https://pl.wikipedia.org/wiki?curid=5171550" title="System kontroli i certyfikacji rolnictwa ekologicznego">
System kontroli i certyfikacji rolnictwa ekologicznego

System kontroli i certyfikacji rolnictwa ekologicznego – zbiór regulacji prawnych Unii Europejskiej i Polski w zakresie warunków niezbędnych podczas wszystkich etapów procesu produkcji żywności i obrotu handlowego żywnością z gospodarstw ekologicznych. Celem systemu jest zapewnienia bezpieczeństwa życia i zdrowia konsumentów w zakresie korzystających z produktów ekologicznych.
Regulacje europejskie dotyczące systemu kontroli i certyfikacji rolnictwa ekologicznego.
W rozporządzeniu Parlamentu Europejskiego i Rady (UE) z 2004 r. w sprawie kontroli urzędowych przeprowadzanych w celu sprawdzenia zgodności z prawem paszowym i żywnościowym ustanowiono, że państwa członkowskie ustanawiają system kontroli i wyznaczają jeden lub kilka właściwych organów odpowiedzialnych za kontrole.
Kontrole urzędowe powinny być przeprowadzane przy wykorzystaniu właściwych technik opracowanych w tym celu, łącznie z rutynowym nadzorem i bardziej intensywnymi kontrolami, takimi jak inspekcje, weryfikacje, audyty, pobieranie próbek i ich badanie.
Urzędowe certyfikaty oznaczają procedurę za pomocą której właściwy organ kontrolny upoważniony do takiego działania, przekazują w formie pisemnej, elektronicznej lub równoważnej zapewniają zgodność procesu produkcji żywności z obowiązującymi regulacjami.
W rozporządzeniu Parlamentu Europejskiego i Rady (UE) z 2007 r. w sprawie produkcji ekologicznej i znakowania produktów ekologicznych określono, że charakter i częstotliwość przeprowadzania kontroli określa się na podstawie oceny ryzyka wystąpienia nieprawidłowości lub naruszeń zgodności z wymogami ustalonymi w rozporządzeniu. 
Przepisy rozporządzenia Parlamentu Europejskiego i Rady (WE) z 2007 r. stosuje się na wszystkich etapach produkcji, przygotowania i dystrybucji produktów oraz ich kontroli oraz stosowania oznaczeń odnoszących się do produkcji ekologicznej do następujących produktów pochodzenia rolnego (w tym pochodzących z akwakultury):
System kontroli i certyfikacji rolnictwa ekologicznego.
Za system kontroli i certyfikacji w rolnictwie ekologicznym odpowiedzialne są następujące organy i jednostki organizacyjne:
Rola Inspekcji Jakości Handlowej Artykułów Rolno-Spożywczych.
Główny Inspektor Inspekcji Jakości Handlowej Artykułów Rolno-Spożywczych jest uprawniony do sprawowania nadzoru nad jednostkami certyfikującymi oraz nad produkcją ekologiczną.
Na podstawie ustawy o rolnictwie ekologicznym i produkcji ekologicznej Inspekcja Jakości Handlowej Artykułów Rolno-Spożywczych posiada następujące uprawnienia:
Nadzór nad jednostkami certyfikującymi w rolnictwie ekologicznym.
W ramach nadzoru nad upoważnionymi jednostkami certyfikującymi Główny Inspektor IJHAR-S: 
Współpraca w zakresie produkcji ekologicznej.
W ramach nadzoru nad jednostkami certyfikującymi i nadzoru nad produkcją ekologiczną Inspekcja Jakości Handlowej Artykułów Rolno-Spożywczych współpracuje z:

</doc>
<doc id="5171554" url="https://pl.wikipedia.org/wiki?curid=5171554" title="Dirceu de Oliveira Medeiros">
Dirceu de Oliveira Medeiros

Dirceu de Oliveira Medeiros (ur. 28 marca 1973 w Barroso) – brazylijski duchowny katolicki, biskup Camaçari od 2022.
Życiorys.
15 grudnia 2001 otrzymał święcenia kapłańskie i został inkardynowany do diecezji São João del Rei. Był m.in. diecezjalnym animatorem ruchu "Campanhas da Fraternidade", wikariuszem generalnym diecezji oraz jej administratorem. W latach 2019–2021 był podsekretarzem Konferencji Episkopatu Brazylii.
27 października 2021 papież Franciszek mianował go biskupem diecezji Camaçari. Sakry udzielił mu 4 grudnia 2021 metropolita Belo Horizonte – arcybiskup Walmor Oliveira de Azevedo. 19 lutego 2022 kanonicznie objął urząd.

</doc>
<doc id="5171555" url="https://pl.wikipedia.org/wiki?curid=5171555" title="Joel Maria dos Santos">
Joel Maria dos Santos

Joel Maria dos Santos (ur. 8 lutego 1966 w Belo Horizonte) – brazylijski duchowny katolicki, biskup pomocniczy Belo Horizonte od 2021.
Życiorys.
Prezbiterat.
Święcenia kapłańskie otrzymał 14 maja 1994 i został inkardynowany do archidiecezji Belo Horizonte. Pracował przede wszystkim jako duszpasterz parafialny. W latach 2016–2021 był też wikariuszem biskupim dla inicjatyw duszpasterskich, a w latach 2017–2021 pełnił też funkcję asystenta w szkole dla diakonów stałych.
Episkopat.
27 października 2021 papież Franciszek mianował go biskupem pomocniczym archidiecezji Belo Horizonte ze stolicą tytularną "Thenae". Sakry udzielił mu 18 grudnia 2021 arcybiskup Walmor Oliveira de Azevedo.

</doc>
<doc id="5171556" url="https://pl.wikipedia.org/wiki?curid=5171556" title="Lauro Sérgio Versiani Barbosa">
Lauro Sérgio Versiani Barbosa

Lauro Sérgio Versiani Barbosa (ur. 29 kwietnia 1959 w Ouro Preto) – brazylijski duchowny katolicki, biskup Colatiny od 2022.
Życiorys.
2 września 1995 otrzymał święcenia kapłańskie i został inkardynowany do archidiecezji Mariana. Przez wiele lat pracował w archidiecezjalnym seminarium, najpierw jako prefekt studiów, a w latach 2006–2014 jako jego rektor. W 2014 mianowany proboszczem parafii w Viçosie.
27 października 2021 papież Franciszek mianował go biskupem diecezji Colatina. Sakry udzielił mu 25 stycznia 2022 arcybiskup Airton José dos Santos.

</doc>
<doc id="5171558" url="https://pl.wikipedia.org/wiki?curid=5171558" title="Dobrusz (rejon homelski)">
Dobrusz (rejon homelski)

Dobrusz (; , "Dobrusz") – osiedle na Białorusi, w obwodzie homelskim, w rejonie homelskim, w sielsowiecie Rudnia Marymonawa.

</doc>
<doc id="5171559" url="https://pl.wikipedia.org/wiki?curid=5171559" title="Papanin">
Papanin

Papanin (; , "Papanin") – osiedle na Białorusi, w obwodzie homelskim, w rejonie homelskim, w sielsowiecie Rudnia Marymonawa.
Papanin graniczy z Rezerwatem Biologicznym „Dniepra-Sożski”.

</doc>
<doc id="5171560" url="https://pl.wikipedia.org/wiki?curid=5171560" title="Wróblin Głogowski (stacja kolejowa)">
Wróblin Głogowski (stacja kolejowa)



</doc>
<doc id="5171564" url="https://pl.wikipedia.org/wiki?curid=5171564" title="Nicolas Peifer">
Nicolas Peifer

Nicolas Peifer (ur. 13 października 1990 w Strasburgu) – francuski tenisista niepełnosprawny, lider rankingu deblowego, zwycięzca ośmiu turniejów wielkoszlemowych w grze podwójnej, trzykrotny triumfator mistrzostw na zakończenie sezonu w grze podwójnej (2016, 2018, 2019), finalista tej imprezy w grze pojedynczej (2014). Dwukrotny mistrz paraolimpijski w grze podwójnej (Rio de Janeiro 2016, Tokio 2020), srebrny medalista paraolimpijski w grze podwójnej (Londyn 2012). W karierze Peifer zwyciężył w 53 turniejach singlowych i 105 deblowych.

</doc>
<doc id="5171566" url="https://pl.wikipedia.org/wiki?curid=5171566" title="Sielsowiet Rudnia Marymonawa">
Sielsowiet Rudnia Marymonawa

Sielsowiet Rudnia Marymonawa (, ) – sielsowiet na Białorusi, w obwodzie homelskim, w rejonie homelskim, z siedzibą w Rudnii Marymonawej.
Demografia.
Według spisu z 2009 sielsowiet Rudnia Marymonawa zamieszkiwało 728 osób, w tym 668 Białorusinów (91,76%), 45 Rosjan (6,18%), 10 Ukraińców (1,37%), 3 Litwinów (0,41%) i 2 osoby innych narodowości. Była to najniższa liczba ludności wśród wszystkich sielsowietów rejonu homelskiego.
Geografia i transport.
Sielsowiet położony jest w zachodniej części rejonu homelskiego, nad Dnieprem. Przebiegają przez niego wyłącznie drogi lokalne.

</doc>
<doc id="5171573" url="https://pl.wikipedia.org/wiki?curid=5171573" title="Ułukauje">
Ułukauje

Ułukauje (; , "Ułukowje"; pol. hist. Ułukowie) – agromiasteczko na Białorusi, w obwodzie homelskim, w rejonie homelskim, w sielsowiecie Ułukauje, nad Ipucią i przy drodze magistralnej M10.
W XIX i w początkach XX w. wieś i folwark należący do Faszczów. Ułukowie położone było wówczas w Rosji, w guberni mohylewskiej, w powiecie homelskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5171574" url="https://pl.wikipedia.org/wiki?curid=5171574" title="Ułukowie">
Ułukowie



</doc>
<doc id="5171575" url="https://pl.wikipedia.org/wiki?curid=5171575" title="Zygmunt Górka (lekarz)">
Zygmunt Górka (lekarz)

Zygmunt Wincenty Górka (ur. 19 lipca 1927 w Poznaniu, zm. 5 lipca 2022) – polski chirurg i profesor nauk medycznych, uczestnik Powstania Warszawskiego.
Życiorys.
Urodził się w rodzinie z tradycjami lekarskimi: jego ojciec Zygmunt był chirurgiem, a matka Zofia – dermatologiem. Szkołę podstawową ukończył w Poznaniu tuż przed wybuchem II wojny światowej. Na początku okupacji razem z rodziną przeniósł się do Końskich, gdzie kontynuował naukę już podczas wojny na tajnych kompletach. W 1942 roku, jako piętnastolatek, wstąpił w szeregi Armii Krajowej. Po przeszkoleniu, które odbyło się na terenie Końskich, otrzymał stopień kaprala.
Udział w Powstaniu Warszawskim.
W czasie Powstania służył w randze kaprala w kompanii rotmistrza Adama Rzeszotarskiego ps. „Żmija” na Żoliborzu. Na początku posługiwał się pseudonimem „Żak”, a w późniejszym okresie pseudonimem „Zawrat”. W pierwszych dniach sierpnia został dowódcą jednej z drużyn 224. plutonu. Służył przede wszystkim na rowie przeciwczołgowym w okolicy obecnej Wisłostrady i Placu Wilsona. Do jego obowiązków należało także szkolenie innych powstańców z obsługi broni.
Po Powstaniu trafił do obozu jenieckiego Stalag XI A pod Magdeburgiem. Po jego wyzwoleniu otrzymał odznaczenie Srebrnego Krzyża Zasługi z Mieczami.
Praca w chirurgii.
Po zakończeniu wojny i powrocie do Końskich kontynuował naukę w szkole średniej. Po uzyskaniu świadectwa dojrzałości w roku 1945, rozpoczął studia medyczne na Wydziale Lekarskim Uniwersytetu Jagiellońskiego w Krakowie, gdzie w 16 lutego 1952 roku otrzymał dyplom lekarza. 
Jeszcze jako student czwartego roku pracował jako wolontariusz w III Klinice Chorób Wewnętrznych Akademii Medycznej, a następnie w III Klinice Chirurgicznej Akademii Medycznej w Krakowie, którą ówcześnie kierował prof. J. Jasieński. Tuż po uzyskaniu dyplomu we wrześniu 1952 rozpoczął pracę na stanowisku asystenta w I Klinice Chirurgii Śląskiej Akademii Medycznej w Zabrzu, prowadzonej przez wybitnego chirurga, prof. J. Gasińskiego. W roku 1954 otrzymał specjalizację I stopnia w chirurgii. Od następnego roku pracował pod kierownictwem prof. S. Szyszko, a II stopień specjalizacji z zakresu torakochirurgii uzyskał w 1957. Tytuł doktora medycyny otrzymał w 1961 roku na podstawie pracy pt. „Doświadczalne odcinkowe podwiązanie naczyń krezkowych jelita cienkiego u szczura, wpływ hypokomu (PH 203) w warunkach doświadczenia”, habilitację natomiast uzyskał w roku 1968 na podstawie rozprawy pt. „Badania nad doświadczalną tamponadą serca u psów”.
Rok później został docentem Śląskiej Akademii Medycznej, a w 1974 objął kierownictwo Katedry Kliniki Chirurgii Przewodu Pokarmowego przy Centralnym Szpitalu Klinicznym w Katowicach Ligocie. Przewodził jej przez następne 23 lata.

</doc>
<doc id="5171586" url="https://pl.wikipedia.org/wiki?curid=5171586" title="Alma (imię)">
Alma (imię)



</doc>
<doc id="5171588" url="https://pl.wikipedia.org/wiki?curid=5171588" title="Awramowo (obwód Kyrdżali)">
Awramowo (obwód Kyrdżali)

Awramowo () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 3 mieszkańców.

</doc>
<doc id="5171589" url="https://pl.wikipedia.org/wiki?curid=5171589" title="Awramowo">
Awramowo



</doc>
<doc id="5171591" url="https://pl.wikipedia.org/wiki?curid=5171591" title="Dojranci (obwód Kyrdżali)">
Dojranci (obwód Kyrdżali)

Dojranci () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 3 mieszkańców.

</doc>
<doc id="5171592" url="https://pl.wikipedia.org/wiki?curid=5171592" title="Dojranci">
Dojranci



</doc>
<doc id="5171593" url="https://pl.wikipedia.org/wiki?curid=5171593" title="Iskra (obwód Kyrdżali)">
Iskra (obwód Kyrdżali)

Iskra () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 66 mieszkańców.
We wsi znajduje się meczet.

</doc>
<doc id="5171594" url="https://pl.wikipedia.org/wiki?curid=5171594" title="Brad Hall">
Brad Hall



</doc>
<doc id="5171596" url="https://pl.wikipedia.org/wiki?curid=5171596" title="Cristoval">
Cristoval

Cristoval – wieś w Portugalii w dystrykcie Viana de Castelo, w gminie Meglaço. W roku 2011 liczyła 528 mieszkańców. Graniczy poprzez rzekę Troncoso O Barxas z Hiszpanią (Galicją). Jest najbardziej na północ wysuniętą miejscowością w Portugalii.
Populacja.
Populacja Cristoval stale spada. Od roku 1960 populacja zmniejszyła się o ponad dwa razy. Ponadto młodzi ludzie stanowią mały odsetek ludności. Ludność z roku 2001 na rok 2011 zmniejszyła się o 14,7%.

</doc>
<doc id="5171600" url="https://pl.wikipedia.org/wiki?curid=5171600" title="Tommy Kristiansen">
Tommy Kristiansen



</doc>
<doc id="5171602" url="https://pl.wikipedia.org/wiki?curid=5171602" title="Zhang Yan">
Zhang Yan



</doc>
<doc id="5171604" url="https://pl.wikipedia.org/wiki?curid=5171604" title="Temenuga (obwód Kyrdżali)">
Temenuga (obwód Kyrdżali)

Temenuga () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 69 mieszkańców.

</doc>
<doc id="5171605" url="https://pl.wikipedia.org/wiki?curid=5171605" title="Kocham wolność">
Kocham wolność

Kocham wolność – utwór grupy muzycznej Chłopcy z Placu Broni, znajdujący się na wydanym w 1990 r. albumie pt. "O! Ela", jak również na kompilacyjnym albumie "The Best – Kocham wolność" z 2004 r. (w wersji „live”). Został zarejestrowany w warszawskim Studiu S4 wiosną 1989 r., tuż przed rozpoczęciem transformacji systemowej w Polsce, stając się jednym z najważniejszych polskich protest songów. Jest to zarazem jedna ze sztandarowych piosenek zespołu, zaliczana do grona najbardziej popularnych polskich przebojów muzycznych przełomu lat 80. i 90. XX wieku. Twórcą tekstu i muzyki jest Bogdan Łyszkiewicz.
Znaczenie tekstu.
Tekst piosenki podkreśla znaczenie wolności jako niezbywalnego i koniecznego warunku ludzkiej egzystencji („Wolności oddać nie umiem”).
Popularność utworu.
Piosenka zadebiutowała na Liście Przebojów Trójki 10 czerwca 1989 r., ostatecznie docierając do 2. miejsca (w notowaniu nr. 388) nieco ponad miesiąc później. W 2016 r. utwór znalazł się na pierwszym, a w 2017 r. – na trzecim miejscu notowania Polskiego Topu Wszech Czasów Programu Trzeciego Polskiego Radia.
8 sierpnia 2017 r. na portalu YouTube miała miejsce premiera teledysku do nowej aranżacji piosenki w wykonaniu Matheo &amp; Damiana Ukeje (w ramach projektu „Legendy polskie”).
Nagranie studyjne utworu.
Nagrania utworu dokonano na sesji dla Rozgłośni Harcerskiej Polskiego Radia w studiu S4 w Warszawie.
W nagraniu studyjnym utworu wzięli udział:

</doc>
<doc id="5171606" url="https://pl.wikipedia.org/wiki?curid=5171606" title="Zhang Yan (piłkarz)">
Zhang Yan (piłkarz)



</doc>
<doc id="5171607" url="https://pl.wikipedia.org/wiki?curid=5171607" title="Piłka nożna w Grecji">
Piłka nożna w Grecji

Piłka nożna ( ) jest najpopularniejszym sportem w Grecji. Jej głównym organizatorem na terenie Grecji pozostaje Eliniki Podosferiki Omospondia (EPO).
Piłkarska reprezentacja Grecji jeden raz zdobyła mistrzostwa Europy (2004).
W Superleague grają najbardziej znane kluby świata, takie jak Panathinaikos, Olympiakos, AEK i PAOK.
Historia.
Około 2000 roku p.n.e. starożytni Grecy wymyślili grę w rzucanie piłką, która nazywała się „ἐπίσκυρος” (episkyros) lub „φαινίνδα” (faininda), o którym wspomina grecki dramaturg Antyfanes (388–311 p.n.e.), a później chrześcijański teolog Klemens z Aleksandrii (ok. 150-ok.215 ne). Wydaje się, że te mecze przypominały bardziej rugby. Grali w piłkę głównie mężczyźni, ale kobiety, w razie potrzeby, mogły również poćwiczyć grę w piłkę. Bez względu na płeć Grecy zwykle bawili się nago. Jedna z granitowych płaskorzeźb Państwowego Muzeum Archeologicznego w Atenach przedstawia greckiego sportowca trzymającego piłkę na kolanach, prawdopodobnie demonstrującego tę technikę chłopcu stojącemu w pobliżu.
Piłka nożna w obecnym wydaniu zaczęła zyskiwać popularność w Grecji pod koniec XIX wieku, a została przywieziona przez emigrantów społeczności brytyjskich i personel wojskowy. 14 września 1890 w Smyrnie (obecnie Izmir w Turcji) powstał pierwszy grecki klub piłkarski Orfeas Smyrne. Pierwsze greckie drużyny piłkarskie powstały na początku XX wieku jako część klubów sportowych i gimnastycznych o długiej tradycji w głównych miastach portowych Atenach i Salonikach, a także wśród dużych greckich społeczności Imperium Osmańskiego, takich jak Konstantynopol i Smyrna. Po wojnie grecko-tureckiej w latach 1919–1922 drużyny Panionios i Apollon Smyrnis zostały przeniesione do Aten.
Pierwsze nieoficjalne mistrzostwa organizowane przez Asocjację Greckich Atletycznych i Gimnastycznych Stowarzyszeń (SEAGS, a od 1929 SEGAS) razem z Greckim Komitetem Olimpijskim (EOA) w marcu 1906 jako część Igrzysk panhelleńskich. Uczestniczyło trzy zespoły z Aten i okolic, które rozgrywały pojedyncze spotkania pomiędzy sobą, czyli odbyły się trzy turniejowe gry. Do 1913 turniej organizowała SEGAS. Następnie mistrzostwa zostały zawieszone z powodu dwóch wojen bałkańskich (1912–1913 i 1913). W 1914 Komitet Igrzysk Olimpijskich (EOA) ponownie organizował Panhelleńskie mistrzostwa. Potem I wojna światowa oraz wojna grecko-turecka (1919–1922) na 6 lat przerwała rozgrywki piłkarskie. Dopiero w sezonie 1921/22 Asocjacja Klubów Piłkarskich Hellady (EPSE, która powstała w 1919) ponownie organizowała lokalne rozgrywki klubów z Aten i Pireusu. Do 1927 rozgrywki toczyły się oddzielnie w kilku regionach Grecji. Tylko w sezonie 1922/1923 udało się wyłonić najlepszą drużynę spośród wszystkich regionów, jednak ten tytuł nie jest uważany za oficjalne mistrzostwo Grecji.
Po założeniu greckiej federacji piłkarskiej – EPO w 1926 roku, rozpoczął się proces zorganizowania pierwszych oficjalnych Mistrzostw Grecji w sezonie 1927/28. Najpierw rozgrywki nazywały się "Panhelleńskie mistrzostwa" (gr. Πανελλήνιο πρωτάθλημα, "Panellenio Protathlema"). Zespoły walczyli w grupach regionalnych, a zwycięzcy kwalifikowały się do turnieju finałowego, w którym rozgrywano tytuł mistrza Grecji.
W sezonie 1959/60 po raz pierwszy wystartowały rozgrywki w "A΄ Ethnikí". Po raz pierwszy 16 zespołów konkurowali w jedynej lidze, a potem odbyły się play-off o miejsce 1, 3, 5 itd. W następnych sezonach mecze play-off odbywały się tylko pomiędzy drużynami, które zdobyły jednakową liczbę punktów.
Rozgrywki zawodowej "Super Ligi" zainaugurowano w sezonie 2006/07.
Format rozgrywek ligowych.
W obowiązującym systemie ligowym trzy najwyższe klasy rozgrywkowe są ogólnokrajowe (Superleague Ellada, Superleague Ellada 2, Football League). Dopiero na czwartym poziomie pojawiają się grupy regionalne.
Puchary.
Rozgrywki pucharowe rozgrywane w Grecji to:

</doc>
<doc id="5171608" url="https://pl.wikipedia.org/wiki?curid=5171608" title="Temenuga">
Temenuga



</doc>
<doc id="5171609" url="https://pl.wikipedia.org/wiki?curid=5171609" title="Teankum (imię)">
Teankum (imię)

Teankum (deseret 𐐓𐐀𐐈𐐤𐐗𐐊𐐣) – imię męskie występujące w wyznaniach należących do ruchu świętych w dniach ostatnich (mormonów).
Pochodzenie.
Pochodzi z Księgi Mormona, jednego z pism świętych przynależnych do kanonu tej tradycji religijnej. Nosił je w tym tekście neficki wojskowy mający żyć w I wieku p.n.e. Można w niej również odnaleźć nefickie miasto o identycznie brzmiącej nazwie.
Perspektywa historyczna.
Pojawia się w źródłach historycznych już w początkach mormonizmu. Nosiło je kilka postaci z wczesnej historii Kościoła Jezusa Chrystusa Świętych w Dniach Ostatnich. Wymienia się tutaj Teancuma Pratta, jednego z synów Parleya P. Pratta oraz Sary Huston, czy Teancuma Williama Hewarda, mormońskiego misjonarza służącego na misji w Georgii między 1879 a 1881. W źródłach pojawia się również niejaki Teancum Taylor, mormoński pionier wzmiankowany w 1877. W przypadku Hewarda wybór imienia był najwyraźniej powiązany z prześladowaniami, których doświadczali święci w dniach ostatnich.
Występowanie i popularność.
Wśród świętych w dniach ostatnich jest popularnym i dość chętnie wybieranym imieniem. Często spotyka się je w zdominowanym przez mormonów stanie Utah. Jako imię specyficznie mormońskie znalazło odbicie w kulturze Kościoła, z którego wierzeń wyrosło. Artykuł na łamach pisma „Friend” z maja 1994 wskazuje choćby, że imię zaczerpnięte z Księgi Mormona może być powodem do dumy oraz wywierać pozytywny wpływ na życie duchowe noszącego je człowieka. Podobną tematykę porusza numer tego samego pisma z lutego 1995.
Pojawiło się w badaniach nad imionami świętych w dniach ostatnich w kontekście pozaamerykańskim przynajmniej raz, w rodzinie wiernych pochodzących z Filipin. Wspomina się je jednocześnie w kontekście typowej dla świętych w dniach ostatnich tendencji do nadawania dzieciom nietypowych imion.

</doc>
<doc id="5171610" url="https://pl.wikipedia.org/wiki?curid=5171610" title="Suchowo (Bułgaria)">
Suchowo (Bułgaria)

Suchowo () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 150 mieszkańców.
Historia.
Wieś znalazła się na terytorium Bułgarii w 1912 roku pod turecką nazwą Susus burun. Nazwa Została przemianowana na Suchowo rozporządzeniem ministerialnym nr 3775, ogłoszonym 7 września 1934 r.

</doc>
<doc id="5171612" url="https://pl.wikipedia.org/wiki?curid=5171612" title="Andrés Camilo Ardila">
Andrés Camilo Ardila

Andrés Camilo Ardila Ordoñez (ur. 2 czerwca 1999 w Mariquicie) – kolumbijski kolarz szosowy.
Osiągnięcia.
Opracowano na podstawie:

</doc>
<doc id="5171613" url="https://pl.wikipedia.org/wiki?curid=5171613" title="Andrés Ardila">
Andrés Ardila



</doc>
<doc id="5171614" url="https://pl.wikipedia.org/wiki?curid=5171614" title="Pesnopoj (obwód Kyrdżali)">
Pesnopoj (obwód Kyrdżali)

Pesnopoj () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 14 mieszkańców.

</doc>
<doc id="5171615" url="https://pl.wikipedia.org/wiki?curid=5171615" title="Pesnopoj">
Pesnopoj



</doc>
<doc id="5171616" url="https://pl.wikipedia.org/wiki?curid=5171616" title="Gare de Laroche - Migennes">
Gare de Laroche - Migennes



</doc>
<doc id="5171618" url="https://pl.wikipedia.org/wiki?curid=5171618" title="Gare de Latour-de-Carol - Enveitg">
Gare de Latour-de-Carol - Enveitg



</doc>
<doc id="5171619" url="https://pl.wikipedia.org/wiki?curid=5171619" title="Gare de Lentilly - Charpenay">
Gare de Lentilly - Charpenay



</doc>
<doc id="5171620" url="https://pl.wikipedia.org/wiki?curid=5171620" title="Gare de Lesseux - Frapelle">
Gare de Lesseux - Frapelle



</doc>
<doc id="5171622" url="https://pl.wikipedia.org/wiki?curid=5171622" title="Gare de Lieusaint - Moissy">
Gare de Lieusaint - Moissy



</doc>
<doc id="5171623" url="https://pl.wikipedia.org/wiki?curid=5171623" title="Domesta">
Domesta

Domesta sp. z o.o. – trójmiejski deweloper z siedzibą w Gdańsku. Firma powstała w styczniu 1992 r. jako Przedsiębiorstwo Budowlane. W pierwszych latach działalności skupiona była na realizacji obiektów budowlanych w systemie GW, „pod klucz” oraz realizowała obiekty budowlane w zakresie stanu surowego na terenie Polski i Niemiec. Obecnie firma koncentruje swoje działania na trójmiejskim rynku nieruchomości. Siedziba spółki mieści się w rodzimym biurowcu Matarnia Office Park w Gdańsku.
Spółka należy do grupy kapitałowej Inpro S.A. oraz jest czynnym członkiem Polskiego Związku Firm Deweloperskich.
Grupa posiada doświadczenie w realizacji obiektów wielorodzinnych. W swojej ofercie posiada głównie mieszkania, ale również lokale usługowe i powierzchnie biurowe. Od początku swojej działalności firma zrealizowała i oddała do użytku ponad 3000 mieszkań w blisko 100 budynkach wielorodzinnych oraz kilka tysięcy m2 powierzchni użytkowej budownictwa towarzyszącego.
Zrealizowane inwestycje.
Do roku 2000 Domesta Sp. z o.o. realizowała inwestycje jako Generalny Wykonawca dla Spółdzielni Mieszkaniowej Zakoniczyn, Kaszuby, Mój Dom, Południe, Inwestycja oraz P.B. Inpro.
Zrealizowane przedsięwzięcia deweloperskie.
· 2021 – Traffic (Gdańsk Siedlce)
· 2021 – Havlove (Gdańsk Chełm)
· 2021 – Nowa Niepołomicka 2 (Gdańsk Chełm)
· 2019 – Ambiente (Gdańsk Piecki-Migowo)
· 2018 – Nowa Niepołomicka (Gdańsk Chełm)
· 2017 – Leszczynowy Staw (Gdańsk Jasień)
· 2016 – Osiedle Leszczynowe (Gdańsk Jasień)
· 2009 – Osiedle Południowy Stok (Gdańsk Chełm)
· 2005 – Osiedle Storczykowe (Gdańsk Kokoszki)
· 2002 – Osiedle Kurierów (Gdańsk Chełm)
Zrealizowane inwestycje biurowe.
2020 – Matarnia Office Park (Gdańsk Matarnia)

</doc>
<doc id="5171624" url="https://pl.wikipedia.org/wiki?curid=5171624" title="Gare de Magnac - Vicq">
Gare de Magnac - Vicq



</doc>
<doc id="5171626" url="https://pl.wikipedia.org/wiki?curid=5171626" title="Gare de Maisons-Alfort - Alfortville">
Gare de Maisons-Alfort - Alfortville



</doc>
<doc id="5171627" url="https://pl.wikipedia.org/wiki?curid=5171627" title="Gare de Manduel - Redessan">
Gare de Manduel - Redessan



</doc>
<doc id="5171629" url="https://pl.wikipedia.org/wiki?curid=5171629" title="Gare de Marlieux - Châtillon">
Gare de Marlieux - Châtillon



</doc>
<doc id="5171631" url="https://pl.wikipedia.org/wiki?curid=5171631" title="Gare de Mesves - Bulcy">
Gare de Mesves - Bulcy



</doc>
<doc id="5171633" url="https://pl.wikipedia.org/wiki?curid=5171633" title="Gare de Meximieux - Pérouges">
Gare de Meximieux - Pérouges



</doc>
<doc id="5171635" url="https://pl.wikipedia.org/wiki?curid=5171635" title="Gare de Mont-Louis - La Cabanasse">
Gare de Mont-Louis - La Cabanasse



</doc>
<doc id="5171636" url="https://pl.wikipedia.org/wiki?curid=5171636" title="Gare de Montaut - Bétharram">
Gare de Montaut - Bétharram



</doc>
<doc id="5171640" url="https://pl.wikipedia.org/wiki?curid=5171640" title="Gulpilhares">
Gulpilhares

Gulpilhares – parafia "(freguesia)" w gminie Vila Nova de Gaia, w dystrykcie Grande Porto, Portugalii. Według danych na rok 2021 parafię zamieszkiwało 22 356 osób, a gęstość zaludnienia wyniosła 2107 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5171642" url="https://pl.wikipedia.org/wiki?curid=5171642" title="Janusz Kozłowski">
Janusz Kozłowski



</doc>
<doc id="5171643" url="https://pl.wikipedia.org/wiki?curid=5171643" title="Kościół na Svalbardzie">
Kościół na Svalbardzie

Kościół na Svalbardzie (norw. "Svalbard Kirke") – świątynia ewangelicko-augsburska należąca do Kościoła Norwegii, diecezji Nord-Hålogaland (z siedzibą w Tromsø), zlokalizowana na wyspie Spitsbergen, w miejscowości Longyearbyen. Jest najbardziej na północ wysuniętą świątynią na świecie. Do innych rekordowo wysuniętych na północ świątyń chrześcijańskich należą cerkwie w Barentsburgu i Diksonie, zaś najdalej na północ wysuniętą świątynia katolicką jest kościół w Pond Inlet w Kanadzie.
Historia.
W lipcu 1921 rozpoczęto budowę pierwszego kościoła protestanckiego na Svalbardzie, pod wezwaniem Naszego Zbawiciela, który ukończono w 50 dni. Fundatorem była Store Norske Spisbergen Kullkompani. Został konsekrowany 28 sierpnia 1921. Po podpisaniu Traktatu Spitsbergeńskiego i przyznaniu Norwegii praw do wyspy, biskup Eivind Berggrav złożył pierwszą nieoficjalną wizytę w świątyni w 1935.
W 1941 wyspa została ewakuowana. Ówczesny pastor, Just Phillip Christian Kruse, zabrał do Wielkiej Brytanii srebra ołtarzowe, chrzcielnicę i księgi. W 1943 Longyearbyen zostało zbombardowane przez Niemców, a kościół spłonął. W 1949 na proboszcza wyspy mianowana Severina Riibera. W 1956 położono kamień węgielny pod nową świątynię. Budowę rozpoczęto w 1957, konsekracja nastąpiła 24 sierpnia 1958. 
Architektura i wyposażenie.
Obiekt ma 140 miejsc i jest chroniony jako zabytek kultury. Poddano go renowacji w 2004. Podzielony jest na część kościelną, parafialną i mieszkalną (podpiwniczoną). Wewnątrz znajdują się pierwotne srebrne świeczniki ołtarzowe, które były darem króla Haakona i królowej Maud, a także stara chrzcielnica.
Kościół ma wyraźny profil ekumeniczny. Ponieważ jest to świątynia dla całego archipelagu, mogą korzystać z niej katolicy, prawosławni i inni. Służy mieszkańcom Barentsburga, Svea, Ny-Ålesundu, Hopen, Bjørnøya i stacji traperskich.

</doc>
<doc id="5171644" url="https://pl.wikipedia.org/wiki?curid=5171644" title="Lever">
Lever

Lever – parafia "(freguesia)" w gminie Vila Nova de Gaia, w dystrykcie Grande Porto, Portugalii. Według danych na rok 2011 parafię zamieszkiwało 2794 osób, a gęstość zaludnienia wyniosła 356,2 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5171647" url="https://pl.wikipedia.org/wiki?curid=5171647" title="Olival (Vila Nova de Gaia)">
Olival (Vila Nova de Gaia)

Olival – parafia "(freguesia)" w gminie Vila Nova de Gaia, w dystrykcie Grande Porto, Portugalii. Według danych na rok 2011 parafię zamieszkiwały 5812 osoby, a gęstość zaludnienia wyniosła 720 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5171649" url="https://pl.wikipedia.org/wiki?curid=5171649" title="Filip Skoraczewski">
Filip Skoraczewski

Filip Skoraczewski (ur. 13 września 1838 w Godurowie koło Gostynia, zm. 13 lutego 1910 w Miłosławiu) – uczestnik powstania styczniowego, leśnik, działacz niepodległościowy, przedstawiciel pracy organicznej
Życiorys.
Urodził jako syn Jana Skoraczewskiego, rządcy majątku Franciszka Żółtowskiego. Naukę rozpoczął w Lesznie, kontynuował ją w Gimnazjum w Trzemesznie. Od 1858 r. uczył się w Gimnazjum Marii Magdaleny w Poznaniu, gdzie w 1862 r. zdał maturę. Jeszcze jako uczeń gimnazjum zaangażował się w działalność patriotyczną, będąc członkiem tajnego Towarzystwa Narodowego. Z jego ramienia przewodniczył młodzieży w czasie patriotycznych manifestacji, m.in. z okazji pogrzebu Gustawa Potworowskiego i Tytusa Działyńskiego, a także nabożeństwa żałobnego za Joachima Lelewela.
Pod wpływem Jana Kantego Działyńskiego planował studia przyrodnicze i kształcenie się w zawodzie leśnika, co miało mu umożliwić stypendium Towarzystwa Pomocy Naukowej im. Karola Marcinkowskiego. Przed podjęciem studiów udał się na praktykę jako elew leśnictwa w lasach państwowych do Ludwikowa koło Poznania.
W wyniku aresztowania przez policję pruską został skazany na 4 tygodnie więzienia (kary nie odsiedział), stracił praktykę w Ludwikowie i przeniósł się do Rydzyny.
Na wieść o wybuchu powstania styczniowego zaangażował się w prace Komitetu Działyńskiego. W stopniu podporucznika kosynierów został współorganizatorem oddziału powstańczego, który miał za zadanie rozpocząć działania w Kaliskiem. Skoraczewski brał udział w bitwie pod Pyzdrami i pod Ignacewem – tam został ranny. Aresztowany przez władze pruskie został osadzony w więzieniu w Gnieźnie, skąd zwolniono go 12 maja 1863 r. Poszukiwany w wyniku kolejnego śledztwa opuścił Wielkopolskę i w czerwcu 1864 r. pod obcym nazwiskiem udał się najpierw do Drezna, potem do Zurichu. W wyniku procesu berlińskiego został zaocznie skazany na karę śmierci.
W Zurichu rozpoczął studia na tamtejszej politechnice na wydziale leśnym, jednocześnie prowadząc działalność w organizacjach emigracji szwajcarskiej, m.in. w Towarzystwie Bratniej Pomocy oraz jako prezes Towarzystwa Naukowego Uczącej się Młodzieży Polskiej w Zurychu. Studia ukończył z odznaczeniem w 1866 r. W 1867 r. pod przybranym nazwiskiem Ignacego Mieloszyka (do swojego nazwiska wrócił po rozprawie rehabilitacyjnej w 1871 r.) przyjechał do Wielkopolski i osiadł w Bagatelce, gdzie jako nadleśniczy pracował do 1909 r. w dobrach miłosławskich Seweryna Mielżyńskiego, potem Kościelskich, podnosząc gospodarkę leśną na wysoki poziom.
Rodzina.
Żonaty był z Anielą Plecińską (ur. 1847, zm. 3 lipca 1921 r.) – ślub odbył się w Strzelcach Wielkich w 1871 r.
Mieli czworo dzieci:
Filip Skoraczewski zmarł w Miłosławiu 13 lutego 1910 r., został wraz z żoną pochowany na tamtejszym cmentarzu parafialnym.
Praca organiczna i działalność społeczna.
W Miłosławiu:
Ponadto:

</doc>
<doc id="5171651" url="https://pl.wikipedia.org/wiki?curid=5171651" title="Porównania post hoc">
Porównania post hoc



</doc>
<doc id="5171652" url="https://pl.wikipedia.org/wiki?curid=5171652" title="Oliveira do Douro (Vila Nova de Gaia)">
Oliveira do Douro (Vila Nova de Gaia)

Oliveira do Douro – parafia "(freguesia)" w gminie Vila Nova de Gaia, w dystrykcie Grande Porto, Portugalii. Według danych na rok 2021 parafię zamieszkiwało 22 631 osób, a gęstość zaludnienia wyniosła 3003 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5171657" url="https://pl.wikipedia.org/wiki?curid=5171657" title="Kościół Zesłania Ducha Świętego w Bełchatowie">
Kościół Zesłania Ducha Świętego w Bełchatowie

Kościół Zesłania Ducha Świętego w Bełchatowie – rzymskokatolicki kościół parafialny należący do parafii pod tym samym wezwaniem (dekanat bełchatowski arcidiecezji łódzkiej).
Jest to świątynia będąca w budowie od 2002 roku. Budowla jest nowoczesna, powstała na planie półkola, zaprojektowana została przez mgr. inż. Marka Tonderę z Krakowa. Znajduje się w stanie surowym, okna są wykonane z aluminium, drzwi metalowe są tymczasowe. Kościół nakryty jest dachem tymczasowym przykrytym papą.

</doc>
<doc id="5171659" url="https://pl.wikipedia.org/wiki?curid=5171659" title="Fiat Ulysse">
Fiat Ulysse



</doc>
<doc id="5171662" url="https://pl.wikipedia.org/wiki?curid=5171662" title="Fiat Ulysse (2021)">
Fiat Ulysse (2021)



</doc>
<doc id="5171665" url="https://pl.wikipedia.org/wiki?curid=5171665" title="Zawiasy">
Zawiasy



</doc>
<doc id="5171669" url="https://pl.wikipedia.org/wiki?curid=5171669" title="Park Na Górce w Rybniku">
Park Na Górce w Rybniku



</doc>
<doc id="5171671" url="https://pl.wikipedia.org/wiki?curid=5171671" title="Joanna Golińska-Pilarek">
Joanna Golińska-Pilarek

Joanna Karolina Golińska-Pilarek (ur. 20 kwietnia 1976 w Warszawie) – polska logiczka i filozofka, wykładowczyni Uniwersytetu Warszawskiego.
Życiorys.
Joanna Golińska-Pilarek maturę zdała w IX Liceum Ogólnokształcącym w Warszawie (1995). Następnie studiowała filozofię (1995–1999) oraz matematykę (1998–2001) na Uniwersytecie Warszawskim, uzyskując tytuł magistra filozofii na podstawie napisanej pod kierunkiem Marcina Mostowskiego rozprawy "Problem spektrum dla języków z kwantyfikatorami Henkina" (1999, z wyróżnieniem) oraz licencjata matematyki na podstawie napisanej pod kierunkiem Edmunda Puczyłowskiego pracy "Lokalne twierdzenia logiki i ich zastosowania w teorii grup" (2003). W latach 1999–2004 odbyła studia doktoranckie w Instytucie Filozofii UW, zakończone obroną pracy doktorskiej "Rozszerzenie logiki niefregowskiej, ich syntaktyczne i teoriomodelowe własności oraz filozoficzne interpretacje" (promotor – Mieczysław Omyła). Tamże uzyskała habilitację w dziedzinie nauk humanistycznych, dyscyplina – filozofia, specjalność – logika, przedstawiając dzieło "Wnioskowania w logikach nieklasycznych: systemy dedukcyjne, rozstrzygalność, procedury decyzyjne".
W latach 2004–2011 zatrudniona jako adiunktka w Zakładzie Zaawansowanych Technik Informacyjnych Instytutu Łączności w Warszawie. W 2006 rozpoczęła pracę na stanowisku adiunktki w Zakładzie Logiki Instytutu Filozofii WFiS UW, a po restrukturyzacji w Zakładzie Logiki Wydziału Filozofii UW na stanowisku profesora uczelni (od 2019 roku). Pełniła m.in. funkcję zastępczyni dyrektora IF UW ds. badań naukowych i współpracy z zagranicą (2014-2020). Odbyła dwa roczne staże na Uniwersytecie Helsińskim (2001–2002, 2012).
Jej zainteresowania naukowe skupiają się na logice i jej zastosowaniach w różnych dziedzinach wiedzy, zwłaszcza w filozofii, matematyce, informatyce, kognitywistyce; logikach dla wnioskowań jakościowych i ich systemami dedukcyjnymi; logikach niefregowskich ze spójnikami identyczności i równoznaczności.
Laureatka stypendium naukowego Ministerstwa Nauki i Szkolnictwa Wyższego dla wybitnych młodych naukowców (2010–2013), stypendium dla młodych naukowców w ramach programu START Fundacji na rzecz Nauki Polskiej (2007, 2008) oraz stypendium Polityki dla młodych naukowców „Zostańcie z nami” (2003).
Członkini Rady Narodowego Centrum Nauki w latach 2016–2024, Przewodnicząca Komisji ds. Regulaminów i Procedur Rady NCN w latach 2020-2024.
Matka dwóch synów (ur. 2002, 2016) i córki (ur. 2014).
Publikacje książkowe.
Tłumaczenia

</doc>
<doc id="5171673" url="https://pl.wikipedia.org/wiki?curid=5171673" title="Fiat e-Scudo">
Fiat e-Scudo



</doc>
<doc id="5171675" url="https://pl.wikipedia.org/wiki?curid=5171675" title="Fiat e-Ulysse">
Fiat e-Ulysse



</doc>
<doc id="5171677" url="https://pl.wikipedia.org/wiki?curid=5171677" title="Kościół św. Michała Archanioła w Winnej Górze">
Kościół św. Michała Archanioła w Winnej Górze

Kościół świętego Michała Archanioła w Winnej Górze – rzymskokatolicki kościół parafialny należący do parafii pod tym samym wezwaniem (dekanat miłosławski archidiecezji gnieźnieńskiej).
Obecna świątynia w stylu barokowym została zbudowana w 1766 roku; ufundował ją biskup Teodor Czartoryski. W 1863 roku, dzięki staraniom Poznańskiego Towarzystwa Przyjaciół Nauk, do świątyni została dobudowana sześciokątna kaplica grobowa zaprojektowana przez Seweryna Mielżyńskiego, w której, w neoklasycznym grobowcu wzorowanym na rzymskim sarkofagu Scypiona Afrykańskiego, został pochowany gen. Jan Henryk Dąbrowski – twórca Legionów Polskich we Włoszech. W 1912 roku kościół został rozbudowany według projektu Stanisława Boreckiego – dobudowano wówczas duży transept i prezbiterium. W XVIII-wiecznym rokokowym ołtarzu głównym znajduje się obraz Matki Bożej z Dzieciątkiem z 2. połowy XVI wieku, umieszczony w srebrnej sukience z połowy XVIII wieku. W transepcie są zawieszone dwa obrazy namalowane w latach 1810-1818 przez Jana Gładysza, na zamówienie gen. Jana Henryka Dąbrowskiego: „Cud św. Kazimierza” i „Cud św. Kingi”. Z pozostałych zabytków można wyróżnić XV-wieczną drewnianą płaskorzeźbę „Zwiastowanie”, oraz obrazy: „Ukrzyżowanie”, „Koronacja NMP”, „św. Józef” oraz „Chrystus na krzyżu”.

</doc>
<doc id="5171681" url="https://pl.wikipedia.org/wiki?curid=5171681" title="Arturo Ripstein">
Arturo Ripstein

Arturo Ripstein (ur. 13 grudnia 1943 w mieście Meksyk) – meksykański reżyser, scenarzysta i producent filmowy. Uważany za najwybitniejszego reżysera kina meksykańskiego XX w. Jego twórczość charakteryzuje się skłonnością do makabry i groteski, powolnym tempem narracyjnym, a tematyka związana jest najczęściej z dojmującą egzystencjalną samotnością jego bohaterów, wywodzących się z nizin społecznych.
Życiorys.
Urodził się w rodzinie o korzeniach żydowskich, a jego dziadkowie pochodzili z Częstochowy. Ojciec Alfredo Ripstein był producentem filmowym. Arturo zaczął pracę w kinie jako asystent reżysera Luisa Buñuela przy filmie "Anioł zagłady" (1962).
Jego samodzielnym debiutem reżyserskim był "Czas umierania" (1966), do którego scenariusz napisali czołowi pisarze latynoamerykańscy Carlos Fuentes i Gabriel García Márquez, a producentem filmu był ojciec reżysera.
Filmy Ripsteina pięciokrotnie otrzymywały Nagrodę Ariela dla najlepszego meksykańskiego filmu roku. Były to: "Twierdza cnoty" (1973), "Miejsce bez granic" (1978), "Wieczne więzienie" (1979), "Królestwo szczęścia" (1986), "Początek i koniec" (1993). Ripstein dwukrotnie zdobył główną nagrodę Złotej Muszli na MFF w San Sebastián – za filmy "Początek i koniec" (1993) i "Zguba mężczyzn" (2000).
Uchodził za mistrza ekranizacji prozy iberoamerykańskiej. Ripstein współpracował z Manuelem Puigiem i poetą José Emilio Pacheco, a jego film "Nie ma kto pisać do pułkownika" (1999) uważany jest za najlepszą ekranizację trudnej do przeniesienia na ekran prozy Gabriela Garcíi Márqueza.
Zasiadał w jury konkursu głównego na 56. MFF w Wenecji (1999).

</doc>
<doc id="5171686" url="https://pl.wikipedia.org/wiki?curid=5171686" title="Brysztańska Dolina">
Brysztańska Dolina

Brysztańska Dolina – dolina Potoku Brysztańskiego w Pieninach. Jest orograficznie lewym odgałęzieniem Doliny Białej Wody. Jej górny koniec znajduje się po północno-zachodniej stronie szczytu Wierchliczka. Dolina opada początkowo w kierunku północnym, a po zasileniu dopływem spod przełęczy Rozdziela zmienia kierunek na północno-zachodni i naprzeciwko Kociubylskiej Skały uchodzi do Doliny Białej Wody.
Główny ciąg doliny jest całkowicie porośnięty lasem, natomiast górna część odgałęzienia podchodząca pod przełęcz Rozdziela jest w dużym stopniu trawiasta. Są to łąki Zapustek. Tuż nad prawym brzegiem koryta potoku tego odgałęzienia wznoszą się zbudowane z wapieni Brysztańskie Skały.
Przed drugą wojną światową Brysztańska Dolina należała do wsi Biała Woda. Po wojnie władze polskie w ramach Akcja „Wisła” wysiedliły zamieszkująca ją ludność łemkowską. Domy spalono i wieś przestała istnieć. Powojenne władze tereny po wysiedlonej ludności przydzieliły góralom z Podhala w zamian za odebrane im hale tatrzańskie. Wysoko, na lewych zboczach Brysztańskiej Doliny powojenne władze wybudowały dla górali nową bacówkę, a na trawiastych zboczach Brysztańskiej Doliny betonowe korytka mające po stoku rozprowadzać gnojówkę z tej bacówki Na jednym z cieków wybudowano niewielką betonową zaporę, która miała gromadzić wodę do pojenia owiec. Górale nigdy jednak z bacówki nie skorzystali. Uznali ją za nieprzydatną i woleli wypasać tradycyjną, sprawdzoną od wieków metodą z użyciem codziennie przestawianych koszarów. Ciek z zaporą wyschnął, korytka zarosły trawą, a niewykorzystywana bacówka z czasem uległa zniszczeniu. Obecnie tereny te należą do wsi Jaworki.
Przełęcz Rozdziela oddziela Pieniny od Beskidu Sądeckiego. Spływający spod niej dnem Brysztańskiej Doliny Brysztański Potok nie tworzy jednak granicy między tymi mezoregionami, gdyż jego prawe zbocza (m.in. Brysztańskie Skały) budują skały wapienne genetycznie należące do Pienin. Granica między tymi mezoregionami przebiega dalej na północ od koryta potoku.

</doc>
<doc id="5171691" url="https://pl.wikipedia.org/wiki?curid=5171691" title="Język mbaen">
Język mbaen



</doc>
<doc id="5171692" url="https://pl.wikipedia.org/wiki?curid=5171692" title="Kis-Kis">
Kis-Kis

Kis-Kis (ros. кис-кис) – rosyjski zespół rockowy, założony w 2018 roku w Petersburgu przez perkusistkę Alinę Oleszewą i wokalistkę Sofję Somusiewą. Nieco później do zespołu dołączyli gitarzysta Jurij Zasłonow i basista Siergiej Iwanow.
Somusiewa urodziła się 11 kwietnia 1996 w Kurganie, od dziecka zajmowała się muzyką i uczęszczała do szkoły muzycznej. Oleszewa urodziła się 27 maja 1999 w Petersburgu i pochodzi z artystycznej rodziny: jej ojciec śpiewał, a następnie został klawiszowcem, a brat uczęszczał do szkoły muzycznej. Sama natomiast uczyła się w szkole plastycznej, a muzyką zainteresowała się w wieku 16 lat.
22 listopada 2018 grupa opublikowała pierwszy singel, "Trachajus´", a w marcu 2019 roku wydała pierwszą płytę, "Junost´ w stilie pank".
We wrześniu 2019 zespół wydał EP zatytułowany "Magazin igruszek dla wzrosłych". Jednym z utworów na płycie było „Mołczi”, poświęcone problemom młodzieży dorastającej w nieprzyjaznym otoczeniu i obojętności społeczeństwa. W lipcu 2020 grupa opublikowała utwór „Miełocz”, który znalazł się w soundtracku serialu "Wodoworot". We wrześniu 2020 zespół wydał drugi album, zatytułowany "Pir wo wriemia czumy".
We wrześniu 2021 roku zespół opublikował utwór „Nie nado”, poświęcony tematowi przemocy wobec kobiet.
W lipcu 2022 ukazał się trzeci album grupy, zatytułowany "Kak pieriestat´ biespokoit´sja i naczat´ żyt´".
Za swoich muzycznych idoli założycielki zespołu uważają Linkin Park, Slipknot, Korn, Papa Roach i Travisa Barkera. Zespół wielokrotnie koncertował w Rosji, ale też na Ukrainie i Białorusi.

</doc>
<doc id="5171693" url="https://pl.wikipedia.org/wiki?curid=5171693" title="Francesco Cosentino">
Francesco Cosentino

Francesco Cosentino (ur. 22 lipca 1922 w Palermo, zm. 4 marca 1985 w Rzymie) – włoski urzędnik państwowy i menedżer, wieloletni sekretarz generalny Izby Deputowanych, w 1984 poseł do Parlamentu Europejskiego I kadencji.
Życiorys.
Jego ojciec Ubaldo Cosentino także był wysokim urzędnikiem parlamentarnym oraz sekretarzem generalnym Izby Deputowanych od 1944 do 1951. Ukończył studia prawnicze, opublikował około 20 prac naukowych z zakresu prawa konstytucyjnego oraz komentarz do Konstytucji Włoch. Przez pewien czas służył w marynarce. Między 1945 a 1947 pozostawał osobistym sekretarzem Vittorio Emanuele Orlando i Enrico De Nicoli, później został doradcą ds. kontaktów z parlamentem i rządem prezydentów Luigiego Einaudi oraz Giovanniego Gronchi. Objął stanowisko zastępcy sekretarza Zgromadzenia Parlamentarnego Europejskiej Wspólnoty Węgla i Stali, uczestniczył jako ekspert w pracach nad uchwaleniem Traktatu ustanawiającego Europejską Wspólnotę Gospodarczą. Od 1964 do 1976 zajmował stanowisko sekretarza generalnego Izby Deputowanych, odszedł po wybuchu skandalu związanego z funkcjonowaniem izby. Następnie zajmował kierownicze stanowiska w różnych koncernach, w tym w federacji turystyczno-hotelarskiej FAIAT oraz związku sportów motorowodnych. Przez wiele lat kierował też przedsiębiorstwem hotelarskim Ciga.
Zaangażował się w działalność polityczną w ramach Chrześcijańskiej Demokracji, został bliskim współpracownikiem Giulio Andreottiego. W 1979 kandydował do Parlamentu Europejskiego, mandat uzyskał 16 stycznia 1984 w miejsce Mario Sassano. Przystąpił do Europejskiej Partii Ludowej.
Kontrowersje.
Począwszy od lat 80. regularnie pojawiały się oskarżenia o związki Cosentino z nielegalną lożą masońską Propaganda Due (w której miał zajmować wysoką pozycję) oraz włoską mafią.
Odznaczenia.
Odznaczony m.in. Krzyżem Kawalerskim Orderu Zasługi Republiki Włoskiej (1964) oraz Orderem za Zasługi dla Kultury i Sztuki (1976).

</doc>
<doc id="5171695" url="https://pl.wikipedia.org/wiki?curid=5171695" title="Anthology of Massachusetts Poets (Williama Stanleya Braithwaite’a)">
Anthology of Massachusetts Poets (Williama Stanleya Braithwaite’a)



</doc>
<doc id="5171697" url="https://pl.wikipedia.org/wiki?curid=5171697" title="Antologia liryki angielskiej 1300-1950">
Antologia liryki angielskiej 1300-1950



</doc>
<doc id="5171698" url="https://pl.wikipedia.org/wiki?curid=5171698" title="Czescy symboliści, dekadenci, anarchiści przełomu XIX i XX wieku (antologia)">
Czescy symboliści, dekadenci, anarchiści przełomu XIX i XX wieku (antologia)



</doc>
<doc id="5171699" url="https://pl.wikipedia.org/wiki?curid=5171699" title="Drzewo się liściem odziewa">
Drzewo się liściem odziewa



</doc>
<doc id="5171701" url="https://pl.wikipedia.org/wiki?curid=5171701" title="Bronisław Kozłowski (zm. 2021)">
Bronisław Kozłowski (zm. 2021)

Bronisław Kozłowski (ur. 1930, zm. 9 lipca 2021) – polski ortopeda, prof. dr hab. n. med., pułkownik WP w stanie spoczynku.
Życiorys.
Obronił pracę doktorską, następnie uzyskał stopień doktora habilitowanego. Otrzymał nominację profesorską. Został zatrudniony na stanowisku członka honorowego Polskiego Towarzystwa Ortopedycznego i Traumatologicznego.
Zmarł 9 lipca 2021.

</doc>
<doc id="5171706" url="https://pl.wikipedia.org/wiki?curid=5171706" title="Graphocephala">
Graphocephala



</doc>
<doc id="5171710" url="https://pl.wikipedia.org/wiki?curid=5171710" title="Maria Grocholska">
Maria Grocholska



</doc>
<doc id="5171713" url="https://pl.wikipedia.org/wiki?curid=5171713" title="Mario Pedini">
Mario Pedini

Mario Pedini (ur. 27 grudnia 1918 w Montichiari, zm. 8 lipca 2003 w Rzymie) – włoski polityk, prawnik i nauczyciel, członek Izby Deputowanych i senator, poseł do Parlamentu Europejskiego I kadencji, minister oświaty oraz kultury i środowiska.
Życiorys.
W 1943 ukończył filozofię na Uniwersytecie w Pawii, następnie odbył studia prawnicze. Pracował jako nauczyciel i dyrektor szkół średnich, później podjął praktykę jako adwokat. W latach 80. kierował organizacją Assafrica, zajmującą się wspieraniem włoskich firm na rynkach afrykańskich, został też szefem organizacji pozarządowej SCAIP oraz przewodniczącym kilku rad nadzorczych i naukowych.
Zaangażował się w działalność polityczną w ramach Chrześcijańskiej Demokracji, został sekretarzem prowincjonalnym partii. W latach 1953–1976 członek Izby Deputowanych II, III, IV, V i VI kadencji, następnie do 1980 senator VII i VIII kadencji. Był autorem prawa, które w 1966 wprowadziło możliwość odbywania zastępczej służby wojskowej. W 1968 został wiceministrem badań naukowych, następnie od 1969 do 1975 pozostawał sekretarzem stanu w resorcie spraw zagranicznych. W 1975 objął stanowisko ministra bez teki ds. badań naukowych i technicznych. Następnie kierował resortami oświaty (1976–1978) oraz kultury i środowiska (1978–1979) w rządach kierowanych przez Aldo Moro i Giulio Andreottiego.
Od 1958 do 1978 należał do Zgromadzenia Parlamentarnego Wspólnot Europejskich. W 1979 wybrano go posłem do Parlamentu Europejskiego. Przystąpił do Europejskiej Partii Ludowej, zasiadał w jej władzach. Po odejściu z polityki wykładał ekonomię i europeistykę na Uniwersytecie w Parmie, zajął się też publicystyką.
Od 1943 żonaty z Amalią Gavazzi, miał dwoje dzieci. Oskarżano go o przynależność do nielegalnej loży masońskiej Propaganda Due.
Odznaczenia.
Odznaczony Złotym Orderem za Zasługi dla Kultury i Sztuki (1980).

</doc>
<doc id="5171716" url="https://pl.wikipedia.org/wiki?curid=5171716" title="Ruteng">
Ruteng

Ruteng – miasto w Indonezji na wyspie Flores w prowincji Małe Wyspy Sundajskie Wschodnie. Ośrodek administracyjny kabupatenu Manggarai.

</doc>
<doc id="5171719" url="https://pl.wikipedia.org/wiki?curid=5171719" title="Labuan Bajo">
Labuan Bajo

Labuan Bajo – miasto w Indonezji na wyspie Flores w prowincji Małe Wyspy Sundajskie Wschodnie. Ośrodek administracyjny kabupatenu Manggarai Barat.

</doc>
<doc id="5171731" url="https://pl.wikipedia.org/wiki?curid=5171731" title="Gave">
Gave

Gave – wieś w Portugalii, w dystrykcie Viana de Castelo, w gminie Meglaço. Wieś w roku 2011 liczyła 237 mieszkańców.
Populacja.
Populacja wsi znacząco spada od roku 1981.

</doc>
<doc id="5171732" url="https://pl.wikipedia.org/wiki?curid=5171732" title="Kaplica Miłosierdzia w Sines">
Kaplica Miłosierdzia w Sines

Kaplica Miłosierdzia (port. "Capela da Misericórdia") – zdesakralizowana kaplica w portugalskiej miejscowości Sines, od 2007 przeznaczona do funkcji muzealnych. 
Historia.
Pierwsza wzmianka o kaplicy, wchodzącej w skład klasztoru braci Miłosierdzia (port. "Irmãos da Misericórdia"), pochodzi z 1585 roku, z listu braci do króla Filipa I z prośbą o budowę większej świątyni. Kaplica została zniszczona podczas trzęsienia ziemi w 1755. Wiadomo, że w 1758 roku była już odbudowana oraz wyposażona w nowe obrazy.
Obecnie kaplica jest własnością organizacji charytatywnej Santa Casa da Misericórdia, która wynajmuje kaplicę gminie. Od 17 lipca 2007 roku w świątyni przechowywana jest część zbiorów miejskiego muzeum archeologicznego.

</doc>
<doc id="5171743" url="https://pl.wikipedia.org/wiki?curid=5171743" title="Rafael de Sousa">
Rafael de Sousa

Rafael Afonso de Sousa (ur. 1900 w Quiaios w gminie Figueira da Foz, zm. ?) – portugalski pięcioboista nowoczesny i strzelec, olimpijczyk.
Kariera.
Wystąpił na Letnich Igrzyskach Olimpijskich 1932. Zajął 22. miejsce w zawodach indywidualnych w pięcioboju nowoczesnym, wyprzedzając trzech zawodników. W Los Angeles wystartował także w jednej konkurencji strzeleckiej – pistolecie szybkostrzelnym z 25 m, w którym zajął 7. pozycję (startowało 16 strzelców).
W 1929 roku został mistrzem Portugalii w karabinie wojskowym w trzech postawach z 300 m i karabinie wojskowym leżąc z 300 m.

</doc>
<doc id="5171747" url="https://pl.wikipedia.org/wiki?curid=5171747" title="Ensign N177">
Ensign N177

Ensign N177 – samochód Formuły 1, zaprojektowany przez Dave'a Baldwina i Mo Nunna, skonstruowany przez Ensign Racing. Był używany w latach 1977–1979.
Historia.
Samochód był rozwinięciem modelu N176, który w wyniku konfliktu między Mo Nunnem i HB Bewaking był zupełnie nowym samochodem na sezon 1976. Na sezon 1977 Nunn skompletował większy budżet dzięki wsparciu Teddy'ego Yipa oraz wystawił model N177. Był to pojazd oparty na N176, a zmiany dotyczyły jedynie szczegółów w projekcie nadwozia. W sezonie 1977 Clay Regazzoni i Patrick Tambay zdobyli łącznie dziesięć punktów, co było najlepszym wynikiem w historii startów Ensign w Formule 1. Samochód był wykorzystywany do 1979 roku, a w jednym z egzemplarzy bez efektów wykorzystano efekt przyziemny. Następcą pojazdu był Ensign N179. Zbudowano cztery egzemplarze modelu, z czego jeden był wykorzystywany wyłącznie w Brytyjskiej Formule 1.
Wyniki.
"Źródło: Stats F1"

</doc>
<doc id="5171749" url="https://pl.wikipedia.org/wiki?curid=5171749" title="Survivor Series (2021)">
Survivor Series (2021)

Survivor Series (2021) – gala wrestlingu wyprodukowana przez federację WWE dla zawodników z brandów Raw i SmackDown. Odbyła się 21 listopada 2021 w Barclays Center w Brooklynie w stanie Nowy Jork. Emisja była przeprowadzana na żywo za pośrednictwem serwisu strumieniowego Peacock w Stanach Zjednoczonych i WWE Network na całym świecie oraz w systemie pay-per-view. Była trzydziesta piąta gala w chronologii cyklu Survivor Series.
Podczas gali odbyło się siedem walk, w tym cztery pojedynki Mistrz vs. Mistrz, dwa 5-on-5 elimination matche oraz 25 osobowy Battle Royal. W walce wieczoru, Universal Champion Roman Reigns pokonał WWE Championa Big E’go. Raw Tag Team Champions RK-Bro (Randy Orton i Riddle) pokonali SmackDown Tag Team Champions The Usos (Jey Uso i Jimmy Uso). Raw Women’s Champion Becky Lynch zwyciężyła SmackDown Women’s Champion Charlotte Flair, a galę otworzył pojedynek w którym Intercontinental Champion Shinsuke Nakamura, który pokonał United States Championa Damiana Priesta przez dyskwalifikację, po tym jak Priest uderzył Nakamurę częścią od złamanej gitary. W obu 5-on-5 elimination matach wygrała reprezentacja brandu Raw, z czego drużynę mężczyzn doprowadził do zwycięstwa Seth Rollins, natomiast jedyną ocalałą żeńskiego pojedynku była Bianca Belair. 25-osobowy Battle Royal wygrał Omos.
Produkcja.
Survivor Series oferowało walki profesjonalnego wrestlingu z udziałem wrestlerów należących do brandów Raw i SmackDown. Wyreżyserowane rywalizacje (storyline’y) były kreowane podczas cotygodniowych gal "Raw" i "SmackDown". Wrestlerzy są przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających budować napięcie. Kulminacją rywalizacji jest walka wrestlerska lub ich seria.
Tło.
Survivor Series to gala, która występuje w WWE od 1987 roku. Jest częścią wielkiej czwórki wraz z innymi sztandarowymi produkcjami WWE: WrestleManią, Royal Rumble i SummerSlam, czyli głównymi i pierwszymi wydarzeniami federacji. Wydarzenie od 2016 roku charakteryzuje się imiennymi meczami Survivor Series, w których obie marki (Raw i SmackDown) rywalizują ze sobą. W innych latach na galach odbywały się również Survivor Series matche, ale zazwyczaj nie były to rywalizacje pomiędzy markami, a rywalizacje pomiędzy stajniami lub wrestlerami stanowiącymi różne sojusze.
Oprócz Brand vs. Brand elimination matchy, na gali odbywają się również Champion vs. Champion matche, w których mistrzowie reprezentujący swoją markę walczą ze sobą. Oto obecny format takich walk:
Rywalizacje.
Na Crown Jewel, Big E pokonał Drew McIntyre’a, aby zachować WWE Championship, podczas gdy Roman Reigns pokonał Brocka Lesnara, aby zachować WWE Universal Championship. 9 listopada została oficjalnie zaplanowana walka pomiędzy Big E a Romanem Reignsem.
Po Crown Jewel, który był ostatnim pay-per-view przed Survivor Series mistrzem United States był Damian Priest a Intercontinental Championem Shinsuke Nakamura, którzy bronili ostatnio tytuły 4 października na odcinku "Raw", w przypadku Priesta oraz 24 września na odcinku "SmackDown", w przypadku Nakamury. 16 listopada została oficjalnie zabookowana walka pomiędzy Damianem Priestem a Shinsuke Nakamurą.
22 października na odcinku "SmackDown", na skutek draftu ówczesna posiadaczka SmackDown Women’s Championship Becky Lynch została przeniesiona na Raw, natomiast posiadaczka Raw Women’s Championship Charlotte Flair otrzymała transfer na SmackDown. Aby utrzymać oba tytuły na swoich brandach obie panie wymieniły się mistrzostwami. 25 października podczas odcinka "Raw", została zapowiedziana walka o Raw Women’s Championship pomiędzy mistrzynią Becky Lynch a Biancą Belair, walkę wygrała Becky Lynch broniąc tytuł. 9 listopada została oficjalnie zaplanowana walka pomiędzy Becky Lynch a Charlotte Flair.
15 października na odcinku "SmackDown", mistrzowie Tag Team SmackDown The Usos pokonali The Street Profits (Angelo Dawkinsa i Monteza Forda) w Street Fightcie, a na Crown Jewel mistrzowie Tag Team Raw RK-Bro (Randy Orton i Riddle) pokonali AJ Stylesa i Omosa. 25 października podczas tygodniówki "Raw", RK-Bro znowu obronili tytuły tym razem przeciwko Dolphowi Zigglerowi i Robertowi Roodowi. 16 listopada została oficjalnie zabookowana walka pomiędzy RK-Bro a The Usos. 
6 listopada WWE na swoim Twitterze ogłosiło składy do 5-on-5 elimination tag team matchy kobiet i mężczyzn. U mężczyzn Raw będzie reprezentowało Seth Rollins, Finn Bálor, Kevin Owens, Rey Mysterio i Dominik Mysterio, a SmackDown Drew McIntyre, Jeff Hardy, King Woods, Sami Zayn i Happy Corbin. Zaś u kobiet czerwoną tygodniówke reprezentuje Bianca Belair, Rhea Ripley, Liv Morgan, Carmella i Queen Zelina, a niebieską tygodniówkę Sasha Banks, Shayna Baszler, Shotzi, Natalya i Aliyah. 8 listopada na odcinku "Raw", Bobby Lashley pokonał Dominika Mysterio i został dodany do drużyny mężczyzn Raw zamian za Dominika. 12 listopada na odcinku "SmackDown", Aliyah została usunięta z drużyny kobiet SmackDown, a Sami Zayn po porażce z Jeffem Hardym został usunięty z drużyny mężczyzn SmackDown. 16 listopada na odcinku "Raw", Rey Mysterio został usunięty z drużyny mężczyzn Raw a został do niej dodany Austin Theory. 18 listopada za pomocą Social Mediów Sonya Deville zastąpiła Aliyah Toni Storm. 19 listopada na odcinku "SmackDown", Sheamus pokonał Ricocheta, Jindera Mahala oraz Cesaro w Fatal 4-Way matchu i został dodany do drużyny.

</doc>
<doc id="5171752" url="https://pl.wikipedia.org/wiki?curid=5171752" title="Pedroso (Portugalia)">
Pedroso (Portugalia)

Pedroso – parafia "(freguesia)" w gminie Vila Nova de Gaia, w dystrykcie Grande Porto, Portugalii. Według danych na rok 2011 parafię zamieszkiwały 18 714 osoby, a gęstość zaludnienia wyniosła 963,1 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5171754" url="https://pl.wikipedia.org/wiki?curid=5171754" title="Elio P4">
Elio P4

Elio P4 – trójkołowy samochód osobowy klasy miejskiej wyprodukowany pod amerykańską marką Elio w 2017 roku.
Historia i opis modelu.
W maju 2013 roku założony w 2009 roku amerykański startup Elio Motors przedstawił prototyp będący wczesnorozwojową realizacją swojego trójkołowego samochodu. Produkcyjny model przedstawiono nieco ponad 8 miesięcy później, nadając mu nazwę Elio P4.
Charakterystycznymi cechami wizualnymi pojazdu stała się m.in. koncepcja trójkołowca, z dwukołową osią przednią oraz zawężoną częścią tylną z pojedynczym kołem. Nadwozie zyskało wąski i smukły kształt, z jednomiejscową kabiną, do której dostęp można uzyskać po obu stronach pojazdu. Standardowe wyposażenie pojazdu według deklaracji producenta miałoby obejmować m.in. elektrycznie sterowane szyby, tempomat, oświetlenie wnętrza, radio, a także regulowany w sześciu płaszczyznach fotel kierowcy.
Kształt nadwozia oraz współtworzących go detali został podyktowany jak najlepszymi właściwościami aerodynamicznymi, zapewniając możliwość pozyskania relatywnie jak najniższego spalania. 55-konny, trzycylindrowy silnik benzynowy o pojemność 0,9-litra miał pozwolić na uzyskanie średniego spalania 2,8 litra na 100 kilometrów. Silnik miał pozwolić przekroczyć prędkość 100 km/h, będąc optymalnym jednak do poruszania się głównie w warunkach miejskich i okołomiejskich.
E.
We wrześniu 2021 roku, po ponad dwu latach braku informacji na temat kondycji kontrowersyjnego przedsięwzięcia Elio Motors, firma ogłosiła, że dotychczas zakładany w planach silnik benzynowy zostanie zastąpiony elektrycznym. Model o nazwie Elio E miałby rozwijać maksymalną prędkość 177 km/h, umożliwiając zasięg na jednym ładowaniu do ok. 242 kilometry. Nie wskazano szczegółów nt. baterii.
Sprzedaż.
Kwestia wdrożenia Elio P4, a później Elio E, do sprzedaży okazała się przedmiotem szerokich kontrowersji i zarazem największym problemem, jaki stanął na drodze autorom projektu. Od momentu debiutu z 2014 roku, podczas którego początek produkcji planowano na 2015 rok, nie udało się tego dokonać przez kolejne 7 lat. Firma była w stanie wyprodukować jedynie serię próbnych egzemplarzy w 2017 roku w byłej fabryce General Motors w mieście Shreveport w stanie Luizjana.

</doc>
<doc id="5171755" url="https://pl.wikipedia.org/wiki?curid=5171755" title="Elio E">
Elio E



</doc>
<doc id="5171757" url="https://pl.wikipedia.org/wiki?curid=5171757" title="Ulica Henryka Krupanka w Siemianowicach Śląskich">
Ulica Henryka Krupanka w Siemianowicach Śląskich

Ulica Henryka Krupanka – ulica w Siemianowicach Śląskich o długości około 2410 m, znajdująca się w północno-wschodniej części miasta, w granicach dzielnicy Bańgów. Droga ta jest fragmentem drogi krajowej nr 94, a w średniowieczu śladem obecnej ulicy biegł szlak handlowy "Via Magna", łączący Bytom z Krakowem. Przy tej drodze założono Bańgów, a obecna ulica H. Krupanka stanowi jej główną drogę. Przy niej znajdują się liczne historyczne budynki mieszkalne, a także przedsiębiorstwa z różnych branż. Ulicą kursują autobusy ZTM.
Przebieg.
Ulica H. Krupanka znajduje się w północno-wschodniej części Siemianowic Śląskich i na całej długości przebiega przez dzielnicę Bańgów. Numeracja budynków zaczyna się od zachodniej strony ulicy, przy granicy Bańgowa z Michałkowicami (numery parzyste znajdują się po południowej stronie drogi, a nieparzyste po północnej stronie). Tam ulica H. Krupanka krzyżuje się z ulica Wrocławską (w kierunku zachodnim biegnie przez Michałkowice w kierunku Piekar Śląskich i Bytomia) i Zwycięstwa (w kierunku południowym łączy Bańgów z Centrum). Ruch na tym skrzyżowaniu sterowany jest za pomocą sygnalizacji świetlnej. 
Ulica H. Krupanka do skrzyżowania z ulicą Zachodnią biegnie krętym przebiegiem w kierunku południowo-wschodnim przez zurbanizowaną część Bańgowa. Na tym odcinku krzyżuje się z następującymi ulicami: Bratnią, Malinową, S. Okrzei i Bańgowską oraz al. Spacerową. W dalszym ciągu, do granicy z Czeladzią, droga biegnie w kierunku południowo-wschodnim, przebiegając w pobliżu cmentarza żołnierzy niemieckich i zakładów produkcyjnych. Droga kończy się na granicy miasta z Czeladzią, a droga kontynuuje ona swój bieg jako ulica Stanisława Staszica. Łączna długość ulicy wynosi około 2410 metrów. 
Charakterystyka.
Ulica H. Krupanka jest z jedną dróg wylotowych Siemianowic Śląskich. Stanowi ona fragment drogi krajowej nr 94 i jest drogą klasy głównej (G). W systemie TERYT widnieje ona pod numerem 10025. Kod pocztowy dla wszystkich adresów przy ulicy to 41-103.
Nawierzchnia ulicy wykonana jest z mieszanek mineralno-bitumicznych. Ulica jest oświetlona za pomocą lamp LED-owych, które zastąpiły oświetlenie z wykorzystaniem lamp sodowych. Wzdłuż ulicy H. Krupanka ciągnie się wodociąg o średnicy 600 mm, będący częścią systemu zaopatrywania w wodę Siemianowic Śląskich. Jest on w zarządzie Górnośląskiego Przedsiębiorstwa Wodociągów. Przy ulicy znajduje się też jedna z przepompowni ścieków.
Ulicą kursują autobusy na zlecenie ZTM-u. Znajdują się tu dwa przystanki: Bańgów Gospoda i Bańgów Strefa. Przy pierwszym z nich, według stanu z października 2021 roku, zatrzymują się autobusy dziewięciu linii (w tym jedna nocna, po jednej w jednym kierunku i jedna w kierunku wschodnim). Autobusy łączą tę część miasta z innymi dzielnicami Siemianowic Śląskich oraz z niektórymi miastami i gminami Górnośląsko-Zagłębiowskiej Metropolii, w tym z: Bytomiem, Chorzowem, Czeladzią, Dąbrową Górniczą, Katowicami, Piekarami Śląskimi i Wojkowicami. Przy zakładzie Adient znajduje się jedna ze stacji Siemianowickiego Roweru Miejskiego, uruchomiona 1 lipca 2019 roku.
Ulica jest nazwana imieniem Henryka Krupanka. Henryk Krupanek był górnikiem, działaczem Komunistycznej Partii Polski i aktywistą rady zakładowej kopalni węgla kamiennego „Michał”. Został on zamordowany w 1940 roku w Mathausen.
Historia.
Obecna ulica H. Krupanka w przeszłości była częścią historycznej drogi "Via Magna", łącząca Bytom z Krakowem przez Czeladź i Sławków. Był to dawny szlak handlowy, który do końca XII wieku był często uczęszczany. Przy tej szosie rozwinął się Bańgów – pierwsza wzmianka o osadzie pochodzi z 1596 roku. Droga ta była głównym i przez długi czas jedynym traktem we wsi. W połowie XIX wieku odcinek drogi pomiędzy Bytomiem a Bańgowem został ubity, a stamtąd dokonano szosowania drogi do Siemianowic. Odcinek obecnej ulicy H. Krupanka, tj. trasa pomiędzy Bańgowem a Czeladzią, pozostała dalej zwykłą, polną drogą. 
W czasach zaborów Siemianowice Śląskie leżały w pobliżu granicy Królestwa Prus oraz Cesarstwa Rosyjskiego. Na dzisiejszej ulicy H. Krupanka, przy dzisiejszej granicy Siemianowic Śląskich i Czeladzi znajdowało się przejście graniczne. Po stronie Siemianowic Śląskich znajdował się pruski Zollamt, zaś po drugiej stronie rosyjski Posterunek Celny. Budynek Zollamtu znajdował się po północnej stronie drogi, około 200 metrów od granicy, na najwyżej położonym punkcie drogi. Przejście graniczne na końcu dzisiejszej ulicy H. Krupanka funkcjonowało do czasów odbywającego się na Górnym Śląsku plebiscytu. 
W 1951 roku tereny Bańgówa, a wraz z tym obecną ulicę H. Krupanka, włączono w granice Siemianowic Śląskich. W okresie Polski Ludowej, na mapie z początku lat 50. XX wieku droga nosiła nazwę "ulica Krupanki". Pod koniec lat 60. XX wieku ulicę H. Krupanka zmodernizowano. Prawdopodobnie w tym czasie zburzono dawny pruski budynek komory celnej. Pozostałością po Zollamcie jest granitowy słup graniczy, znajdujący się na poboczu ulicy H. Krupanka.
W 1998 roku przy ulicy H. Krupanka, na terenie podarowanym przez samorząd, został wybudowany cmentarz żołnierzy niemieckich poległych w czasie II wojny światowej. Został on utworzony przez Niemiecki Związek Ludowy Opieki nad Grobami Wojennymi, który w latach 1996–1998 utworzył łącznie 10 cmentarzy na terenie Polski. 
Dnia 6 września 2013 roku ulica H. Krupanka była częścią trasy organizowanego przez Stowarzyszenie Światowe Igrzyska Polonijne „Polonia–Austria” "Biegu upamiętniającego 330. rocznicę Odsieczy Wiedeńskiej i przemarszu wojsk polskich pod Wiedeń". Bieg sztafetowy zorganizowano wówczas trasą, którą podążał król Polski Jan III Sobieski. W drugiej połowie października 2017 roku przeprowadzono prace związane z wymianą nawierzchni jezdni oraz remontem chodnika. Prace rozpoczęte w dniu 16 października obejmowały m.in.: uzupełnienie podbudowy oraz wymianę nawierzchni jezdni z asfaltobetonu, wykonanie nowych chodników z kostki brukowej oraz ułożenie krawężników i obrzeży. Prace te obejmowały odcinek pomiędzy skrzyżowaniem z ulicą Zwycięstwa a skrzyżowaniem z ulicą Bańgowską. Prace modernizacyjne, zakończone na początku grudnia tego samego roku, kosztowały niecały 1,0 mln zł, z czego część kosztów stanowiło dofinansowanie ze środków rezerwy subwencji ogólnej Ministerstwa Rozwoju i Finansów. 
Dnia 1 lipca 2019 roku przy zakładzie firmy Adient uruchomiono stację rowerów miejskich, będącą częścią systemu Siemianowickiego Roweru Miejskiego. 
W połowie sierpnia 2019 roku podpisano umowę na remont nawierzchni ulicy na odcinku pomiędzy skrzyżowaniem z ulicą Bańgowską a centrum ogrodniczym. Prace budowlane rozpoczęły się 26 sierpnia tego samego roku. W ramach prac wymieniono nawierzchnię jezdni, ułożono chodnik z kostki brukowej wraz krawężnikami pomiędzy ulicą Zachodnią a zakładem Adient, zabudowano bariery ochronne oraz wykonano nowe oznakowanie poziome. Prace remontowe trwały do połowy października tego samego roku. Koszt remontu wyniósł niecałe 1,5 mln złotych. Prace te zostały częściowo dofinansowane przez Ministerstwo Infrastruktury z rezerwy subwencji ogólnej.
Obiekty historyczne i zabytki.
Przy ulicy H. Krupanka znajdują się następujące historyczne i zabytkowe obiekty:
W rejonie ulicy H. Krupanka 87 zlokalizowany jest cmentarz żołnierzy niemieckich, którzy polegli w czasie II wojny światowej. Został on otwarty w 1998 roku. Pochowano na nim prochy około 28 tysięcy żołnierzy, których ekshumowano z miejsc pochówku na terenie województwa śląskiego oraz sąsiednich województw. Cmentarz został zorganizowany przez Niemiecki Związek Ludowy Opieki nad Grobami Wojennymi (niem. Volksbund Deutsche Kriegsgräberfürsorge).
Gospodarka i instytucje.
Do systemu REGON do połowy października 2021 roku zostało wpisanych łącznie 156 podmiotów zarejestrowanych przy ulicy H. Krupanka. Pośród dalej funkcjonujących, swoją siedzibę mają tutaj takie placówki jak m.in.: warsztat samochodowy (ul. H. Krupanka 34), dostawca membran dachowych, dystrybutor maszyn i urządzeń budowlanych, hurtownia materiałów budowlanych, palarnia kawy, sklep ogrodniczy, skład drewna (ul. H. Krupanka 83), hala produkcyjna przedsiębiorstwa produkującego części do foteli samochodowych (ul. H. Krupanka 93), piekarnia, kwiaciarnia, wspólnota mieszkaniowa, gospodarstwa rolne, stowarzyszenia i inne.

</doc>
<doc id="5171758" url="https://pl.wikipedia.org/wiki?curid=5171758" title="Maganik">
Maganik

Maganik – pasmo górskie znajdujące się w środkowej Czarnogórze, położone ok. 40 km na północ od Podgoricy. Najwyższym szczytem jest Međeđi Vrh (Góra Niedźwiedzia) o wysokości 2139 m.
Maganik zajmuje ok. 200 km² powierzchni. Od północy jest ograniczony pasmem Stožac, a od południa Prekornica. Przez pasmo płyną trzy rzeki: Mrtwica, Morača oraz Zeta.
Wapienna budowa doprowadziła do wykształcenia się cennej rzeźby krasowej w tym wielu jaskiń.
W paśmie Maganik znajduje się najgłębsza jaskinia Czarnogóry i 66 najgłębsza jaskinia świata, Iron Deep, z deniwelacją -1173 m.
Do popularnych atrakcji turystycznych Maganika należy ścieżka biegnąca kanionem rzeki Mrtwicy.
Katastrofa lotu nr 769 JAT w Maganiku.
11 września 1973 roku doszło do katastrofy lotniczej samolotu Sud Aviation Caravelle. Samolot rozbił się o szczyt "Babin Zub" (2119 m). Lotem nr 769 linii lotniczych JAT ("Jugoslovenski Aerotransport") ze Skopje do Titogradu (dzisiejsza Podgorica) podróżowało 41 osób w tym 6 członków załogi, wszyscy zginęli. Fragmenty samolotu są ciągle widoczne u podnóża góry, znajdują się one jednak w trudnodostępnym terenie.

</doc>
<doc id="5171760" url="https://pl.wikipedia.org/wiki?curid=5171760" title="Czesław Dobrzański">
Czesław Dobrzański

Czesław Zenon Dobrzański (ur. 28 stycznia 1894 w Przemyślu, zm. 20 kwietnia 1924 w Toruniu) – kapitan artylerii Wojska Polskiego. 
Życiorys.
Urodził się 28 stycznia 1894 w Przemyślu, w rodzinie Jana. Był młodszym bratem Kazimierza (ur. 1891), również kapitana artylerii, który figuruje na tzw. Ukraińskiej Liście Katyńskiej.
W czasie I wojny światowej walczył w szeregach cesarskiej i królewskiej Armii. Jego oddziałem macierzystym był Pułk Artylerii Fortecznej Nr 3. Na stopień podporucznika rezerwy został mianowany ze starszeństwem z 1 stycznia 1916 w korpusie oficerów artylerii polowej i górskiej.
25 maja 1919 został przeniesiony z 11 Pułku Artylerii Polowej do Departamentu Mobilizacyjno-Organizacyjnego Ministerstwa Spraw Wojskowych. 1 czerwca 1921, w stopniu kapitana, pełnił służbę w Dowództwie Okręgu Generalnego Pomorze, a jego oddziałem macierzystym był 16 Pułk Artylerii Polowej. Później służył w Szefostwie Artylerii i Służby Uzbrojenia Dowództwa Okręgu Korpusu Nr VIII w Toruniu, pozostając oficerem nadetatowym 16 pap w Grudziądzu. 3 maja 1922 został zweryfikowany w stopniu kapitana ze starszeństwem z 1 czerwca 1919 i 274. lokatą w korpusie oficerów artylerii. Zmarł 20 kwietnia 1924 w Toruniu.

</doc>
<doc id="5171761" url="https://pl.wikipedia.org/wiki?curid=5171761" title="Park Archeologiczny Nea Pafos">
Park Archeologiczny Nea Pafos



</doc>
<doc id="5171763" url="https://pl.wikipedia.org/wiki?curid=5171763" title="Powiat Weimarer Land">
Powiat Weimarer Land



</doc>
<doc id="5171766" url="https://pl.wikipedia.org/wiki?curid=5171766" title="Reakcja seksualna">
Reakcja seksualna



</doc>
<doc id="5171770" url="https://pl.wikipedia.org/wiki?curid=5171770" title="Popęd (ujednoznacznienie)">
Popęd (ujednoznacznienie)



</doc>
<doc id="5171771" url="https://pl.wikipedia.org/wiki?curid=5171771" title="Rúnar Rúnarsson">
Rúnar Rúnarsson

Rúnar Rúnarsson (ur. 20 stycznia 1977 w Reykjavíku) – islandzki reżyser, scenarzysta i producent filmowy.
Zwrócił na siebie uwagę już wczesnymi filmami krótkometrażowymi. "Ostatnia farma" (2004) była nominowana do Oscara za najlepszy krótkometrażowy film aktorski, a "Dwa ptaszki" (2008) uzyskały nominację do Europejskiej Nagrody Filmowej za najlepszy krótki metraż.
Jego pełnometrażowy debiut, "Wulkan" (2011), zaprezentowany został w sekcji "Quinzaine des Réalisateurs" na 64. MFF w Cannes. Był to dramat psychologiczny o starszym człowieku, który po latach milczenia stara się nawiązać więź ze swoimi dorosłymi dziećmi. "Wróble" (2015) zdobyły główną nagrodę Złotej Muszli na MFF w San Sebastián. Film opowiadał historię nastolatka z dużego miasta, który musi porzucić swój dotychczasowy styl życia i przeprowadzić się do ojca, mieszkającego w małej wiosce rybackiej.
Trzecia fabuła Rúnarssona, "Echo" (2019), przyniosła mu nagrodę za reżyserię na MFF w Valladolid. Na film złożyło się 56 scenek, przedstawiających zróżnicowany obraz Islandii w okresie bożonarodzeniowym.

</doc>
<doc id="5171774" url="https://pl.wikipedia.org/wiki?curid=5171774" title="Diede de Groot">
Diede de Groot

Diede de Groot (ur. 19 grudnia 1996 w Woerden) – holenderska tenisistka z niepełnosprawnością, liderka zarówno rankingu singlowego, jak i deblowego, zwyciężczyni szesnastu turniejów wielkoszlemowych w grze pojedynczej oraz piętnastu w grze podwójnej, czterokrotna zwyciężczyni mistrzostw na zakończenie sezonu w grze pojedynczej (2017, 2018, 2019, 2021), czterokrotna triumfatorka tej imprezy w grze podwójnej (2016, 2017, 2019, 2021), dwukrotna mistrzyni paraolimpijska z Tokio: w grze pojedynczej oraz podwójnej, wicemistrzyni paraolimpijska w deblu (Rio de Janeiro 2016). W karierze de Groot zwyciężyła w 66 turniejach singlowych i 59 deblowych.

</doc>
<doc id="5171779" url="https://pl.wikipedia.org/wiki?curid=5171779" title="Zasłonak śluzakowaty">
Zasłonak śluzakowaty

Zasłonak śluzakowaty ("Cortinarius mucifluus" Fr.) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisał go Elias Fries w 1838 r. Synonimy:
Stanisław Domański w 1955 r. podał polską nazwę zasłonak modry, Andrzej Nespiak w 1975 r. zmienił ją na zasłonaka śluzakowatego.
Morfologia.
Średnica 2–7 (9) cm, początkowo półkulisty, potem płaski z wklęsłym środkiem. Powierzchnia brązowa, oliwkowo-brązowa, orzechowo-brązowa, później o barwie skóry. Brzeg prześwitujący, żłobiony, w młodości lepki i ślisko-tłusty.
Lekko zbiegające, z międzyblaszkami. Początkowo ochrowo-brązowe, gliniaste, jasnobrązowe, potem cynamonowobrązowe.
Biały, z niebiesko-fioletowym połyskiem, szybko zanikającymi resztkami osłony, lepki, ślisko-tłusty, miękki.
Zarodniki rdzawobrązowe 10–11 × 6 µm.
Występowanie i siedlisko.
Znane jest występowanie "Cortinatius mucifluus" w Ameryce Północnej (USA i Kanada), Europie i Rosji. Władysław Wojewoda w 2003 r. przytoczył 10 jego stanowisk w Polsce. Bardziej aktualne stanowiska podaje internetowy atlas grzybów. Znajduje się w nim na liście gatunków rzadkich i wartych objęcia ochroną.
Naziemny grzyb mykoryzowy. Występuje w lasach liściastych i mieszanych, pod bukami wśród opadłych liści. Owocniki zazwyczaj od lipca do października. Według innych źródeł występuje w lasach iglastych, zwłaszcza pod sosnami i świerkami.

</doc>
<doc id="5171782" url="https://pl.wikipedia.org/wiki?curid=5171782" title="Indi">
Indi

Indi EV – amerykański producent elektrycznych crossoverów z siedzibą w Los Angeles działający od 2017 roku. 
Historia.
Amerykański startup Indi założony został w 2017 roku w amerykańskim Los Angeles z inicjatywy przedsiębiorcy dotychczas doświadczonego z branżą gier komputerowych, Shi Haia. Firma za cel obrała rozwój zaawansowanych technicznie samochodów elektrycznych, stanowiąc odpowiedź na liczne na przełomie drugiej i trzeciej dekady XXI wieku konkurencyjne inicjatywy typu Tesla.
Przez kolejne 4 lata funkcjonowania przedsiębiorstwo zbudowało kilka próbnych prototypów swojego pierwszego samochodu, co zaprowadziło ją do opracowania przedprodukcyjnego egzemplarza finalnego samochodu pod nazwą Indi One. Zaprezentowany po raz pierwszy w połowie października 2021 roku samochód ma charakteryzować się zaawansowaną technologią wykorzystującą m.in. coś, co producent nazywa "superkomputerem". Indi chce rozpocząć zbieranie zamówień na początku 2022 roku, z pierwszymi dostawami do klientów wyznaczonymi na nie wcześniej niż 2023 rok.

</doc>
<doc id="5171786" url="https://pl.wikipedia.org/wiki?curid=5171786" title="Powiat (Niemcy)">
Powiat (Niemcy)



</doc>
<doc id="5171789" url="https://pl.wikipedia.org/wiki?curid=5171789" title="Clyde Stubblefield">
Clyde Stubblefield

Clyde Austin Stubblefield (ur. 18 kwietnia 1943 r. w Chattanooga, zm. 18 lutego 2017 r. w Madison) – amerykański perkusista, muzyk. 
Najbardziej znany ze współpracy z Jamesem Brownem, jego gra do dziś uważana jest za klasyk perkusji w funku. Jego solówki perkusyjne w utworach takich jak „Funky Drummer” czy „Funky President” były często używane jako sample w utworach z gatunku hip-hop.
Dzieciństwo.
Clyde Stubblefield urodził się 18 kwietnia 1943 roku w Chattanooga, jego rodzicami byli Vena Stubblefield oraz Frank D. Pierwszy raz grę na perkusji zobaczył podczas jednej z parad w mieście i występ tamtego perkusisty zainspirował go, aby samemu rozpocząć naukę gry na tym instrumencie. Pierwsze rytmy grywał sam – najpierw nucił je sobie w głowie, następnie przenosił je na bębny a jego główne otoczenie oraz miejsce, w którym się wychowywał wywarło na nim spory wpływ, który ukształtował brzmienie jego perkusji. Początkowo grywał w lokalnych zespołach, takich jak Blue Shufflers, Inclines oraz Cascades. Na początku lat 60. przeniósł się do Macon w stanie Georgia, gdzie grywał u boku gitarzysty Eddiego Kirklanda oraz odbywał trasy koncertowe z szeroko wtedy znanym Otisem Reddingiem. 
Kariera.
Współpraca z Jamesem Brownem (1965-1970).
W 1965 roku obecny w Macon James Brown dostrzegł grającego Stubblefielda i poprosił go o spotkanie, co zaowocowało przyjęciem go do jego zespołu. Przez kolejne sześć lat, zespół miał dwóch perkusistów – Clyde'a Stubblefielda oraz Johna „Jabo” Starksa. Obaj perkusiści na przestrzeni kilku lat grając w zespole Browna, dali podwaliny pod nowoczesne funkowe brzmienia perkusyjne. 
Clyde Stubblefield stworzył perkusję pod wiele klasycznych utworów Jamesa Browna, w tym „Cold Sweat”, „There Was a Time”, „I Got the Feelin”, „Say It Loud – I'm Black and I'm Proud”, „Ain't It Funky Now”, „Mother Popcorn”, „Give It Up or Turnit a Loose” czy „Get Up, Get into It, Get Involved”.
Jego solówka perkusyjna w utworze „Funky Drummer” jest jednym z najczęściej wykorzystywanych sampli w historii muzyki, głównie w muzyce hip-hop. Można ją usłyszeć w utworach takich wykonawców jak Public Enemy, Run-DMC, N.W.A, LL Cool J, Beastie Boys, Dr. Dre, Jay-Z, oraz w innych gatunkach, w utworach m.in. George'a Michaela czy Eda Sheerana. Pomimo szerokiego uznania wśród fanów jego muzyki i wykonawców, którzy wykorzystywali fragmenty jego perkusji, nie był często wymieniany jako faktyczny twórca perkusji, przez co nie dostawał zbyt często należytego wynagrodzenia za sukcesu danego utworu, w którym umieszona była jego gra. W 2009 wystąpił w filmie PBS „Copyright Criminals” dotyczącym aspektów prawnych oraz samplingu w przemyśle muzycznym. 
Dalsza kariera.
Od 1971 roku żył w Madison w stanie Wisconsin. Tam również założył swój zespół The Clyde Stubblefield Band, z którym przez ponad dwadzieścia lat grywał w poniedziałkowe wieczory w centrum miasta. W 2011 roku zrezygnował z występów, przekazując zespół w ręce swojego siostrzeńca Breta Stubblefielda. 
Przez swój okres życia w Madison pracował z wieloma artystami z tegoż miasta, takimi jak Steve Skaggs, Luther Allison, Cris Plata, Randy Sabien, trio Common Faces oraz grupą NEO. Ponadto nagrywał z byłymi członkami grupy Jamesa Browna, takimi jak Bootsy Collins, Maceo Parker oraz „Jabo” Starks. Jako grupa, w 1999 roku wydali album „Bring the Funk on Down”.
Pierwszy solowy album Stubblefielda zatytułowany „The Revenge of the Funky Drummer” został wydany w 1997, którego produkcją zajął się Richard Mazda. W 2002 roku wydał album „The Original Funky Drummer Breakbeat Album” zawierający 26 utworów, w których zawarta była wyłącznie perkusja. Rok później wydał album „The Original” za którego produkcję odpowiadał Leo Sidran.
Razem z Johnem Starksem jako grupa "Funkmasters" wydali dwa albumy – w 2001 roku „Find the Groove” oraz w 2006 „Come Get Summa This”. W 2007 roku, duet dołączył do koncertu Bootsy'ego Collinsa w Kentucky zorganizowanym ku pamięci Jamesa Browna. Obydwaj byli perkusistami na albumie byłego członka zespołu Jamesa Browna, Freda Wesley'a na jego albumie „Funk for Your Ass” wydanym w 2008 roku. 
W 2009 roku Clyde Stubblefield musiał pilnie przejść transplantację nerki. Muzycy w Madison zorganizowali zbiórkę pieniędzy, z której dochód przekazali Stubblefieldowi na dalsze leczenie. Jego żona, Jody Hannon, była najważniejszą mu wtedy osobą, odpowiadającą za dalsze leczenie. 
W 2015 roku został uruchomiony fundusz dający stypendia uczniom kształtującym się muzycznie, który został nazwany jego nazwiskiem. 
Śmierć.
Clyde Stubblefield zmarł 18 lutego 2017 r. w Madison w wyniku niewydolności nerek. W 2000 roku pokonał raka i od tamtego momentu, borykał się z chorobą nerek. Pozostawił żonę, Jody Hannon.
Dyskografia.
Współprace.
Ben Sidran.
Garbage

</doc>
<doc id="5171791" url="https://pl.wikipedia.org/wiki?curid=5171791" title="Graniczna placówka kontrolna">
Graniczna placówka kontrolna



</doc>
<doc id="5171792" url="https://pl.wikipedia.org/wiki?curid=5171792" title="Qazim Turdiu">
Qazim Turdiu

Qazim Turdiu (ur. 7 czerwca 1917, zm. 8 kwietnia 1989 w Tiranie) – albański matematyk, profesor na Uniwersytecie Tirańskim.
Życiorys.
W roku 1937 roku ukończył szkołę średnią w Tiranie. Wyjechał do Francji, gdzie studiował matematykę na Uniwersytecie w Montpellier. Ukończył je w 1939 roku i wrócił do okupowanego już przez Włochy kraju. W latach 1940-1942 był nauczycielem matematyki w gimnazjum w Szkodrze, a następnie w 1943 w gimnazjum w Tiranie, pełniąc tam jednocześnie funkcję wicedyrektora.
Gdy Albania była włoskim protektoratem, jej gubernatorem był Francesco Jacomoni. Qazim Turdiu interweniował u niego, by wstawić się za aresztowanymi przez Włochów komunistycznymi studentami.
Odmówił udziału w wojnie o wyzwolenie Albanii z powodu sojuszu albańskich komunistów z jugosłowiańskimi.
Był jednym z pierwszych wykładowców otworzonego w 1948 roku Wyższego Uniwersytetu Pedagogicznego w Tiranie. W latach 1960 ukończył studia podyplomowe na moskiewskim Uniwersytetu Łomonosowa. Wykładał matematykę również na Uniwersytecie Tirańskim od jego otwarcia w 1957 roku aż do 1983.
Turdiu był autorem podręczników do matematyki, gdzie poruszał tematykę m.in. metodologii matematyki, geometrii analitycznej, analizy matematycznej, trygonometrii i historii matematyki.
Qazim Turdiu wyróżniał się jako zwolennik zachodniego szkolnictwa i miał wpływ na zachowanie obiektywności szkoły wobec tendencji systemu komunistycznego do skrajnego upolitycznienia.
Podczas reżimu komunistycznego był atakowany ze strony władz ze względu na pochodzenie z klasy wyższej.
Życie prywatne.
W 1956 roku ożenił się z Asime Pipë, z którą miał dwoje dzieci: Parida (ur. 1958) i Silvę (ur. 1961). Jego córka w 1981 roku zaręczyła się z Bashkimem Shehu, synem ówczesnego premiera Albanii. Było to potępiane przez przywódcę Albanii, Enver Hodża, szczególnie po znacznym pogorszeniu relacji Shehu z Hodżą, co stało się powodem do samobójstwa Shehu.
Śmierć.
Qazim Turdiu zmarł w Tiranie 8 kwietnia 1989 roku. Na jego pogrzeb przyszło tysiące osób.
Upamiętnienie.
W 1992 roku jedna z tirańskich szkół została nazwana imieniem Qazima Turdiu.

</doc>
<doc id="5171793" url="https://pl.wikipedia.org/wiki?curid=5171793" title="New World">
New World



</doc>
<doc id="5171794" url="https://pl.wikipedia.org/wiki?curid=5171794" title="Cortinarius mucifluus">
Cortinarius mucifluus



</doc>
<doc id="5171795" url="https://pl.wikipedia.org/wiki?curid=5171795" title="New World (album)">
New World (album)



</doc>
<doc id="5171799" url="https://pl.wikipedia.org/wiki?curid=5171799" title="Zofia Mingardi">
Zofia Mingardi

Zofia Mingardi (ur. ok. 1870 w Warszawie, zm. 7 lutego 1926 tamże) – polska śpiewaczka, sopranistka.
Życiorys.
Urodziła się w rodzinie Adelsteinów. Pierwsze nauki śpiewu pobierała u Józefiny Reszke-Kronenbergowej. Studiowała w konserwatorium w Bolonii pod kierunkiem Busiego, kierownika konserwatorium.
Jako śpiewaczka była aktywna w latach 1891–1911. Przyjęła psudonim "Zoe Nesleda" ("Nesleida", "Nesledy"). Występowała we Włoszech, m.in.w Bolonii. W 1893 śpiewała w zespole włoskiej opery La Scalla podczas występów w Moskwie – kapelmistrzem był jej mąż Wiktor Mingardi. Wyszła za niego w 1893.
W 1894 pod nazwiskiem Nesleida-Mingardi wystąpiła w Teatrze Wielkim w Warszawie jako Santuzza w "Rycerskości wieśniaczej" Pietro Mascagniego. Grała też Neddę w "Pajacach" Ruggiera Leoncavalla i Małgorzatę w "Fauście" Charlesa Gounoda. Po wyjeździe do Włoch występowała np. w Genui w 1895. W październiku 1905 gościnnie wystąpiła w Teatrze Miejskim we Lwowie. W Teatrze Wielkim w Warszawie jej występy notujemy w 1906 (śpiewała partię Santuzzy w "Rycerskości wieśniaczej" i Neddy w "Pajacach") i 1911 (ponownie Santuzza). Śpiewała pod nazwiskiem Mingardi. W 1907 występowała m.in. podczas koncertu na rzecz Koła im. Staszica w Warszawie. W czerwcu 1911 została częścią zespołu Opery Popularnej w Warszawie, gdzie śpiewała m.in. tytułową partię w "Halce" S. Moniuszki. Poza tym do 1914 uczyła w Warszawie śpiewu. W prasie podkreślano jej dźwięczny sopra­n i ekspresję dramatyczną, narzekano jednak na dykcję.
W okresie międzywojennym pracowała jako nauczycielka śpiewu. W 1925 wystąpiła w budynku poselstwa włoskiego w Warszawie na okolicznościowej uroczystości.
Mieszkała przy ul. Wspólnej 18. Wpadła pod koła samochodu na rogu ul. Wilczej i Marszałkowskiej w Warszawie. Po 2 godzinach pobytu w szpitalu Dzieciątka Jezus zmarła. Pochowano ją na cmentarzu ewangelicko-augsburskim w Warszawie.

</doc>
<doc id="5171803" url="https://pl.wikipedia.org/wiki?curid=5171803" title="Danny Oakes">
Danny Oakes

Danny Oakes (ur. 18 lipca 1911 w Santa Barbara, zm. 13 stycznia 2007 w Huntington Beach) – amerykański kierowca wyścigowy.
Życiorys.
Jako chłopiec był dostarczycielem gazet. Sportami motorowymi zainteresował się, kiedy jako nastolatek pewnego dnia w Santa Barbara zobaczył wyścigowe Fordy T. Na początku lat 30. przeprowadził się do Los Angeles.
Ściganie się rozpoczął na torze Legion Ascot Speedway. W 1932 roku rozpoczął uczestnictwo w klasie C, przeznaczonej dla początkujących. Po zamknięciu toru Ascot w 1936 roku skoncentrował się na wyścigach midgetów, trzykrotnie zostając mistrzem Wybrzeża Pacyfiku. Podczas II wojny światowej był inspektorem lotniczym w Lockheed. Po zakończeniu wojny wznowił ściganie się midgetami, wznawiając kontakt z poznanym w 1934 roku Dannym Hoganem, który zaoferował mu rywalizację jego samochodem. W efekcie w 1945 roku Oakes wygrał wyścig Turkey Night – będący najbardziej prestiżowym wyścigiem midgetów na Zachodnim Wybrzeżu – wyprzedzając w ostatniej fazie Perry'ego Grimma. Następnie zwyciężył w wyścigu na torze 16th Street Speedway w Indianapolis, startując z ostatniego miejsca.
Po raz pierwszy pełnowymiarowy samochód wyścigowy Oakes prowadził w 1952 roku podczas egzaminu dla debiutantów przed Indianapolis 500. Test zdał, jednak do wyścigu nie zakwalifikował się Ferrari, które wcześniej prowadził Johnnie Parsons. Po tym fakcie pomagał Alberto Ascariemu w przygotowaniu samochodu na wyścig. W tym samym roku ścigał się Kurtis Kraftem na torach Southland i Centennial, zajmując odpowiednio dwunaste i trzynaste miejsce. W 1953 roku ponownie nie zakwalifikował się do Indianapolis 500, finiszował natomiast jako jedenasty w wyścigu Illinois State Fairgrounds oraz czternasty na torze Milwaukee Mile. W 1954 roku uczestniczył w kwalifikacjach do wyścigu Indianapolis 500. Po nieudanej próbie zakwalifikowania się Ferrari, podjął próbę Kurtis Kraftem, należącym do Johnny'ego Balcha. Próba nie powiodła się, a do zakwalifikowania się Oakesowi brakło 0,08 sekundy. Mechanik Balcha, Willie Utzman, na zarzuty kierowcy, iż samochód ma za mało mocy odpowiedział, iż Oakes zbyt słabo dociskał pedał gazu. Te komentarze sprowokowały Oakesa do zakończenia kariery jako kierowca Indianapolis.
W 1955 roku powrócił do ścigania się midgetami. W 1959 roku po raz ostatni zdobył tytuł mistrza Wybrzeża Pacyfiku. W 1960 roku został głównym mechanikiem Jima Hurtubise'a, który wówczas debiutował w Indianapolis 500; kierowca zakwalifikował się na 23. miejscu i jechał siódmy, kiedy na 186. okrążeniu doszło w jego samochodzie do wycieków oleju. W 1961 roku był głównym mechanikiem Billa Cheesbourga, który rozbił się na 51. okrążeniu. W roku 1963 pracował jako mechanik Troya Ruttmana, który ukończył zawody jako dwunasty. Rok później był mechanikiem debiutanta Johnny'ego White'a, który finiszował czwarty. W 1965 roku Oakes pracował dla Paula Goldsmitha, który wycofał się z wyścigu z powodu awarii.
W połowie lat 60. rozpoczął rywalizację w wyścigach łodzi. Sport ten uprawiał przez dziesięć lat. W 1996 roku został wcielony do National Midget Auto Racing Hall of Fame. W 2000 roku doznał udaru mózgu, po czym doznał choroby serca. Zmarł w 2007 roku.
Był pięciokrotnie żonaty, przeżywając każdą ze swoich żon.

</doc>
<doc id="5171807" url="https://pl.wikipedia.org/wiki?curid=5171807" title="Dom Carlos I (1898)">
Dom Carlos I (1898)

Dom Carlos I, od 1910 roku Almirante Reis – krążownik Marynarki Portugalskiej z początku XX wieku, jedyny okręt swojego typu. Stanowił typową konstrukcję krążownika pancernopokładowego budowy brytyjskiej stoczni Armstronga w Elswick okresu przełomu wieków. Wodowany w 1898 roku, wszedł do służby w kolejnym roku. W toku służby pełnił zadania reprezentacyjne oraz wziął udział w rewolucji republikańskiej 1910 roku. W trakcie I wojny światowej został wycofany z czynnej służby z uwagi na zużycie kotłów, a w 1925 roku skreślony z listy floty. Był największym okrętem marynarki Portugalii swojego czasu.
Wyporność okrętu wynosiła 4186 ton. Uzbrojenie główne stanowiły cztery armaty kalibru 152 mm i osiem armat kalibru 120 mm. Napędzały go maszyny parowe, umożliwiające rozwijanie prędkości 22 węzłów.
Historia.
Okręt został zbudowany w ramach programu wzmocnienia marynarki portugalskiej z lat 90. XIX wieku, ogłoszonego dekretem królewskim z 20 marca 1890 roku. Jego bezpośrednią przyczyną stały się zadrażnienia w stosunkach z Wielką Brytanią w kwestii kolonii afrykańskich. Ambitny program zakładał zbudowanie czterech pancerników obrony wybrzeża i 10 krążowników średniej wielkości, lecz zła sytuacja finansowa kraju umożliwiła zamówienie w ciągu kolejnej dekady tylko pięciu krążowników i jednego niszczyciela. Spośród nich, jedynie „Dom Carlos I”, nazwany na cześć aktualnie panującego króla Karola I, był pełnowartościowym krążownikiem, a cztery pozostałe były małymi jednostkami. Został on zamówiony w angielskiej stoczni Armstrong Whitworth w Elswick i przedstawiał typowy przykład tzw. „elswickiego krążownika”, jakie były budowane na eksport dla wielu flot, przy czym bezpośrednim wzorem dla projektu dla Portugalii był zbudowany wcześniej dla Japonii „Yoshino”. Krążownik zamówiono w styczniu 1897 roku. Stępkę pod budowę położono w tym samym 1897 roku, okręt wodowano 5 maja 1898 roku, a ukończono w kolejnym roku.
Opis.
Opis ogólny i konstrukcja.
Okręt przedstawiał typowy krążownik średniej wielkości brytyjskiej budowy przełomu wieków. Kadłub miał podniesiony pokład dziobowy i rufowy z ustawionymi na nich pojedynczymi działami, a na pokładzie śródokręcia, osłoniętym niskim nadburciem, ustawione były na obu burtach działa głównego kalibru i artyleria pomocnicza. Dziobnica była taranowa, a stewa rufowa miała formę nachyloną do przodu, symetryczną do dziobnicy. Nadbudówka dziobowa była niewielka, a sylwetkę okrętu uzupełniały dwa masywne maszty i dwa cienkie wysokie kominy na śródokręciu, pośrodku długości kadłuba. Maszty miały po dwa marsy bojowe. Kadłub był stalowy, pokryty w części podwodnej warstwą drewna i blachą miedzianą. Dno było podwójne, a dodatkową osłonę burt w rejonie kotłowni i maszynowni stanowiły typowe dla krążowników tego okresu przedziały (koferdamy) z węglem.
Wyporność normalna wynosiła 4186 ton. Długość całkowita wynosiła 118 m, a długość między pionami 110 m. Szerokość kadłuba wynosiła 14,4 m, a zanurzenie 5,33 m.
Uzbrojenie.
Uzbrojenie główne stanowiły cztery pojedyncze armaty kalibru 152 mm oraz osiem pojedynczych armat kalibru 120 mm. Armaty 152 mm, w maskach ochronnych, ustawione były na pokładzie dziobowym, rufowym oraz na sponsonach burtowych pokładu górnego na wysokości masztu dziobowego (mogły one strzelać w pewnym zakresie w kierunku dziobu oraz na burty). Pozostała artyleria ustawiona była na burtach, a ostatnia para armat 120 mm mogła strzelać w kierunku rufy. Salwę burtową tworzyły trzy armaty 152 mm i cztery 120 mm. Działa 152 mm, o długości lufy L/45 (45 kalibrów), oznaczone w Portugalii A.(tr.)15/45, prawdopodobnie stanowiły brytyjski eksportowy model CC1 zakładów w Elswick. Strzelały pociskami przeciwpancernymi i półpancernymi o masie 39,9 kg. Działa 120 mm, o długości lufy L/45 (faktycznie 43,96 kalibrów) oznaczone jako A.(tr.)12/45, stanowiły brytyjski eksportowy model Y i strzelały pociskami półpancernymi o masie 20,4 kg.
Uzbrojenie pomocnicze stanowiło 16 dział Hotchkiss M1885 L/40 kalibru 47 mm i dwa działa rewolwerowe kalibru 37 mm L/25. Działa kalibru 47 mm umieszczone były stanowiskach w burtach na dziobie i rufie (dwie pary, strzelające do przodu i tyłu), na śródokręciu oraz na niższych marsach bojowych. Uzbrojenie stanowiły ponadto 3 karabiny maszynowe. Uzbrojenie uzupełniało pięć pojedynczych wyrzutni torpedowych kalibru 356 mm. Trzy z wyrzutni torped były podwodne, stałe – w stewie dziobowej, strzelająca do przodu, oraz dwie w części dziobowej, strzelające na boki. Dwie dalsze wyrzutnie były nadwodne, ruchome, zainstalowane w burtach za maszynownią. Do wybuchu I wojny światowej pozostały tylko dwie nadwodne wyrzutnie.
Opancerzenie.
Opancerzenie stanowił wewnętrzny pokład pancerny o grubości 37 mm w części środkowej i 110 mm na bocznych skosach. Pokład pancerny rozciągał się na całą długość. Ponadto wieża dowodzenia miała pancerz grubości 102 mm. Według niektórych źródeł, także działa kalibru 120 mm miały maski ochronne o grubości 76 mm (brak jest informacji o maskach dział kalibru 152 mm).
Napęd.
Napęd stanowiły dwie pionowe czterocylindrowe maszyny parowe potrójnego rozprężania, z dwoma cylindrami niskoprężnymi, wyprodukowane przez firmę Hawthorn, Leslie &amp; Co. Średnice cylindrów wynosiły: 30,5 cala, 49 cali i dwa po 56 cali, a skok tłoków 27 cali. Maszynownia miała łączną moc projektową 12 500 KM i napędzała dwie śruby. Nowością było zastosowanie 12 kotłów wodnorurkowych typu Yarrow. Kotły miały łączną powierzchnię ogrzewalną 2973 m². Podczas prób okręt rozwinął prędkość 22,15 węzłów przy ciągu wymuszonym (oceniano, że przy dobrej pogodzie może rozwinąć 22,5 węzła). Na początku I wojny światowej krążownik był zdolny do rozwinięcia 19 węzłów. Zapas paliwa – węgla wynosił normalnie 700 ton, a maksymalnie 1000 ton. Maksymalny zapas węgla był wyjątkowo duży jak na okręty tej wielkości i pozwalał na uzyskanie dużego zasięgu ok. 10 000 mil morskich przy prędkości 10 węzłów, odpowiedniego do służby w portugalskim imperium kolonialnym.
Wyposażenie.
Okręt miał elektrownię w postaci maszyn pomocniczych napędzających prądnice. Wyposażony był w trzy reflektory bojowe. W 1902 roku, jako pierwszy w marynarce portugalskiej, otrzymał doświadczalnie radiostację. W 1911 roku wyposażono go w dalmierze optyczne, również jako pierwszy w marynarce Portugalii.
Służba.
„Dom Carlos I” był największym okrętem marynarki portugalskiej przez cały okres swojej służby. Banderę portugalską podniesiono na nim 8 lipca 1899 roku. Jako najnowocześniejsza jednostka floty, używany był, oprócz normalnej służby, do celów reprezentacyjnych. W kwietniu 1900 roku pełnił rolę jachtu rodziny królewskiej podczas podróży na Maderę, a 9 kwietnia uczestniczył w obchodach 400-lecia odkrycia Brazylii i był wizytowany przez prezydenta tego kraju w Rio de Janeiro. W sierpniu tego roku, podczas wizyty w Ferrolu, był wizytowany przez hiszpańską rodzinę królewską, a w październiku brał udział w międzynarodowych uroczystościach odsłonięcia pomnika Henryka Żeglarza w Porto, dokąd dowiózł portugalską rodzinę królewską. W styczniu 1901 roku „Dom Carlos I” reprezentował Portugalię na uroczystościach w Portsmouth z okazji pogrzebu królowej Wiktorii. W czerwcu 1902 roku wziął udział w rewii morskiej na redzie Spithead przed Portsmouth z okazji koronacji Edwarda VII, z portugalskim następcą tronu księciem Luísem Filipem. W tym roku też zaczęto na krążowniku pierwsze w marynarce portugalskiej eksperymenty z łącznością radiotelegraficzną. W 1905 roku krążownik wysłano na Maderę w związku z objęciem wyspy kwarantanną z powodu epidemii.
Portugalia w tym okresie targana była niepokojami wewnętrznymi. W kwietniu 1906 roku załoga krążownika dołączyła do buntu załogi pancernika obrony wybrzeża „Vasco da Gama”, zakończonego poddaniem się zbuntowanych okrętów. Następnie krążownik został skierowany do remontu, który ukończony został w kolejnym roku. We wrześniu 1907 roku „Dom Carlos I” wszedł w skład Dywizjonu Treningowego, grupującego najbardziej wartościowe okręty. W 1908 roku zamordowano króla, którego imię nosił okręt, i na tron wstąpił jego następca Manuel II. Wiosną 1910 roku krążownik złożył wizytę w Argentynie z okazji stulecia niepodległości. 4 października 1910 roku, gdy doszło do rewolucji republikańskiej w Portugalii, „Dom Carlos I” przebywał w Lizbonie. Jego załoga początkowo nie przyłączyła się do dwóch innych zbuntowanych krążowników „Adamastor” i „São Rafael”, lecz wieczorem tego dnia została skutecznie zaagitowana i dołączyła do rewolucjonistów, przy czym zabito dowódcę okrętu i trzech przeciwnych rewolucji oficerów. Marynarze krążownika następnie brali udział w krótkotrwałych starciach, które doprowadziły do obalenia monarchii. Zaraz po tym, w grudniu 1910 roku monarchistyczną nazwę okrętu zmieniono na „Cândido Reis”, a ostatecznie „Almirante Reis” (na cześć jednego z przywódców rewolucji – admirała Carlosa Cândido dos Reis – zmarłego w jej trakcie).
Krążownik pozostawał w służbie w czasie I wojny światowej. Początkowo, gdy Portugalia była neutralna, w latach 1914–1915 ochraniał konwoje między Portugalią a jej koloniami (Angolą i Mozambikiem). Nadwerężyło to jednak kotły okrętu, które wymagały remontu, i sprawiło, że nie był już używany aktywnie w dalszej części wojny, gdy Portugalia przystąpiła w 1916 roku po stronie ententy. W styczniu 1916 roku wyszedł ostatni raz w morze, po czym został skierowany do rezerwy. W 1917 roku wymieniono walczaki kotłów, lecz okazało się to niewystarczające. W kwietniu 1918 roku okręt został rozbrojony i przekształcony w hulk mieszkalny. Okręt został skreślony z listy floty 22 stycznia 1925 roku, po czym miesiąc później sprzedany do Holandii w celu złomowania. Według jednej z wersji kadłub okrętu został następnie przejęty przez marynarkę holenderską, po czym zbombardowany i zatopiony przez Niemców w 1940 roku, lecz brak jest wiarygodnego potwierdzenia tej historii.

</doc>
<doc id="5171811" url="https://pl.wikipedia.org/wiki?curid=5171811" title="Global Electric Motorcars">
Global Electric Motorcars

Global Electric Motorcars – amerykański producent elektrycznych mikrosamochodów z siedzibą w Medina działający od 1992 roku. Marka należy do amerykańskiego przedsiębiorstwa Polaris.
Historia.
Początki.
W 1992 roku byli inżynierowie pracujący dotychczas dla General Motors zdecydowali się utworzyć własną inicjatywę, nazywając ją początkowo "Trans2", za siedzibę obierając miasto Livonia w stanie Michigan. Inicjatywa wzbudziła zainteresowanie inwestorów ze stanu Dakota Północna, którzy zdecydowali się przenieść siedzibę firmy do Fargo. W 1998 roku firma obrała nazwę Global Electric Motorcars, w skrócie GEM, rozpoczynając w tym samym roku produkcję swojego pierwszego samochodu elektrycznego niskich prędkości mogącego pomieścić do 2 pasażerów.
Rozpoczęcie produkcji samochodów GEM zbiegło się z wprowadzeniem przez amerykańską agencję bezpieczeństwa drogowego nowej kategorii pojazdów, przez co elektryczne mikrosamochody mogły poruszać się legalnie po publicznych drogach z prędkością do 56 km/h. W 2000 roku firma otrzymała zlecenie skonstruowania 4 pojazdów dla amerykańskiego Chryslera, który zdecydował się ostatecznie przejąć przedsiębiorstwo. Zapoczątkowało to okres intensywnego rozwoju oferty modelowej i rynków zbytu, wysyłając na eksport swoje pojazdy w różnych wariantach nadwoziowych i o różnym przeznaczeniu.
Przejęcie przez Polaris.
Po 10 latach współpracy z Chryslerem, amerykański koncern jednoczący się właśnie z włoskim Fiatem w ramach sojuszu FCA zdecydował się odsprzedać Global Electric Motorcars innej amerykańskiej firmie, Polaris. Od tego czasu GME stało się silnie zintegrowanym ze strukturą tego przedsiębiorstwa oddziałem, dzieląc z macierzystą firmą m.in. stronę internetową, na której firma promowana jest jako "Polaris GEM".

</doc>
<doc id="5171813" url="https://pl.wikipedia.org/wiki?curid=5171813" title="Mário Raposo">
Mário Raposo

Mário Ferreira Bastos Raposo (ur. 15 stycznia 1929 w Coimbrze, zm. 2 października 2013 w Lizbonie) – portugalski polityk i prawnik, działacz samorządu adwokackiego, deputowany, minister sprawiedliwości w czterech gabinetach, w latach 1990–1991 rzecznik praw obywatelskich.
Życiorys.
Ukończył studia prawnicze na Uniwersytecie w Coimbrze, podjął praktykę w zawodzie adwokata. W 1975, wkrótce po rewolucji goździków, został prezesem portugalskiej izby adwokackiej Ordem dos Advogados, którą kierował do 1977. W latach 1976–1977 pełnił funkcje wiceprzewodniczącego międzynarodowej organizacji prawniczej Union Internationale des Avocats oraz dyrektora czasopisma portugalskiej adwokatury. W 1976 stał na czele portugalskiej sekcji Międzynarodowej Komisji Prawników.
W okresie przemian politycznych dołączył do Partii Socjaldemokratycznej. Z jej ramienia wykonywał mandat posła do Zgromadzenia Republiki I, II i V kadencji. Od sierpnia do listopada 1978, od stycznia 1980 do stycznia 1981 oraz od lutego 1985 do listopada 1987 sprawował urząd ministra sprawiedliwości w czterech rządach, którymi kierowali kolejno Alfredo Nobre da Costa, Francisco Sá Carneiro, Mário Soares oraz Aníbal Cavaco Silva. W latach 1990–1991 zajmował stanowisko rzecznika praw obywatelskich (provedor de justiça). Z urzędu zasiadał wówczas w Radzie Państwa, organie doradczym prezydenta Portugalii. Prowadził działalność dydaktyczną na Universidade Internacional w Lizbonie.

</doc>
<doc id="5171817" url="https://pl.wikipedia.org/wiki?curid=5171817" title="Zbigniew Kawecki">
Zbigniew Kawecki

Zbigniew Kawecki (ur. 26 marca 1908 w Jaworznie, zm. 29 stycznia 1981 w Warszawie) – polski entomolog.
Życiorys.
Syn Bolesława Franciszka i Krystyny Jadwigi z Abstorskich, wychowywał się we Lwowie, uczestniczył w obronie Lwowa. Studiował na Uniwersytecie Jagiellońskim, podczas studiów został asystentem w Stacji Ochrony Roślin. Był instruktorem ZHP, członkiem Związku Młodzieży Wiejskiej RP „Wici” oraz Związku Inteligencji Ludowej. W 1933 obronił doktorat. Od 1936 kierował Stacją Ochrony Roślin w Kielcach, podczas okupacji hitlerowskiej siedziba znajdowała się w Radomiu. Po wybuchu II wojny światowej, od listopada 1939 był żołnierzem SZP-ZWZ-AK, używał pseudonimu „Brzoza”. Ponieważ pracował w niemieckiej administracji wchodził w skład specjalnego zespołu, który podlegał bezpośrednio szefowi Oddziału II Wywiadu Komendy Okręgu Kielce. Uczestniczył również w konspiracyjnym ruchu ludowym Stronnictwa Ludowego „ROCH”, należał do jego kierownictwa wojewódzkiego. W latach 1943–1945 wykładał na tajnych kursach, po zakończeniu wojny został aresztowany i w latach 1945–1947 był internowany w ZSRR. Po powrocie do Polski został przywrócony do pracy na Uniwersytecie Jagiellońskim, gdzie w 1951 habilitował się. Od 1952 kierował Katedrą Zoologii na Wydziale Zoologicznym UJ. W 1953 przeszedł do powstałej Wyższej Szkoły Rolniczej, gdzie w 1957 został profesorem nadzwyczajnym, przez cały czas pracy kierował Wydziałem Zootechniki. Od 1958 przeprowadził się do Warszawy i związał zawodowo z SGGW, w 1964 został profesorem zwyczajnym, kierował Zakładem Entomologii Stosowanej od 1964 do przejścia na emeryturę w 1978.
Praca naukowa.
Zajmował się ochroną roślin, prowadził badania nad biologią i zwalczaniem mszyc i czerwców ("Hemiptera", "Sternorrhyncha"); faunistyką, fizjografią i biologią czerwców ("Hemiptera: Coccinea"), a szczególnie misecznikowate ("Coccidae"). Zajmował się też zoologią stosowaną i historią nauk zoologicznych. Zainicjował badania nad czerwcami, był autorem monograficznego opracowania misecznikowatych jako szkodników roślin sadowniczych i ozdobnych, przygotował pierwszy w Polsce katalog czerwców, opisał 3 nowe gatunki, był autorem monograficznego opracowania biografii i spuścizny naukowej polskich zoologów. Jego dorobek naukowy obejmuje 130 publikacji naukowych w tym kilka poradników i podręczników.

</doc>
<doc id="5171818" url="https://pl.wikipedia.org/wiki?curid=5171818" title="Pristień (rejon lgowski)">
Pristień (rejon lgowski)

Pristień () – wieś (ros. деревня, trb. dieriewnia) w zachodniej Rosji, w sielsowiecie gustomojskim rejonu lgowskiego w obwodzie kurskim.
Geografia.
Miejscowość położona jest nad Sejmem, 8 km od centrum administracyjnego sielsowietu (Gustomoj), 15 km na północny zachód od centrum administracyjnego rejonu (Lgow), 79 km na zachód od Kurska, 8,5 km od drogi regionalnego znaczenia 38K-017 (Kursk – Lgow – Rylsk – granica z Ukrainą) – część trasy europejskiej E38.
We wsi znajdują się 64 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 48 osób.

</doc>
<doc id="5171819" url="https://pl.wikipedia.org/wiki?curid=5171819" title="Stefan Perkowicz">
Stefan Perkowicz

Stefan Perkowicz (ur. 30 kwietnia 1923 w Warszawie, zm. 10 października 2002) – polski ekonomista, żeglugowiec, podsekretarz stanu w Ministerstwie Żeglugi (1966–1974) i Ministerstwie Handlu Zagranicznego i Gospodarki Morskiej (1974–1976) oraz ambasador w Japonii (1976–1980).
Życiorys.
Syn Juliusza i Heleny. Do 1939 uczęszczał do szkoły powszechnej. Od lutego do sierpnia 1940 pracował jako robotnik rolny. Następnie, do stycznia 1945, jako pomocnik magazyniera i pomoc biurowa w przedsiębiorstwie handlowym „Alois Zeidler” w Kutnie. Kontynuował naukę w liceum w trybie tajnym. W marcu 1945 rozpoczął studia na Akademii Handlowej w Poznaniu, gdzie uzyskał dyplom w grudniu 1948. Równolegle pracował jako pomoc biurowa w Hurtowni Papieru w Poznaniu. W czerwcu 1948 został członkiem Polskiej Partii Robotniczej, zaś w grudniu Polskiej Zjednoczonej Partii Robotnicza. Po studiach wyjechał do Szczecina, gdzie po krótkim okresie pracy w Centrali Zbytu Węgla, od połowy 1948 do 1950 był kierownikiem sekcji w Oddziale Przedsiębiorstwa Handlu Zagranicznego „DAL-SPOŁEM”. Od 1950 pracował w szczecińskim oddziale Przedsiębiorstwa Żeglugowego Gdynia-Ameryka Linie Żeglugowe (przekształconego w 1951 w Polską Żeglugę Morską, PŻM). Do maja 1955 kierował tam żeglugą trampową. Następnie został kierownikiem sekcji eksploatacji do Chińsko-Polskiego Przedsiębiorstwa Maklerów Okrętowych (Chipolbrok) w Tiencinie. W lutym 1956 został skierowany do utworzenia polsko-cejlońskiej spółki maklerskiej w Kolombo. Do lipca 1961 pełnił tam funkcję dyrektora zarządzającego i przedstawiciela Polskich Linii Oceanicznych. We wrześniu 1961 wrócił do Polski. Od grudnia 1961 do lutego 1964 był kierownikiem Działu Zachodnio-Afrykańskiego PŻM w Szczecinie, a od 2 marca 1964 do lipca 1966 dyrektorem Zakładu Eksploatacji Żeglugi Trampowej PŻM. W 1970 uzyskał tytuł magistra ekonomii na Politechnice Szczecińskiej. Od 1 sierpnia 1966 do 10 kwietnia 1974 pełnił funkcję podsekretarza stanu w Ministerstwie Żeglugi. Od 10 kwietnia 1974 do stycznia 1976 podsekretarz stanu w Ministerstwie Handlu Zagranicznego i Gospodarki Morskiej. Od 6 stycznia 1976 do 8 grudnia 1980 był ambasadorem nadzwyczajny i pełnomocnym PRL w Cesarstwie Japonii, akredytowanym także na Filipinach. Od 29 grudnia 1980 do lipca 1981 na stanowisku dyrektora Departamentu Morskiego w Ministerstwie Handlu Zagranicznego i Gospodarki Morskiej.
W 1962 został członkiem Towarzystwa Przyjaźni Polsko-Afrykańskiej, a następnie Polskiego Komitetu Solidarności z Narodami Azji, Afryki i Ameryki Łacińskiej.
Wraz z żoną Wiesławą Perkowicz odznaczony w 1998 Medalem za Długoletnie Pożycie Małżeńskie. W 1955 otrzymał Medal 10-lecia Polski Ludowej.
Pochowany na Cmentarzu Komunalnym Północnym w Warszawie.

</doc>
<doc id="5171821" url="https://pl.wikipedia.org/wiki?curid=5171821" title="Fernando Santos Martins">
Fernando Santos Martins

Fernando Santos Martins (ur. 1930 w Leirii, zm. 15 listopada 2006 w Lizbonie) – portugalski inżynier, menedżer i polityk, minister w dwóch rządach (1978, 1985–1987).
Życiorys.
Kształcił się w instytutach wchodzących w skład Uniwersytetu Technicznego w Lizbonie. Ukończył studia inżynierskie w Instituto Superior Técnico oraz studia ekonomiczne w Instituto Superior de Ciências Económicas e Financeiras. Specjalizował się w inżynierii przemysłowej. Pracował na kierowniczych stanowiskach w przedsiębiorstwach przemysłowych.
W I rządzie konstytucyjnym w drugiej połowie lat 70. był sekretarzem stanu do spraw przemysłu lekkiego i ciężkiego. W randze ministra wchodził w skład dwóch gabinetów, którymi Alfredo Nobre da Costa i Aníbal Cavaco Silva. W 1978 pełnił funkcję ministra przemysłu i technologii, a w latach 1985–1987 sprawował urząd ministra przemysłu i handlu.
Dwukrotnie (w latach 1980–1981 i 1992–1996) zarządzał liniami lotniczymi TAP Air Portugal. Był również stałym przedstawicielem Portugalii przy Organizacji Współpracy Gospodarczej i Rozwoju.

</doc>
<doc id="5171823" url="https://pl.wikipedia.org/wiki?curid=5171823" title="Sabine Ellerbrock">
Sabine Ellerbrock

Sabine Ellerbrock (ur. 1 listopada 1975 w Bielefeld) – niemiecka tenisistka niepełnosprawna, liderka rankingu singlowego, zwyciężczyni dwóch turniejów wielkoszlemowych w grze pojedynczej, finalistka mistrzostw na zakończenie sezonu w grze pojedynczej (2015), trzykrotna finalistka tej imprezy w grze podwójnej (2012, 2013, 2017). W przeciągu całej kariery Ellerbrock zwyciężyła w 42 turniejach singlowych i 31 deblowych.

</doc>
<doc id="5171827" url="https://pl.wikipedia.org/wiki?curid=5171827" title="Ammon (imię mormońskie)">
Ammon (imię mormońskie)

Ammon (deseret 𐐈𐐣𐐊𐐤) – imię męskie występujące w wyznaniach należących do ruchu świętych w dniach ostatnich (mormonów). Pochodzi z Księgi Mormona, w której nosiły je dwie postacie. Pojawiło się w źródłach już w początkach mormonizmu. Popularne w zdominowanym przez świętych w dniach ostatnich stanie Utah. Występuje wśród wyznających mormonizm Maorysów oraz w Meksyku. Znalazło odzwierciedlenie w szerszej mormońskiej kulturze. Jako imię wywiedzione z pism świętych uznawane jest za powód do dumy. Ma także wywierać pozytywny wpływ na życie duchowe noszącego je człowieka.
Pochodzenie.
Pochodzi z Księgi Mormona, jednego z pism świętych przynależnych do kanonu tej tradycji religijnej. Nosiły je w tym tekście dwie kluczowe postacie. Pierwsza z nich, potomek Zarahemli, miała przewodzić wyprawie do ziemi Lehi-Nefi. Druga z nich, syn króla Mosjasza, miała być znana ze swoich wysiłków misyjnych.
Perspektywa historyczna.
Pojawia się w źródłach historycznych już w początkach mormonizmu. Nosił je już urodzony w Kirtland George Ammon Stringham (1837-1906). Imię to przewija się zresztą regularnie w prowadzonym przez Kościół rejestrze wczesnych misjonarzy, obejmującym okres między 1830 a 1940. Można tutaj wymienić chociażby Ammona Meshacha Tenneya (1844-1925), prezydenta misji meksykańskiej od 1887 do 1889 oraz od 1901 do 1903, Ammona Tunisa Rappleyego (1873-1963), posługującego w misji tahitańskiej od 1897 do 1901 czy Ammona Ethera Allena (1882-1969), wysłanego najpierw do misji obejmującej północny zachód Stanów Zjednoczonych (1913-1914), później zaś do misji kalifornijskiej (1927-1928).
Można je dostrzec z łatwością poza formalnym misyjnym kontekstem, nawet jeśli od 1923 Kościół używa sloganu "każdy członek jest misjonarzem". David Ammon Bundy, potomek rodziny świętych w dniach ostatnich o długich tradycjach konfliktu z rządem federalnym, przeprowadził się do stanu Nevada w latach 40. XX wieku. Jego wnuk i częściowo imiennik, Ammon Bundy, przewodził zbrojnej okupacji rezerwatu przyrody Malheur w stanie Oregon w 2016.
Występowanie i popularność.
Wśród świętych w dniach ostatnich jest popularnym i dość chętnie wybieranym imieniem. Częściowo wynika to z jego silnego zakorzenienia w materiałach publikowanych przez Kościół. Inne, rzadziej wykorzystywane imiona bowiem, takie jak Szule czy Zenok, w podręcznikach, przemówieniach czy prasie kościelnej pojawiają się znacznie rzadziej. 
Często spotyka się je w zdominowanym przez mormonów stanie Utah, choć szczyt jego popularności tamże przypadł na 2001. Wskazuje się jednocześnie, iż pozostaje imieniem w dużej mierze powiązaną z tym właśnie stanem. Jest w nim 67 razy bardziej popularne niż w innych tworzących Stany Zjednoczone podmiotach. Nosi je syn Brandona Flowersa, wokalisty i frontmana grupy muzycznej The Killers. Ammon Olayan w 2021 uczestniczył w programie rozrywkowym "American Idol".
Jako imię specyficznie mormońskie znalazło odbicie w kulturze Kościoła, z którego wierzeń wyrosło. Artykuł na łamach pisma „Friend” z maja 1994 wskazuje choćby, że imię zaczerpnięte z Księgi Mormona może być powodem do dumy oraz wywierać pozytywny wpływ na życie duchowe noszącego je człowieka. Podobną tematykę porusza numer tego samego pisma z lutego 1995.
Międzynarodowa ekspansja mormonizmu przyczyniła się do pojawienia się imienia Ammon również poza granicami Stanów Zjednoczonych. Występuje chociażby wśród nowozelandzkich Maorysów (w zapisie Amona). Potomek osiadłej w Meksyku rodziny fundamentalistów mormońskich Ammón Dayer Lebaron Tracy w 2018 został burmistrzem miasta Galeana w stanie Chihuahua.

</doc>
<doc id="5171833" url="https://pl.wikipedia.org/wiki?curid=5171833" title="Eva Celia">
Eva Celia

Eva Celia Lesmana (ur. 21 września 1992 w Dżakarcie) – indonezyjska aktorka i piosenkarka.
Dorobek aktorski.
Wystąpiła w różnych serialach telewizyjnych, m.in. "Sherina" (Sherina), "Juwita Jadi Putri" (Juwita), "Sentuh Hatiku" (Siska).
Swój debiut na dużym ekranie miała w 2008 roku w horrorze "Takut: Faces of Fear". Kolejne role zagrała w filmach: "Jamila dan Sang Presiden" (2009) – jako młoda Jamila, "Adriana" (2013) – jako Adriana, "Pendekar Tongkat Emas" (2014).
Pojawiła się w reklamach różnych marek i produktów, takich jak GIV, Tolak Angin Anak, RexonaTeen, Suzuki Karimun Estilo, Emeron, Samsung Galaxy A8.

</doc>
<doc id="5171834" url="https://pl.wikipedia.org/wiki?curid=5171834" title="Bank Danamon">
Bank Danamon

PT Bank Danamon Indonesia Tbk – założony w 1956 roku indonezyjski bank z siedzibą w Dżakarcie.

</doc>
<doc id="5171835" url="https://pl.wikipedia.org/wiki?curid=5171835" title="Marshanda">
Marshanda

Marshanda, właśc. Andriani Marshanda (ur. 10 sierpnia 1989 w Dżakarcie) – indonezyjska aktorka i piosenkarka.
Wystąpiła w spotach licznych marek i instytucji. Jako dziecko została wybrana do głównej roli w reklamie Banku Danamon, jednego z największych banków w Indonezji. Później pojawiała się w różnych reklamach, zarówno telewizyjnych, jak i drukowanych, m.in. reklamach marek spożywczych Tango Wafer, i Supermi Ayam Bawang.
Zagrała główną rolę w dwóch sezonach serialu telewizyjnego "Bidadari".
W 2005 roku wydała album solowy pt. "Marshanda".
Filmografia.
Na podstawie źródła: 

</doc>
<doc id="5171836" url="https://pl.wikipedia.org/wiki?curid=5171836" title="Andriani Marshanda">
Andriani Marshanda



</doc>
<doc id="5171838" url="https://pl.wikipedia.org/wiki?curid=5171838" title="Kaplica św. Kajetana w Marsaskala">
Kaplica św. Kajetana w Marsaskala



</doc>
<doc id="5171842" url="https://pl.wikipedia.org/wiki?curid=5171842" title="Aplikacja monolityczna">
Aplikacja monolityczna

W inżynierii oprogramowania, monolitycznym aplikacja opisuje jedno-warstwowych aplikację, w której interfejs użytkownika i kod dostępu do danych są połączone w jeden program z pojedynczej platformy .
Aplikacja monolityczna jest samodzielna i niezależna od innych aplikacji komputerowych. Filozofia projektowania polega na tym, że aplikacja jest odpowiedzialna nie tylko za konkretne zadanie, ale może wykonać każdy krok potrzebny do wykonania określonej funkcji. Obecnie niektóre aplikacje do finansów osobistych są monolityczne w tym sensie, że pomagają użytkownikowi wykonać kompletne zadanie, kompleksowo i stanowią prywatne silosy danych, a nie części większego systemu współpracujących ze sobą aplikacji. Niektóre edytory tekstu są aplikacjami monolitycznymi. Aplikacje te są czasami powiązane z komputerami typu mainframe.
Inżynieria oprogramowania opisuje aplikację monolityczną jako zaprojektowaną bez modułowości (podziału na moduły). Ogólnie rzecz biorąc, modułowość jest pożądana, ponieważ umożliwia ponowne wykorzystanie części logiki aplikacji, a także ułatwia konserwację, umożliwiając naprawę lub wymianę części aplikacji bez konieczności wymiany hurtowej.
Modułowość jest osiągana w różnym stopniu przez różne podejścia do modularyzacji. Modułowość oparta na kodzie pozwala programistom na ponowne wykorzystanie i naprawę części aplikacji, ale narzędzia programistyczne są wymagane do wykonywania tych funkcji konserwacyjnych (np. aplikacja może wymagać ponownej kompilacji). Modułowość oparta na obiektach zapewnia aplikacji jako zbiór oddzielnych plików wykonywalnych, które mogą być niezależnie utrzymywane i zastępowane bez ponownego wdrażania całej aplikacji (np. pliki "dll" firmy Microsoft ; Pliki "obiektów współdzielonych" Sun/UNIX). Niektóre funkcje przesyłania wiadomości obiektowych pozwalają aplikacjom obiektowym na dystrybucję na wiele komputerów (np Microsoft COM+). Architektury zorientowane na usługi wykorzystują określone standardy/protokoły komunikacji do komunikacji między modułami.

</doc>
<doc id="5171843" url="https://pl.wikipedia.org/wiki?curid=5171843" title="Gornostajewka (rejon lgowski)">
Gornostajewka (rejon lgowski)

Gornostajewka () – wieś (ros. деревня, trb. dieriewnia) w zachodniej Rosji, w sielsowiecie gustomojskim rejonu lgowskiego w obwodzie kurskim.
Geografia.
Miejscowość położona jest nad rzeką Gustomoj w dorzeczu Sejmu, 3,5 km od centrum administracyjnego sielsowietu (Gustomoj), 16 km na zachód od centrum administracyjnego rejonu (Lgow), 82 km na południowy zachód od Kurska, 4 km od drogi regionalnego znaczenia 38K-017 (Kursk – Lgow – Rylsk – granica z Ukrainą) – część trasy europejskiej E38.
We wsi znajdują się 3 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 13 osób.

</doc>
<doc id="5171845" url="https://pl.wikipedia.org/wiki?curid=5171845" title="Monolithic application">
Monolithic application



</doc>
<doc id="5171848" url="https://pl.wikipedia.org/wiki?curid=5171848" title="Indi One">
Indi One

Indi One – elektryczny samochód osobowy typu SUV Coupe klasy średniej produkowany pod amerykańską marką Indi od 2023 roku.
Historia i opis modelu.
Indi One został zaprezentowany po raz pierwszy w połowie października 2021 roku jako rezultat trwającego przez 4 lata procesu konstrukcyjnego, który zapoczątkowało utworzenie startupu Indi w 2017 roku w amerykańskim Los Angeles.
Za projekt stylistyczny samochodu odpowiedzialny był stylista Andre Hudson, nadając Indi One charakterystyczne, futurystyczne proporcje w stylu tzw. SUV-ów Coupe z łagodnie opadającą linią dachu oraz szerokimi panelami oświetlenia LED obejmującego całą szerokość nadwozia. Dwubarwne malowanie nadwozia dobrano do dużych, 22-calowych alufelg. Według deklaracji producenta, pod kątem technicznym samochód wyposażono w tzw. superkomputer obsługujący m.in. oprogramowanie sterujące układem napędowym.
Sprzedaż.
Indi rozpoczęło zbieranie zamówień na swój pierwszy samochód w pierwszych miesiącach 2022 roku, z czego dostawy pierwszych egzemplarzy mają odbyć się nie wcześniej niż w 2023 roku. Ceny, w jakich dostępna ma być gama wariantów modelu One, ma wahać się między 45 000 a 65 000 dolarów. W październiku 2022 tajwański Foxconn poinformował, że produkcja Indi One będzie odbywać się w jego zakładach w amerykańskim Lordstown.
Dane techniczne.
Indi One to samochód w pełni elektryczny, który wyposażony został w napęd na cztery koła. Bateria ma charakteryzować się pojemnością 95 kWh, pozwalając na przejechanie na jednym ładowaniu do 442 kilometrów. Pojazd został wyposażony w funkcję obsługi szybkiego ładowania.

</doc>
<doc id="5171851" url="https://pl.wikipedia.org/wiki?curid=5171851" title="Kaplica św. Katalda w Rabacie">
Kaplica św. Katalda w Rabacie



</doc>
<doc id="5171853" url="https://pl.wikipedia.org/wiki?curid=5171853" title="Lista najlepiej sprzedających się gier na komputery osobiste">
Lista najlepiej sprzedających się gier na komputery osobiste

Lista najlepiej sprzedających się gier na komputery osobiste (w tym na systemy Microsoft Windows, macOS i Linux), które sprzedano w co najmniej jednym milionie egzemplarzy. Jeśli gra została wydana na wielu platformach, poniższe dane dotyczą wyłącznie sprzedaży na komputery PC. Lista ta nie jest pełna, ponieważ dane dotyczące sprzedaży nie zawsze są publicznie dostępne. W liście nie uwzględniono także liczby subskrypcji gier wieloosobowych, takich jak "World of Warcraft" czy "Lineage", oraz liczby kont założonych w grach free-to-play, takich jak "Hearthstone", ponieważ niekoniecznie odpowiadają one sprzedaży.

</doc>
<doc id="5171854" url="https://pl.wikipedia.org/wiki?curid=5171854" title="Striemouchowka">
Striemouchowka

Striemouchowka () – wieś (ros. деревня, trb. dieriewnia) w zachodniej Rosji, w sielsowiecie gustomojskim rejonu lgowskiego w obwodzie kurskim.
Geografia.
Miejscowość położona jest nad rzeką Gustomoj w dorzeczu Sejmu, 2 km od centrum administracyjnego sielsowietu (Gustomoj), 12 km na południowy zachód od centrum administracyjnego rejonu (Lgow), 78 km na południowy zachód od Kurska, 2 km od drogi regionalnego znaczenia 38K-017 (Kursk – Lgow – Rylsk – granica z Ukrainą) – część trasy europejskiej E38.
We wsi znajdują się 74 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 119 osób.

</doc>
<doc id="5171856" url="https://pl.wikipedia.org/wiki?curid=5171856" title="Antonia Zárate (obraz Francisca Goi, 1805)">
Antonia Zárate (obraz Francisca Goi, 1805)

Antonia Zárate – obraz olejny hiszpańskiego malarza Francisca Goi znajdujący się w kolekcji National Gallery of Ireland w Dublinie.
Okoliczności powstania.
Antonia Zárate y Aguirre Murguía (1775–1811) urodziła się w Barcelonie, była córką aktora i dyrektora zespołu teatralnego. Kontynuowała rodzinną tradycję jako aktorka i śpiewaczka, pracowała głównie w Madrycie, grając drugoplanowe role. Jej mąż Bernardo Gil był aktorem komediowym i tenorem w "Teatro del Príncipe" w Madrycie, a syn Antonio Gil y Zárate został znanym poetą i dramaturgiem. W 1804 Bernardo Gil wyjechał z rodziną na kilka lat do Francji, być może Antonia wróciła do Madrytu na krótko przed spowodowaną gruźlicą śmiercią w 1811. Antonia należała do kręgu dramaturga Leandra de Moratína, bliskiego przyjaciela Goi. Jako wykonawcę testamentu mianowała bankiera Manuela Garcíę de la Prada, również znajomego Goi.
Goya był utalentowanym i wziętym portrecistą, jego karierze nie zaszkodziła głuchota, na którą cierpiał po przebytej w 1792 roku chorobie. Malował członków rodziny królewskiej, arystokracji, burżuazji, duchownych, polityków, bankierów, wojskowych oraz ludzi związanych z kulturą. Często portretował też swoich przyjaciół z kręgu liberałów i "ilustrados". Był miłośnikiem teatru i namalował podobizny znanych aktorów i aktorek takich jak: Rita Luna, Rosario Fernández „Tyranka” czy Isidoro Máiquez. Antonię Zárate sportretował dwukrotnie. Drugi portret z 1811 znajduje się w Ermitażu w Petersburgu, możliwe, że został wykonany pośmiertnie na podstawie starszego portretu. Na obu portretach twarz i fryzura aktorki są niemal identyczne, obrazy różnią się strojem i tłem.
Data powstania portretu z National Gallery nie jest znana, nie można go też powiązać z żadnym konkretnym momentem w jej życiu. Portret jest datowany na ok. 1805–1806 na podstawie stylu i palety malarza, oraz stroju i fryzury aktorki, typowych dla pierwszej dekady XIX wieku. Jednak w tym okresie aktorka najprawdopodobniej przebywała we Francji. Według Calva Serrallera strój i sposób przedstawienia postaci są zbliżone do innych portretów Goi takich jak "Dama w mantyli i baskinii" oraz "Portret damy z wachlarzem" powstałych między 1800–1807. Manuela Mena wskazuje na okres wojny niepodległościowej (1808–1812) i podobieństwo z "Portretem Rafaela Esteve Vilelli" z 1815 roku. Według Valentína Carderery syn aktorki posiadał dwa portrety matki namalowane przez Goyę w 1810 i 1811, nie wiadomo, czy obraz z National Gallery to jeden z nich. Fakt, że obraz pozostał w rodzinie aktorki aż do początku XX wieku sugeruje, że został zamówiony przez jej męża, być może przed wyjazdem do Francji w maju 1804 roku.
Opis obrazu.
Sportretowana aktorka siedzi w eleganckiej, wyprostowanej pozycji na szerokiej sofie w stylu Ludwika XVI, obitej złotawą adamaszkową tkaniną, która nadaje portretowi blasku. Ten mebel był często używanym rekwizytem w madryckiej pracowni Goi, dlatego prawdopodobnie tam powstał portret. Ubrana jest w modną suknię z czarnego jedwabiu z wysokim stanem, w stylu empire. Dekolt sukni jest ozdobiony białą koronką, a czarna koronkowa mantyla w naturalny sposób opada jej na ramiona. Na tle mantyli, namalowanej krótkimi i energicznym pociągnięciami pędzla, połyskują kolczyki w kształcie koła. W dłoniach trzyma zamknięty wachlarz, być może z kości słoniowej, a jej ręce okrywają jedwabiste rękawiczki bez palców. Jej spojrzenie jest nieco melancholijne, a w uśmiechu pojawia się szczypta ironii. Brak atrybutów, które zdradzałyby nazwisko lub pozycję społeczną portretowanej. Goya w harmonijny sposób łączy czerń i złoto tworząc portret będący hołdem dla aktorki, którą podziwiał.
Proweniencja.
Do 1901 roku portret należał do krewnych aktorki Antonia i Adelaidy Gil w Madrycie, a następnie znajdował się w londyńskiej filii M. Knoedler &amp; Co. Został kupiony w Londynie przez finansistę Sir Otto Beita ok. 1911. W 1930 obraz odziedziczył jego syn Sir Alfred Beit, który wystawił go w mieszczącym jego prywatną kolekcję sztuki Russborough House. Obraz został dwukrotnie skradziony z Russborough House: w 1974 i 1986 roku. W kwietniu 1974 brytyjska dziedziczka Rose Dugdale i jej trzech irlandzkich wspólników z IRA ukradli z Russborough House dziewiętnaście obrazów, w tym portret Antonii Zárate. Wyrywali płótna z ram śrubokrętem lub wycinali nożami. Wszystkie obrazy zostały odzyskane tydzień później w domu w Glandore w West Cork i wróciły do Beita. W 1986 kradzieży dokonał Martin Cahill, który wraz ze wspólnikami zrabował z Russborough House osiemnaście obrazów. Oprócz Goi były to także dzieła Rubensa, Gainsborough, Metsu i Vermeera. W tym czasie Beit negocjował przekazanie obrazów do National Gallery of Ireland, donacja została sfinalizowana w 1987, mimo że niektóre obrazy, w tym Goya, wciąż pozostawały nieodnalezione. Część obrazów zostało odnalezionych w 1993 roku w Antwerpii, w bagażniku samochodu zaparkowanego na lotnisku. Portret autorstwa Goi znajdował się zrolowany w torbie golfowej. Był najbardziej uszkodzony spośród wszystkich obrazów skradzionych z Russborough. W wyniku zwinięcia płótna farba odpadła w kilku miejscach. Wcześniej płótno zostało wycięte z ramy ostrym narzędziem, a na powierzchni zostały ślady cięcia. Obraz został odrestaurowany w National Gallery of Ireland, gdzie obecnie się znajduje.

</doc>
<doc id="5171857" url="https://pl.wikipedia.org/wiki?curid=5171857" title="Zeinab Camara">
Zeinab Camara

Zeinab Camara (ur. 27 stycznia 1981 w Konakry) – gwinejska polityczka, od 2020 posłanka do Zgromadzenia Narodowego Gwinei, pierwsza kobieta kierująca klubem piłki nożnej w Gwinei.
Życiorys.
Urodziła się w Gwinei. Studiowała stosunki międzynarodowe na Uniwersytecie De Montfort, a potem strategiczne zarządzanie publiczne na Uniwersytecie Leicester. Zajmowała się integracją administracji publicznej jako Koordynatorka Programu w Narodowej Służbie Zdrowia w Ministerstwie Zdrowia Anglii. Po powrocie do Gwinei (2009) pracowała w przedsiębiorstwie Rio Tinto Simandou, współpracując z ministrami rządu Gwinei. W 2014 została laureatką IX edycji stypendialnego programu liderskiego arcybiskupa Desmonda Tutu, a następnie szefową gabinetu Ministerstwa Szkolnictwa Wyższego i Badań Naukowych Gwinei. W 2017 powierzono jej obsługę administracyjną i finansową Zgromadzenia Narodowego Gwinei.
Interesuje się piłką nożną, którą traktuje jako narzędzie do kierowania zainteresowaniami młodzieży. Była prezeską klubu piłkarskiego Fatala w Boffa i pierwszą kobietą, która prowadziła klub piłkarski w Gwinei. Z pomocą akademii piłkarskiej klub starał się zapobiegać wagarowaniu młodzieży. Klub działa w drugiej lidze narodowej (w 2014 był w trzeciej).
Camara założyła organizację "Women in Mining Guinea". Jest członkinią zarządu Rady Zarządzającej Africa 2.0 i Gwinejskiego Klubu Górniczego.
W lutym 2020 Camara startowała w wyborach parlamentarnych w regionie Boffa z ramienia rządącej partii RPG Arc-en-ciel. Została wybrana.
Wyróżnienia.
W 2018 otrzymała nagrodę podczas 14. edycji Nocy Doskonałości dla Kobiet Gwinei.

</doc>
<doc id="5171860" url="https://pl.wikipedia.org/wiki?curid=5171860" title="Język bajawa">
Język bajawa



</doc>
<doc id="5171861" url="https://pl.wikipedia.org/wiki?curid=5171861" title="Język ngada">
Język ngada



</doc>
<doc id="5171862" url="https://pl.wikipedia.org/wiki?curid=5171862" title="Angelo Narducci">
Angelo Narducci

Angelo Narducci (ur. 17 sierpnia 1930 w L’Aquili, zm. 10 maja 1984 w Mediolanie) – włoski dziennikarz i polityk, redaktor naczelny dziennika „Avvenire”, poseł do Parlamentu Europejskiego I kadencji.
Życiorys.
Syn policjanta Adolfo i Carmeli Mauro. Absolwent politologii na Uniwersytecie Rzymskim „La Sapienza”. Od 1949 aktywny jako dziennikarz, początkowo korespondent. Od lat 50. publikował m.in. w „Prospettive Meridinali”, „Il Popolo” oraz „La Gazzetta del Popolo” (jako zastępca redaktora naczelnego), a także w czasopismach powiązanych z chadekami. W latach 1969–1980 był redaktorem naczelnym katolickiego dziennika „Avvenire”. Publikował także poezję, stworzył ponad 80 wierszy.
Od 1949 członek Chrześcijańskiej Demokracji. W 1979 wybrano go posłem do Parlamentu Europejskiego, przystąpił do Europejskiej Partii Ludowej. Zmarł krótko przed końcem kadencji.
Jego imieniem nazwano dwie nagrody: jedną za działania w dziedzinie komunikacji i kultury, drugą literacką. Poświęcono mu także jedną książkę biograficzną.

</doc>
<doc id="5171867" url="https://pl.wikipedia.org/wiki?curid=5171867" title="Leonilde Iotti">
Leonilde Iotti



</doc>
<doc id="5171869" url="https://pl.wikipedia.org/wiki?curid=5171869" title="Bang Bang You're Dead (singel)">
Bang Bang You're Dead (singel)



</doc>
<doc id="5171870" url="https://pl.wikipedia.org/wiki?curid=5171870" title="Bang Bang You're Dead">
Bang Bang You're Dead



</doc>
<doc id="5171871" url="https://pl.wikipedia.org/wiki?curid=5171871" title="Bang Bang You’re Dead">
Bang Bang You’re Dead



</doc>
<doc id="5171882" url="https://pl.wikipedia.org/wiki?curid=5171882" title="Wieżowiec przy ulicy Ostrogórskiej w Sosnowcu">
Wieżowiec przy ulicy Ostrogórskiej w Sosnowcu



</doc>
<doc id="5171884" url="https://pl.wikipedia.org/wiki?curid=5171884" title="Blast from the Past">
Blast from the Past



</doc>
<doc id="5171885" url="https://pl.wikipedia.org/wiki?curid=5171885" title="Portret Stanisława Augusta Poniatowskiego (1732-1798) w stroju à la Henryk IV">
Portret Stanisława Augusta Poniatowskiego (1732-1798) w stroju à la Henryk IV



</doc>
<doc id="5171887" url="https://pl.wikipedia.org/wiki?curid=5171887" title="Wydziorki">
Wydziorki

Wydziorki, Wielka Dolina – polana w Pieninach. Znajduje się na północnym zboczu Czoła, za pasem drzew, około 25 m poniżej niebieskiego szlaku turystycznego wiodącego główną granią Pienin Czorsztyńskich. Powyżej niej jest polana Toporzyskowe, przez którą przechodzi ten szlak.
Wydziorki znajdują się na wysokości około 750–790 m na stoku lekko opadającym w kierunku północno-wschodnim do suchej w tym miejscu doliny Pienińskiego Potoku. Górą łączą się z polaną Za Skałką, która znajduje się na stoku zachodnim, opadającym do doliny Zagrońskiego Potoku. Obydwie polany są poza szlakiem turystycznym w obrębie Pienińskiego Parku Narodowego.
Dzięki specyficznym warunkom glebowym, klimatycznym i geograficznym łąki i polany Pienińskiego Parku Narodowego były siedliskiem bardzo bogatym gatunkowo. Rosły na nich także liczne gatunki storczyków. Zmiana lub zaprzestanie ich użytkowania sprawiło, że zmniejszyła się ich różnorodność gatunkowa. W latach 1986–1988 na polanie Wydziorki zanotowano występowanie dwóch rzadkich gatunków storczyków: kukułka bzowa ("Dactylorhiza sambucina") i kukułka Fuchsa ("Dactylorhiza fuchsii"). Obecnie na większości łąk Pienińskiego Parku Narodowego storczyki już nie występują, lub występują tylko 1–2 pospolite gatunki.
W 1987 r. J. Kiszka na polanie Wydziorki znalazł rzadki gatunek porosta jaskrawiec drobniutki ("Xanthocarpia crenulatella").
Polana znajduje się na obszarze Pienińskiego Parku Narodowego, w granicach Krościenka nad Dunajcem w województwie małopolskim, w powiecie nowotarskim.

</doc>
<doc id="5171888" url="https://pl.wikipedia.org/wiki?curid=5171888" title="Kazimierz Dmochowski">
Kazimierz Dmochowski



</doc>
<doc id="5171889" url="https://pl.wikipedia.org/wiki?curid=5171889" title="Ernest Alfred Wallis Budge">
Ernest Alfred Wallis Budge

Ernest Alfred Wallis Budge (ur. 27 lipca 1857 w Bodmin, Kornwalia, zm. 23 listopada 1934 w Londynie) – angielski egiptolog, orientalista i filolog. Pracując dla Muzeum Brytyjskiego odbył kilka podrózy do Egiptu i na Bliski Wschód skąd sprowadzał eksponaty dla swojego pracodawcy. Studiował również języki egipskie i języki asyryjskie oraz jest autorem wielu prac naukowych.

</doc>
<doc id="5171893" url="https://pl.wikipedia.org/wiki?curid=5171893" title="Parki w Rybniku">
Parki w Rybniku

Parki w Rybniku – w Rybniku znajduje się kilka obszarów zielonych, mających status parków. Najstarszym i największym z nich jest Park Kozie Góry.
Historia.
W 1905 r., kilkanaście lat po tragicznym wypadku w fabryce skór prowadzonej przez Juliusza Haase, w ramach zadośćuczynienia wobec rodzin ofiar i mieszkańców w dzielnicy Meksyk, powstał najstarszy obecnie rybnicki Park Kozie Góry, rozciągający się na obszarze prawie 7 ha.
Dzięki szybko powstającym kolejnym parkom, ogrodom i zieleńcom, w okresie międzywojennym miasto Rybnik wygrało ogólnopolski konkurs na najbardziej ukwiecone miasto, otrzymując tytuł "miasta kwiatów i ogrodów". Z kolei w 1938 r. Rybnik zajął drugie miejsce w ramach Ogólnopolskiego Konkursu Zazieleniania Miast Polskich. Osiągnięcie wyróżnień było możliwe dzięki ogromnemu zaangażowaniu burmistrza Władysława Webera.
Przyroda.
Na terenach parków występuje wiele gatunków drzew i innych roślin. W drzewostanach dominują drzewa liściaste, głównie: dęby, jesiony i klony. W Parku Górnika znajduje się dorodny tulipanowiec amerykański, który na skutek pomniejszania powierzchni parku znajduje się obecnie na terenie Kopalni Chwałowice (został on uznany pomnikiem przyrody, podobnie jak znajdujący się w pobliżu głaz narzutowy z epoki polodowcowej). W Parku Czempiela znajduje się okazałych rozmiarów platan klonolistny. 

</doc>
<doc id="5171895" url="https://pl.wikipedia.org/wiki?curid=5171895" title="Larantuka">
Larantuka

Larantuka – miasto w Indonezji na wyspie Flores w prowincji Małe Wyspy Sundajskie Wschodnie. Ośrodek administracyjny kabupatenu Flores Timur.
Miejscowa ludność posługuje się językiem malajskim Larantuki ("bahasa Nagi").

</doc>
<doc id="5171897" url="https://pl.wikipedia.org/wiki?curid=5171897" title="Samuel Gouet">
Samuel Gouet

Samuel Yves Oum Gouet (ur. 14 grudnia 1997 w Jaunde) – kameruński piłkarz grający na pozycji defensywnego pomocnika. Od 2021 jest zawodnikiem klubu KV Mechelen.
Kariera klubowa.
Swoją karierę piłkarską Gouet rozpoczął w klubie APEJES Academy. W 2015 roku zadebiutował w jego barwach w kameruńskiej Première Division. Grał w nim do 2017 roku.
W 2017 roku Gouet został zawodnikiem austriackiego Rheindorfu Altach. Swój debiut w nim w austriackiej Bundeslidze zaliczył 17 lutego 2018 w przegranym 0:2 wyjazdowym meczu z LASK Linz. W Rheindorfie grał do lata 2021.
Latem 2021 roku Gouet trafił do belgijskiego KV Mechelen, a swój debiut w nim zanotował 25 lipca 2021 w wygranym 3:2 domowym spotkaniu z Royalem Antwerp FC.
Kariera reprezentacyjna.
W reprezentacji Kamerunu Gouet zadebiutował 6 stycznia 2016 roku w zremisowanym 1:1 towarzyskim meczu z Rwandą, rozegranym w Gisenyi.

</doc>
<doc id="5171907" url="https://pl.wikipedia.org/wiki?curid=5171907" title="Park Czempiela w Rybniku">
Park Czempiela w Rybniku

Park Czempiela w Rybniku – park miejski w Rybniku w dzielnicy Niedobczyce, położony pomiędzy ulicami Barbary i Rymera. Powierzchnia parku wynosi 37,4 tys. m².
Historia.
Został założony w 1938 roku przez Gwarectwo Węglowe przy KWK Rymer. Park stanowił ulubione miejsce rekreacji i wypoczynku dla pracowników kopalni i mieszkańców przykopalnianej kolonii.
Park został znacząco rozbudowany w latach 50. XX wieku w ramach projektu przygotowanego przez Rudolfa Kucharczyka. Wykonano m.in. istniejącą do dziś rzeźbę z postaciami tańczących górników. Ponadto w parku powstał staw ze strumyczkami wody, fontanna, mostki, mały zwierzyniec, muszla koncertowa, korty tenisowe. Wybudowano również restaurację „Mimoza” z palmiarnią, alpinarium i sztolnię obrazującą ciężką pracę górników pod ziemią.
Na początku lat 90 XX wieku parkowi nadano aktualną do dziś nazwę im. Henryka Czempiela – zasłużonego rybnickiego pedagoga, dyrygenta i dyrektora szkoły muzycznej.
W sierpniu 2020 r. w Parku Czempiela do użytku oddano nowoczesny plac zabaw dla dzieci wraz z urządzeniami zabawowymi, ogrodzeniem i bezpośrednią zielenią towarzyszącą.
Przyroda.
Zieleń parku stanowi starodrzew takich gatunków jak: dęby, jesiony, klony. Znajduje się wśród nich okazałych rozmiarów platan o charakterystycznej, łaciato łuszczącej się korze.

</doc>
<doc id="5171908" url="https://pl.wikipedia.org/wiki?curid=5171908" title="Abisz (imię)">
Abisz (imię)

Abisz (deseret 𐐁𐐒𐐆𐐟) – imię żeńskie występujące w wyznaniach należących do ruchu świętych w dniach ostatnich (mormonów). Pochodzi z Księgi Mormona, w której nosiła je nawrócona Lamanitka, służąca żony króla Lamoniego. Pojawiło się w źródłach już w początkach mormonizmu. Występuje w Stanach Zjednoczonych. Jest rzadkim i dość niechętnie wybieranym imieniem, co wyjaśniano na różne sposoby, choćby wskazując na jego mało dziewczęce brzmienie. Znalazło odzwierciedlenie w szerszej mormońskiej kulturze. Jako imię wywiedzione z pism świętych uznawane jest za powód do dumy, ma także wywierać pozytywny wpływ na życie duchowe noszącego je człowieka.
Pochodzenie.
Pochodzi z Księgi Mormona, jednego z pism świętych przynależnych do kanonu tej tradycji religijnej. Nosiła je w tym tekście nawrócona Lamanitka, służąca żony króla Lamoniego.
Perspektywa historyczna.
Pojawia się w źródłach historycznych już w początkach mormonizmu. Nosiła je Abish Pratt (1851–1866), adoptowana córka Parleya P. Pratta, oraz Elizabeth Brotherton. Rejestr wczesnych misjonarzy posługujących w Kościele Jezusa Chrystusa Świętych w Dniach Ostatnich, obejmujący okres między 1830 a 1940, wspomina z kolei Abish Jones, matkę Elwooda Jonesa Corry’ego. Starszy ten misję odbył na Wyspach Brytyjskich w latach 1930–1933.
Występowanie i popularność.
Wśród świętych w dniach ostatnich jest rzadkim i dość niechętnie wybieranym imieniem. Dane amerykańskiej Social Security Administration (SSA) za okres od 1960 do 2014 dotyczące częstości występowania imion w kraju wskazują na imię Abisz w swojej dokumentacji jedynie w latach 1999, 2000 i 2003. SSA uwzględnia w przygotowanej przez siebie bazie danych jedynie imiona, które pojawiły się minimum pięciokrotnie w skali całego kraju w ciągu roku. Możliwe zatem, że dziewczynki tak nazywane urodziły się również w innych latach wspomnianego półwiecza. 
W Księdze Mormona występuje niewiele imion żeńskich. Wiązano z tym rzadkość imienia Abisz. Innym powodem może być obecna w mormońskiej kulturze tendencja do nadawania córkom imion brzmiących dziewczęco. Zauważono, że imiona żeńskie obecne w Księdze Mormona zwyczajnie nie pasują do tego wzorca. Przypuszczano też, że znaczące kobiety mormonizmu, zarówno te z pism świętych jak i spoza nich, mają mniejszy wpływ na praktyki nazewnicze świętych w dniach ostatnich niż mężczyźni.
Jednocześnie jako imię specyficznie mormońskie znalazło odbicie w kulturze Kościoła, z którego wierzeń wyrosło. Artykuł na łamach pisma „Friend” z maja 1994 wskazuje choćby, że imię zaczerpnięte z Księgi Mormona może być powodem do dumy oraz wywierać pozytywny wpływ na życie duchowe noszącego je człowieka. Podobną tematykę porusza numer tego samego pisma z lutego 1995.
Jednocześnie częstość występowania danego imienia wśród świętych w dniach ostatnich jest związana z jego obecnością w Księdze Mormona. Wierni nie zawsze identyfikują je jako imię wywiedzione z pism świętych, nawet jeżeli są dobrze zaznajomieni z fundacyjnym tekstem mormonizmu, nie dostrzegając go w publikowanych przez Kościół materiałach. W tychże publikacjach natomiast Abisz wspominana jest stosunkowo rzadko. Inne imiona, takie jak Nefi, Moroni, Alma czy Ammon, pojawiają się w podręcznikach, przemówieniach czy prasie kościelnej znacznie częściej.

</doc>
<doc id="5171911" url="https://pl.wikipedia.org/wiki?curid=5171911" title="Park Osiedlowy w Rybniku">
Park Osiedlowy w Rybniku

Park Osiedlowy w Rybniku – park miejski w Rybniku w dzielnicy Boguszowice Osiedle, położony przy ulicy Bogusławskiego. Powierzchnia parku wynosi 39 tys. m².
Historia.
Park został założony z inicjatywy KWK Jankowice w latach 60. XX wieku, w przeszłości był znany jako Park XXX-lecia PRL. Na zalesionym terenie powstały ścieżki, boiska, ponadto wybudowano estradę z muszlą koncertową. Park był ulubionym miejscem wypoczynku górników i ich rodzin. Odbywały się w nim regularnie festyny i inne imprezy, głównie z okazji świąt narodowych.
Pod koniec lat 90. XX wieku został przekazany Gminie Rybnik, która przeprowadziła generalny remont części parku. Odtworzono amfiteatr, wybudowano nową estradę, wykonano oświetlenia, zmodernizowano ścieżki. W roku 2000 w parku powstał plac zabaw, a na boisku „skate park”.
Przyroda.
Zieleń parkowa to przede wszystkim: sosny, dęby, lipy i brzozy.

</doc>
<doc id="5171912" url="https://pl.wikipedia.org/wiki?curid=5171912" title="Toporzyskowe">
Toporzyskowe

Toporzyskowe, Toporzysko, Toporzyskowo – polana w Pieninach. Znajduje się na głównym grzbiecie Pienin Czorsztyńskich, na grzbietowych partiach Czoła oraz górnej części jego stoków północnych i południowych. Dolną częścią polany biegnie niebieski szlak turystyczny.
Polana notowana była w dokumentach już w 1621 roku. Położona jest na wysokości około 770–800 m. Najwyższa część polany to prawie płaska rówień, stoki po jej obydwu stronach są lekko nachylone. Jest dobrym punktem widokowym. Józef Nyka w przewodniku pisał: "Widoki na Nową Górę i Trzy Korony są imponujące". Za około 30-metrowej szerokości pasem lasu poniżej dolnej części stoków północnych znajduje się duża polana Wydziorki. Po zachodniej stronie grzbietowej równi polany Toporzyskowe, za niewiele szerszym pasem lasu, u północnych podnóży Nowej Góry jest polana Zakoczył.
Dzięki specyficznym warunkom glebowym, klimatycznym i geograficznym łąki i polany Pienińskiego Parku Narodowego były siedliskiem bardzo bogatym gatunkowo. Rosły na nich także liczne gatunki storczyków. Zmiana lub zaprzestanie ich użytkowania sprawiło, że zmniejszyła się ich różnorodność gatunkowa. W latach 1987–1988 na polanie Toporzyskowe zanotowano występowanie rzadkiego gatunku storczyka podkolan zielonawy ("Plantanthera chlorantha"). Nie potwierdzono jednak występowania wcześniej tu notowanego dwulistnika muszego "Ophrys insectifera". W 2012 r. znaleziono tu zagrożony wyginięciem gatunek grzyba koronicę ozdobną "Sarcosphaera coronaria", a w 2020 r. wymierającego grzyba kolczakówkę niebieskawą "Hydnellum caeruleum".
Polana znajduje się na obszarze Pienińskiego Parku Narodowego. Przebiega przez nią granica między miejscowościami Krościenko nad Dunajcem (stok północny) i Sromowce Niżne (stok południowy) w województwie małopolskim, w powiecie nowotarskim.

</doc>
<doc id="5171914" url="https://pl.wikipedia.org/wiki?curid=5171914" title="Park Górnika w Rybniku">
Park Górnika w Rybniku

Park Górnika w Rybniku – park miejski w Rybniku w dzielnicy Chwałowice, położony przy kopalni Chwałowice, wzdłuż ulicy 1 Maja. Powierzchnia parku wynosi 19,9 tys. m².
Historia.
Park jest pozostałością po folwarku z XIX wieku, który należał do porucznika Czarneckiego, potem do właściciela ziemskiego Wilhe, by ostatecznie przejść w ręce księcia Guido Henkel von Donnersmarck.
Kiedy w 1903 roku rozpoczęto budowę Kopalni Chwałowice, pomniejszono powierzchnię obszarów zielonych od strony wschodniej i południowej, a w willi po właścicielu ziemskim zamieszkał ówczesny dyrektor kopalni. Na początku lat 60. XX wieku willę adaptowano na biura i laboratorium kopalni i ogrodzono ją od istniejącego parku. W następnych latach regularnie poszerzano obszar działalności Kopalni Chwałowice kosztem parku, mimo zakazów wynikających z Ustawy o ochronie środowiska.
W roku 1997 park przekazano Gminie Rybnik, w którym tego samego roku odnowiono ścieżki oraz przeprowadzono prace renowacyjne zieleni. W parku zlokalizowany jest niewielki amfiteatr i plac zabaw, a w jego sąsiedztwie znajduje się basen kąpielowy.
W 2017 r. Park Górnika został nieco odmieniony. Przed Domem Kultury Chwałowice pojawiły się dwie trzymetrowe lampki górnicze, nawiązujące do historii i tradycji dzielnicy. W parku zainstalowano nowe ławki, posadzono nowe rośliny oraz wykonano przegląd i serwis placów zabaw i siłowni na świeżym powietrzu.
Przyroda.
Z drzewostanu parku podziwiać obecnie można kilka dorodnych kasztanowców (w tym jeden czerwony), buki, dęby oraz duże stanowiska mahonii. Na szczególną uwagę zasługuje dąb burgundzki.
Najciekawszym i rzadkim drzewem jest dorodny tulipanowiec amerykański, który na skutek pomniejszania powierzchni parku znajduje się obecnie na terenie Kopalni Chwałowice (został on uznany pomnikiem przyrody, podobnie jak znajdujący się w pobliżu głaz narzutowy z epoki polodowcowej).

</doc>
<doc id="5171917" url="https://pl.wikipedia.org/wiki?curid=5171917" title="Toporzyskowo">
Toporzyskowo



</doc>
<doc id="5171919" url="https://pl.wikipedia.org/wiki?curid=5171919" title="Damian Poprawa">
Damian Poprawa

Damian Rafał Poprawa (ur. 16 marca 1987 w Chorzowie) – polski przedsiębiorca, współzałożyciel polskiej federacji Wotore, pierwszej w Polsce organizacji promującej walki na gołe pięści, autor książek.
Działalność społeczna.
W wieku 4 lat został porzucony przez matkę, a opiekę nad nim przejęła babcia. W podziękowaniu dla niej wydał w 2021 roku książkę pt. "Wolna." Autor dzieli się w niej historiami ze swojej przeszłości i pokazuje, jaki wpływ na dorosłe życie mogą mieć wypracowane w dzieciństwie schematy. 
Bestseller.
Książka w niedługim czasie zyskała popularność i pozytywne opinie pośród czytelniczek. Wg najpopularniejszego w Polsce serwisu poświęconego książkom – Lubimyczytac.pl średnia z niespełna 1 tys. ocen, wynosi 9,3/10 i stale zajmuje wysokie miejsce na liście TOP 100 najczęściej poszukiwanych książek.
Grupa Wsparcia Wolnych Kobiet.
W lipcu 2020 roku Poprawa utworzył w mediach społecznościowych zamkniętą grupę wsparcia dla kobiet po przejściach. W ciągu roku dołączyło do niej ponad 7,5 tys. kobiet.
Wotore.
W 2019 roku wspólnie z Januszem Obcowskim i zawodnikiem MMA Maciejem Browarskim założył pierwszą w Polsce federację organizującą walki na gołe pięści. Pojedynki odbywają się na otwartej arenie – w formule MMA bez rękawic, co jest powrotem do tradycji dawnych gal Vale Tudo, czy pierwszych edycji UFC. Turniej odbywa się systemem pucharowym. Zwycięzca otrzymuje nagrodę w wysokości 50 000zł, a przegrany odchodzi z niczym. Zwycięzcą pierwszej gali został Marek Samociuk – walczył również dla KSW, gdzie brutalnie rozbił faworyta pojedynku, sześciokrotnego mistrza Polski w kick-boxingu Izu Ugonoha. Dotychczas odbyło się 5 gal. Na otwartej arenie Wotore walczyli m.in. Łukasz Parobiec – półfinalista turnieju drabinkowego Gromda, oraz Michał Pasternak – były zawodnik singapurskiej organizacji One Championshinp.
Poprawa trenował boks i brazylijskie jiu-jitsu w chorzowskim klubie Gracie Barra Chorzów. To tam poznał Macieja Browarskiego, z którym później zorganizował pierwszą galę Wotore. O pomoc przy promocji projektu zwrócił się do swoich znajomych ze świata sportu. Wsparli go Przemysław Saleta, Michał Wlazło, Tomasz Drwal, Marcin Różalski i spokrewniony z nim Artur Sowiński. W marcu 2020 roku ku zaskoczeniu kibiców organizacji, sprzedał 44% udziałów i odszedł z organizacji.
Życie prywatne.
Zamieszkał w Bułgarii. Żonaty z Karoliną Stelmańską–Poprawa, ma dwie córki: Różę, Amelię.

</doc>
<doc id="5171921" url="https://pl.wikipedia.org/wiki?curid=5171921" title="Adem Zorgane">
Adem Zorgane

Adem Zorgane (ar. آدم زرقان; ur. 6 stycznia 2000 w Satifie) – algierski piłkarz grający na pozycji środkowego pomocnika. Od 2021 jest zawodnikiem klubu Royal Charleroi.
Kariera klubowa.
Swoją piłkarską karierę Zorgane rozpoczął w 2011 roku w juniorach klubu Paradou AC. W 2018 roku awansował do pierwszej drużyny. Swój debiut w niej w algierskiej Première Division zaliczył 13 sierpnia 2018 w zremisowanym 1:1 wyjazdowym meczu z MC Algier. W Paradou grał do lata 2021.
Latem 2021 roku Zorgane przeszedł za 2 miliony euro do belgijskiego Royalu Charleroi, a swój debiut w nim zanotował 8 sierpnia 2021 w zremisowanym 1:1 wyjazdowym spotkaniu z Oud-Heverlee Leuven.
Kariera reprezentacyjna.
W reprezentacji Algierii Zorgane zadebiutował 21 września 2019 roku w zremisowanym 0:0 meczu kwalifikacji do Mistrzostw Narodów Afryki 2020 z Marokiem, rozegranym w Al-Bulajdzie.

</doc>
<doc id="5171924" url="https://pl.wikipedia.org/wiki?curid=5171924" title="Tajemnicza przesyłka">
Tajemnicza przesyłka

Tajemnicza przesyłka (ang. "The Package") – amerykański film akcji z 2012 roku w reżyserii Jesse'go V. Johnsona. 
Treść.
Mafijny kurier, Tommy Wick dostaje zlecenie dostarczenia niewielkiej przesyłki szefowi lokalnej mafii. Okazuje się jednak, że tajemniczym ładunkiem zainteresowana jest inna grupa przestępcza. Rozpoczyna się mordercza walka. 

</doc>
<doc id="5171927" url="https://pl.wikipedia.org/wiki?curid=5171927" title="Awolicja">
Awolicja

Awolicja, jako przejaw różnych form psychopatologii, jest zmniejszeniem zdolności do inicjowania i kontynuowania działań oraz dążenia do świadomego realizowania celów życiowych. Zaniedbywane aktywności zwykle obejmują czynności rutynowe, takie jak hobby, chodzenie do pracy i/lub szkoły, a przede wszystkim angażowanie się w zajęcia towarzyskie. Osoba doświadczająca awolicji może pozostać w domu przez dłuższy czas, zamiast szukać pracy lub relacji rówieśniczych.
Awolicja występuje w:
Leczenie.
Arypiprazol może być przydatny w leczeniu zespołu apatii (awolicji). Jednak jego rola i skuteczność w leczeniu apatii wymaga dalszych badań w badaniach klinicznych.
Wykazano, że amisulpryd w małych dawkach jest skuteczniejszy niż placebo w leczeniu negatywnych objawów schizofrenii, w tym awolicji. Działa poprzez blokowanie presynaptycznych receptorów dopaminy, powodując uwalnianie dopaminy do synaps.
Zawarta w kratomie mitragynina może mieć zdolność zmniejszania awolicji.
Znacznie zmniejszona liczba neuronów dopaminergicznych kory przedczołowej wiąże się z awolicją. Kwasy tłuszczowe omega-3 mogą zwiększać poziom dopaminy w korze przedczołowej o 40% i mogą potencjalnie zapewniać korzyści terapeutyczne
Psychoterapia poznawczo-behawioralna (CBT) jest rodzajem psychoterapii, która jest najbardziej obiecująca w leczeniu awolicji (i innych negatywnych objawów schizofrenii)

</doc>
<doc id="5171931" url="https://pl.wikipedia.org/wiki?curid=5171931" title="Próba mikrofonu">
Próba mikrofonu

Próba mikrofonu – polski film dokumentalny z 1980 roku w reżyserii Marcela Łozińskiego, na podstawie scenariusza Marka Petryckiego oraz ze zdjęciami Jacka Petryckiego. Film ukazuje starania pracownika radiowęzła w warszawskiej fabryce kosmetyków „Pollena-Uroda”, który przygotowuje serię wywiadów z robotnicami fabryki. Na pytanie, czy robotnice czują się gospodarzami fabryki, odpowiadają one różnie, przeważnie w sposób niepochlebny dla dyrekcji.
Łoziński podczas kręcenia "Próby mikrofonu" napotykał na szereg trudności. Podczas narady oceniającej nagrania doszło do zepsucia kamery. Dyrektorka zakładu nie zgodziła się na powtórne zdjęcia. Przekonawszy ją, żeby powtórzyć zdjęcia, Łoziński podczas drugiego nagrania zarejestrował „najmocniejsze argumenty o niskim poziomie załogi i o tym, że ludzie nie rozumieją pytań, bo to… kobiety”.
Jak komentował los "Próby mikrofonu" Tadeusz Sobolewski, audycja będąca efektem nagrań „podziałała na dyrekcję jak lustro na bazyliszka. Radiowiec stracił pracę. W tym samym czasie stracił pracę reżyser. Ale przyszedł Sierpień ’80. Zakładowy radiowiec rzucił legitymację partyjną, znalazł się w Polskim Radiu, był internowany – dokument odmienił jego życie”. Na fali wydarzeń sierpniowych także "Próba mikrofonu", odstawiona na półkę przez władze komunistyczne, została pokazana przejściowo na Krakowskim Festiwalu Filmowym, gdzie zdobyła Brązowego Lajkonika, Brązowego Smoka oraz Nagrodę FIPRESCI.

</doc>
<doc id="5171936" url="https://pl.wikipedia.org/wiki?curid=5171936" title="Sekwencje mikrosatelitarne">
Sekwencje mikrosatelitarne

Sekwencje mikrosatelitarne (, STR) – sekwencje tandemowe, w których podstawowy motyw zawiera od 1–10 do 50 powtórzeń o długości 2–12 pz, a ich długość całkowita wynosi 50-500 pz. Mikrosatelity są rozłożone równomiernie co 6–10 kpz, również w obszarach zajmowanych przez geny. Mogą występować jako powtórzenia sekwencji identycznych np. (AAAGT)5, lub w formie podzielonej krótkimi wstawkami składającymi się z kilku nukleotydów np. (AAAGT)5TCG(AAAGT)5CTGA(AAAGT)5. Istnieją także mikrosatelity złożone jako ciąg dwóch lub więcej typów motywów powtarzających się np. (AAAGT)5(ATG)3(AAAGT)5(ATG)3. Mikrosatelity charakteryzują się małą częstością mutacji zarówno w komórkach rozrodczych, jak i somatycznych.
Budowa STR.
Locus mikrosatelitarny składa się z sekwencji powtarzających się oraz z konserwatywnych fragmentów końcowych (flankujących), które są podstawą do opracowania starterów o długości około 20 nukleotydów, wykorzystywanych w reakcji PCR.
Występowanie STR w genomie.
Mikrosatelity występują z dużą częstością w genomach eukariontów W genach najczęściej umiejscowione są w sekwencjach flankujących i intronach, są spotykane również w sekwencjach kodujacych. Są dziedziczone zgodnie z prawami Mendla. W genomie człowieka sekwencje te pojawiają się średnio co sześć tysięcy par zasad.
Znaczenie biologiczne STR.
Trinukleotydowe sekwencje mikrosatelitarne (w obrębie genu lub w jego pobliżu), mimo niekodującego charakteru mogą mieć wpływ na fenotyp:
Wykorzystanie sekwencji mikrosatelitarnych w diagnostyce.
Sekwencje STR są coraz szerzej wykorzystywane w diagnostyce molekularnej jako ważne narzędzie diagnostyczne. Powodem tego jest duża i równomierna częstość ich występowania w genomie, wysoki polimorfizm oraz małe rozmiary alleli STR, zwykle 100-300pz.
Identyfikacja STR w genomie.
Najszybszym sposobem oznaczania długości STR jest reakcja PCR. Do reakcji wykorzystuje się znakowane fluorescencyjnie startery oligonukleotydowe, a różne fragmenty DNA z sekwencjami STR namnażane są jednocześnie w jednej probówce (PCR multipleksowy), co umożliwia skrócenie czasu badania, obniżenie kosztów i uproszczenie procedury. Rozdział elektroforetyczny produktów PCR odbywa się za pomocą elektroforezy kapilarnej (lub w żelu agarozowym) i pozwala na precyzyjne rozdzielenie i detekcję fragmentów DNA różniących się nawet o 1 parę nukleotydów.

</doc>
<doc id="5171939" url="https://pl.wikipedia.org/wiki?curid=5171939" title="Park im. Henryka Czempiela w Rybniku">
Park im. Henryka Czempiela w Rybniku



</doc>
<doc id="5171941" url="https://pl.wikipedia.org/wiki?curid=5171941" title="I Decide">
I Decide

I Decide (zapis stylizowany i DECIDE) – trzeci minialbum południowokoreańskiej grupy iKON, wydany 6 lutego 2020 roku przez wytwórnię YG Entertainment. Płytę promował singel „Dive” (kor.뛰어들게 (Dive)).

</doc>
<doc id="5171943" url="https://pl.wikipedia.org/wiki?curid=5171943" title="Aleksiej Czieriemisin">
Aleksiej Czieriemisin



</doc>
<doc id="5171945" url="https://pl.wikipedia.org/wiki?curid=5171945" title="Iznoskowo (rejon lgowski)">
Iznoskowo (rejon lgowski)

Iznoskowo () – wieś (ros. село, trb. sieło) w zachodniej Rosji, w sielsowiecie gustomojskim rejonu lgowskiego w obwodzie kurskim.
Geografia.
Miejscowość położona jest nad rzeką Gustomoj w dorzeczu Sejmu, 5 km od centrum administracyjnego sielsowietu (Gustomoj), 12 km na południowy zachód od centrum administracyjnego rejonu (Lgow), 77 km na południowy zachód od Kurska, 4 km od drogi regionalnego znaczenia 38K-017 (Kursk – Lgow – Rylsk – granica z Ukrainą) – część trasy europejskiej E38.
We wsi znajdują się ulice: Centralnaja, pierieułok Centralnyj, Diegtiariewka, Moskowszczina, Nikołajewka, Olgowka i Tiernowszczina (276 posesji).
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 205 osób.

</doc>
<doc id="5171947" url="https://pl.wikipedia.org/wiki?curid=5171947" title="Kiwony">
Kiwony

Kiwony – powieść Tadeusza Dołęgi-Mostowicza z 1932 roku. Powieść ukazała się w odcinkach w dzienniku "ABC". Jej pierwsze książkowe wydanie nastąpiło dopiero w 1987 roku.
Okoliczności powstania.
Według biografa i wydawcy Jerzego Rurawskiego "Kiwony" były najwcześniejszą powieścią Mostowicza, napisaną prawdopodobnie pod koniec lat 20. Autor jednak odłożył jej druk i jako pierwszą opublikował w 1930 roku w odcinkach "Ostatnią brygadę". Przyczyną mogła być zbyt złożona i niejednoznaczna postać głównego bohatera. Na druk w odcinkach autor zdecydował się dopiero w 1932 roku po sukcesie "Kariery Nikodema Dyzmy". "Kiwony" ukazywały się jednocześnie z jego kolejną powieścią "Prokurator Alicja Horn". Była to też jedyna powieść Dołęgi-Mostowicza, która nie ukazała się w formie książkowej za jego życia.
Treść.
Bohaterem powieści jest Józef Domaszko, niespełniony literat, potomek Juliusza Słowackiego, który za wzorem bogatego stryja Cezarego żyje zgodnie z mottem: „trzeba zawsze w życiu stosować się do tego, co jest przyjęte i uznawane przez szanowanych poważnych i spokojnych ludzi”. Domaszko rezygnuje ze swoich idei i poglądów, aby prowadzić konformistyczne życie. Chociaż przynosi mu to korzyści materialne i pozycję społeczną, to krzywdzi najbliższe mu osoby, w tym kochającą go kobietę. Sam brnie w styl życia coraz bardziej odbiegający od jego wcześniejszych zasad.
W powieści przedstawiono wiele środowisk okresu międzywojennego, nieuczciwych przedsiębiorców, skrzywdzonych robotników, redakcje gazet bezpardonowo walczących o czytelników i elitarne warszawskie salony.
Tytuł.
Tytuł powieści wyjaśniony jest w II rozdziale powieści. Nawiązuje do chińskiej zabawki kiwon, która symbolizuje konformistę, "przytakiwacza", człowieka poddającego się bezwolnie wpływom otoczenia (por. "Lalki" Kraszewskiego i "Lalka" Prusa).

</doc>
<doc id="5171949" url="https://pl.wikipedia.org/wiki?curid=5171949" title="Marvin Burke">
Marvin Burke

Marvin Burke (ur. 15 marca 1918 w Pittsburghu, zm. 23 lutego 1994 w Richmond) – amerykański kierowca wyścigowy.
Życiorys.
Ścigał się na zachodnim wybrzeżu Stanów Zjednoczonych midgetami, stock carami i sprint carami. W 1950 roku podjął nieudaną próbę zakwalifikowania się do Indianapolis 500 samochodem Kurtis Kraft z silnikiem Duray. W 1951 roku wystartował w wyścigu serii NASCAR na torze Oakland, rywalizując Mercurym. W trakcie wyścigu na 94. okrążeniu objął prowadzenie i wygrał wyścig, przez co jest jednym z sześciu debiutantów, którzy wygrali wyścig NASCAR. Z uwagi na fakt, iż Burke nigdy więcej nie ścigał się w NASCAR, jest także jedynym kierowcą, który w swoim jedynym starcie wygrał zawody tej serii.
Był żonaty z Margo.
Wyniki.
Mistrzostwa Świata Formuły 1.
"W latach 1950–1960 wyścig Indianapolis 500 był eliminacją Mistrzostw Świata Formuły 1".

</doc>
<doc id="5171950" url="https://pl.wikipedia.org/wiki?curid=5171950" title="Kaplica św. Marty w Victorii">
Kaplica św. Marty w Victorii



</doc>
<doc id="5171951" url="https://pl.wikipedia.org/wiki?curid=5171951" title="Streże (przystanek kolejowy)">
Streże (przystanek kolejowy)

Streże (, , ros. nazwa normatywna Стражи) – przystanek kolejowy w pobliżu miejscowości Bałasze, w rejonie wilejskim, w obwodzie mińskim, na Białorusi. Położony jest na linii Połock - Mołodeczno.
Nazwa pochodzi od pobliskiej miejscowości Streże.

</doc>
<doc id="5171955" url="https://pl.wikipedia.org/wiki?curid=5171955" title="Niwki (przystanek kolejowy)">
Niwki (przystanek kolejowy)

Niwki (, ) – przystanek kolejowy w pobliżu miejscowości Niwki, w rejonie miadzielskim, w obwodzie mińskim, na Białorusi. Położony jest na linii Połock - Mołodeczno.

</doc>
<doc id="5171957" url="https://pl.wikipedia.org/wiki?curid=5171957" title="António Lungieki Pedro Bengui">
António Lungieki Pedro Bengui

António Lungieki Pedro Bengui (ur. 12 grudnia 1973 w Damba) – angolański duchowny katolicki, biskup pomocniczy Luandy od 2022.
Życiorys.
Prezbiterat.
Święcenia kapłańskie otrzymał 28 października 2001 i został inkardynowany do archidiecezji luandzkiej. Po święceniach został proboszczem parafii katedralnej. W latach 2004–2009 studiował w Rzymie, a przez kolejne dziesięć lat pełnił funkcję kanclerza kurii. W 2019 mianowany wikariuszem generalnym archidiecezji.
Episkopat.
28 października 2021 papież Franciszek mianował go biskupem pomocniczym archidiecezji luandzkiej ze stolicą tytularną "Elephantaria in Proconsulari". Sakry udzielił mu 23 stycznia 2022 arcybiskup Filomeno Vieira Dias.

</doc>
<doc id="5171958" url="https://pl.wikipedia.org/wiki?curid=5171958" title="Fernando Francisco">
Fernando Francisco

Fernando Francisco (ur. 10 maja 1960 w Lengue do Galo) – angolański duchowny katolicki, biskup pomocniczy Luandy od 2022.
Życiorys.
Prezbiterat.
Święcenia kapłańskie otrzymał 15 sierpnia 1992 i został inkardynowany do diecezji Novo Redondo (późniejszej diecezji Sumbe). Był m.in. ekonomem diecezjalnym, wykładowcą i prefektem studiów w luandzkim seminarium oraz wikariuszem generalnym diecezji.
Episkopat.
28 października 2021 papież Franciszek mianował go biskupem pomocniczym archidiecezji luandzkiej ze stolicą tytularną "Medianas Zabuniorum". Sakry udzielił mu 30 stycznia 2022 arcybiskup Zacarias Kamwenho.

</doc>
<doc id="5171960" url="https://pl.wikipedia.org/wiki?curid=5171960" title="Kniahinin (stacja kolejowa)">
Kniahinin (stacja kolejowa)

Kniahinin (, ) – stacja kolejowa w miejscowości Kniahinin, w rejonie miadzielskim, w obwodzie mińskim, na Białorusi. Położona jest na linii Połock – Mołodeczno. Jest to najbliżej położona stacja kolejowa tej linii dla stolicy rejonu Miadzioła.
Stacja istniała przed II wojną światową. Nosiła początkowo nazwę "Krzywicze, a następnie Kniahinin." Obok stacji powstała osada kolejowa Kniahinin.

</doc>
<doc id="5171962" url="https://pl.wikipedia.org/wiki?curid=5171962" title="Piłka nożna w Czechosłowacji">
Piłka nożna w Czechosłowacji

Piłka nożna ( , ) była najpopularniejszym sportem w Czechosłowacji. Jej głównym organizatorem na terenie Czechosłowacji pozostawał Československý fotbalový svaz (ČSFS).
Piłkarska reprezentacja Czechosłowacji jeden raz zdobyła mistrzostwa Europy (1976) i 1 złoty medal olimpijski (1980)..
W 1. czechosłowackiej lidze grały najbardziej znane kluby świata, takie jak Sparta Praga, Slavia Praga, Dukla Praga, Slovan Bratysława i Spartak Trnawa.
Historia.
Piłka nożna zaczęła zyskiwać popularność w Czechosłowacji pod koniec XIX wieku, a została przywieziona przez społeczność niemiecką i brytyjską. Mówi się, że w 1887 r. fizjolog prof. Hering przywiózł ze swoich podróży angielskiego asystenta, który zapoznał uczniów na ulicy Albertov w tajniki tej gry. Ale nikt nie zna nazwiska tego pioniera. Historycznie pierwszy udokumentowany mecz w Czechosłowacji odbył się 29 września 1887 r. w Roudnice na Labem pomiędzy piłkarzami miejscowego AC (Česki Athletic Club) a klubem Sokoly. W 1892 w Pradze powstał pierwszy czeski klub piłkarski SK Slavia Praha oraz niemiecki Deutscher FC Prag, potem następne. W latach 1896-1924 na terenie Czech i Moraw nieregularnie odbywały się turnieje o Mistrzostwo Czech i Moraw. Jednak w tym czasie tylko cztery edycje (1912, 1913, 1919 i 1922) obejmowały mistrzostwa w całym kraju. Mistrzem Czechosłowacji trzykrotnie została AC Sparta Praga i jeden raz Slavia Praga. Tytuły te zyskały status nieoficjalny, ponieważ nie była to w pełni konkurencyjna liga. W związku z tym można przeczytać w niektórych źródłach historycznych, że Sparta ma 35 tytułów (32) i Slavia 17 (16).
26 marca 1922 roku została założona czechosłowacka federacja piłkarska – ČSSF (czes. "Československý svaz footballový") (od 1901 funkcjonował czeski ČSF - "Český svaz footballový"). W jego skład weszły Czechosłowacki Związek Piłki Nożnej (Československý svaz footballový), Niemiecki Związek Piłki Nożnej (DFV), Węgierski Związek Piłki Nożnej (MLSz), Konfederacja Żydowska i Polski Związek Piłki Nożnej (PZPN).
W 1922 związek zmienił nazwę na "Československá associace footballová" (ČSAF). W latach 1957-1968 używano innej nazwy - "Československý svaz tělesné výchovy" (ČSTV), z kolei od 1968 "Československý fotbalový svaz" (ČSFS). Po upadku komunizmu w demokratycznej republice federalnej przez dwa lata związek funkcjonował jako "Československá fotbalová asociace" (ČSFA).
Nawet po organizacji oficjalnych mistrzostw w 1925 roku, w rozgrywkach najpierw brały udział tylko kluby z Pragi i środkowych Czech. Od 1925 do sezonu 1932/33 roku na terenie Słowacji odbywały się osobne rozgrywki o Mistrzostwo Słowacji (słow. Zvazové Majstrovstvá Slovenska). Dopiero w sezonie 1929/30 do rozgrywek dołączyły zespoły z innych regionów Czech, w sezonie 1933/34 pierwszy zespół z Moraw, a w następnym sezonie 1934/35 zostały rozegrane w pełni ogólnokrajowe mistrzostwa Czechosłowacji (po raz pierwszy dołączyły słowackie zespoły). W rozgrywkach brało udział 12 zespołów, grając systemem kołowym. Zwycięzca turnieju otrzymywał tytuł mistrza Czechosłowacji.
W sezonie 1938/39, kiedy III Rzesza okupowała Czechosłowację, trwająca edycja (po 2 kolejkach) została przymusowo podzielona na mistrzostwa Czech i mistrzostwa Słowacji. Podzielone rozgrywki trwały 6 sezonów. Mistrzostwa Czech i Moraw wygrała czterokrotnie SK Slavia Praga i dwa razy AC Sparta Praga. Mistrzostwa Słowacji zostały zdominowane przez ŠK Slovan Bratysława, który w ciągu 5 lat zdobył 3 razy tytuł mistrza i 2 razy wicemistrza.
W 1945 po wyzwoleniu kraju od niemieckich wojsk kontynuowano rozgrywki o mistrzostwo Czechosłowacji w najwyższej lidze, zwanej "Státní liga". Były tylko dwie zmiany formatu ligi - w 1948 roku na system wiosna-jesień, a w 1957 roku liga z powrotem wróciła do systemu jesienno-wiosennego, który jest używany w większości krajów europejskich.
Rozgrywki zostały rozwiązane w 1993 roku, gdy po rozpadzie Czechosłowacji powstały dwa państwa Czechy i Słowacja. Od sezonu 1993/94 wystartowały osobne rozgrywki w 1. česká fotbalová liga i 1. slovenská futbalová liga.
Format rozgrywek ligowych.
W obowiązującym systemie ligowym do 1993 roku jedynie najwyższa klasa rozgrywkowe była ogólnokrajową (1. liga). Na drugim poziomie rozgrywano w osobnych ligach w Czachach (ČNFL - Česká národní fotbalová liga) i na Słowacji (1.SNFL). Trzeci poziom składał się z 4 lig po 16 drużyn (po 2 z Czech - ČFL, MSFL i 2 ze Słowacji - 2. SNFL Východ, 2. SNFL Západ). Dopiero na czwartym poziomie pojawiają się grupy regionalne.
Puchary.
Rozgrywki pucharowe rozgrywane w Czechosłowacji to:

</doc>
<doc id="5171963" url="https://pl.wikipedia.org/wiki?curid=5171963" title="Mormon (imię)">
Mormon (imię)

Mormon (deseret 𐐣𐐃𐐡𐐣𐐊𐐤, 𐐣𐐄𐐡𐐣𐐊𐐤) – imię męskie występujące u mormonów. Pochodzi z Księgi Mormona, w której nosiły je dwie postacie, w tym wojskowy i prorok stojący za streszczeniem, redakcją i kompilacją zapisu źródłowego księgi. Pojawiło się w źródłach już w początkach mormonizmu, występowało wśród zasiedlających Utah mormońskich pionierów. Współcześnie wykorzystywane bardzo rzadko. Znalazło odzwierciedlenie w szerszej mormońskiej kulturze. Jako imię wywiedzione z pism świętych uznawane jest za powód do dumy, ma także wywierać pozytywny wpływ na życie duchowe noszącego je człowieka.
Pochodzenie.
Pochodzi z Księgi Mormona, jednego z pism świętych przynależnych do kanonu tej tradycji religijnej. Nosiły je w tym tekście dwie postacie, choć tylko druga ma w samym tekście znaczenie kluczowe. To właśnie ona, zgodnie z mormońskimi wierzeniami, miała stać za streszczeniem, redakcją i kompilacją zapisu źródłowego Księgi Mormona.
Perspektywa historyczna.
Pojawia się w źródłach historycznych już w początkach mormonizmu. Nosił je jeden z synów Parleya P. Pratta i Sary Huston. Dziecko to, urodzone już w Salt Lake City w 1850, zmarło tamże jeszcze w tym samym roku. Mormon Miner (1837–1918), urodzony jeszcze w Kirtland mormoński pionier, przybył do doliny Wielkiego Jeziora Słonego wraz z rodziną w 1850. Mormon Lachoneus Barnard (1837–1919) z kolei, urodzony podczas krótkiego pobytu świętych w dniach ostatnich w Missouri, był jednym z wczesnych misjonarzy mormońskich. Swoją misję odbywał w misji obejmującej okolice rzeki Salmon od 1856 do 1858.
Występowanie i popularność.
Wśród świętych w dniach ostatnich Mormon jest rzadkim i dość niechętnie wybieranym imieniem, przynajmniej współcześnie. W badaniach przywołuje się ten fakt z pewnym zdumieniem, zwłaszcza w zestawieniu z innymi, typowymi dla świętych w dniach ostatnich imionami, takimi jak Alma, Ammon, Nefi czy Moroni.
Dane amerykańskiej Social Security Administration (SSA) z okresu od 1960 do 2014 roku dotyczące częstości występowania imion w kraju nie wskazują na imię Mormon w swojej dokumentacji. SSA uwzględnia w przygotowanej przez siebie bazie danych jedynie imiona, które pojawiły się minimum pięciokrotnie w skali całego kraju w ciągu roku. Możliwe zatem, że w okresie wspomnianego półwiecza urodzili się jacyś tak właśnie nazwani chłopcy. Jest to jednocześnie bardzo mocny dowód na rzadkość tego imienia wśród zamieszkujących współczesne Stany Zjednoczone świętych w dniach ostatnich. W źródłach występuje również wariant tego imienia: Mormon Beauty. 
Imię to przewija się jednakże dosyć regularnie w prowadzonym przez Kościół rejestrze wczesnych misjonarzy, obejmującym lata 1830–1940, co jednoznacznie wskazuje na jego wcześniejszą powszechność.
Jednocześnie jako imię specyficznie mormońskie znalazło odbicie w kulturze Kościoła, z którego wierzeń wyrosło. Artykuł na łamach pisma „Friend” z maja 1994 wskazuje choćby, że imię zaczerpnięte z Księgi Mormona może być powodem do dumy oraz wywierać pozytywny wpływ na życie duchowe noszącego je człowieka. Podobną tematykę porusza numer tego samego pisma z lutego 1995.

</doc>
<doc id="5171964" url="https://pl.wikipedia.org/wiki?curid=5171964" title="Kaplica św. Mikołaja w Għargħur">
Kaplica św. Mikołaja w Għargħur



</doc>
<doc id="5171966" url="https://pl.wikipedia.org/wiki?curid=5171966" title="Leokadia Piątkowska">
Leokadia Piątkowska

Leokadia Piątkowska z domu Rybak (ur. 12 kwietnia 1883 r. w Węgrowie, zm. 27 stycznia 1944 r. tamże) – polska rolniczka zamordowana w czasie okupacji niemieckiej przez Niemców za pomoc okazaną Żydom. Uhonorowana w ramach projektu "Zawołani po imieniu" przez wiceminister kultury i dziedzictwa narodowego Magdalenę Gawin.
Życiorys.
Urodziła się 12 kwietnia 1883 r. w Węgrowie. Mając 19 lat zawarła związek małżeński z Antonim Piątkowskim, po czym zamieszkała z nim w Węgrowie na Grudziach (obecnie ulica Pogodna). Tamże prowadziła gospodarstwo rolne. Miała kilkoro dzieci. Wspólnie z mężem ukrywała młynarza Mendla Kleina i drugiego, nieznanego z nazwiska Żyda. W wyniku donosu niemieccy żandarmi wtargnęli na teren posesji Piątkowskich 27 stycznia 1944 r. i znaleźli ukrywane osoby. Aby uchronić bliskich przed karą, Piątkowska przekonała Niemców, że przechowywała Żydów w tajemnicy przed rodziną. Została zastrzelona i wrzucona razem z ukrywanymi osobami do wykopanego dołu. Jej ciało zostało potajemnie przeniesione przez syna i męża Piątkowskiej na cmentarz parafialny w Węgrowie. Nie wiadomo, co stało się ze szczątkami żydowskich ofiar.
Upamiętnienie.
26 października 2021 r. na rondzie Węgrowskich Sprawiedliwych wśród Narodów Świata miało miejsce odsłonięcie kamienia z tablicą upamiętniającą Leokadię Piątkowską oraz ukrywanych przez nią Żydów: Mendla Kleina i nieznanego z imienia drugiego mężczyzny. W uroczystości wzięli udział dyrektor Instytutu Pileckiego dr Wojciech Kozłowski, rodzina Leokadii Piątkowskiej, a także parlamentarzyści oraz przedstawiciele władz samorządowych. Upamiętnienie zostało zorganizowane w ramach projektu zainicjowanego przez wiceminister kultury i dziedzictwa narodowego Magdalenę Gawin, a realizowanego przez Instytut Pileckiego "Zawołani po imieniu""."

</doc>
<doc id="5171967" url="https://pl.wikipedia.org/wiki?curid=5171967" title="Nadieżdowka (obwód kurski)">
Nadieżdowka (obwód kurski)

Nadieżdowka () – wieś (ros. деревня, trb. dieriewnia) w zachodniej Rosji, w sielsowiecie gustomojskim rejonu lgowskiego w obwodzie kurskim.
Geografia.
Miejscowość położona jest w dorzeczu Sejmu, 6,5 km od centrum administracyjnego sielsowietu (Gustomoj), 17 km na południowy zachód od centrum administracyjnego rejonu (Lgow), 81 km na południowy zachód od Kurska, 5 km od drogi regionalnego znaczenia 38K-017 (Kursk – Lgow – Rylsk – granica z Ukrainą) – część trasy europejskiej E38.
We wsi znajduje się 59 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 68 osób.

</doc>
<doc id="5171968" url="https://pl.wikipedia.org/wiki?curid=5171968" title="Wyścig Pokoju 1957">
Wyścig Pokoju 1957

X Wyścig Pokoju – odbył się na trasie Praga – Berlin – Warszawa w dniach 2-15 maja 1957 roku. Do 12-etapowego wyścigu, którego trasa wynosiła 2201 km, wystartowało 84 zawodników z 14 drużyn.
Klasyfikacja indywidualna.
Koszulka żółta
Klasyfikacja drużynowa.
Koszulka błękitna.
Na wynik składa się rzeczywista suma czasów – bez bonifikat – trzech pierwszych zawodników drużyny na każdym etapie.
Bibliografia.
Tuszyński, B., "Wyścig Pokoju 1948-1988", Wydawnictwo Sport i Turystyka, Warszawa 1989, s. 147-150.
Linki zewnętrzne.
Serwis poświęcony Wyścigowi Pokoju 

</doc>
<doc id="5171970" url="https://pl.wikipedia.org/wiki?curid=5171970" title="Lista sędziów Trybunału Konstytucyjnego (Portugalia)">
Lista sędziów Trybunału Konstytucyjnego (Portugalia)

Lista sędziów Trybunału Konstytucyjnego Portugalii – wykaz wszystkich sędziów Trybunału Konstytucyjnego w Portugalii uszeregowanych w porządku chronologicznym według kolejności objęcia urzędu.
Trybunał Konstytucyjny składa się z 13 sędziów, 10 wybranych przez Zgromadzenie Republiki, a 3 dokooptowywanych do składu sędziowskiego. Sędziowie wybierani są na 9-letnią kadencję bez możliwości jej powtórzenia. Rozpoczyna się ona od dnia złożenia ślubowania przed Prezydentem i trwa aż do złożenia przysięgi przez następcę. Początkowo kadencja sędziów trwała 6 lat, a ponowny wybór nie był zabroniony. Dopiero 4 nowelizacja konstytucji z 1997 roku wprowadziła zasadę 9-letniej kadencji bez możliwości ponownego wyboru.

</doc>
<doc id="5171972" url="https://pl.wikipedia.org/wiki?curid=5171972" title="Krzywicze (przystanek kolejowy)">
Krzywicze (przystanek kolejowy)

Krzywicze (, ) – przystanek kolejowy w miejscowości Parobki, w rejonie miadzielskim, w obwodzie mińskim, na Białorusi. Położony jest na linii Połock - Mołodeczno.
Nazwa pochodzi od pobliskiego osiedla typu miejskiego Krzywicze. Przystanek istniał przed II wojną światową. Nosił wówczas nazwę "Krzywicze Miasteczko", dla odróżniania od stacji kolejowej Krzywicze (obecnie Kniahinin).

</doc>
<doc id="5171975" url="https://pl.wikipedia.org/wiki?curid=5171975" title="Lista sędziów Trybunału Konstytucyjnego">
Lista sędziów Trybunału Konstytucyjnego



</doc>
<doc id="5171978" url="https://pl.wikipedia.org/wiki?curid=5171978" title="Liahona (imię)">
Liahona (imię)

Liahona (deseret 𐐢𐐌𐐈𐐐𐐄𐐤𐐈) – imię żeńskie występujące w wyznaniach należących do ruchu świętych w dniach ostatnich (mormonów).
Pochodzenie.
Pochodzi z Księgi Mormona, jednego z pism świętych przynależnych do kanonu tej tradycji religijnej. W tekście tym stanowi nazwę wykonanej z mosiądzu, misternej kuli. Lehi miał ją znaleźć podczas swojej wędrówki przez pustkowie, już po opuszczeniu Jerozolimy.
Występowanie i popularność.
Wśród świętych w dniach ostatnich jest dość rzadko wybieranym imieniem. Może to wynikać z ograniczonej puli imion żeńskich, które wywieść można z Księgi Mormona. Innym powodem może być obecna w mormońskiej kulturze tendencja do nadawania córkom imion brzmiących dziewczęco. Zauważono, że imiona żeńskie obecne w Księdze Mormona zwyczajnie nie pasują do tego wzorca. Niemniej, Liahona Olayan w 2021 uczestniczyła w amerykańskiej edycji programu rozrywkowego Idol. Pojawia się również inne, pokrewne imię inspirowane tym słowem z Księgi Mormona, mianowicie Fliahona, wspominane w kontekście typowej dla mormonów tendencji do nadawania dzieciom nietypowych imion. Występuje też w źródłach lekko zmodyfikowana forma tego imienia, Liahonna.
Jednocześnie, jako imię specyficznie mormońskie znalazło odbicie w kulturze Kościoła, z którego wierzeń wyrosło. Artykuł na łamach pisma „Friend” z maja 1994 wskazuje choćby, że imię zaczerpnięte z Księgi Mormona może być powodem do dumy oraz wywierać pozytywny wpływ na życie duchowe noszącego je człowieka. Z uwagi na przemożny wpływ mormonizmu na kulturę Utah, zalicza się je do "najbardziej oczywistych" imion kojarzonych ze stanem.

</doc>
<doc id="5171980" url="https://pl.wikipedia.org/wiki?curid=5171980" title="Československý fotbalový svaz">
Československý fotbalový svaz

Československý fotbalový svaz (ČSFS) – ogólnokrajowy związek sportowy, działający w latach 1922-1993 na terenie Czechosłowacji, posiadający osobowość prawną, będący jedynym prawnym reprezentantem czechosłowackiej piłki nożnej (zarówno mężczyzn, jak i kobiet we wszystkich kategoriach wiekowych) w kraju i za granicą. Po rozpadzie Czechosłowacji w 1993 roku jako następca Czech został przekształcony w Fotbalová asociace České republiky (FAČR).
Na początku na terenie Czechosłowacji powstało kilka regionalnych związków. Związek czeski został założony w 1901 jako "Český svaz footballový (ČSF)". W latach 1907–1908 należał w do FIFA, następnie do UIAFA i od roku 1923 ponownie do FIFA początkowo pod nazwą "Československý svaz footballový (ČSSF)".
26 marca 1922 roku została założona czechosłowacka federacja piłkarska – ČSSF (czes. "Československý svaz footballový"). W jego skład weszły Czechosłowacki Związek Piłki Nożnej (Československý svaz footballový), Niemiecki Związek Piłki Nożnej (DFV), Węgierski Związek Piłki Nożnej (MLSz), Konfederacja Żydowska i Polski Związek Piłki Nożnej (PZPN).
W 1922 związek zmienił nazwę na Československá associace footballová (ČSAF). W latach 1957-1968 używano innej nazwy - Československý svaz tělesné výchovy (ČSTV), z kolei od 1968 Československý fotbalový svaz (ČSFS). Po upadku komunizmu w demokratycznej republice federalnej przez dwa lata związek funkcjonował jako Československá fotbalová asociace (ČSFA).
Do sezonu 1993/1994 była organizatorem rozgrywek ligi czechosłowackiej szczebla centralnego (I. liga, a także Pucharu Czechosłowacji.
Związkowi podlegała Reprezentacja Czechosłowacji w piłce nożnej mężczyzn i Reprezentacja Czechosłowacji w piłce nożnej kobiet.
Po rozpadzie Czechosłowacji w 1993 zmienił nazwę na "Českomoravský fotbalový svaz" (ČMFS), wtedy też został zarejestrowany jako odrębny związek w UEFA. Nazwę "Fotbalová asociace České republiky" przyjęto w czerwcu 2011 roku.

</doc>
<doc id="5171982" url="https://pl.wikipedia.org/wiki?curid=5171982" title="Joris Kayembe">
Joris Kayembe

Joris Kayembe Ditu (ur. 8 sierpnia 1994 w Brukseli) – belgijski piłkarz pochodzenia kongijskiego grający na pozycji lewego obrońcy. Od 2020 jest zawodnikiem klubu Royal Charleroi.
Kariera klubowa.
Swoją piłkarską karierę Kayembe rozpoczynał w juniorach FC Brussels (2010-2011) i Standardu Liège (2011-2013). Następnie w 2013 roku został wykupiony ze Standardu przez FC Porto za 2,3 miliona euro. 18 września 2013 zadebiutował w drugiej lidze portugalskiej w rezerwach Porto w przegranym 0:2 wyjazdowym meczu z CS Marítimo B. Z kolei 4 maja 2014 zadebiutował w pierwszym zespole Porto w przegranym 1:2 wyjazdowym meczu z SC Olhanense, gdy w 46. minucie zmienił Tó-Zé. Był to jego jedyny mecz w pierwszej drużynie Porto i później grał tam jedynie w rezerwach.
W styczniu 2015 Kayembe był wypożyczony z Porto do FC Arouca. W Arouce swój debiut zaliczył 25 stycznia 2015 w przegranym 0:1 wyjazdowym meczu z GD Estoril Praia. W Arouce spędził pół roku.
Latem 2015 Kayembe ponownie udał się na wypożyczenie, tym razem do Rio Ave FC. W nim swój debiut zanotował 29 sierpnia 2015 w zremisowanym 2:2 wyjazdowym meczu z Vitórią Setúbal. Na wypożczeniu w Rio Ave spędził rok, a w sezonie 2016/2017 ponownie grał w rezerwach Porto.
W 2017 roku Kayembe przeszedł do FC Nantes. 18 lutego 2018 zadebiutował w nim w Ligue 1 w zremisowanym 1:1 wyjazdowym meczu z OGC Nice. W sezonach 2018/2019 i 2019/2020 był zawodnikiem zespołu rezerw Nantes.
W styczniu 2020 roku Kayembe przeszedł do belgijskiego Royalu Charleroi, a swój debiut w nim zanotował 29 stycznia 2020 w zremisowanym 0:0 domowym spotkaniu z Club Brugge.
Kariera reprezentacyjna.
Kayembe grał w młodzieżowych reprezentacjach Belgii na szczeblach U-16 i U-21. W reprezentacji Belgii zadebiutował 8 października 2020 roku w zremisowanym 0:0 towarzyskim meczu z Wybrzeżem Kości Słoniowej, rozegranym w Brukseli, gdy w 89. minucie zmienił Timothy'ego Castagne.

</doc>
<doc id="5171988" url="https://pl.wikipedia.org/wiki?curid=5171988" title="Nikołaj Grot">
Nikołaj Grot

Nikołaj Jakowlewicz Grot (ur. w Helsinkach, zm. w Koczetoku) – rosyjski filozof i psycholog, profesor Cesarskiego Uniwersytetu Moskiewskiego.
Życiorys.
Jego ojcem był Jakow Grot, rosyjski filolog i profesor Imperialnego Uniwersytetu Aleksandra; zaś jego bratem był Konstantin Grot - rosyjski filolog i slawista. Nikołaj Grot ukończył studia na Uniwersytecie Petersburskim; był profesorem Cesarskiego Uniwersytetu Noworosyjskiego i Cesarskiego Uniwersytetu Moskiewskiego. W 1888 roku został przewodniczącym Moskiewskiego Towarzystwa Psychologicznego. W 1889 roku założył czasopismo "Voprosy filosofii i psihologii" zajmujące się psychologią, filozofią i etyką. Początkowo był zwolennikiem pozytywizmu, jednak z czasem zaczął się zajmować metafizyką.

</doc>
<doc id="5171989" url="https://pl.wikipedia.org/wiki?curid=5171989" title="Stelios Andreu">
Stelios Andreu

Stelios Andreu (gr. Στέλιος Ανδρέου; ur. 24 lipca 2002 w Nikozji) – cypryjski piłkarz grający na pozycji środkowego obrońcy. Od 2021 jest zawodnikiem klubu Royal Charleroi.
Kariera klubowa.
Swoją piłkarską karierę Andreu rozpoczął w Olympiakosie Nikozja. W 2020 roku awansował do pierwszego zespołu i 23 sierpnia 2020 zadebiutował w jego barwach w pierwszej lidze cypryjskiej w przegranym 1:2 domowym meczu z AEL Limassol. W Olympiakosie grał przez rok.
1 lipca 2021 Andreu przeszedł za 200 tysięcy euro do belgijskiego Royalu Charleroi, a swój debiut w nim zanotował 24 lipca 2021 w wygranym 3:0 wyjazdowym spotkaniu z KV Oostende.
Kariera reprezentacyjna.
Andreu grał w młodzieżowych reprezentacjach Cypru na szczeblach U-17, U-19 i U-21. W reprezentacji Cypru zadebiutował 27 marca 2021 roku w przegranym 0:1 meczu eliminacji do MŚ 2022 z Chorwacją, rozegranym w Rijece, gdy w 82. minucie zmienił Konstandinosa Laifisa.

</doc>
<doc id="5171990" url="https://pl.wikipedia.org/wiki?curid=5171990" title="Stelios Andreou">
Stelios Andreou



</doc>
<doc id="5171991" url="https://pl.wikipedia.org/wiki?curid=5171991" title="Kołontajewka (obwód kurski)">
Kołontajewka (obwód kurski)

Kołontajewka () – osiedle typu wiejskiego w zachodniej Rosji, w sielsowiecie gustomojskim rejonu lgowskiego w obwodzie kurskim.
Geografia.
Miejscowość położona jest 8 km od centrum administracyjnego sielsowietu (Gustomoj), 12 km na południowy zachód od centrum administracyjnego rejonu (Lgow), 76 km na południowy zachód od Kurska, 7 km od drogi regionalnego znaczenia 38K-017 (Kursk – Lgow – Rylsk – granica z Ukrainą) – część trasy europejskiej E38. W granicach osiedla znajduje się przystanek kolejowy "Kołontajewka" (linia 322 km – Lgow-Kijewskij)
W osiedlu znajdują się ulice: Centralnaja, pierieułok Centralnyj, Stancyonnaja, Szkolnaja i Tichaja (155 posesji).
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. osiedle zamieszkiwało 358 osób.

</doc>
<doc id="5171993" url="https://pl.wikipedia.org/wiki?curid=5171993" title="Reprezentacja Czechosłowacji w piłce nożnej kobiet">
Reprezentacja Czechosłowacji w piłce nożnej kobiet

Reprezentacja Czechosłowacji w piłce nożnej kobiet (, ) – drużyna, która funkcjonowała w czasie istnienia Czechosłowacji, w latach 1968-1993.
Reprezentacja została założona w 1968 roku, podczas Praskiej Wiosny, co czyni ją jedną z pionierskich drużyn narodowych w piłce nożnej kobiet.
Pierwsza gra czechosłowackiej reprezentacji kobiet odbyła się 23 lutego 1968 roku w Viareggio we Włoszech przeciwko debiutującemu również włoskiemu zespołowi i zakończyła się przegraną 1:2. W 1970 roku Czechosłowacja zarejestrowała się do pierwszej nieoficjalnej edycji mistrzostw świata, a swój debiut zaplanowano na 7 lipca w Bolonii przeciwko Danii. Jednak zespół nie otrzymał wizy na podróż do bloku zachodniego i musiał się wycofać. To samo wydarzyło się w następnym roku.
12 września 1992 reprezentacja zremisowała 2:2 z Włoszkami. Był to ostatni występ zespołu, ponieważ Czechosłowacja została rozwiązana pod koniec 1992 roku.
1 stycznia 1993 Czechy i Słowacja stały się samodzielnymi państwami. 

</doc>
<doc id="5171997" url="https://pl.wikipedia.org/wiki?curid=5171997" title="Łowczyk obrożny">
Łowczyk obrożny

Łowczyk obrożny ("Todiramphus chloris") – gatunek średniej wielkości ptaka z rodziny zimorodkowatych (Alcedinidae). Nie jest zagrożony wyginięciem.
Występowanie i biotop.
Zasięg występowania rozciąga się od afrykańskich wybrzeży Morza Czerwonego przez południową Azję po wyspy Oceanii oraz północną i wschodnią Australię. Zasiedla wybrzeża morskie, spotykany także w głębi lądu. W większości jest to ptak osiadły, w niektórych rejonach obserwuje się tzw. dyspersję polęgową.
Taksonomia.
Rodzaj "Todiramphus", do którego zaliczany jest ten gatunek, bywał często włączany do rodzaju "Halcyon". Łowczyk obrożny jest blisko spokrewniony z łowczykiem ciemnym ("T. enigma") i cynamonowym ("T. cinnamominus"), które dawniej uznawano za jego podgatunki.
W tradycyjnym ujęciu systematycznym wyróżnia się 49–50 podgatunków "T. chloris". To ujęcie podtrzymują m.in. autorzy listy ptaków świata opracowywanej we współpracy BirdLife International z autorami "Handbook of the Birds of the World" (5. wersja online: grudzień 2020) oraz autorzy "Kompletnej listy ptaków świata", choć ci ostatni sygnalizują potrzebę rewizji tego taksonu. W nowszych ujęciach systematycznych często do "T. chloris" zalicza się jedynie 14 podgatunków, a pozostałe wydziela się do kilku (zwykle pięciu) odrębnych gatunków, to ujęcie systematyczne stosuje m.in. Międzynarodowy Komitet Ornitologiczny (IOC) i "Clements Checklist of Birds of the World".
Poniżej przedstawiono podgatunki z szerszego ujęcia systematycznego, ale w kolejności zaprezentowanej przez IOC, który poszczególne grupy podgatunków traktuje jako osobne gatunki:
Zaproponowano też wydzielenie podgatunków "pealei" i "manuae" do odrębnego gatunku "T. pealei" (łowczyk białoczelny), ale żadna z wymienionych list go nie uznaje.
Morfologia.
Długość ciała 23–25 cm; masa ciała: samce 51–90 g, samice 54–100 g.
Upierzenie zróżnicowane w zależności od podgatunku. Skrzydła zielono-niebieskie z jaskrawoniebieskimi krawędziami. Spód ciała jasny z jasną obrożą na szyi. Dziób ciemny z jaśniejszym odcieniem nasady żuchwy. Brak dymorfizmu płciowego.
Ekologia i zachowanie.
Pożywienie.
Pokarm stanowią bezkręgowce, kraby, cykady, ślimaki a także małe węże.
Lęgi.
W okresie lęgowym para ptaków wykazuje silny terytorializm i przepędza intruzów. Samica składa 2–5 jaj do gniazda w dziupli lub nadrzewnym gnieździe termitów.
Status.
Międzynarodowa Unia Ochrony Przyrody (IUCN), która stosuje szersze ujęcie systematyczne, uznaje łowczyka obrożnego za gatunek najmniejszej troski (LC – "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako szeroko rozpowszechniony i pospolity bądź bardzo liczny. Trend liczebności populacji uznawany jest za spadkowy ze względu na utratę siedlisk.

</doc>
<doc id="5172000" url="https://pl.wikipedia.org/wiki?curid=5172000" title="Ustrój współnoty pierwotnej">
Ustrój współnoty pierwotnej



</doc>
<doc id="5172002" url="https://pl.wikipedia.org/wiki?curid=5172002" title="Chołm (obwód kurski)">
Chołm (obwód kurski)

Chołm () – chutor w zachodniej Rosji, w sielsowiecie gustomojskim rejonu lgowskiego w obwodzie kurskim.
Geografia.
Miejscowość położona jest nad rzeką Prutiszcze (lewy dopływ Sejmu), 10 km od centrum administracyjnego sielsowietu (Gustomoj), 12 km na północny zachód od centrum administracyjnego rejonu (Lgow), 76 km na zachód od Kurska, 10 km od drogi regionalnego znaczenia 38K-017 (Kursk – Lgow – Rylsk – granica z Ukrainą) – część trasy europejskiej E38.
W chutorze znajduje się 7 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwało 9 osób.

</doc>
<doc id="5172004" url="https://pl.wikipedia.org/wiki?curid=5172004" title="Hanka (film 1934)">
Hanka (film 1934)

Hanka (alternatywny tytuł: Oczy czarne) – polski film fabularny (romans) z 1934 roku. Obraz nie zachował się do dnia dzisiejszego.
Fabuła.
Akcja filmu rozpoczyna się w 1905 roku na Wołyniu. Pięcioletnia Hanka Bereza zostaje sama po zesłaniu ojca - Jana Berezy - na Syberię i śmierci matki, która ginie w walce z żandarmami. Wychowuje się bez opieki, z czasem zakochując się w kłusowniku Zbychu. Zbych jest skonfliktowany z mieszkańcami wsi, co prowadzi do samosądu, a Hanka uciekając trafia do obozu Cyganów. Tam zakochuje się niej cygański król. Ocalały Zbych odnajduje Hankę w obozie i doprowadza do zerwania z królem. Oboje uciekają, trafiając do dom Hanki, gdzie zastają Jana, który wrócił z zesłania.&lt;br&gt;
Nastaje 1920 rok i wybucha wojna. Zbych udaje się na front, z którego wraca zwycięski. Wspólnie z Hanką tworzą szczęśliwą rodzinę.

</doc>
<doc id="5172009" url="https://pl.wikipedia.org/wiki?curid=5172009" title="Krasnaja Zaria (rejon lgowski)">
Krasnaja Zaria (rejon lgowski)

Krasnaja Zaria () – chutor w zachodniej Rosji, w sielsowiecie gustomojskim rejonu lgowskiego w obwodzie kurskim.
Geografia.
Miejscowość położona jest nad Sprutiecem (lewy dopływ Prutiszcze w dorzeczu Sejmu), 11 km od centrum administracyjnego sielsowietu (Gustomoj), 11 km na północny zachód od centrum administracyjnego rejonu (Lgow), 74 km na zachód od Kurska, 10 km od drogi regionalnego znaczenia 38K-017 (Kursk – Lgow – Rylsk – granica z Ukrainą) – część trasy europejskiej E38.
W chutorze znajduje się 6 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwało 5 osób.

</doc>
<doc id="5172010" url="https://pl.wikipedia.org/wiki?curid=5172010" title="Grobla przez Zalew Wiślany">
Grobla przez Zalew Wiślany

Grobla przez Zalew Wiślany – niezrealizowany polski projekt z lat 70. i 80. XX wieku przegrodzenia Zalewu Wiślanego groblą.
Historia.
Projekt podyktowany był chęcią zapobiegania powodziom powstałym w wyniku cofki sztormowej, zagrażającej Żuławom Wiślanym. Grobla miała zostać zrealizowana w najwęższym miejscu zalewu, pomiędzy Tolkmickiem i Krynicą Morską. Miałaby 6,8 km długości i 36 metrów szerokości. Grzbietem obiektu przebiegać miałaby czteropasmowa autostrada. W miejscu przecięcia z elbląskim torem wodnym powstać miał most zwodzony umożliwiający przepływanie statkom, jak również regulowanie poziomu wód w powstałych odrębnych akwenach.
Pomysłodawcą i zwolennikiem budowy grobli był inżynier Henryk Pietrowicz z Wojewódzkiego Zarządu Inwestycji Rolnych w Elblągu. Opracował on plan ochrony przeciwpowodziowej Żuław, którego elementem miałaby być grobla przez Zalew Wiślany i przekop Mierzei Wiślanej. Szczegóły projektu dopracowywał zespół inżynierów z Biura Projektów Budownictwa Morskiego "Projmors" z Gdańska pod kierownictwem inż. Pawła Chaciewicza. Zaplanowano użycie około 140.000 m³ betonu i półtora miliona m³ piasku, pozyskanych z jednoczesnej budowy przekopu mierzei.
Oprócz ochrony przed powodzią budowa grobli i przekopu przynieść miała również inne korzyści: skrócenie o około 40 kilometrów drogi z Elbląga i reszty Polski nad morze, umożliwienie nieskrępowanego wpływania niedużym jednostkom morskim do portu w Elblągu oraz stworzenie turystom, żeglarzom i letnikom atrakcyjnego akwenu zachodniego do wypoczynku i uprawiania sportów wodnych.
Projektu nigdy nie zrealizowano.

</doc>
<doc id="5172014" url="https://pl.wikipedia.org/wiki?curid=5172014" title="Borowica (obwód Kyrdżali)">
Borowica (obwód Kyrdżali)

Borowica () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 545 mieszkańców.

</doc>
<doc id="5172016" url="https://pl.wikipedia.org/wiki?curid=5172016" title="Brezen">
Brezen



</doc>
<doc id="5172017" url="https://pl.wikipedia.org/wiki?curid=5172017" title="Brezen (Bułgaria)">
Brezen (Bułgaria)

Brezen () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 338 mieszkańców.

</doc>
<doc id="5172020" url="https://pl.wikipedia.org/wiki?curid=5172020" title="Lubino">
Lubino



</doc>
<doc id="5172022" url="https://pl.wikipedia.org/wiki?curid=5172022" title="Lubino (Bułgaria)">
Lubino (Bułgaria)

Lubino () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 102 mieszkańców.

</doc>
<doc id="5172026" url="https://pl.wikipedia.org/wiki?curid=5172026" title="Kirpicznyj (obwód kurski)">
Kirpicznyj (obwód kurski)

Kirpicznyj () – chutor w zachodniej Rosji, w sielsowiecie gustomojskim rejonu lgowskiego w obwodzie kurskim.
Geografia.
Miejscowość położona jest nad Sejmem (lewy dopływ Desny), 10 km od centrum administracyjnego sielsowietu (Gustomoj), 14 km na północny zachód od centrum administracyjnego rejonu (Lgow), 77 km na zachód od Kurska, 10 km od drogi regionalnego znaczenia 38K-017 (Kursk – Lgow – Rylsk – granica z Ukrainą) – część trasy europejskiej E38.
W chutorze znajduje się 26 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwało 9 osób.

</doc>
<doc id="5172030" url="https://pl.wikipedia.org/wiki?curid=5172030" title="Maria Lisa Cinciari Rodano">
Maria Lisa Cinciari Rodano

Maria Lisa (Marisa) Cinciari Rodano (ur. 21 stycznia 1921 w Rzymie) – włoska polityk i działaczka feministyczna, członek Izby Deputowanych i senator, posłanka do Parlamentu Europejskiego I i II kadencji.
Życiorys.
Jej ojciec był przedsiębiorcą i burmistrzem Civitavecchia, zaś matka Żydówką. Studiowała na wydziale literatury Uniwersytetu Rzymskiego „La Sapienza”. Podczas II wojny światowej walczyła w partyzantce, należała do organizacji kobiecej Gruppi di difesa della donna oraz Ruchu Katolików Komunistów. W 1944 należała do założycielek ruchu kobiecego Unione donne italiane (UDI). Zajmowała stanowisko jego prowincjonalnej przewodniczącej, a od 1956 do 1960 szefowej UDI. Była delegatką Włocha na konferencje międzynarodowe poświęcone sytuacji kobiet.
W 1946 zaangażowała się w działalność w ramach Włoskiej Partii Komunistycznej, przez ponad 30 lat należąc do jej komitetu centralnego. Od 1946 do 1956 zasiadała w radzie miejskiej Rzymu. W latach 1948–1968 należała do Izby Deputowanych od I do IV kadencji, w tym od 1963 do 1968 jako wiceprzewodnicząca. W 1968 została senatorem V kadencji, następnie od 1972 do 1979 zasiadała w radzie prowincji Miasto Stołeczne Rzym. W 1979 i 1989 wybierano ją posłanką do Parlamentu Europejskiego. Przystąpiła do Grupy Sojuszu Komunistycznego, kierowała Komisją ds. dochodzenia w sprawie sytuacji kobiet w Europie.
Od 1944 zamężna z Franco Rodano (1920–1983), także działaczem katolickiej lewicy. Doczekali się razem pięciorga dzieci. W styczniu 2021 osiągnęła wiek stu lat.
Odznaczenia.
Odznaczona Krzyżem Wielkim Orderu Zasługi Republiki Włoskiej (2015), a także doktoratem honoris causa z nauk o komunikacji Università degli Studi di Cassino e del Lazio Meridionale (2013).

</doc>
<doc id="5172034" url="https://pl.wikipedia.org/wiki?curid=5172034" title="Journalistic excellence award">
Journalistic excellence award



</doc>
<doc id="5172037" url="https://pl.wikipedia.org/wiki?curid=5172037" title="Sieriebrianyj (obwód kurski)">
Sieriebrianyj (obwód kurski)

Sieriebrianyj () – chutor w zachodniej Rosji, w sielsowiecie gustomojskim rejonu lgowskiego w obwodzie kurskim.
Geografia.
Miejscowość położona jest nad Sejmem (lewy dopływ Desny), 12 km od centrum administracyjnego sielsowietu (Gustomoj), 15 km na północny zachód od centrum administracyjnego rejonu (Lgow), 78 km na zachód od Kurska, 13 km od drogi regionalnego znaczenia 38K-017 (Kursk – Lgow – Rylsk – granica z Ukrainą) – część trasy europejskiej E38.
W chutorze znajduje się 10 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwało 6 osób.

</doc>
<doc id="5172039" url="https://pl.wikipedia.org/wiki?curid=5172039" title="Jan Jadrowski">
Jan Jadrowski

Jan Tadeusz Jadrowski (ur. 30 lipca 1898 w Samborze, zm. 22 kwietnia 1924 w Rajczy) – kapitan piechoty Wojska Polskiego, kawaler Orderu Virtuti Militari.
Życiorys.
Urodził się 30 lipca 1898 w Samborze, w rodzinie Andrzeja i Katarzyny z Bodnarów.
Od 1914 służył w Legionach Polskich. Walczył w szeregach 2. kompanii I batalionu 5 Pułku Piechoty. 25 grudnia 1914 w bitwie pod Łowczówkiem dostał się do rosyjskiej niewoli. W styczniu 1915 w Tarnowie został z niej uwolniony. W grudniu 1915 był I Baonie Uzupełniającym. 24 czerwca 1916 został kontuzjowany pod Kostiuchnówką. Był wówczas żołnierzem 3. kompanii VI batalionu 7 Pułku Piechoty.
18 marca 1919 jako podoficer byłych Legionów Polskich został mianowany z dniem 1 marca 1919 podporucznikiem piechoty z równoczesnym przeniesieniem z 5 Pułku Piechoty Legionów do 3 Pułku Piechoty Legionów. 21 grudnia 1920 został zatwierdzony z dniem 1 kwietnia 1920 w stopniu porucznika, w piechocie, w grupie oficerów byłych Legionów Polskich. 1 czerwca 1921 pełnił służbę w Dowództwie Okręgu Generalnego Lublin, a jego oddziałem macierzystym był 5 pp Leg. 3 maja 1922 został zweryfikowany w stopniu porucznika ze starszeństwem z 1 czerwca 1919 i 110. lokatą w korpusie oficerów piechoty, a jego oddziałem macierzystym był nadal 5 pp Leg. Później został przeniesiony do 50 Pułku Piechoty w Kowlu. 31 marca 1924 został mianowany kapitanem ze starszeństwem z 1 lipca 1923 i 82. lokatą w korpusie oficerów piechoty. Zmarł 22 kwietnia 1924 w Rajczy.

</doc>
<doc id="5172041" url="https://pl.wikipedia.org/wiki?curid=5172041" title="Lekkoatletyka na Letnich Igrzyskach Olimpijskich 2020 – chód na 20 km kobiet">
Lekkoatletyka na Letnich Igrzyskach Olimpijskich 2020 – chód na 20 km kobiet

Chód na 20 km kobiet był jedną z konkurencji lekkoatletycznych rozgrywanych podczas XXXII Letnich Igrzysk Olimpijskich. Została rozegrana w dniu 6 sierpnia 2021 roku na ulicach Sapporo.
Rekordy.
Tabela uwzględnia rekordy uzyskane przed rozpoczęciem rywalizacji.

</doc>
<doc id="5172045" url="https://pl.wikipedia.org/wiki?curid=5172045" title="Lekkoatletyka na Letnich Igrzyskach Olimpijskich 2020 – bieg na 200 m kobiet">
Lekkoatletyka na Letnich Igrzyskach Olimpijskich 2020 – bieg na 200 m kobiet

Bieg na 200 metrów kobiet był jedną z konkurencji lekkoatletycznych rozgrywanych podczas igrzysk olimpijskich w Tokio.
Wystartowało 41 zawodniczek z 31 krajów.
Terminarz.
Godziny rozpoczęcia podane są w czasie tokijskim.
Runda 1.
Rozegrano 7 biegów eliminacyjnych. Do półfinału awansowały 3 pierwsze zawodniczki z każdego biegu oraz 3 z najlepszymi czasami.
Półfinały.
Do fianału awansowały dwie pierwsze zawodniczki z każdego biegu oraz dwie z najlepszymi czasami.

</doc>
<doc id="5172048" url="https://pl.wikipedia.org/wiki?curid=5172048" title="Serce jak złoty gołąb">
Serce jak złoty gołąb

Serce jak złoty gołąb – baśń metaforyczna dla dzieci z 1984 autorstwa Joanny Kulmowej.
Bawiący się w żołnierza chłopiec pomógł wydobyć z gęstwiny krzaków bezradne pisklę gołębicy. W podzięce otrzymał gołębicy kulę, która na pewno zabije każdego prawdziwego wroga "żołnierza". Dwukrotnie zostałby mordercą, strzelając do Księcia i do Komandora Głównego, jednak kula odbijała się od nich i wraca do karabinu.
Zdaniem Grzegorza Leszczyńskiego z Uniwersytetu Pedagogicznego w Krakowie baśń należy do utworów, w których "topika rycerska ustępuje miejsca analizie przestrzeni życia psychicznego bohaterów: ich czyny nie dają – jak w klasycznych wzorcach gatunkowych – świadectwa umiejętności panowania nad światem, zdolności przewodzenia mu i „ruszania z posad bryły świata”, są nie tyle powodem chwały, ile źródłem rozterek, wątpliwości, dylematów, zmuszają do weryfikacji własnej postawy i stosunku do świata, własnych zobowiązań wobec innych""."
W 1984 baśń otrzymała nagrodę w konkursie Instytutu Wydawniczego Nasza Księgarnia, a w 1987 została zainscenizowana na deskach Teatru Lalek „Banialuka” w Bielsku-Białej w reżyserii Jerzego Binkowskiego i z narracją Jarosława Dwornika.

</doc>
<doc id="5172049" url="https://pl.wikipedia.org/wiki?curid=5172049" title="Lekkoatletyka na Letnich Igrzyskach Olimpijskich 2020 – bieg na 200 m mężczyzn">
Lekkoatletyka na Letnich Igrzyskach Olimpijskich 2020 – bieg na 200 m mężczyzn

Bieg na 200 metrów mężczyzn był jedną z konkurencji lekkoatletycznych rozgrywanych podczas igrzysk olimpijskich w Tokio.
Wystartowało 48 zawodników z 33 krajów.
Terminarz.
Godziny rozpoczęcia podane są w czasie tokijskim.
Runda 1.
Rozegrano 7 biegów eliminacyjnych. Do półfinału awansowało 3 pierwych zawodników z każdego biegu oraz 3 z najlepszymi czasami.
Półfinały.
Do fianału awansowało dwóch pierwszych zawodników z każdego biegu oraz dwóch z najlepszymi czasami.

</doc>
<doc id="5172052" url="https://pl.wikipedia.org/wiki?curid=5172052" title="Riewielskij">
Riewielskij

Riewielskij () – chutor w zachodniej Rosji, w sielsowiecie gustomojskim rejonu lgowskiego w obwodzie kurskim.
Geografia.
Miejscowość położona jest w dorzeczu Sejmu (lewy dopływ Desny), 14 km od centrum administracyjnego sielsowietu (Gustomoj), 23 km na północny zachód od centrum administracyjnego rejonu (Lgow), 86 km na zachód od Kurska, 16 km od drogi regionalnego znaczenia 38K-017 (Kursk – Lgow – Rylsk – granica z Ukrainą) – część trasy europejskiej E38.
W chutorze znajduje się 1 posesja.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutornie była zamieszkana.

</doc>
<doc id="5172054" url="https://pl.wikipedia.org/wiki?curid=5172054" title="Zef Shoshi">
Zef Shoshi

Zef Pashko Shoshi (ur. 2 lutego 1939 w Tiranie) – albański malarz.
Życiorys.
Urodził się w Tiranie. W 1956 ukończył naukę w szkole artystycznej Jordan Misja. W latach 1957–1961 studiował w Instytucie Malarstwa, Rzeźby i Architektury im. Ilji Riepina w Leningradzie. Po zerwaniu relacji dyplomatycznych między Albanią i ZSRR, Shoshi powrócił do kraju i w 1962 dokończył studia w stołecznym Instytucie Sztuk. Pracą dyplomową Shoshiego był obraz "Kooperativistët shkojnë në punë" (Kołchoźnicy idą do pracy). Po ukończeniu studiów pracował jako nauczyciel w liceum artystycznym Jordan Misja w Tiranie, a od 1965 był zatrudniony na etacie konserwatora zabytków w Instytucie Pomników Kultury. W latach 1966–1974 pracował jako ilustrator w wydawnictwach "Naim Frashëri" i "8 Nëntori". Od 1993 poświęcił się własnej twórczości. Po raz pierwszy zaprezentował publicznie swoje obrazy na wystawie w domu kultury Ali Kelmendi w Korczy w roku 1966. W latach 1996–2009 prace Shoshiego prezentowano na sześciu wystawach indywidualnych w Tiranie, Korczy, Wenecji i w Prisztinie. Brał udział także w wystawach zbiorowych współczesnej sztuki albańskiej w Kairze, Pekinie, Wiedniu i Paryżu. Siedmiokrotnie wyróżniany nagrodą państwową za swoją twórczość, w 1983 został uhonorowany tytułem Zasłużonego Malarza (Piktor i Merituar).
Twórczość.
Większość dzieł Shoshiego stanowią portrety i sceny rodzajowe o tematyce socrealistycznej. Inspiracją dla tworzenia portretów robotników były dla Shoshiego materiały etnograficzne z północnej Albanii. W jego dorobku znajduje się także portret Envera Hoxhy przedstawiający go w czasie wojny, który miał powstać w 1976 na zamówienie dyktatora ("Enver Hoxha gjatë Luftës Nacional-Çlirimtare"). Największą kolekcją dzieł artysty dysponuje Narodowa Galeria Sztuki w Tiranie, obrazy Shoshiego znajdują się także w zbiorach galerii w Elbasanie i we Wlorze, a także w Muzeum Skanderbega w Krui.

</doc>
<doc id="5172057" url="https://pl.wikipedia.org/wiki?curid=5172057" title="Żyliszcze">
Żyliszcze

Żyliszcze () – chutor w zachodniej Rosji, w sielsowiecie gustomojskim rejonu lgowskiego w obwodzie kurskim.
Geografia.
Miejscowość położona jest nad Sejmem (lewy dopływ Desny), 13 km od centrum administracyjnego sielsowietu (Gustomoj), 21 km na północny zachód od centrum administracyjnego rejonu (Lgow), 85 km na zachód od Kurska, 14 km od drogi regionalnego znaczenia 38K-017 (Kursk – Lgow – Rylsk – granica z Ukrainą) – część trasy europejskiej E38.
W chutorze znajdują się 24 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwało 9 osób.

</doc>
<doc id="5172059" url="https://pl.wikipedia.org/wiki?curid=5172059" title="Archipelag Mergui">
Archipelag Mergui



</doc>
<doc id="5172061" url="https://pl.wikipedia.org/wiki?curid=5172061" title="Çlirim Ceka">
Çlirim Ceka

Çlirim Naim Ceka (ur. 2 lutego 1945 w Elbasanie) – albański malarz i grafik.
Życiorys.
Był jednym z czwórki dzieci Naima Ceki i bratankiem znanego archeologa Hasana Ceki. Po ukończeniu szkoły w Elbasanie kontynuował naukę w liceum artystycznym Jordan Misja w Tiranie. W latach 1963-1967 studiował w Instytucie Sztuk w Tiranie. Pracę dyplomową poświęcił robotnikom fabryki traktorów w Tiranie. Po ukończeniu studiów pracował jako ilustrator w wydawnictwie Naim Frashëri, a także prowadził zajęcia z grafiki dla studentów w Instytucie Sztuk. W latach 1975-1985 pracował jako projektant w przedsiębiorstwie Migjeni w Tiranie. W 1998 Ceka wraz z rodziną wyemigrował do Grecji. Mieszka w Salonikach, gdzie nadal tworzy. Twórczość Ceki w okresie greckim obejmuje głównie abstrakcyjne formy graficzne, inspirowane albańskim folklorem.
Twórczość.
W dorobku artysty dominują sceny rodzajowe utrzymane w stylistyce realizmu socjalistycznego, obrazujące pracę robotników w zakładach metalurgicznych. Największą kolekcją 21 dzieł artysty dysponuje Narodowa Galeria Sztuki w Tiranie, pojedyncze obrazy Ceki znajdują się w galeriach Elbasanu, Lushnji i Wlory. Oprócz obrazów dorobek Ceki obejmuje także bogatą kolekcję grafik i projekty okładek książek. Prace Ceki były wielokrotnie eksponowane poza granicami Albanii w ramach wystaw zbiorowych współczesnej sztuki albańskiej (Pekin, Aleksandria, Paryż, Graz, Saloniki).

</doc>
<doc id="5172065" url="https://pl.wikipedia.org/wiki?curid=5172065" title="Mak (Bułgaria)">
Mak (Bułgaria)

Mak () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 8 mieszkańców.
Historia.
Wieś znalazła się na terytorium Bułgarii w 1912 roku pod turecką nazwą Myk Myl. Nazwa Została przemianowana na Mak rozporządzeniem ministerialnym nr 3775, ogłoszonym 31 grudnia 1934 r.

</doc>
<doc id="5172066" url="https://pl.wikipedia.org/wiki?curid=5172066" title="SEFAC">
SEFAC

SEFAC, pełna nazwa Société d’Etude et de Fabrication d’Automobiles de Course – francuskie przedsiębiorstwo konstruktorskie i jednocześnie zespół wyścigowy.
SEFAC został powołany przez rząd Francji jako reakcja na nieudane występy Bugatti w sezonie 1934 Grand Prix. Projekt okazał się niedofinansowany, w efekcie czego został zarzucony, a kierowcy SEFAC wystartowali zaledwie w dwóch wyścigach.
Przygotowania.
W sezonie 1934 wprowadzone zostały nowe przepisy w wyścigach Grand Prix, które określały dopuszczalną masę pojazdu (z wyłączeniem kierowcy, paliwa, płynów eksploatacyjnych i opon) na 750 kg. W tym okresie narodowym francuskim zespołem było Bugatti. Rozczarowujące wyniki Bugatti po zmianie przepisów, a w szczególności brak konkurencyjności względem Alfy Romeo i Mercedesa podczas Grand Prix Francji 1934, wywołały oburzenie we Francji i zainteresowanie sprawą ze strony francuskich polityków. W efekcie rząd Francji powołał "Société d’Etude et de Fabrication d’Automobiles de Course" (w skrócie SEFAC) – przedsiębiorstwo, któremu wyznaczono za cel zwycięstwa w nowej formule Grand Prix. Aby pozyskać budżet na funkcjonowanie SEFAC, francuski rząd utworzył komitet pod nazwą "Comité de la Souscription Nationale pour le Fonds de Course", który między innymi organizował sprzedaż przypinek oraz szukał wsparcia wśród francuskiego przemysłu. Efekty starań komitetu okazały się rozczarowujące. W pierwszym roku zebrano około 676 000 franków, z czego urzędnikom wypłacono 125 000 franków, Bugatti i Delage otrzymały po 100 000 franków, zaś SEFAC przekazano jedynie 50 000 franków.
Na głównego projektanta samochodu został wyznaczony Émile Petit, który w latach dwudziestych projektował samochody typu voiturette dla marki Salmson. Ponadto projektantem podwozia był Edmond Vareille. Z uwagi na mały budżet, Petit zdecydował się opracować tradycyjną konstrukcję podwozia. Na przednie zawieszenie składały się wahacze i sprężyny śrubowe, a na tylne – oś napędowa i sprężyny śrubowe. Układ przeniesienia napędu stanowiła czterostopniowa elektromagnetyczna skrzynia biegów Cotal. Pojazd był napędzany przez ośmiocylindrowy silnik o pojemności 2771 cm³. Silnik ten składał się w dwóch przeciwległych czterocylindrowych bloków z własnymi wałami korbowymi (obracającymi się w przeciwnych kierunkach), opartych na wspólnej skrzyni korbowej. W silniku zastosowano dwa wałki rozrządu w głowicy, dwa gaźniki Solex, a także sprężarkę. Moc silnika wynosiła 250 KM, co było najsłabszą wartością spośród wszystkich samochodów klasy 750 kg. Silnik był dostępny dla klientów, a jego cena wynosiła 225 000 franków.
Grand Prix Francji 1935.
Pierwszym zgłoszeniem SEFAC było Grand Prix Francji 1934, w którym miał uczestniczyć Raymond Sommer. Z uwagi na fakt, iż samochód nie był wówczas gotowy, SEFAC nie wystartował w Grand Prix. Z tej samej przyczyny zespół nie uczestniczył w 1935 roku w Grand Prix Monako, Grand Prix Tunisu i Grand Prix Trypolisu mimo faktu, że wcześniej wysłał zgłoszenie.
W 1935 roku Automobile Club de France zdecydował się porzucić wyścigi Grand Prix, koncentrując wysiłki na zawodach samochodów sportowych. Mimo to zdecydowano o wystawieniu SEFAC na Grand Prix Francji 1935 z uwagi na ewentualne straty wizerunkowe. Z tego względu decydenci, świadomi powolnych prac nad samochodem, naciskali na Petita, aby pojazd był gotowy na Grand Prix.
Istotnie, SEFAC wystawił samochód na Grand Prix Francji, a jego kierowcą został Marcel Lehoux, który wcześniej ścigał się m.in. Bugatti oraz Alfą Romeo w fabrycznym zespole Ferrari, wygrywając w karierze kilka Grand Prix. Podczas ważenia samochodu okazało się, że przekracza on dozwoloną masę o 181 kg. Lehoux po wyjeździe na tor przejechał kilka wolnych okrążeń. Po powrocie do boksów kierowca przekazał informację, iż samochód jest bardzo źle przygotowany, a wśród jego największych wad wymienił moc silnika, skuteczność hamulców i kiepską przyczepność. Wskutek tego SEFAC wycofał się z Grand Prix Francji, a jedynym Francuzem w wyścigu był Robert Benoist, który wycofał się po czterech okrążeniach.
Wkrótce po Grand Prix "Comité de la Souscription Nationale pour le Fonds de Course" opublikował raport, z którego wynikało znaczne niedofinansowanie projektu SEFAC. Raport wywołał burzliwą dyskusję we Francji, a opinia publiczna przestała wykazywać zainteresowanie zespołem. Mimo to przebudowano jeszcze silnik na jednostkę o pojemności 2960 cm³.
Dalsze losy projektu.
W połowie lat 30. "Comité de la Souscription Nationale pour le Fonds de Course" dokonało zmiany w finansowaniu, polegającej na pobieraniu na rzecz komitetu pięciu franków z każdej opłaty za prawo jazdy. W ten sposób uzbierano około miliona franków, w efekcie czego w 1937 roku został ogłoszony konkurs. Pieniądze miał otrzymać ten producent, który zbuduje samochód według nowych przepisów na sezon 1938, a pojazd na torze Montlhéry pokona dwieście kilometrów ze średnią prędkością powyżej 146,5 km/h. Po ogłoszeniu konkursu pojawiły się pogłoski, że 27 sierpnia Eugène Chaboud i Jean Trémoulet będą uczestniczyć w konkursie samochodem SEFAC. W rzeczywistości jednak nie doszło do tego.
W 1938 roku komitet ogłosił zamiar wycofania się ze wspierania poszczególnych konstruktorów, gwarantując pieniądze jedynie najlepszemu z nich. W odpowiedzi wysunięte zostały zastrzeżenia, iż nie można rozpocząć budowy zwycięskiego samochodu Grand Prix bez gwarancji finansowych. Po wygraniu Grand Prix Pau i Grand Prix Corku, Delahaye był przekonany, iż otrzyma pieniądze na opracowanie modelu 155. Zamiast tego pieniądze przekazano Talbotowi, którego właściciel – Anthony Lago – poprzestał na przekazaniu komitetowi swoich planów. W efekcie doszło do konfliktu, a Delahaye wycofał się z Grand Prix Francji. SEFAC zgłosił samochód na to Grand Prix z Chaboudem jako kierowcą mimo faktu, iż w samochodzie od 1935 roku nie wprowadzono większych zmian, wyłączając nowy, opływowy nos. Chaboud nie ustanowił czasu w kwalifikacjach, a z wyścigu wycofał się po dwóch okrążeniach w wyniku usterki mechanicznej.
Drugim wyścigiem, w którym uczestniczył SEFAC, było Grand Prix Pau 1939. Pojazd prowadził Jean Trémoulet, który wraz z Chaboudem wygrał 24h Le Mans 1938. Podczas kwalifikacji Trémoulet wjechał w żwir, ale mimo to ustanowił czas 2:14, będący najsłabszym wynikiem spośród wszystkich uczestników. Francuz odpadł z deszczowego wyścigu na 35. okrążeniu, kiedy to w jego samochodzie zabrakło paliwa.
W 1947 roku firma silnikowa Dommartin zakupiła samochód SEFAC i planowała wystawić go pod własną nazwą. W pojeździe zmieniono nadwozie, zmodyfikowano silnik do pojemności 3,6 litra oraz usunięto sprężarkę. Dommartin wysłał zgłoszenie na Grand Prix Francji 1948, a kierowcą samochodu miał być Yves Giraud-Cabantous. Z powodu braku pieniędzy Dommartin nie wziął jednak udziału w Grand Prix.

</doc>
<doc id="5172067" url="https://pl.wikipedia.org/wiki?curid=5172067" title="Stojanowo (obwód Kyrdżali)">
Stojanowo (obwód Kyrdżali)

Stojanowo () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 13 mieszkańców.

</doc>
<doc id="5172069" url="https://pl.wikipedia.org/wiki?curid=5172069" title="Stojanowo">
Stojanowo



</doc>
<doc id="5172070" url="https://pl.wikipedia.org/wiki?curid=5172070" title="Aaron Brown">
Aaron Brown



</doc>
<doc id="5172073" url="https://pl.wikipedia.org/wiki?curid=5172073" title="Padina (obwód Kyrdżali)">
Padina (obwód Kyrdżali)

Padina () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 785 mieszkańców.
Historia.
Wieś znalazła się na terytorium Bułgarii w 1912 roku pod turecką nazwą Makmular. Nazwa Została przemianowana na Padina rozporządzeniem ministerialnym nr 2820, ogłoszonym 14 sierpnia 1934 r.

</doc>
<doc id="5172074" url="https://pl.wikipedia.org/wiki?curid=5172074" title="Zakoczył">
Zakoczył

Zakoczył, Czerniawa – polana w Pieninach. Znajduje się na głównym grzbiecie Pienin Czorsztyńskich, pomiędzy szczytami Nowa Góra i Czoło. Rejon przełęczy jest także przełęczą między tymi szczytami.
Nazwa polana prawdopodobnie pochodzi od dawnej nazwy Nowej Góry – Czarna Góra. Józef Nyka w przewodniku "Pieniny" pisał, że była to "piękna, koszona polana". Dzięki specyficznym warunkom glebowym, klimatycznym i geograficznym łąki i polany Pienińskiego Parku Narodowego były siedliskiem bardzo bogatym gatunkowo. W latach 1987–1988 znaleziono tu bardzo rzadki, w Polsce zagrożony wyginięciem gatunek porostu – płucnik modry "Platismatia glauca". Występował tutaj też storczyk kukawka "Orchis militaris". Zaprzestanie użytkowania polan, lub zmiana sposobu użytkowania sprawiło, że zmniejszyła się ich różnorodność gatunkowa, a te, które nie są koszone zarastają lasem. Polana Zakoczył nie jest koszona i w 2021 r. już w większości zarosła młodym lasem.
W niewielkiej odległości na północny wschód od polany Zakoczył jest polana Toporzyskowe, a na północny wschód ciąg koszonych łąk o nazwie Pod Forendówką i Forendówki.
Polana znajduje się w Pienińskim Parku Narodowym, w miejscowości Sromowce Niżne w województwie małopolskim, w powiecie nowotarskim, w gminie Czorsztyn.
Szlak turystyki pieszej.
Obrzeżem polany Zakoczył prowadzi szlak turystyczny

</doc>
<doc id="5172075" url="https://pl.wikipedia.org/wiki?curid=5172075" title="Aaron Brown (piłkarz)">
Aaron Brown (piłkarz)



</doc>
<doc id="5172076" url="https://pl.wikipedia.org/wiki?curid=5172076" title="Aaron Brown (futbolista)">
Aaron Brown (futbolista)



</doc>
<doc id="5172077" url="https://pl.wikipedia.org/wiki?curid=5172077" title="1-j Ziabkin">
1-j Ziabkin

1-j Ziabkin, także Pierwyj Ziabkin () – chutor w zachodniej Rosji, w sielsowiecie gustomojskim rejonu lgowskiego w obwodzie kurskim.
Geografia.
Miejscowość położona jest nad Sejmem (lewy dopływ Desny), 12 km od centrum administracyjnego sielsowietu (Gustomoj), 19 km na północny zachód od centrum administracyjnego rejonu (Lgow), 84 km na zachód od Kurska, 13 km od drogi regionalnego znaczenia 38K-017 (Kursk – Lgow – Rylsk – granica z Ukrainą) – część trasy europejskiej E38.
W chutorze znajduje się 17 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwało 20 osób.

</doc>
<doc id="5172078" url="https://pl.wikipedia.org/wiki?curid=5172078" title="Hel (film)">
Hel (film)



</doc>
<doc id="5172081" url="https://pl.wikipedia.org/wiki?curid=5172081" title="Aleksandra Fijał">
Aleksandra Fijał

Aleksandra Fijał (ur. 27 października 1993) – mistrzyni Polski w driftcie, youtuberka, prezenterka telewizyjna.
Życiorys.
Pochodzi ze sportowej rodziny. Studiuje dziennikarstwo i komunikację społeczną ze specjalizacją marketing i PR.
Prowadzi kanał na YouTube pod nazwą Turbosztos by Ola Fijał poświęcony driftingowi. W wieku 16 lat po raz pierwszy usiadła za kierownicą wyczynowego samochodu.
W zawodach driftingowych startuje regularnie od 2015 roku. Na swoim koncie ma starty w Czech Drift Series, Drift Open, CEZ Drift Championship, Drift Competition, King Of Europe i Queen of Europe. W sezonie KJS WinterCup Królewski zajęła 2. miejsce w klasyfikacji generalnej kobiet.
W 2017 roku wygrała konkurs Play4Fejm organizowany przez firmę Playboy Fragrances zdobywając główną nagrodę.
Jest prowadzącą autorski program pt. Drift and Sing w stacji Motowizja, serwisie Player i na kanale YouTube, w którym w pierwszym sezonie wystąpili: Adam Strycharczuk, Sylwia Lipka, Maciej „Canton” Piotrowski z zespołu Letni, Dawid „Anton” Antonkiewicz z zespołu Letni, Kabaret Czwarta Fala, Kamil Bijoś, Kuba Jurzyk i Paweł Góral.
Najważniejsze osiągnięcia.
2015
Sezon 2015 zakończyła na 15 miejscu klasyfikacji generalnej.
2016
Sezon 2016 ukończyła na 10 miejscu klasyfikacji generalnej.
2017
Sezon 2017 zakończyła na miejscu 22 w PRO2 i 1 miejscu w Klasie Kobiet w klasyfikacji generalnej Driftingowych Mistrzostw Polski.
2018
Sezon 2018 zakończyła na miejscu 13 w PRO2 i 2 miejscu w Klasie Kobiet w klasyfikacji generalnej Driftingowych Mistrzostw Polski.
2019
Sezon 2019 zakończyła na miejscu 17 w PRO2 i 1 miejscu w Klasie Kobiet w klasyfikacji generalnej Driftingowych Mistrzostw Polski
Źródło: turborebels.com.

</doc>
<doc id="5172085" url="https://pl.wikipedia.org/wiki?curid=5172085" title="Gare de Montréjeau - Gourdan-Polignan">
Gare de Montréjeau - Gourdan-Polignan



</doc>
<doc id="5172086" url="https://pl.wikipedia.org/wiki?curid=5172086" title="Gare de Moret - Veneux-les-Sablons">
Gare de Moret - Veneux-les-Sablons



</doc>
<doc id="5172087" url="https://pl.wikipedia.org/wiki?curid=5172087" title="Gare de Montgeron - Crosne">
Gare de Montgeron - Crosne



</doc>
<doc id="5172088" url="https://pl.wikipedia.org/wiki?curid=5172088" title="Gare de Méricourt - Ribémont">
Gare de Méricourt - Ribémont



</doc>
<doc id="5172090" url="https://pl.wikipedia.org/wiki?curid=5172090" title="Gare de Nançois - Tronville">
Gare de Nançois - Tronville



</doc>
<doc id="5172091" url="https://pl.wikipedia.org/wiki?curid=5172091" title="Gare de Noyal - Acigné">
Gare de Noyal - Acigné



</doc>
<doc id="5172093" url="https://pl.wikipedia.org/wiki?curid=5172093" title="Gare de Nozières - Brignon">
Gare de Nozières - Brignon



</doc>
<doc id="5172094" url="https://pl.wikipedia.org/wiki?curid=5172094" title="Gare de Parent - Coudes - Champeix">
Gare de Parent - Coudes - Champeix



</doc>
<doc id="5172096" url="https://pl.wikipedia.org/wiki?curid=5172096" title="Gare de Plouvara - Plerneuf">
Gare de Plouvara - Plerneuf



</doc>
<doc id="5172098" url="https://pl.wikipedia.org/wiki?curid=5172098" title="Gare de Pontcharra-sur-Bréda - Allevard">
Gare de Pontcharra-sur-Bréda - Allevard



</doc>
<doc id="5172099" url="https://pl.wikipedia.org/wiki?curid=5172099" title="Gare de Pontcharra - Saint-Forgeux">
Gare de Pontcharra - Saint-Forgeux



</doc>
<doc id="5172100" url="https://pl.wikipedia.org/wiki?curid=5172100" title="Tatkowo">
Tatkowo

Tatkowo () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 58 mieszkańców.

</doc>
<doc id="5172101" url="https://pl.wikipedia.org/wiki?curid=5172101" title="2-j Ziabkin">
2-j Ziabkin

2-j Ziabkin lub Wtoroj Ziabkin () – chutor w zachodniej Rosji, w sielsowiecie gustomojskim rejonu lgowskiego w obwodzie kurskim.
Geografia.
Miejscowość położona jest nad Sejmem (lewy dopływ Desny), 11 km od centrum administracyjnego sielsowietu (Gustomoj), 18 km na północny zachód od centrum administracyjnego rejonu (Lgow), 83 km na zachód od Kurska, 12 km od drogi regionalnego znaczenia 38K-017 (Kursk – Lgow – Rylsk – granica z Ukrainą) – część trasy europejskiej E38.
W chutorze znajdują się 12 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwało 15 osób.

</doc>
<doc id="5172102" url="https://pl.wikipedia.org/wiki?curid=5172102" title="Gławnik">
Gławnik

Gławnik () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 71 mieszkańców.

</doc>
<doc id="5172104" url="https://pl.wikipedia.org/wiki?curid=5172104" title="Rusałsko">
Rusałsko

Rusałsko () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 66 mieszkańców.

</doc>
<doc id="5172105" url="https://pl.wikipedia.org/wiki?curid=5172105" title="Ferdinand Paci">
Ferdinand Paci

Ferdinand Nush Paci (ur. 30 maja 1940 w Szkodrze, zm. 13 września 1975 w Theth ) – albański malarz, ojciec Adriana Paciego.
Życiorys.
Był najmłodszym dzieckiem szkoderskiego jubilera Nusha Paciego i jego żony Lucii. Kształcił się początkowo w szkole pedagogicznej w Szkodrze, a następnie uczył się rysunku pod kierunkiem znanego malarza Simona Rroty. Po ukończeniu nauki w liceum artystycznym Jordan Misja w Tiranie zaczął malować obrazy związane z wielkimi inwestycjami lat 60., w tym szczególnie budową hydroelektrowni w Vau e Dejes. W latach 1960-1965 studiował w Instytucie Sztuk w Tiranie. W 1970 jego prace zaprezentowano na wystawie młodych twórców "Młodość w pracy i w życiu". Zginął w wypadku samochodowym w rejonie Theth.
Twórczość.
W dorobku artysty dominują sceny rodzajowe utrzymane w stylistyce realizmu socjalistycznego. 11 prac Paciego znajduje się w zbiorach Narodowa Galeria Sztuki w Tiranie, która w 2005 zorganizowała Retrospektywną wystawę jego twórczości (kuratorem wystawy był syn Paciego, Adrian). W 2017 prace artysty zaprezentowano w Muzeum Sztuki San Rocco w Trapani, na Sycylii (kurator Giovanni de Lazari).
Był żonaty (żona Brigjida), miał syna.

</doc>
<doc id="5172106" url="https://pl.wikipedia.org/wiki?curid=5172106" title="Lewci">
Lewci

Lewci () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 90 mieszkańców.

</doc>
<doc id="5172108" url="https://pl.wikipedia.org/wiki?curid=5172108" title="Bogatino">
Bogatino

Bogatino () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 217 mieszkańców.

</doc>
<doc id="5172109" url="https://pl.wikipedia.org/wiki?curid=5172109" title="Sedłarci">
Sedłarci

Sedłarci () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 95 mieszkańców.

</doc>
<doc id="5172110" url="https://pl.wikipedia.org/wiki?curid=5172110" title="Czernigowo">
Czernigowo

Czernigowo () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 180 mieszkańców.

</doc>
<doc id="5172113" url="https://pl.wikipedia.org/wiki?curid=5172113" title="Jarom (imię)">
Jarom (imię)

Jarom (deseret 𐐖𐐁𐐡𐐊𐐣) – imię męskie występujące w wyznaniach należących do ruchu świętych w dniach ostatnich (mormonów).
Pochodzenie.
Pochodzi z Księgi Mormona, jednego z pism świętych przynależnych do kanonu tej tradycji religijnej. Nosił je w tym tekście neficki skryba i historyk mający żyć w V i IV wieku p.n.e..
Występowanie i popularność.
Wśród świętych w dniach ostatnich jest popularnym i dość chętnie wybieranym imieniem. Mimo tego nie pojawia się w prowadzonym przez Kościół rejestrze wczesnych misjonarzy, obejmującym okres między 1830 a 1940. Często spotyka się je w zdominowanym przez mormonów stanie Utah, choć szczyt jego popularności tamże przypadł na 1976. Jako imię specyficznie mormońskie znalazło odbicie w kulturze Kościoła, z którego wierzeń wyrosło. Artykuł na łamach pisma „Friend” z maja 1994 wskazuje choćby, że imię zaczerpnięte z Księgi Mormona może być powodem do dumy oraz wywierać pozytywny wpływ na życie duchowe noszącego je człowieka. 
Kościół Jezusa Chrystusa Świętych w Dniach Ostatnich zachęca swoich wiernych, by uznawali się za misjonarzy, obojętnie, czy otrzymali w tym względzie formalnie powołanie, czy też nie. Wspólnota ta od 1923 używa sloganu "każdy członek jest misjonarzem". W tym kontekście niektórzy używają imion, w tym imienia Jarom, jako narzędzia pracy misyjnej. Badania wykazały, że bywa ono postrzegane jako na tyle niestandardowe, iż może dać zainteresowanym powód do pytań o Kościół.
Międzynarodowa ekspansja mormonizmu przyczyniła się do pojawienia się imienia Jarom również poza granicami Stanów Zjednoczonych. Występuje chociażby wśród nowozelandzkich Maorysów (w zapisie Haroma). Wspomina się je również ogólnie w kontekście typowej dla mormonów tendencji do nadawania dzieciom nietypowych imion.

</doc>
<doc id="5172114" url="https://pl.wikipedia.org/wiki?curid=5172114" title="Hibatullah Akhundzada">
Hibatullah Akhundzada



</doc>
<doc id="5172127" url="https://pl.wikipedia.org/wiki?curid=5172127" title="The Law (angielski zespół muzyczny)">
The Law (angielski zespół muzyczny)

The Law – angielski rockowy zespół muzyczny, funkcjonujący w latach 1991–1992.
Historia.
Zespół powstał w 1991 roku, kiedy to współpracę podjęli wokalista Paul Rodgers (Free, Bad Company, The Firm) oraz perkusista Kenney Jones (Small Faces, The Faces, The Who). Nazwa zespołu pochodziła od dotyczącego picia alkoholu przez nieletnich napisu „It’s the law”, który muzycy zobaczyli w barze. Muzycy wpadli na pomysł wykorzystania różnych muzyków wspierających, co miało na celu realizację dowolnych pomysłów Rodgersa, po czym zatrudnili muzyków studyjnych, w tym Johna Staehely'ego i Pino Palladino, a także gości – Davida Gilmoura, Chris Reę i Bryana Adamsa. Rodgers ograniczył tworzenie materiału, powierzając to zadanie takim osobom, jak Adams, Rea, Phil Collen i Benny Mardones.
W 1991 roku został wydany jedyny album grupy pt. "The Law". Album był promowany przez single „Miss You in a Heartbeat”, „Laying Down the Law”, „For a Little Ride” oraz „Come Save Me (Julianne)”. Utwór „Laying Down the Law” zajął pierwsze miejsce na liście Billboardu z muzyką AOR oraz 68. na liście RPM100, natomiast „Miss You in a Heartbeat” na kanadyjskiej liście zajął 90. pozycję. Sam album natomiast był 61. na UK Albums Chart oraz 126. na Billboard 200.
Z powodu rozczarowujących wyników komercyjnych zespół wkrótce później został rozwiązany.

</doc>
<doc id="5172128" url="https://pl.wikipedia.org/wiki?curid=5172128" title="Minister właściwy do spraw zabezpieczenia społecznego">
Minister właściwy do spraw zabezpieczenia społecznego



</doc>
<doc id="5172139" url="https://pl.wikipedia.org/wiki?curid=5172139" title="Kościół Świętego Zbawiciela w Sines">
Kościół Świętego Zbawiciela w Sines

Kościół Świętego Zbawiciela ("Igreja de São Salvador", zwany "Igreja Matriz") – parafialna świątynia rzymskokatolicka w portugalskim mieście Sines.
Historia.
W dawnym kościele znajdującym się w tym miejscu, w 1480 roku, Vasco da Gamie wykonano tonsurę na znak wstąpienia do zakonu Santiago. Obecny wygląd świątynia uzyskała w XVIII wieku, kiedy przebudowano ją według projektu João Antunesa w stylu barokowym. Kościół został uszkodzony w 1755 podczas trzęsienia ziemi. Zabytek od 2014.

</doc>
<doc id="5172141" url="https://pl.wikipedia.org/wiki?curid=5172141" title="Beata Rank">
Beata Rank

Beata Rank, także Beata Rank-Minzer, de domo Minzer lub Munzer (ur. 16 lutego 1886 w Nowym Sączu, zm. 11 kwietnia 1967 w Bostonie) – psychoanalityczka specjalizująca się w rozwoju dziecka.
Życiorys.
Urodziła się 16 lutego 1886 roku w mieszczańskiej rodzinie zasymilowanych Żydów. Od młodego wieku wśród bliskich i rodziny używała imienia Tola. Swego przyszłego męża Ottona Ranka poznała podczas I wojny światowej, gdy służąc w austriackiej armii przebywał w Krakowie. Para pobrała się 7 listopada 1918 roku, po czym wyjechała do Wiednia, gdzie Beata poznała Sigmunda Freuda, z którym już wcześniej współpracował jej mąż. W latach 1918–1926 brała udział w spotkaniach bliskiego kręgu współpracowników Freuda, a także organizowała w jego imieniu spotkania towarzyskie, utrzymywała także bliskie kontakty z Felixem i Helene Deutsch oraz Lou Andreas-Salomé. Uczęszczała na zajęcia i wykłady dotyczące psychoanalizy, na początku lat 20. skupiając zainteresowanie na snach. W 1923 roku przetłumaczyła na polski pracę "Über Träume" Freuda, która ukazała się pod tytułem "O marzeniu sennem", a także jego późniejszą pracę na temat snów sześciolatków. Tego samego roku przedstawiła pracę, na podstawie której została przyjęta do Wiedeńskiego Towarzystwa Psychoanalitycznego. Praca ukazała się w 1924 roku w „Imago”.
Choć Rankowie należeli do najbliższego kręgu Freuda, możliwe, że poglądy Beaty na rolę matki w rozwoju dziecka mogły wpłynąć na nowe teorie Ottona Ranka, które z czasem doprowadziły do rozłamu w środowisku wiedeńskich psychoanalityków i zerwania relacji między Freudem a Rankiem. Małżeństwo w 1926 roku opuściło Wiedeń i wyjechało do Paryża. Beata poruszała się tam w kręgach artystycznych, poznając m.in. Henry'ego Millera i Anaïs Nin i kontynuowała badania na temat roli kobiety w Bibliotece Narodowej Francji, zaś jej mąż wielokrotnie wyjeżdżał do Stanów Zjednoczonych, gdzie rozwijał własną praktykę. W 1933 roku został współzałożycielem Psychological Center and Summer Institute, a Beata wspierała go w kwestiach administracyjnych. W następnym roku Otto emigrował na stałe do Stanów, lecz Beata pozostała we Francji. Zaogniająca się sytuacja polityczna w Europie zmusiła ją w 1936 roku do wyjazdu za ocean.
Zamieszkała w Bostonie i skupiła się na psychoanalizie dziecięcej. Dzięki wsparciu ze strony Helene i Felixa Deutschów odnalazła się w lokalnym środowisku psychoanalityków. Została cenioną postacią Boston Psychoanalytic Institute, przez lata przewodnicząc tam komisji edukacji i przyciągając studentów z kraju i zagranicy. Jej wkład w rozwój analizy dziecięcej przetrwał w pracy jej uczniów. Wraz z Marian C. Putnam w 1943 roku założyła i zaczęła prowadzić James Jackson Putnam Children’s Center – pionierską instytucję zajmującą się dziećmi w wieku przedszkolnym, którym zapewniała całodniową opiekę, podczas której prowadzono jednocześnie badania nad rozwojem dzieci. Napisała szereg artykułów naukowych na temat nietypowego rozwoju dziecka, które uprzedziły rozwój wiedzy na temat atypowych całościowych zaburzeń rozwoju. Otrzymała tytuł profesora honorowego psychologii Wydziału Medycznego Uniwersytetu Bostońskiego.
Zmarła 11 kwietnia 1967 roku w Bostonie.

</doc>
<doc id="5172158" url="https://pl.wikipedia.org/wiki?curid=5172158" title="Parafia Najświętszego Serca Jezusowego w Białobrzegach">
Parafia Najświętszego Serca Jezusowego w Białobrzegach



</doc>
<doc id="5172160" url="https://pl.wikipedia.org/wiki?curid=5172160" title="Autosan Sancity 12LF">
Autosan Sancity 12LF



</doc>
<doc id="5172161" url="https://pl.wikipedia.org/wiki?curid=5172161" title="Autosan Sancity 12LE">
Autosan Sancity 12LE



</doc>
<doc id="5172165" url="https://pl.wikipedia.org/wiki?curid=5172165" title="Sejm piotrkowski 1523">
Sejm piotrkowski 1523

Sejm piotrkowski 1523 – Sejm walny Korony Królestwa Polskiego został zwołany 29 sierpnia 1523 roku do Piotrkowa.
Sejmiki przedsejmowe odbyły się: proszowski 29 września, główny korczyński 1 października 1523 roku.
Obrady sejmu trwały od 29 sierpnia do 15 października 1523 roku.

</doc>
<doc id="5172171" url="https://pl.wikipedia.org/wiki?curid=5172171" title="Stanley Kwan">
Stanley Kwan

Stanley Kwan, chiń. 关锦鹏, właśc. Jinpang Guan (ur. 9 października 1957 w Hongkongu) – hongkoński reżyser i producent filmowy. Czołowy twórca kina z Hongkongu lat 80. i 90. XX w.
Życiorys.
Po ukończeniu studiów z komunikacji medialnej na Hong Kong Baptist University, znalazł zatrudnienie w telewizji TVB. Sukces odniósł już swoim fabularnym debiutem reżyserskim, którym były "Kobiety" (1985) z Chow Yun-fatem w roli głównej.
Kolejne filmy Kwana najczęściej poświęcone były wyrazistym postaciom kobiecym, które zmagają się z losem i szukają miłości. Takie właśnie były filmy "Rouge" (1987), "Pełnia księżyca w Nowym Jorku" (1989), "Aktorka" (1991), "Czerwona róża, biała róża" (1994) czy "Wiekopomny żal" (2005). Za film "Przytul mnie mocno" (1998) Kwan otrzymał Nagrodę im. Alfreda Bauera oraz Nagrodę Teddy Award na 48. MFF w Berlinie.
Kwan dokonał publicznego coming outu w 1996 w swoim filmie dokumentalnym, poświęconym roli seksualności i płci w kinie chińskojęzycznym. Pozostaje wciąż jednym z nielicznych twórców kina azjatyckiego, przyznających się otwarcie do swojej tożsamości homoseksualnej. Tematykę gejowską poruszył w swoim filmie "Lan Yu" (2001), zaprezentowanym w sekcji "Un Certain Regard" na 54. MFF w Cannes.

</doc>
<doc id="5172172" url="https://pl.wikipedia.org/wiki?curid=5172172" title="Edison Motors">
Edison Motors

Edison Motors – południowokoreański producent elektrycznych autobusów i samochodów dostawczych z siedzibą w Hamyang, działający od 2017 roku. 
Historia.
W 1998 roku południowokoreańskie przedsiębiorstwo Hankuk Fiber specjalizujące się w produkcji autobusów miejskich zdecydowało się utworzyć pododdział skoncentrowany na rozwoju autobusów elektrycznych z myślą o potrzebach floty transportu publicznego rodzimych metropolii. 
W 2015 roku firma została przejęta przez chińskie Taichi Green Motors. Transakcja ta przyniosła komplikacje, które skłoniły zarządzających filią technologii elektrycznej do odłączenia się w 2017 roku i utworzenia odrębnego przedsiębiorstwa o nazwie Edison Motors. W kolejnych latach firma skoncentrowała się na produkcji autobusu Fitbird, który zdobył popularność w południowokoreańskiej komunikacji miejskiej.
Podczas wystawy Future Auto Expo 2017 firma przedstawiła także niewielki samochód dostawczy o napędzie elektrycznym Smart T1.0, który stanowił odpowiedź firmy na m.in. Kię Bongo EV. Po kilku opóźnieniach, firma rozpoczęła ostatecznie produkcję pojazdu w 2021 roku. W międzyczasie prezes Edison Motors zapowiedział także plany stania się wiodącym producentem samochodów elektrycznych, stanowiąc konkurencję dla Tesli.
Kupno SsangYonga.
W październiku 2021 roku pojawiły się informacje o planach kupienia przez Edison Motors rodzimego przedsiębiorstwa motoryzacyjnego SsangYong Motor znajdującego się w kryzysie od 2020 roku po tym, jak firma ogłosiła niewypłacalność. Nabywając pakiet akcji od indyjskiej Mahindry, Edison Motors w przypadku pomyślnej transakcji wyraził intencję dokonania stopniowej zmiany profilu producenta SUV-ów i crossoverów, z czasem czyniąc SsangYonga producentem samochodów o napędzie w pełni elektrycznym. 
Kwota, o jaką opiewała transakcja, wstępnie miała być porównywalna do tej, za którą dotychczasowy indyjski właściciel nabył ją 11 lat wcześniej - ok. 260 milionów dolarów. Później SsangYong miał zostać nabyty przez Edison Motors w styczniu 2022 roku po pozytywnej decyzji południowokoreańskiego sądu, który zezwolił na dokonanie przejęcia pełnego pakietu akcji producenta samochodów za łączną kwotę 224 milionów dolarów. Edison Motors nie wywiązał się jednak ze zobowiązania wpłacenia obiecanych środków z zakupu akcji w wyznaczonym terminie, w wyniku czego SsangYong anulował transakcję przejęcia i rozpoczął poszukiwania nowego inwestora.

</doc>
<doc id="5172176" url="https://pl.wikipedia.org/wiki?curid=5172176" title="Polskie wojska samochodowe w wojnie polsko-bolszewickiej">
Polskie wojska samochodowe w wojnie polsko-bolszewickiej

Polskie wojska samochodowe w wojnie polsko-bolszewickiej – organizacja i działania wojsk samochodowych w okresie wojny polsko-bolszewickiej.
Wojska samochodowe dysponowały pododdziałami wchodzącymi w skład wojsk operacyjnych. Utworzono 10 dywizjonów samochodowych, składających się z kilku kolumn samochodowych. Dywizjony nie były sztywno podporządkowane poszczególnym armiom. Łącznie w Wojsku Polskim miały znajdować się 63 kolumny samochodowe, w tym 24 kolumny samochodów ciężarowych, 5 samochodów osobowych, 4 samochodów sanitarnych, 4 samochodów pancernych, 3 zapasowe, 2 szkolne i 21 kolumn bliżej nieokreślonych. W skład wojsk samochodowych wchodziły ponadto: 2 oddziały motocyklowe, park samochodowy, pluton samochodowy, rezerwa samochodowa NDWP, 3 składy samochodowe, szkoła kierowców samochodowych i 8 warsztatów.
Organa naczelne wojsk samochodowych.
W początkowym okresie tworzenia struktur Ministerstwa Spraw Wojskowych, ramach Departamentu Technicznego, utworzona została Sekcja Automobilowa, kierowana przez ppłk. Stanisława Stawińskiego. W wyniku reorganizacji, w marcu 1919, wraz z Sekcją Kolejową, Sekcja Automobilowa weszła w skład nowo utworzonego Departamentu Komunikacyjnego, a od maja, już jako Sekcja Samochodowa, umiejscowiona została w Departamencie Techniczno-Komunikacyjnym. Na jej czele stanął mjr Mieczysław Nowicki. Od lutego 1920 Sekcja Samochodowa weszła w skład Departamentu II Wojsk Technicznych.&lt;br&gt;W czerwcu 1919 w ramach MSWojsk. funkcjonował też Inspektorat Wojsk Samochodowych kierowany przez kpt. Kazimierza Kristmam-Dobrzańskiego, a następnie przez ppłk. Wincentego Podgurskiego. Obie te instytucje zobowiązane były do współdziałania, a ich zakres kompetencji był podobny.
Wojska samochodowe podporządkowane były też Naczelnemu Dowództwu Wojska Polskiego. Do marca 1919 podlegały Sztabowi Generalnemu, a za ich funkcjonowanie odpowiadał Oddział IV Techniczny tej instytucji, a później Oddział IV Kwatermistrzostwa.
Jednostki wojsk samochodowych.
Pierwsze jednostki samochodowe powstały samorzutnie w pierwszych dniach listopada 1918. W Krakowie powstał Zapasowy Korpus Samochodowy Okręgu Generalnego, we Lwowie Komenda Automobilowa, w Lublinie Park Samochodowy WP, a w Poznaniu Obóz Samochodowy. Wykorzystywano sprzęt i materiały pozostawione przez wojska okupacyjne.
W składzie kwatermistrzostwa frontów funkcjonował Referat Samochodowy, w sztabach armii także Referat Samochodowy, ale umiejscowiony w Oddziale IV. 28 marca 1919 rozpoczęto tworzenie grup samochodowych przy istniejących związkach operacyjnych. Etat przewidywał dowództwo grupy w składzie: 4 oficerów, 2 podoficerów, 4 szeregowych oraz 1 samochód osobowy. Rozkazem z 13 marca 1920 grupy zostały przemianowane na polowe dywizjony samochodowe. Utworzono (6) 10 dywizjonów, ale dopiero 10 sierpnia każda z armii otrzymała dywizjon o numerze odpowiadającemu jej numerowi. Dywizjon posiadał posiadał jedną kolumnę samochodów osobowych do obsługi sztabów, jedną kolumnę sanitarną i pewną liczbę kolumn samochodów ciężarowych oraz Ruchome Warsztaty Samochodowe, Składy Materiałów Pędnych i Części Zamiennych. Łącznie w Wojsku Polskim miały znajdować się 24 kolumny samochodów ciężarowych, 5 samochodów osobowych, 4 samochodów sanitarnych, 4 samochodów pancernych, 3 zapasowe, 2 szkolne i 21 kolumn bliżej nieokreślonych.&lt;br&gt;W skład wojsk samochodowych wchodziły ponadto 2 oddziały motocyklowe, park samochodowy, pluton samochodowy, rezerwa samochodowa Naczelnego Wodza, 3 składy samochodowe, szkoła kierowców samochodowych i 8 warsztatów.
18 marca 1919 front posiadał zaledwie 28 samochodów osobowych, 101 samochodów ciężarowych, 5 samochodów sanitarnych, ale już 1 stycznia 1920 liczba samochodów na froncie wzrosła już do 438 samochodów osobowych, 796 samochodów ciężarowych, 135 samochodów sanitarnych, 33 samochodów specjalnych i 121 motocykli. Tuż przed demobilizacją wojska samochodowe posiadały 300 samochodów osobowych, 536 samochodów ciężarowych, 104 samochody sanitarne i 196 motocykli.
Szkolnictwo.
Wiosną 1919 przy wszystkich Autonaczelnictwach. powstały tymczasowe szkoły kierowców szkolące żołnierzy na dwumiesięcznych kursach. Każdy kurs liczył około 100 słuchaczy. Do końca 1921 roku szkoły te wyszkoliły około 3000 kierowców. W maju 1919 przy Autonaczelnictwie w Krakowie utworzono 6- tygodniowe kursy dla oficerów wojsk samochodowych, na których wyszkolonych zostało około 100 oficerów. Kurs czwarty odbywał się już w Warszawie, jednak z uwagi na sytuację operacyjną, w lecie 1920 został rozwiązany. Jesienią 1920 zorganizowano Szkołę Podchorążych Wojsk Samochodowych, przeorganizowaną następnie na Obóz Szkolny Wojsk Samochodowych.

</doc>
<doc id="5172177" url="https://pl.wikipedia.org/wiki?curid=5172177" title="Estádio Carlos Osório">
Estádio Carlos Osório

Estádio Carlos Osório – stadion piłkarski w Oliveira de Azeméis, w Portugalii. Został otwarty w 1932 roku. Może pomieścić 2670 widzów. Swoje spotkania rozgrywają na nim piłkarze klubu UD Oliveirense.

</doc>
<doc id="5172180" url="https://pl.wikipedia.org/wiki?curid=5172180" title="Hasdrubal I">
Hasdrubal I



</doc>
<doc id="5172181" url="https://pl.wikipedia.org/wiki?curid=5172181" title="Kościół Wszystkich Świętych w Popowicach">
Kościół Wszystkich Świętych w Popowicach

Kościół Wszystkich Świętych w Popowicach – rzymskokatolicki drewniany kościół parafialny typu wieluńskiego zlokalizowany w Popowicach w województwie łódzkim, w powiecie wieluńskim. Został wpisany do rejestru zabytków 20 grudnia 1967 pod numerem 950/148/A.
Historia.
Obiekt pochodzi z około 1520, natomiast wieża z przełomu XVII i XVIII wieku. Był poddawany remontom i renowacjom w latach 1730, 1753 i 1981–1984.
Architektura.
Późnogotycki (odmiany wielkopolskiej) obiekt jest orientowany, jednonawowy, konstrukcji wieńcowej, wzniesiony z drewna modrzewiowego bez użycia gwoździ metalowych. Trójbocznie zamknięte prezbiterium z zakrystią jest węższe od nawy. Wieża konstrukcji słupowo-ramowej jest niższa od bryły świątyni i zwieńczona dachem namiotowym krytym gontami. Kruchtę umieszczono z boku nawy. Dach nad nawą jest również kryty gontem i zwieńczony sygnaturką z baniastym hełmem. Portal wejściowy jest późnogotycki i ma łuk typu ośli grzbiet.
Wnętrze i otoczenie.
Wnętrze kryte jest płaskim stropem. Ściany od wewnątrz wykładane są sosnową boazerią. Chór wsparty jest na dwóch słupach. Na belce tęczowej umieszczony jest XVII-wieczny krucyfiks. Renesansowy ołtarz pochodzi z XVI wieku. Wisi w nim obraz Popowickiej Matki Bożej Miłosierdzia z krwawymi łzami. Ołtarze boczne pochodzą z pierwszej połowy XVIII wieku. Więźba dachowa typu storczykowego z kratownicą zachowana jest w pierwotnej formie.
Obok kościoła znajduje się dzwonnica z dwoma zautomatyzowanymi dzwonami. Zostały wykonane w 1978 roku w Odlewni dzwonów Braci Kruszewskich w Węgrowie. Noszą imiona: św. Izydora oraz Maryi - Matki Bożej Częstochowskiej. Dodatkowo na małej wieżyczce kościoła wisi nieużywana sygnaturka, posiada napęd ręczny.
Wokół kościoła rośnie starodrzew.
Legenda i inne informacje.
Według lokalnej legendy krwawe łzy na obrazie Matki Boskiej powstały, gdy wojska napoleońskie zaadaptowały kościół na stajnię.
Na terenie wokół kościoła usytuowany był cmentarz, gdzie pochowany został Maciej Żubr, jeden z bohaterów historycznej powieści Wacława Gąsiorowskiego „Huragan”.

</doc>
<doc id="5172182" url="https://pl.wikipedia.org/wiki?curid=5172182" title="Tadeusz Mieczkowski (producent muzyczny)">
Tadeusz Mieczkowski (producent muzyczny)

Tadeusz Mieczkowski (ur. 21 stycznia 1963 w Ełku) – polski reżyser dźwięku.
Absolwent Wydziału Reżyserii Dźwięku Akademii Muzycznej im. Fryderyka Chopina w Warszawie – dyplom w 1989 ze specjalizacją nagrania fonograficzne. Podczas studiów podjął pracę w Dyrekcji Nagrań Muzycznych Polskiego Radia w Warszawie, a od 1989 został pracownikiem etatowym na stanowisku reżysera dźwięku. W swoim dorobku ma współpracę z gwiazdami polskiego rynku muzycznego zarówno w dziedzinie muzyki klasycznej i rozrywkowej. Ma na koncie wiele nagrań muzyki do polskich filmów oraz dziesiątki płyt.

</doc>
<doc id="5172186" url="https://pl.wikipedia.org/wiki?curid=5172186" title="KRX">
KRX



</doc>
<doc id="5172189" url="https://pl.wikipedia.org/wiki?curid=5172189" title="Estádio Municipal de Fafe">
Estádio Municipal de Fafe

Estádio Municipal de Fafe – stadion piłkarski w Fafe, w Portugalii. Został otwarty w 1968 roku. Może pomieścić 4000 widzów. Swoje spotkania rozgrywają na nim piłkarze klubu AD Fafe.

</doc>
<doc id="5172196" url="https://pl.wikipedia.org/wiki?curid=5172196" title="Ulica Kredytowa w Warszawie">
Ulica Kredytowa w Warszawie

Ulica Kredytowa – ulica w dzielnicy Śródmieście w Warszawie.
Opis.
Ulica powstała na gruntach należących od 1843 do Banku Polskiego (tzw. Łubieńszczyzny). Miała ułatwić ich parcelację i zabudowę. W 1851 magistrat podpisał z bankiem porozumienie, zobowiązując się wybrukować zaprojektowaną ulicę, łączącą ul. Mazowiecką z ul. Marszałkowską. Bank z kolei odstąpił miastu pas gruntu niezbędny do poszerzenia ul. Marszałkowskiej. Zachodni odcinek nowej ulicy wytyczono jako styczny i równoległy do ul. Próżnej, w wyniku czego powstał szeroki przesmyk między pl. Zielonym (Dąbrowskiego) a ul. Marszałkowską.
Ulica została przeprowadzona w 1852 lub 1853. Pierwotnie nosiła nazwę "Nowa" (według innego źródła "Nowopróżna"). Około 1865 zmieniono jej nazwę na "Erywańska", dla upamiętnienia namiestnika Królestwa Polskiego Iwana Paskiewicza (hrabiego Erywańskiego).
Przeprowadzenie ulicy umożliwiło Bankowi Polskiemu parcelację Łubieńszczyzny. Z 12 frontowych działek budowlanych jedną, przylegającą do terenu kościoła Świętej Trójcy, przekazano gminie ewangelicko-augsburskiej za odstąpienie pod budowę ulicy części placu, na którym od ok. 1750 znajdowała się należąca do gminy kamienica nazywana Czerwonym Pałacem. Nowa ulica szybko się zabudowywała. W latach 1853−1858 w miejscu po rozebranym Czerwonym Pałacu wzniesiono gmach Towarzystwa Kredytowego Ziemskiego. W latach 1853−1887 gmina ewangelicko-augsburska zabudowała swoją posesję kilkoma budynkami, m.in. w jednym z nich mieścił się dom starców. W 1879 poszerzono wylot Erywańskiej na ul. Marszałkowską. Około 1910 ulica była już w całości zabudowana. Stała się ulicą reprezentacyjną, m.in. miejscem siedzib organizacji społecznych, towarzystw i klubów.
W 1916 zmieniono nazwę ulicy na obecną, pochodzącą od gmachu Towarzystwa Kredytowego Ziemskiego.
W 1924 w kamienicy nr 2 rozpoczęło działalność Gimnazjum Żeńskie im. Królewny Anny Wazówny Zboru Ewangelicko-Augsburskiego. Na początku lat 30. w kamienicy nr 14 mieściło się kino „Opieka”, które w 1932 zastąpił Teatr na Kredytowej, w latach 1933−1934 teatr Rozmaitości II, następnie do 1935 operetka, a latach 1935−1939 teatrzyk rewiowy Cyrulik Warszawski. Krótko przed wybuchem II wojny światowej w jego miejscu otwarto kino „Olza”. W czasie okupacji niemieckiej w budynku w 1940 rozpoczął działalność koncesjonowany teatr Komedia prowadzony przez Igo Syma.
Zabudowa ulicy ucierpiała w czasie obrony Warszawy we wrześniu 1939. W czasie powstania warszawskiego ulica była miejscem walk, m.in. o gmach Towarzystwa Kredytowego Ziemskiego, w którym od lata 1943 mieściła się główna siedziba warszawskiego Arbeitsamtu (niemieckiego urzędu pracy). Ruiny gmachu, skutecznie bronione przez żołnierzy ze zgrupowania „Bartkiewicza”, pozostawały do października 1944 częścią głównej linii polskiej obrony śródmieścia od strony wschodniej. W czasie powstania zburzono całkowicie kilka budynków, a kilka innych spłonęło.
Po wojnie część obiektów przy znajdujących się przy ulicy odbudowano. W latach 50. wylot Kredytowej na ul. Marszałkowską został przegrodzony wysokim budynkiem mieszkalnym, w którego parterze na osi ulicy pozostawiono jedynie przejście dla pieszych. Jej przedwojenna, zwarta zabudowa została skrócona o ok. połowę, do wylotu na pl. Dąbrowskiego. Po stronie parzystej (północnej) została zakończona sześciokondygnacyjnym budynkiem mieszkalnym pod numerem 8, który w 1959 jako pierwszy uzyskał tytuł Mistera Warszawy.
W drugiej połowie XX w. w narożnej kamienicy Goldstanda przy pl. Dąbrowskiego mieściła się księgarnia Wydawnictw Szkolnych i Pedagogicznych, w związku z czym w jej okolicach, w tym na ulicy Kredytowej, prowadzono handel używanymi podręcznikami. Nieoficjalnie mówiono o "Centralnym Bazarze Podręczników Szkolnych". Funkcjonował on jeszcze w pierwszej dekadzie XXI w., już po likwidacji księgarni.
W 1994 u zbiegu z ul. Mazowiecką odsłonięto głaz na cokole z tablicą upamiętniającą powstańców ze zgrupowania „Bartkiewicza”.
W 2012 wszystkie budynki z numeracją ulicy Kredytowej, z wyjątkiem bloku mieszkalnego pod numerem 2, ujęto w gminnej ewidencji zabytków (w tym również budynki już wcześniej wpisane do rejestru zabytków).

</doc>
<doc id="5172198" url="https://pl.wikipedia.org/wiki?curid=5172198" title="Hannibal Magonida">
Hannibal Magonida

Hannibal Magonida (lub Hannibal I) – kartagiński król z V wieku p.n.e., z dynastii Magonidów.
Panowanie.
Hannibal Magonida (nie mylić z późniejszym i bardziej znanym wodzem Hannibalem Barkasem) był wnukiem Hamilkara poległego w bitwie pod Himerą, zaś synem Giskona, który zmarł na wygnaniu w Selinuncie. Według relacji Diodora Sycylijskiego, Hannibal był wrogo nastawiony do sycylijskich Greków i szukał zemsty za nieszczęścia dziadka i ojca.
W roku 410 p.n.e. Kartagińczycy wsparli sojuszniczą Segestę w walce z Selinuntem. W następnym roku Hannibal Magonida osobiście przeprawił się z armią na Sycylię i pomaszerował z portowego Motye na Selinunt. Po dziewięciu dniach oblężenia Punijczycy zdobyli i splądrowali miasto. Po tym sukcesie Magonida skierował się przeciwko miastu Himera, zapewne chcąc pomścić klęskę swojego dziada Hamilkara, przyjmując do swej armii miejscowych Sykanów i Sykulów. Pomimo syrakuzańskiego wsparcia, Himera również została zdobyta i zniszczona. Po tych sukcesach Hannibal zakończył kampanię wojenną i powrócił do stolicy z bogatymi łupami; jego celem nie był więc podbój całej Sycylii, lecz umocnienie punickiej "epikratii", czyli strefy składającej się z fenickich miast na wyspie oraz ziem sprzymierzonych Elymów i Sykanów.
Niedługo później Syrakuzanie pod wodzą Hermokratesa zaatakowali punicką część wyspy, co spotkało się ze zdecydowaną odpowiedzią Kartaginy. Hannibal, wówczas już w starszym wieku, ponownie wyruszył zbrojnie na Sycylię wraz z krewnym Himilkonem synem Hannona, również z rodu Magonidów. Kartagińczycy zaproponowali sojusz miastu Akragas, które jednak opowiedziało się po stronie Syrakuz – wówczas Kartagińczycy oblegli to miasto. Król zmarł podczas oblężenia z powodu choroby. Dowództwo nad punicką armią przejął Himilkon, który kontynuował walki z Syrakuzami.

</doc>
<doc id="5172204" url="https://pl.wikipedia.org/wiki?curid=5172204" title="Popiersie Zbawiciela">
Popiersie Zbawiciela

Popiersie Zbawiciela, także Salvator Mundi () – marmurowa rzeźba wykonana w 1679 roku przez Włocha Giovanniego Lorenza Berniniego. Znajduje się w bazylice św. Sebastiana za Murami w Rzymie.
Historia.
Artysta wykonał rzeźbę w 1679, mając 81 lat. Zostawił ją w testamencie swojej przyjaciółce i mecenasce, królowej Szwecji Krystynie Wazównie. Królowa przekazała popiersie papieżowi Innocentemu XI. Dzieło Berniniego pozostawało w rękach patrycjuszowskiej rodziny Odescalchich do końca XVIII wieku. Popiersie Jezusa Chrystusa w wieku dorosłym, uważano następnie za zaginione. Rzeźbę, stojącą w niszy w bazylice św. Sebastiana za Murami w Rzymie, zidentyfikował jako dzieło Berniniego włoski historyk sztuki Francesco Petrucci w 2001 roku.
Przed 1960 rokiem popiersie z bazyliki św. Sebastiana znajdowało się w zakrystii kaplicy w Pałacu Albanich (). W inwentarzu pałacu odnotowano ok. 1851 roku istnienie popiersia Chrystusowego na podstawie z jaspisu. Ród Albanich wymarł w 1852 roku. Spadkobiercy mogli przeznaczyć rzeźbę dla rodzinnej kaplicy grobowej w bazylice św. Sebastiana.

</doc>
<doc id="5172208" url="https://pl.wikipedia.org/wiki?curid=5172208" title="Sztisel">
Sztisel



</doc>
<doc id="5172211" url="https://pl.wikipedia.org/wiki?curid=5172211" title="Kurkowe Bractwo Strzeleckie w Pniewach">
Kurkowe Bractwo Strzeleckie w Pniewach

Kurkowe Bractwo Strzeleckie w Pniewach – założona 1698 r. w Pniewach organizacja kurkowa. Siedziba bractwa mieści się przy ulicy Wronieckiej 14 w Pniewach.
Historia bractwa.
Okres I Rzeczypospolitej.
Kurkowe Bractwo Strzeleckie w Pniewach zostało powołane do życia dnia 1 czerwca 1698 roku na mocy przywileju Króla Augusta II Mocnego. Powstało za wstawiennictwem ówczesnego pana na Pniewach kasztelana Ludwika Szołdreskiego.
Późniejszy właściciel Pniew kasztelan Wojciech Rydzyński w 1722 roku przywilej ten potwierdził i poszerzył.
Czas zaborów.
Pod koniec XVIII w., gdy w wyniku rozbiorów miasto zostało włączone do Prus, panujący wówczas władcy pruscy każdorazowo potwierdzali przywilej nadany Bractwu przez Króla Augusta II Mocnego. Wprowadzali jednak swoje zmiany m.in. strzelanie w imieniu cesarza, akceptację imprez strzeleckich przez administrację pruską.
Z zachowanej kroniki Brackiej z lat 1882-1907 wynika, że Bractwo w swych szeregach zrzeszało w większości Polaków. Stosunki między braćmi Polakami i Niemcami układały się poprawnie. Inną postawę prezentowała administracja pruska. Przygotowana na dni 7 i 8 sierpnia 1898 roku uroczysta rocznica 200-lecia Bractwa nie doszła do skutku. Zaborca na dwa dnie przed terminem zakazał jej organizacji.
Dawna strzelnica bracka mieściła się przy ul. Strzeleckiej w Pniewach na gruntach baron von Massenbach.
W 1904 roku zrodziła się inicjatywa budowy własnego obiektu strzeleckiego, trzy lata później uzyskano teren i wystąpiono o pozwolenie na budowę. W 1914 roku dokonano otwarcia i poświęcenia wybudowanego z własnych środków kompleksu składającego się z kasyna-restauracji, sali widowiskowej, kręgielni, pokoju bilardowego i strzałowni. Wybudowano również tor strzelecki na 18 stanowisk z bunkrem dla tarczowych i wewnętrzną linią telefoniczną. W parku brackim znajdowała się muszla koncertowa.
Lata międzywojenne.
W latach międzywojennych Bractwo Kurkowe w Pniewach spełniało ważną funkcję społeczną, kulturalną i obyczajową, odgrywając istotną rolę w życiu miasta. Z inicjatywy Towarzystwa Przemysłowców, z którego wielu było członkami Bractwa, zorganizowano w Pniewach w dniach 26-29 czerwca 1927 roku, Ogólnopolską Wystawę Przemysłowo-Rolniczą na terenie strzelnicy brackiej. Wielu członków bractwa zasiadało we władzach miasta. Stanowili oni większą część Rady Miasta i Zarządu Miasta.
II wojna światowa i okres powojenny.
Wybuch II wojny światowej spowodował ustanie działalności Bractwa. W obiektach przy ul. Wronieckiej w Pniewach okupant zlokalizował zakład produkujący galanterię dla wermachtu. Po zakończeniu działań wojennych Bractwo Strzeleckie natychmiast wznowiło działalność. Bracia rzemieślnicy gremialnie i nieodpłatnie przystąpili do prac remontowych na strzelnicy i jej budynkach, przywracając im dawny wygląd i świetność.
Pod koniec 1948 roku na mocy dekretów władzy ludowej przystąpiono do likwidacji Kurkowe Bractwa Strzeleckiego w Pniewach. Członkom Bractwa zakazano działalności statutowej pod groźbą więzienia. Bezpowrotnie przepadły dobra brackie zgromadzone w obiekcie, a więc broń, pamiątki i insygnia królewskie. Szczęśliwie ocalał tylko sztandar bracki, który akurat znajdował się w kościele pw. św. Wawrzyńca w Pniewach i był tam przechowywany przez kolejnych proboszczów w ścisłej tajemnicy.
W kolejnych latach obiekty brackie mieściły koszary radzieckich wojsk łącznościowych oraz magazyny płodów rolnych i nawozów Spółdzielni Ogrodniczo-Pszczelarskiej z Nowego Tomyśla.
Czasy współczesne.
Inicjatywę reaktywowana bractwa podjęto w czerwcu 1991 roku, zawiązując komitet organizacyjny. Ustalono listę żyjących braci seniorów, zaczęto zbierać dokumenty i pamiątki z czasów świetności. W dniu 26 czerwca 1994 roku odbyło się pierwsze oficjalne zebranie członków reaktywowanego Bractwa. Starszym Bractwa został Brat Jan Ozorkiewicz. 6 września 1994 r. odbyło się pierwsze po reaktywowaniu strzelanie o godność Króla Kurkowego, został nim brat Michał Ozorkiewicz. Równolegle rozpoczęto starania o zwrócenie majątku bractwa mieszczącego się na ul. Wronieckiej w Pniewach. Starania te zakończyły się sukcesem. Odzyskany majątek wrócił do prawowitych właścicieli, jego stan był niestety opłakany. Strzeleckie Bractwo Kurkowe w Pniewach własnymi środkami wyremontowało obiekt.

</doc>
<doc id="5172212" url="https://pl.wikipedia.org/wiki?curid=5172212" title="Pedro Pires de Miranda">
Pedro Pires de Miranda

Pedro José Rodrigues Pires de Miranda (ur. 30 listopada 1928 w Leirii, zm. 20 kwietnia 2015 w Lizbonie) – portugalski inżynier, menedżer i urzędnik państwowy, minister handlu i turystyki (1978), minister spraw zagranicznych (1985–1987).
Życiorys.
Ukończył inżynierię lądową w Instituto Superior Técnico w ramach Uniwersytetu Technicznego w Lizbonie. Zawodowo związany z przedsiębiorstwami przemysłu paliwowego, obejmował w nich stanowiska menedżerskie i dyrektorskie. Pracował w koncernie BP w Portugalii i Wielkiej Brytanii, później zatrudniony w przedsiębiorstwach Sonap i Ipiranga. Pełnił funkcje dyrektora i prezesa w portugalskiej kompanii Petrogal.
Od sierpnia do listopada 1978 sprawował urząd ministra handlu i turystyki w gabinecie, którym kierował Alfredo Nobre da Costa. W 1979 został przewodniczącym komisji do spraw integracji europejskiej, a w 1980 ambasadorem tytularnym do spraw ropy naftowej. Od listopada 1985 do sierpnia 1987 zajmował stanowisko ministra spraw zagranicznych w rządzie Aníbala Cavaco Silvy.
W latach 90. był przewodniczącym fundacji Fundação Luso-Americana para o Desenvolvimento (FLAD).

</doc>
<doc id="5172214" url="https://pl.wikipedia.org/wiki?curid=5172214" title="Kamienica przy ulicy św. Antoniego 28 we Wrocławiu">
Kamienica przy ulicy św. Antoniego 28 we Wrocławiu

Kamienica przy ulicy św. Antoniego 28 – barokowa, zabytkowa kamienica przy ulicy św. Antoniego we Wrocławiu.
Opis architektoniczny.
Pierwszy budynek przy posesji nr 28 został wzniesiony w XVII wieku w formie wysokiego jednopiętrowego budynku przykrytego czterospadowym dachem z lukarną w formie aediculi na osi fasady. Na parterze posiadał dwa otwory okienne z boniowanymi obramieniami (na widoku domu według Wernera budynek nie ma okien w części parterowej) oraz równie boniowany portal i lizeny flankujące fasadę. 
W 1749 roku uległ zniszczeniu po wybuchu wieży prochowej. Został odbudowany w formie dwupiętrowego, czteroosiowego budynku przykrytego dwuspadowym, kalenicowym dachem z trzema lukarnami. Wokół okien na dwóch kondygnacjach umieszczono opaski. W skrajnej osi zachodniej umieszczono łukową bramę (obecnie wejście do sklepu), a w osi drugiej i trzeciej okna. 
Po 1945 roku.
Działania wojenne w 1945 roku nie uszkodziły poważnie budynku. Został on odrestaurowany w uproszczonej formie, z dachu usunięto lukarny; zostały przywrócone dopiero po remoncie w ok. 2013 roku. Zmieniony został układ okien; zostały one umieszczone w pierwszej wschodniej osi i w kolejnej trzeciej. W osi drugiej umieszczono otwór drzwiowy. 

</doc>
<doc id="5172216" url="https://pl.wikipedia.org/wiki?curid=5172216" title="Edison Smart T1.0">
Edison Smart T1.0

Edison Smart T1.0 – samochód dostawczy klasy miejskiej produkowany pod południowokoreańską marką Edison od 2021 roku.
Historia i opis modelu.
W 2017 roku nowo powstałe południowokoreańskie przedsiębiorstwo Edison Motors przedstawiło wczesnorozwojowy prototyp swojego niewielkiego samochodu dostawczego o napędzie elektrycznym, wykorzystując dla układu napędowego nadwozie Kii Bongo EV. 
Po trwającym 3 lata procesie konstrukcyjnym, samochód pod nazwą Edison Smart T1.0 zadebiutował po raz pierwszy w czerwcu 2020 roku, tym razem zyskując już autorski projekt nadwozia z dużymi, agresywnie stylizowanymi reflektorami, a także podwoziem do zabudowy, które w standardzie posiada dużą skrzynię transportową lub skrzyniową platformę. Prezentując model Smart T1.0, Edison Motors przełamało tym samym dotychczasowy monopol koncernu Hyundai Motor Group w klasie małych elektrycznych pojazdów dostawczych.
Sprzedaż.
Smart T1.0 oferowany jest wyłącznie na rodzimym rynku południowokoreańskim, gdzie jego sprzedaż rozpoczęła się w 2021 roku jako odpowiedź na podobnej koncepcji konkurencyjne konstrukcje Kii i Hyundaia.
Dane techniczne.
Edison Smart T1.0 jest samochodem w pełni elektrycznym, który napędzany jest silnik o mocy 176 KM i maksymalnym momencie obrotowym 4500 Nm. Akumulator litowo-jonowy wyróżnia się pojemnością 51 kWh, który pozwala przejechać na jednym ładowaniu ok. 200 kilometrów.

</doc>
<doc id="5172222" url="https://pl.wikipedia.org/wiki?curid=5172222" title="Wiesława Grajkowska">
Wiesława Grajkowska

Wiesława Anna Grajkowska (ur. 25 lipca 1958) – polska patomorfolożka i neuropatolożka.
Życiorys.
Wiesława Grajkowska w 1983 ukończyła studia medyczne w Akademii Medycznej w Warszawie. W 1986 zrobiła specjalizację I stopnia, a w 1990 II stopnia w zakresie patomorfologii. Od 2007 specjalistka w zakresie neuropatologii. W 2000 doktoryzowała się w Instytucie „Pomnik – Centrum Zdrowia Dziecka” w dziedzinie nauk medycznych w specjalności patomorfologia na podstawie dysertacji "Analiza fenotypowa prymitywnego guza neuroektodermalnego (PNET) ośrodkowego układu nerwowego u dzieci jako próba wyodrębnienia czynników prognostycznie przydatnych" (promotor – Wiesław Dura). Tamże habilitowała się w 2012, przedstawiając dzieło "Neuropatologia stwardnienia guzowatego u dzieci". W 2020 otrzymała tytuł naukowy profesora nauk medycznych i nauk o zdrowiu.
Zainteresowania badawcze Grajkowskiej obejmują: neuroonkologię wieku dziecięcego i dorosłych oraz zagadnienia neuropatologiczne; diagnostykę nowotworów wieku rozwojowego; neuropatologię i podłoże molekularne padaczki związanej ze stwardnieniem guzowatym i dysplazją korową.
Od ukończenia studiów zawodowo związana przede wszystkim z Centrum Zdrowia Dziecka, gdzie kieruje Pracownią Onkopatologii i Biostruktury Medycznej. Pracuje bądź pracowała także w Zakładzie Patomorfologii Centralnym Szpitalu Klinicznym MSWiA w Warszawie, Instytucie Gruźlicy i Chorób Płuc, Instytucie Medycyny Doświadczalnej i Klinicznej im. Mirosława Mossakowskiego Polskiej Akademii Nauk, Zakładzie Patomorfologii Szkoły Nauk Medycznych Centrum Medycznego Kształcenia Podyplomowego.
Od 5 marca 2020 konsultantka krajowa w zakresie neuropatologii. Członkini Komitetu Polityki Naukowej w kadencji 2018–2020 oraz członkini zarządu Stowarzyszenia Neuropatologów Polskich.
W 2012 „za zasługi w działalności na rzecz ochrony zdrowia oraz rozwoju pediatrii w Polsce” odznaczona Złotym Krzyżem Zasługi.

</doc>
<doc id="5172226" url="https://pl.wikipedia.org/wiki?curid=5172226" title="Constantin Sandu (piłkarz)">
Constantin Sandu (piłkarz)

Constantin Sandu (ur. 15 września 1993 w Kiszyniowie) – mołdawski piłkarz występujący na pozycji lewego skrzydłowego w mołdawskim klubie Petrocub Hîncești oraz reprezentacji Mołdawii.

</doc>
<doc id="5172228" url="https://pl.wikipedia.org/wiki?curid=5172228" title="Sergiu Plătică">
Sergiu Plătică

Sergiu Plătică (ur. 5 czerwca 1991 w Kiszyniowie) – mołdawski piłkarz występujący na pozycji napastnika w mołdawskim klubie Petrocub Hîncești oraz reprezentacji Mołdawii.
Życie prywatne.
Jego starszy brat Mihai, również jest piłkarzem.

</doc>
<doc id="5172232" url="https://pl.wikipedia.org/wiki?curid=5172232" title="Mihai Plătică">
Mihai Plătică

Mihai Plătică (ur. 15 marca 1990 w Kiszyniowie) – mołdawski piłkarz występujący na pozycji defensywnego pomocnika w mołdawskim klubie Petrocub Hîncești. Były młodzieżowy reprezentant Mołdawii.
Życie prywatne.
Jego młodszy brat Sergiu, również jest piłkarzem.

</doc>
<doc id="5172239" url="https://pl.wikipedia.org/wiki?curid=5172239" title="Victor Bogaciuc">
Victor Bogaciuc

Victor Bogaciuc (ur. 17 października 1999) – mołdawski piłkarz występujący na pozycji środkowego pomocnika w mołdawskim klubie Petrocub Hîncești oraz reprezentacji Mołdawii.

</doc>
<doc id="5172242" url="https://pl.wikipedia.org/wiki?curid=5172242" title="Dorota Berbelska">
Dorota Berbelska

Dorota Katarzyna Berbelska (ur. 6 kwietnia 1962 w Toruniu) – polska muzeolog, kustosz i kuratorka wystaw. Współorganizatorka oddziału Muzeum Sztuki w Łodzi, Muzeum Pałacu Herbsta. Od 1990 kierownik Muzeum Pałacu Herbsta.
Życiorys.
Urodziła i wychowała się w Toruniu. W 1986 ukończyła studia z muzealnictwa na Wydziale Sztuk Pięknych Uniwersytetu Mikołaja Kopernika w Toruniu, jej promotorem był dr hab. prof. UMK Michał Woźniak.Całą swoją karierę zawodową związała z łódzką Willą Edwarda Herbsta. Zaraz po ukończeniu studiów otrzymała ofertę pracy w zespole muzealników realizującym prace rewitalizacyjne Willi Edwarda Herbsta, ofertę przyjęła i została zatrudniona przez ówczesnego dyrektora Muzeum Sztuki w Łodzi, Ryszarda Stanisławskiego. Była to niezwykła szansa dla świeżego absolwenta, gdyż nieczęsto nadarzała się okazja tworzenia muzeum od podstaw. Pracując w zespole prowadzącym prace rewitalizacyjne współpracowała m.in. z Joanna Bojarską-Syrek, która była kierownikiem zespołu. Przez pierwsze lata pracy, gdy pałac nie był jeszcze udostępniony dla zwiedzających, zajmowała się współtworzeniem przyszłej ekspozycji muzealnej. W 1990 Willa Edwarda Herbsta po wieloletnich przygotowaniach została udostępniona zwiedzającym. W tym samym roku Dorota Berbelska została powołana przez ówczesnego dyrektora Muzeum Sztuki w Łodzi Ryszarda Stanisławskiego na stanowisko kierownika nowo powstałego oddziału Muzeum Pałacu Herbsta. Pod jej kierownictwem Muzeum Pałac Herbsta otrzymało nagrodę Europa Nostra oraz Nagrodę Sybilla. W 2015 kierowane przez nią muzeum otrzymało zarządzeniem Prezydenta RP Bronisława Komorowskiego tytuł Pomnika Historii. Berbelska doprowadziła także do utworzenia Galerii Sztuki Dawnej w budynku dawnych powozowni. Funkcję kierownika Muzeum Pałacu Herbsta sprawuje do dziś. Od 2004 pełni także funkcję członka zarządu Towarzystwa Przyjaciół Pałacu Herbsta. Jest autorką i współautorką wielu wystaw i publikacji.
Publikacje.
Jest autorką i współautorką m.in.:

</doc>
<doc id="5172243" url="https://pl.wikipedia.org/wiki?curid=5172243" title="Karol Rodek">
Karol Rodek

Karol Rodek (ur. 1 albo 7 lipca 1927 w Sosnowcu, zm. 12 lutego 2004 w Warszawie) – polski dyplomata, ambasador w Indonezji (1978–1980), konsul generalny w Edynburgu (do 1989).
Życiorys.
Ukończył studia w Wyższej Szkole Nauk Społecznych przy KC PZPR oraz Szkole Głównej Służby Zagranicznej. Od 1948 do 1951 pracował w Ministerstwie Przemysłu. Od 1952 zatrudniony w Ministerstwie Spraw Zagranicznych. W 1956 attaché w Ambasadzie w Rangunie. W latach 1957–1962 attaché w Konsulacie Generalnym w Sztokholmie. W latach 1966–1967 szef delegacji PRL w Międzynarodowej Komisji Nadzoru i Kontroli w Kambodży. Od 1968 do 1972 na stanowisku dyrektora departamentu w MSZ, zaś od 1973 do 1976 wicedyrektora. W latach 1976–1980 ambasador PRL w Indonezji, akredytowany także w Singapurze. Po powrocie doradca ministra w Departamencie II MSZ. Następnie do 1989 konsul generalny PRL w Edynburgu. 
Odznaczony Medalem 10-lecia Polski Ludowej (1955).
Działacz Stowarzyszenia Przyjaciół Klimontowa. Żonaty, ma jednego syna, Jacka.

</doc>
<doc id="5172244" url="https://pl.wikipedia.org/wiki?curid=5172244" title="Dylan Alcott">
Dylan Alcott

Dylan Martin Alcott, OAM (ur. 4 grudnia 1990 w Melbourne) – australijski tenisista niepełnosprawny startujący w kategorii quadów, były zawodnik koszykówki na wózkach, prezenter radiowy.
Kariera w koszykówce na wózkach.
W wieku 13 lat rozpoczął starty w koszykówce na wózkach. W 2006 roku, podczas mistrzostw świata zadebiutował w reprezentacji narodowej, z którą zdobył brązowy medal.
W 2008 był członkiem zespołu Australii, który zdobył złoty medal igrzysk paraolimpijskich, w finale pokonując ekipę Kanady 72:60. W 2010 roku, startując z reprezentacją narodową na mistrzostwach świata zdobył złoty medal. Dwa lata później, podczas igrzysk paraolimpijskich w Londynie był członkiem zespołu, który dotarł do finału turnieju. W decydującym meczu drużyna Australii przegrała z ekipą Kanady 58:64 i tym samym zdobyła srebrny medal igrzysk.
Kariera w tenisie na quadach.
W 2014 roku osiągnął status profesjonalny w tenisie na wózkach, który trenował w dzieciństwie. Startując w kategorii quadów, wygrał 15 turniejów wielkoszlemowych w grze pojedynczej oraz 8 w grze podwójnej. Zdobył również trzy złote medal igrzysk paraolimpijskich: dwa w grze pojedynczej (Rio de Janeiro 2016, Tokio 2020) oraz jeden w grze podwójnej (2016). Ponadto zdobył srebrny medal igrzysk paraolimpijskich w grze podwójnej (2020). W 2021 roku zdobył Złotego Wielkiego Szlema, czyli wygrał wszystkie turnieje wielkoszlemowe w sezonie oraz dodatkowo triumfował na igrzyskach paraolimpijskich w tym samym roku. W rankingu ITF był liderem zarówno w singlu, jak i w deblu. W całej karierze Alcott zwyciężył w 44 turniejach singlowych i 30 deblowych.
W 2022 roku po Australian Open zakończył karierę.

</doc>
<doc id="5172251" url="https://pl.wikipedia.org/wiki?curid=5172251" title="Ștefan Efros">
Ștefan Efros

Ștefan Efros (ur. 8 maja 1990 w Măgdăcești) – mołdawski piłkarz występujący na pozycji środkowego obrońcy w mołdawskim klubie Petrocub Hîncești.

</doc>
<doc id="5172253" url="https://pl.wikipedia.org/wiki?curid=5172253" title="Kolońska i szlugi">
Kolońska i szlugi

Kolońska i szlugi – szósty singel polskiej piosenkarki Sanah z jej drugiego albumu studyjnego pt. "Irenka". Singel został wydany 29 października 2021. Sanah napisała i skomponowała utwór wraz z Jakubem Galińskim.
Piosenka była nominowana do nagrody polskiego przemysłu fonograficznego Fryderyka w kategoriach: „utwór roku” i „teledysk roku”.
Kompozycja znalazła się na 3. miejscu listy AirPlay – Top, najczęściej odtwarzanych utworów w polskich rozgłośniach radiowych. Nagranie otrzymało w Polsce status poczwórnie platynowego singla, przekraczając liczbę 200 tysięcy sprzedanych kopii.
Geneza utworu i historia wydania.
Piosenka została napisana i skomponowana przez Zuzannę Jurczak i Jakuba Galińskiego. Zostały stworzone dwie wersje utworu, pierwsza – wyprodukowana przez Galińskiego, druga – przez Arkadiusza Koperę (tzw. „wersja do snu”).
Singel ukazał się w formacie digital download 29 października 2021 w Polsce za pośrednictwem wytwórni płytowej Magic Records w dystrybucji Universal Music Polska. Piosenka została umieszczona na drugim albumie studyjnym Sanah – "Irenka" w wersji finalnej.
15 lutego 2022 zaprezentowała piosenkę wraz z Wojtkiem Urbańskim podczas gali Bestsellery Empiku 2021.
W marcu 2022 singel uzyskał nominację do nagrody polskiego przemysłu fonograficznego Fryderyka w kategoriach: „utwór roku” i „teledysk roku”.
Utwór znalazł się na kilkunastu polskich składankach m.in. "Bravo Hits: Zima 2022" (wydana 26 listopada 2021), "Hity na czasie: Zima 2022" (wydana 3 grudnia 2021), "Hity na czasie: Wiosna 2022" (wydana 11 marca 2022) i "Bravo Hits: Wiosna 2022" (wydana 18 marca 2022).
„Kolońska i szlugi” w stacjach radiowych.
Nagranie było notowane na 3. miejscu w zestawieniu AirPlay – Top, najczęściej odtwarzanych utworów w polskich rozgłośniach radiowych.
Teledysk.
Do utworu powstał teledysk w reżyserii samej piosenkarki i Michała Pańszczyka, który udostępniono w dniu premiery singla za pośrednictwem serwisu YouTube.
Wideo znalazło się na 1. miejscu na liście najczęściej odtwarzanych teledysków przez telewizyjne stacje muzyczne.

</doc>
<doc id="5172254" url="https://pl.wikipedia.org/wiki?curid=5172254" title="2x2 (stacja telewizyjna)">
2x2 (stacja telewizyjna)



</doc>
<doc id="5172256" url="https://pl.wikipedia.org/wiki?curid=5172256" title="MiMi Aung">
MiMi Aung

MiMi Aung (ur. 1968) – birmańsko-amerykańska inżynier, kierownik projektu w NASA Jet Propulsion Laboratory (JPL). Jest główną inżynier marsjańskiego helikoptera "Ingenuity", pierwszego pozaziemskiego statku powietrznego. Absolwentka uniwersytetu w Illinois.

</doc>
<doc id="5172260" url="https://pl.wikipedia.org/wiki?curid=5172260" title="Josh Cavallo">
Josh Cavallo

Joshua John Cavallo (ur. 13 listopada 1999) australijski piłkarz, występujący na pozycji lewego obrońcy i środkowego pomocnika w australijskim Adelaide United. Cavallo występował również w reprezentacji Australii U-20.
Młodość.
Joshua John Cavallo urodził się 13 listopada 1999 r. w Bentleigh East w Stanie Wiktoria.
Kariera zawodowa.
Kariera juniorska.
Cavallo reprezentował Melbourne Victory FC Youth i Melbourne City FC Youth.
Western United.
15 kwietnia 2019 roku Melbourne City ogłosiło, że Cavallo opuści klub po wygaśnięciu kontraktu pod koniec sezonu 2018/2019. 
24 czerwca 2019 nowa drużyna w A-League, Western United ogłosiła, że Cavallo dołączy do klubu przed jego inauguracyjnym sezonem. Zadebiutował 3 stycznia 2020 roku w przegranym 3:2 meczu z Melbourne City.
Western United ogłosiło, że Cavallo opuści klub 10 lutego 2021 r. 
Adelaide United.
18 lutego 2021 Cavallo podpisał krótkoterminowy kontrakt na grę w Adelaide United. Po udanym występie w sezonie 2020/2021, 11 maja podpisał dwuletnie przedłużenie kontraktu i został nagrodzony nagrodą Adelaide United's A-League Rising Star, w którym której wystąpił w 15 ze wszystkich 18 meczów .
Życie osobiste.
Cavallo wyoutował się jako gej w październiku 2021 jako pierwszy profesjonalny piłkarz występujący w najwyższej klasie rozgrywkowej. W oświadczeniu powiedział: „Mam nadzieję, że dzieląc się tym, kim jestem, mogę pokazać innym, którzy identyfikują się jako LGBTQ+, że są mile widziani w społeczności piłkarskiej”.

</doc>
<doc id="5172272" url="https://pl.wikipedia.org/wiki?curid=5172272" title="Joanna Kordjak">
Joanna Kordjak

Joanna Kordjak-Piotrowska – polska historyczka sztuki i kuratorka wystaw. Jest autorką publikacji, w tym tekstów o charakterze naukowym, towarzyszących wystawom. Specjalizuje się w sztuce polskiej XX wieku, ze szczególnym uwzględnieniem twórczości Andrzeja Wróblewskiego.
W 2003 roku ukończyła historię sztuki na Uniwersytecie Warszawskim. Następnie rozpoczęła badania do pracy doktorskiej na temat twórczości Andrzeja Wróblewskiego. Praca przygotowywana jest pod kierunkiem dr hab. Joanny Sosnowskiej.
W latach 2002–2006 pracowała w Gabinecie Rycin i Rysunków Muzeum Narodowego w Warszawie, od 2006 roku jako starszy asystent. Od roku 2007 pracuje na stanowisku kuratora w Zachęcie Narodowej Galeria Sztuki w Warszawie.
Nagrody.
W 2016 roku, wraz z Agnieszką Szewczyk – współkuratorką wystawy „Zaraz po wojnie” i współautorką publikacji towarzyszącej wystawie, otrzymała Nagrodę Krytyki Artystycznej im. Jerzego Stajudy za rok 2015. W uzasadnieniu podkreślono „naukowy charakter przedsięwzięcia po raz pierwszy sięgającego do problematyki lat 1944–1948 w sztuce polskiej”.

</doc>
<doc id="5172275" url="https://pl.wikipedia.org/wiki?curid=5172275" title="Facebook (przedsiębiorstwo)">
Facebook (przedsiębiorstwo)



</doc>
<doc id="5172276" url="https://pl.wikipedia.org/wiki?curid=5172276" title="Pod Forendówką">
Pod Forendówką

Pod Forendówką – duża polana w Pieninach Czorsztyńskich. Znajduje się na północno-wschodnim stoku Łączanej opadającym do doliny Zagrońskiego Potoku. Jej południowym obrzeżem prowadzi niebieski szlak turystyczny. Po jego północnej stronie od Czoła aż po Macelaka ciągnie się długa koszona łąka. Pod Forendówką to jej część wschodnia, ciągnąca się od doliny Zagrońskiego Potoku po grzbiet od Łączanej do Średniego Gronia. Pod lasem na grzbiecie tym jest szałas. Ta sama łąka ciągnie się również po zachodniej stronie grzbietu Łączanej. Na mapie Geoportalu jej części mają nazwy: Forendówki, Stodolisko i Polanki.
Polana Pod Forendówką znajduje się na wysokości około 730–800 m. Dzięki specyficznym warunkom glebowym, klimatycznym i geograficznym łąki i polany Pienińskiego Parku Narodowego były siedliskiem bardzo bogatym gatunkowo. Zmiana sposobu ich użytkowania lub zaprzestanie ich użytkowania sprawiło, że zmniejszyła się ich różnorodność gatunkowa.
Polana znajduje się w granicach wsi Hałuszowa w województwie małopolskim, w powiecie nowotarskim, będąca sołectwem w gminie Krościenko nad Dunajcem.

</doc>
<doc id="5172277" url="https://pl.wikipedia.org/wiki?curid=5172277" title="Meta (przedsiębiorstwo)">
Meta (przedsiębiorstwo)



</doc>
<doc id="5172279" url="https://pl.wikipedia.org/wiki?curid=5172279" title="Forendówki (polana)">
Forendówki (polana)

Forendówki, Stodolisko, Średnie Styki – duża polana w Pieninach Czorsztyńskich. Znajduje się na północnych stokach grzbietu ciągnącego się od Łączanej do Macelaka. Na mapie Geoportalu jej części mają nazwy: Forendówki, Stodolisko i Polanki, Józef Nyka podaje nazwy Stodolisko i Średnie Styki. Ta sama polana ciągnie się jeszcze dalej na północny wschód opadając do doliny Zagrońskiego Potoku. Ta druga jej część ma nazwę Pod Forendówką. Rozdziela je grzbiet biegnący od Łączanej do szczytu Średni Groń. Na grzbiecie tym pod lasem znajduje się szałas.
Forendówki to koszona łąka. Dawniej stała na niej kryta słomianą strzechą stodoła, w której trzymano siano, a jeszcze do lat 60. XX wieku część polany była zaorana. Północnym obrzeżem polany prowadzi niebieski szlak turystyczny. Rozciągają się z niego widoki na Pasmo Lubania i Beskid Sądecki. Na obrzeżu polany i lasu jest ławeczka dla turystów. Widoczny z niej jest masyw Lubania z wieżą widokową.
Polana Forendówki znajduje się na wysokości około 710–800 m. Jej środkiem biegnie terenowa droga równolegle do ścieżki szlaku turystycznego. Dzięki specyficznym warunkom glebowym, klimatycznym i geograficznym łąki i polany Pienińskiego Parku Narodowego były siedliskiem bardzo bogatym gatunkowo. W latach 1987–1988 znaleziono tu dwa rzadkie w Polsce gatunek porostów – płaskotka rozlana "Parmeliopsis ambigua" i "Rinodina dubyana". Zmiana sposobu użytkowania polan lub zaprzestanie ich użytkowania sprawiło, że zmniejszyła się ich różnorodność gatunkowa.
Forendówki znajdują się w granicach wsi Tylka w województwie małopolskim, w powiecie nowotarskim, w gminie Krościenko nad Dunajcem.

</doc>
<doc id="5172281" url="https://pl.wikipedia.org/wiki?curid=5172281" title="Stodolisko">
Stodolisko



</doc>
<doc id="5172284" url="https://pl.wikipedia.org/wiki?curid=5172284" title="Przyprawa (Diuna)">
Przyprawa (Diuna)



</doc>
<doc id="5172285" url="https://pl.wikipedia.org/wiki?curid=5172285" title="Za Skałką">
Za Skałką

Za Skałką, Wydziorki – polana w Pieninach. Znajduje się na północnym zboczu między Czołem a Łączaną. Kilkadziesiąt metrów na południe od niej przebiega szlak turystyczny biegnący granią Pienin Czorsztyńskich. Polana jest z niego niewidoczna, gdyż oddziela ją pas lasu
Polana Za Skałką znajduje się na wysokości około 750–790 m na stoku lekko opadającym w kierunku północno-zachodnim do doliny Zagrońskiego Potoku. Górą łączy się z polaną Wydziorki (Wielka Dolina), która znajduje się na stoku północno-wschodnim, opadającym do doliny Pienińskiego Potoku. Obydwie polany są poza szlakiem turystycznym w obrębie Pienińskiego Parku Narodowego.
Dzięki specyficznym warunkom glebowym, klimatycznym i geograficznym łąki i polany Pienińskiego Parku Narodowego były siedliskiem bardzo bogatym gatunkowo. Rosły na nich także liczne gatunki storczyków. Zmiana lub zaprzestanie ich użytkowania sprawiło, że zmniejszyła się ich różnorodność gatunkowa. W latach 1986–1988 na polanach Za Skałką i Wydziorki zanotowano występowanie dwóch rzadkich gatunków storczyków: kukułka bzowa ("Dactylorhiza sambucina") i kukułka Fuchsa ("Dactylorhiza fuchsii"). Obecnie na większości łąk Pienińskiego Parku Narodowego storczyki już nie występują, lub występują tylko 1–2 pospolite gatunki.
W 1987 r. J. Kiszka na polanie Za Skałką (Wydziorki) znalazł rzadki gatunek porosta jaskrawiec drobniutki ("Xanthocarpia crenulatella").
Polana znajduje się w Pienińskim Parku Narodowym, w miejscowości Krościenko nad Dunajcem w województwie małopolskim, w powiecie nowotarskim.

</doc>
<doc id="5172288" url="https://pl.wikipedia.org/wiki?curid=5172288" title="NXT UK Heritage Cup">
NXT UK Heritage Cup

NXT UK Heritage Cup – były tytuł mistrzowski dywizji profesjonalnego wrestlingu stworzony i promowany przez federację WWE. Mistrzostwo było bronione w brandzie NXT UK. Pierwszym mistrzem był A-Kid. Ostatnim posiadaczem był Noam Dar, który był w swoim drugim panowaniu.
Historia.
NXT UK rozpoczęło swoją działalność pod koniec 2016 roku, jednak dopiero w 2018 roku oficjalnie zostało uznane za gałąź branżowa federacji i reprezentację brandu NXT, w Wielkiej Brytanii. 10 września 2020 WWE ogłosiło wznowienie brandu NXT UK po przerwie produkcyjnej od marca z powodu pandemii COVID-19. Wraz ze wznowieniem ogłoszono turniej o NXT UK Heritage Cup do wyłonienia inauguracyjnego NXT UK Heritage Cup Championa.
Ośmioosobowy turniej odbył się na odcinkach "NXT UK" i był emitowany od 1 października do 26 listopada. W finale wyemitowanym 26 listopada A-Kid pokonał Trenta Sevena i został inauguracyjnym mistrzem.
W przeciwieństwie do innych mistrzostw w WWE, mistrzostwo NXT UK Heritage jest pucharem, a nie pasem mistrzowskim. Jest też bronione w walkach ze stypulacją British Rounds Rules.
W sierpniu 2022 roku, WWE ogłosiło, że brand NXT UK zostanie zawieszony i ponownie uruchomi się jako NXT Europe w 2023 roku. W związku z tym mistrzostwa NXT UK zostały zunifikowane w ich odpowiednikami mistrzostw NXT. Następnie, NXT United Kingdom Championship zostało zdezaktywowane 4 września 2022 roku na Worlds Collide. Heritage Cup był jedynym tytułem NXT UK, który nie został zunifikowany ani broniony podczas gali. Nie było żadnych ogłoszeń dotyczących przyszłości tytułu, ale strona WWE wciąż pokazuje, że jest aktywny.
Panowania.
W historii było czterech mistrzów, a Noam Dar posiadał tytuł najwięcej razy, posiadając go dwukrotnie oraz posiadał tytuł najdłużej, bo jego pierwsze panowanie trwało 260 dni. Pierwszym mistrzem był A-Kid, który był również najmłodszym mistrzem, wygrywając tytuł w wieku 23 lat, a Trent Seven był najstarszym, wygrywając tytuł, gdy miał 40 lat.

</doc>
<doc id="5172291" url="https://pl.wikipedia.org/wiki?curid=5172291" title="Leto Atryda">
Leto Atryda



</doc>
<doc id="5172293" url="https://pl.wikipedia.org/wiki?curid=5172293" title="Stefan Knezevic">
Stefan Knezevic

Stefan Knezevic (serb.-chorw. Stefan Knežević; ur. 30 października 1996 w Lucernie) – szwajcarski piłkarz pochodzenia serbskiego grający na pozycji środkowego obrońcy. Od 2021 jest zawodnikiem klubu Royal Charleroi.
Kariera klubowa.
Swoją piłkarską karierę Knezevic rozpoczął w klubie FC Luzern. W 2016 roku awansował do pierwszego zespołu i 9 kwietnia 2017 zadebiutował w jego barwach w Swiss Super League w wygranym 2:0 wyjazdowym meczu z FC Vaduz. W sezonie 2020/2021 zdobył z Luzern Puchar Szwajcarii. W FC Luzern spędził pięć sezonów.
1 lipca 2021 Knezevic przeszedł do belgijskiego Royalu Charleroi, a swój debiut w nim zanotował 24 lipca 2021 w wygranym 3:0 wyjazdowym spotkaniu z KV Oostende.

</doc>
<doc id="5172294" url="https://pl.wikipedia.org/wiki?curid=5172294" title="Stefan Knežević">
Stefan Knežević



</doc>
<doc id="5172296" url="https://pl.wikipedia.org/wiki?curid=5172296" title="Ernest Budge">
Ernest Budge



</doc>
<doc id="5172300" url="https://pl.wikipedia.org/wiki?curid=5172300" title="Reprezentacja Związku Radzieckiego w piłce nożnej kobiet">
Reprezentacja Związku Radzieckiego w piłce nożnej kobiet

Reprezentacja Związku Radzieckiego w piłce nożnej kobiet ) – drużyna, która funkcjonowała w czasie istnienia Związku Radzieckiego, w latach 1990-1991.
Reprezentacja została założona w 1990 roku. Oleg Lapszin pełnił funkcję trenera drużyny przez 20 miesięcy jej istnienia.
Pierwsza gra radzieckiej reprezentacji kobiet odbyła się 26 marca 1990 roku w Kazanłyku w Bułgarii przeciwko bułgarskiej drużynie i zakończyła się wygraną 4:1. Reprezentacja ZSRR kobiet nie wzięła udziału w kwalifikacjach do Mistrzostw Europy Kobiet w 1991 roku, zamiast tego rozgrywała mecze towarzyskie.
Związek Radziecki zgłosił się do rozgrywek o Mistrzostwo UEFA Kobiet 1993, co oznaczałoby jego pierwszy występ w oficjalnym turnieju piłki nożnej kobiet. Swój jedyny oficjalny mecz sowiecka drużyna narodowa rozegrała 6 października 1991 roku, wygrywając 2:1 z Węgrami. Był to jednocześnie ostatni mecz zespołu, który zakończył swoje krótkie istnienie bilansem 9 zwycięstw, 9 remisów i 16 porażek. Drugi mecz kwalifikacyjny został rozegrany w lutym 1992 roku po rozpadzie Związku Piłki Nożnej ZSRR, a debiutująca reprezentacja Rosji kobiet reprezentowała nową Federację Rosyjską i grała po flagą WNP.

</doc>
<doc id="5172305" url="https://pl.wikipedia.org/wiki?curid=5172305" title="Reprezentacja ZSRR w piłce nożnej kobiet">
Reprezentacja ZSRR w piłce nożnej kobiet



</doc>
<doc id="5172306" url="https://pl.wikipedia.org/wiki?curid=5172306" title="Łączana">
Łączana

Łączana (818 m) – szczyt w grani głównej Pienin Czorsztyńskich znajdujący się pomiędzy Nową Górą a Macelakiem. Jest to szczyt o bardzo małej wybitności, ma jednak znaczenie topograficzne. Na południe odchodzi od niego krótki boczny grzbiet z Kirową Skałką. Grzbiet ten oddziela jary dwóch potoków: Kirowego Potoku (po zachodniej stronie) i Czarnego Potoku (po wschodniej stronie). Na północ od Łączanej również odchodzi grzbiet ze szczytami Średni Groń i Groń. Grzbiet ten oddziela dolinkę Białego Potoku od doliny Zagrońskiego Potoku.
Łączana jest porośnięta lasem, ale na jej północnym grzbiecie są dwie duże polany ciągnące się od Czoła po Macelaka: Pod Forendówką i Forendówki. Po południowo-zachodniej stronie szczytu Łączanej jest polana Młaka.
Szlak turystyczny.
Przez szczytŁączanej prowadzi główny szlak Pienin Czorsztyńskich.

</doc>
<doc id="5172310" url="https://pl.wikipedia.org/wiki?curid=5172310" title="Drink ID">
Drink ID



</doc>
<doc id="5172313" url="https://pl.wikipedia.org/wiki?curid=5172313" title="Nikola Storm">
Nikola Storm

Nikola Storm (ur. 30 września 1994 w Maldegem) – belgijski piłkarz grający na pozycji lewoskrzydłowego. Od 2018 jest zawodnikiem klubu KV Mechelen.
Kariera klubowa.
Swoją piłkarską karierę Storm rozpoczynał w juniorach takich klubów jak: KSK Maldegem (2001-2004), KSC Lokeren (2004-2008) i Club Brugge (2008-2013). W 2013 roku został zawodnikiem pierwszego zespołu Club Brugge. 7 grudnia 2013 zadebiutował w nim w pierwszej lidze belgijskiej w zwycięskim 3:0 domowym meczu z KV Mechelen, gdy w 75. minucie zmienił Maxime'a Lestienne'a. W sezonie 2014/2015 wywalczył z Brugge wicemistrzostwo Belgii oraz zdobył Puchar Belgii.
Latem 2015 roku Storm został wypożyczony do SV Zulte Waregem, w którym swój debiut zaliczył 12 września 2015 w zremisowanym 1:1 domowym meczu z KAA Gent. W Zulte Waregem spędził rok.
W styczniu 2017 Storm ponownie udał się na wypożyczenie, tym razem do drugoligowego OH Leuven. Swój debiut w nim zanotował 14 stycznia 2017 w przegranym 1:3 domowym meczu z AFC Tubize. W zespole Leuven grał przez półtora roku.
1 lipca 2018 Storm przeszedł za 250 tysięcy euro do drugoligowego KV Mechelen. Zadebiutował w nim 4 sierpnia 2018 w zremisowanym 1:1 wyjazdowym meczu z OH Leuven. W sezonie 2018/2019 wywalczył z Mechelen mistrzostwo drugiej ligi i awans do pierwszej. Sięgnął również po Puchar Belgii. W finale pucharu z KAA Gent, wygranym przez Mechelen 2:1, strzelił gola.
Kariera reprezentacyjna.
Storm grał w młodzieżowych reprezentacjach Belgii na szczeblach U-16, U-17, U-18 i U-19.

</doc>
<doc id="5172320" url="https://pl.wikipedia.org/wiki?curid=5172320" title="Arthur De Greef">
Arthur De Greef



</doc>
<doc id="5172323" url="https://pl.wikipedia.org/wiki?curid=5172323" title="Ostatni zjadacz grzechu (film)">
Ostatni zjadacz grzechu (film)

Ostatni zjadacz grzechu – amerykański film dramatyczny z 2007 roku w reżyserii Michaela Landona juniora. Adaptacja powieści Francine Rivers o tym samym tytule.
Fabuła.
Akcja toczy się w 1850 Appakachii, w środowisku irlandzkich osadników. 10-letnia Cadi Forbes jest dręczona poczuciem winy z powodu śmierci swojej siostry Fii. Wierzy, że pomóc jej może tajemniczy mężczyzna, Zjadacz Grzechu. Mężczyzna ten żyje w osamotnieniu, gdyż nikt nie może na niego patrzeć. Mimo sprzeciwu rodziny i otoczenia, dziewczynka decyduje spotkać się ze zjadaczem grzechów, ponieważ pragnie, aby ten zmazał jej winę związaną ze śmiercią jej siostry.

</doc>
<doc id="5172327" url="https://pl.wikipedia.org/wiki?curid=5172327" title="Andrzej Bieniek (ekonomista)">
Andrzej Bieniek (ekonomista)

Andrzej Bieniek, ps. „Krawczyk”, „Drabek” (ur. 17 października 1895 w Bratucicach, zm. 26 lipca 1944 w Warszawie) – polski ekonomista, doktor nauk ekonomicznych, wykładowca w tajnej Szkole Głównej Handlowej w Warszawie, legionista, porucznik Wojska Polskiego, żołnierz Armii Krajowej.
Od 1942 kierował Wydziałem Centralnej Księgowości wchodzącym w skład VII Oddziału Komendy Głównej Armii Krajowej, noszącego nazwę: Biuro Finansów i Kontroli. Rozstrzelany 26 lipca 1944 w ruinach getta w Warszawie.
Okres przed II wojną światową.
Andrzej Bieniek urodził się w rodzinie chłopskiej Michała i Katarzyny z domu Rachwał. 
Po ukończeniu szkoły podstawowej w Bratucicach uczęszczał do bocheńskiego gimnazjum (obecnie I LO w Bochni), które przerwał i 6 września 1914 wstąpił do Legionów Polskich. Początkowo służył w 2 Pułku Piechoty. Od 10 maja 1915 służył w 10 Kompanii III Batalionu 4 Pułku Piechoty III Brygady Legionów Polskich, zaś od 16 czerwca 1916 w orkiestrze pułku. Już jako żołnierz Legionów uzyskał w 1916 świadectwo dojrzałości. 12 czerwca 1917 wystąpił do Tymczasowej Rady Stanu o przyznanie mu obywatelstwa Królestwa Polskiego. Był odnotowany także w 6 Pułku Piechoty III Brygady Legionów Polskich. Podjął też studia na Wydziale Prawa i Administracji Uniwersytetu Jagiellońskiego, które jednak okazały się trudne do pogodzenia ze służbą wojskową. 
Przeniósł się do Krajowej Szkoły Kupieckiej w Przemyślu, którą ukończył w 1918. W tym czasie też pracował w cukrowni w Chodorowie, należącej do arystokratycznej rodziny Lanckorońskich. Łączył teorię handlu z praktyką gospodarczą.
Po odzyskaniu przez Polskę niepodległości wstąpił ponownie do Wojska Polskiego.
W czasie urlopu w roku akademickim 1919/1920 rozpoczął studia na dwóch kierunkach: handlowym i dyplomatyczno-konsularnym w Wyższej Szkole Handlowej w Warszawie, przemianowanej w 1933 na Szkołę Główną Handlową w Warszawie.
W latach 20. pracował początkowo jako nauczyciel przedmiotów handlowych w państwowej Szkole Męskiej w Łodzi.
W 1924 obronił pracę dyplomową "Rozbiory Polski w świetle prawa międzynarodowego".
Pomimo rezygnacji ze studiów prawniczych tematyka prawnicza była mu bliska. Uzyskał tytuł magistra za pracę "Makler okrętowy i przewoźnik morski".
W 1927, w wyniku konkursu rozpisanego przez Ministerstwo Wyznań Religijnych i Oświecenia Publicznego, przeniósł się do Warszawy. Został nauczycielem w Państwowej Szkole Handlowej Męskiej im. Roeslerów.
W 1927 został też powołany przez senat Wyższej Szkoły Handlowej w Warszawie na stanowisko asystenta przy wykładach księgowości prowadzonych przez prof. E. Mińskiego. Od 1929 był asystentem u prof. H. Sachsa, a następnie u prof. K. Czerwińskiego. W 1931 został mianowany starszym asystentem.
Sporo publikował. W okresie międzywojennym ukazało się kilkanaście jego prac o różnym charakterze: od bardzo popularnych, propagujących średnie szkoły handlowe i fachowych z dziedziny księgowości, aż po naukową rozprawę opublikowaną na podstawie pracy magisterskiej.
Uzyskał dyplom doktora nauk ekonomicznych w 1938 na podstawie pracy "Zarys systematyki kosztów własnych".
Zajmował się głównie problemami organizacji księgowości w przedsiębiorstwach oraz rachunkiem kosztów. Przywiązywał duże znaczenie do metod nauczania przedmiotów handlowych. Od 1935 prowadził specjalne wykłady na ten temat dla studentów Studium Pedagogicznego w Szkole Głównej Handlowej w Warszawie.
Był sekretarzem generalnym Rady Głównej Zrzeszeń i Rzeczoznawców Księgowości. Występował z inicjatywami zjednoczenia ruchu organizacyjnego księgowych w Polsce. Ponadto pełnił funkcję wiceprezesa Stowarzyszenia Nauczycieli Szkół Zawodowych.
Okres II wojny światowej i konspiracji.
W latach 1940/1941, 1941/1942, 1942/1943 kontynuował pracę dydaktyczną w Miejskiej Szkole Handlowej, w której realizowano zakonspirowany program nauczania Szkoły Głównej Handlowej. Prowadził zajęcia z następujących przedmiotów: księgowość, księgowość bankowa, księgowość przemysłowa. W szkole tej, kierowanej przez prof. Edwarda Lipińskiego, pełnił funkcję skarbnika.
W czasie drugiej wojny formalnie był zatrudniony w przedsiębiorstwie niemieckim jako rewident, co stwarzało mu możliwość przekraczania granic ówczesnej Generalnej Guberni i odbywania licznych podróży. Wykorzystywał to w pracy konspiracyjnej w celu utrzymywania kontaktów z Polakami walczącymi z okupantem na ziemiach polskich przyłączonych do III Rzeszy. Nosił pseudonimy „Krawczyk" oraz „Drabek”. 
Od 1942 kierował Wydziałem Centralnej Księgowości wchodzącym w skład VII Oddziału Komendy Głównej Armii Krajowej, noszącego nazwę: Biuro Finansów i Kontroli. Działał także jako wykładowca i skarbnik w konspiracyjnej Szkole Głównej Handlowej, występującej oficjalnie pod nazwą Miejskiej Szkoły Handlowej.
W ramach Biura Kontroli i Finansów, którym przez cały okres okupacji dowodził podpułkownik Stanisław Thun, stworzono szereg wydziałów: Sekretariat, Kasę Główną, Centralną Księgowość, którą kierował por. dr Andrzej Bieniek, Wydział Kas Podręcznych i Walutowych, Wydział Kas Depozytowych, Wydział Kontroli i Zaopatrzenia, Wydział Produkcji Banknotów (fałszywych), Centralną Opiekę Podziemną (opieka nad uwięzionymi i ich rodzinami, wysyłanie paczek do więzień i obozów, czasem próby wykupu uwięzionych), Wydział Inwestycji i Zakupów zajmujący się skrytkami, Zespół Ochrony i Transportu (transport pieniędzy i ich ochrona), Przedsiębiorstwa (legalnie działające firmy, pod których szyldem działała Armia Krajowa) i Magazyny. Armia Krajowa cechowała się zatem wieloszczeblową i skomplikowaną strukturą zarządzania. Wiedza głównego księgowego, którym był Andrzej Bieniek, musiała być zatem rozległa.
15 maja 1944 Gestapo wtargnęło do prywatnego mieszkania Janiny Walewskiej przy ulicy 6 Sierpnia (obecnie ul. Nowowiejska) w Warszawie. Oprócz właścicielki występującej jako Hanna Gadomska aresztowano Jadwigę Kruszewską (pseud. „Wiga”), Jadwigę Kubiak („Kubę”), dr medycyny Izabelę Łopuską, legitymującą się fałszywą kennkartą wystawioną dla rzekomej folksdojczki Marty Schultz, oraz por. dr. Andrzeja Bieńka („Krawczyka”). Zatrzymana wraz z nimi bardzo młoda łączniczka, zwana „Lalą” (nazwisko nieznane), ułatwiła Niemcom likwidację grupy, udzielając istotnych informacji. W wyniku dokładnej rewizji przeprowadzonej w lokalu Niemcy znaleźli broń, pieniądze – „młynarki” i obcą walutę. Wszystkie aresztowane osoby działały w VII Oddziale Komendy Głównej Armii Krajowej (Biuro Finansów i Kontroli). Najbardziej obciążone: Jadwiga Kubiak „Kuba” i Izabela Łopuska już w siedzibie Gestapo w alei Szucha zażyły truciznę, którą miały starannie ukrytą. Na rozkaz Niemców zostały „niestety” odratowane przez polskich lekarzy-więźniów przebywających na Pawiaku. Rozpoczęło się długotrwałe, wielotygodniowe śledztwo połączone z torturami, w którym jedną z najważniejszych i najwięcej wiedzących osób był znawca księgowości por. dr Andrzej Bieniek.
Por. dr Bieniek w trakcie przesłuchań na Szucha był poddawany okrutnym, wręcz nieludzkim torturom. Był m.in. wieszany za ręce związane z tyłu (tzw. „słupek”). Został rozstrzelany w ruinach getta 26 lipca 1944 razem z grupą kobiet i mężczyzn. Wśród nich byli: Małgorzata Fornalska, Paweł Finder i Izabela Łopuska, aresztowana razem z por. dr. Bieńkiem.
Rodzina.
Andrzej Bieniek był żonaty z Marią Miecznikowską (1906–2002) (wnuczką Aurelii Miecznikowskiej), z którą miał córkę Zdzisławę (1931–1944) (zginęła w czasie Powstania Warszawskiego) i syna Andrzeja Zbigniewa (1934–1978).

</doc>
<doc id="5172333" url="https://pl.wikipedia.org/wiki?curid=5172333" title="Sergio Camillo Segre">
Sergio Camillo Segre

Sergio Camillo Segre (ur. 15 września 1926 w Turynie) – włoski polityk i dziennikarz, deputowany krajowy, poseł do Parlamentu Europejskiego I i II kadencji.
Życiorys.
Zdobył wykształcenie średnie. Pochodzi z rodziny żydowskiej, z tego powodu poddawany represjom w okresie rządów Benito Mussoliniego. Od 1943 działał w partyzantce, był komisarzem i inspektorem w oddziałach z regionu Piemontu. Zajął się działalnością dziennikarską, od lat 40. był pracownikiem dziennika „l’Unità di Torino” i od 1952 do 1956 korespondentem z Niemiec. Zajmował stanowisko redaktora naczelnego „Rinascita” oraz jednego z dyrektorów pism „l’Unità di Roma” i mediolańskiego „Stasera”, publikował też m.in. w „Foreign Affairs” i „Die Zeit”. Opublikował również kilka pozycji książkowych. W 1966 otrzymał nagrodę "Premio Saint-Vincent" za najlepszy reportaż śledczy roku. Zasiadał w zarządzie centrum studiów międzynarodowych CESPI.
Związał się z Włoską Partią Komunistyczną. W ramach był kolejno szefem gabinetu sekretarza generalnego, sekretarzem ds. zagranicznych, a później europejskich, a także ministrem spraw europejskich w gabinecie cieni komunistów. W latach 1972–1979 członek Izby Deputowanych. W 1979 i 1989 wybierano go posłem do Parlamentu Europejskiego. Przystąpił do Grupy Sojuszu Komunistycznego, był m.in. przewodniczącym Komisji ds. Instytucjonalnych.
Odznaczenia.
Komandor Orderu Zasługi Republiki Włoskiej (2001).

</doc>
<doc id="5172334" url="https://pl.wikipedia.org/wiki?curid=5172334" title="Boska interwencja">
Boska interwencja

Boska interwencja – amerykański film dramatyczny z chrześcijańskim przesłaniem z 2006 roku. Reżyserem filmu jest Alex Kendrick, który gra też główną rolę. Film przy budżecie 100 tysięcy dolarów zarobił 10,2 miliona.
Treść.
Grant Taylor jest szkolnym trenerem futbolu, który jednak od dłuższego czasu nie odnosi z drużyną żadnych sukcesów. Dodatkowo ma też problemy w życiu osobistym. Grant jest bliski załamania, kiedy z pomocą przychodzi mu niespodziewany gość. Gość ten skłania go do uwierzenia w potęgę wiary i nadziei.

</doc>
<doc id="5172335" url="https://pl.wikipedia.org/wiki?curid=5172335" title="Abdoul Abdouraguimov">
Abdoul Abdouraguimov

Abdoul Abdouraguimov (ur. 1 sierpnia 1995) – francuski zawodnik MMA pochodzenia dagestańskiego walczący w kategorii półśredniej. Były mistrz Brave Combat Federation w wadze półśredniej. Od 25 czerwca 2022 roku mistrz Ares FC w wadze półśredniej, a od 20 stycznia 2023 mistrz w wadze średniej.
Kariera MMA.
Wczesna kariera.
Karierę zawodową rozpoczął w listopadzie 2016 roku na turnieju "Contenders 33 na 100% Fight". Swoje dwie walki tego samego wieczoru zwyciężył przez poddanie w pierwszej rundzie, wygrywając turniej wagi półśredniej.
17 marca 2017 zmierzył się o tytuł mistrza wagi półśredniej organizacji 100% Fight z byłym mistrzem organizacji Cage Wariors, Gaelem Grimaudem. Wygrał walkę w 2. rundzie przez poddanie i został nowym mistrzem tej dywizji.
W kolejnych trzech walkach odniósł zwycięstwa przez poddanie w pierwszej rundzie.
17 marca 2018 zawalczył o pas wagi półśredniej na European Beatdown 3, jednak walka została uznana jako nieodbyta się po błędzie sędziego.
W maju 2018 roku zmierzył się z weteranem UFC, Viscardi Andrade o pas wagi półśredniej organizacji SHC. Wygrał walkę decyzją.
Brave Combat Federation.
W sierpniu 2018 roku dołączył do bahrajńskiej organizacji Brave Combat Federation. Po dwóch zwycięstwach z rzędu zmierzył się z panującym mistrzem wagi półśredniej Jarrahem Al-Selawe z Jordanii na gali "Brave 23: Pride and Honor". Zwyciężył niejednogłośną decyzją sędziów i został w kwietniu nowym mistrzem wagi półśredniej
Pierwszą zawodową porażkę odnotował w październiku 2019 roku, kiedy to podczas "Brave CF 27" stracił mistrzowski pas w pojedynku rewanżowym z Al-Selawe.
W sierpniu 2020 roku zmierzył się w Szwecji z Anglikiem, Carlem Boothem w walce wieczoru "Brave CF 38". Wygrał swoją walkę przez poddanie w pierwszej rundzie. Od czasu wygranej ponownie kontynuował zwycięstwa w pierwszej rundzie, gdy w listopadzie 2020 roku poddał pochodzącego z Dani Louisa Glismanna.
W lipcu 2021 roku zmienił klub na MMA Factory, w którym trenuje pod okiem Fernanda Lopeza.
Ares FC.
Po ponad roku przerwy związał się z francuską organizacją Ares FC. W debiucie dla nowego pracodawcy zmierzył się z Brazylijczykiem, Luciano Continim na gali "ARES 2" w Paryżu. Zwyciężył przez poddanie w pierwszej rundzie.
W lutym 2022 zmierzył się z Brazylijczykiem Godofredo Pepeyem na "Ares 3" o pas wagi półśredniej. Ponownie zwyciężył przez poddanie w pierwszej rundzie i został mistrzem wagi półśredniej Ares Fighting Championship. 
W czerwcu 2022 roku pokonał Karla Amoussou przez TKO pod koniec pierwszej rundy podczas gali "ARES 7".
W styczniu 2023 roku przeszedł do kategorii średniej, gdzie zmierzył się z Polakiem, Rafałem Haratykiem podczas "ARES FC 11". Po wygraniu pierwszej rundy, był dominowany przez prawie całą walkę, aż ostatecznie odwrócił losy pojedynku, nieoczekiwanie poddając Polaka dźwignią prostą na staw kolanowy. Abdouraguimov stał się pierwszym posiadaczem dwóch pasów jednocześnie w historii federacji.

</doc>
<doc id="5172339" url="https://pl.wikipedia.org/wiki?curid=5172339" title="Felice Ippolito">
Felice Ippolito

Felice Ippolito (ur. 16 listopada 1916 w Neapolu, zm. 24 kwietnia 1997 w Rzymie) – włoski polityk, inżynier i geolog, propagator energii nuklearnej, poseł do Parlamentu Europejskiego I i II kadencji.
Życiorys.
W 1938 ukończył studia z inżynierii cywilnej na Uniwersytecie w Neapolu, później do 1941 służył w działach inżynieryjnych wojska. Obronił doktorat, w 1950 objął katedrę geologii stosowanej na macierzystej uczelni. W pracy naukowej zajmował się tematyką geologii i wykorzystania w niej energii nuklearnej i uranu, a także filozofią nauki. Autor kilkunastu książek, początkowo o tematyce inżynieryjnej, później zaś energetycznej, politycznej i filozoficznej. W latach 1952–1964 był sekretarzem generalnym CNEN, państwowego komitetu zajmującego się energią nuklearną, od 1963 zasiadał we władzach koncernu ENEL. W 1964 skazano go na 11 lat więzienia m.in. za oszustwa i defraudację związane z kierowaniem tą instytucją (przy apelacji wyrok zmniejszono do 5 lat i 3 miesięcy). Sprawa ta uznawana była za inspirowaną politycznie i związaną z interesami przedsiębiorstw paliwowych niechętnych atomowi. Po dwóch latach Ippolito został ułaskawiony przez prezydenta Giuseppe Saragata, który wcześniej w prasie oskarżał go o nieprawidłowości. W kolejnych latach poświęcił się promowaniu energii nuklearnej, w latach 1968–1995 był również redaktorem naczelnym miesięcznika naukowego „Le Scienze”. Objął funkcję wiceszefa komitetu badań nad Antarktydą (organizował tam także ekspedycje) oraz dyrektora poświęconego jej muzeum, które później otrzymało imię Felice Ippolito.
Do 1946 przez krótki okres należał do Włoskiej Partii Liberalnej, od 1955 do 1963 działał w Partii Radykalnej. W 1979 i 1989 wybierano go posłem do Parlamentu Europejskiego (reprezentował Niezależną Lewicę, grupę luźniej powiązaną z Włoską Partią Komunistyczną). Przystąpił do Grupy Sojuszu Komunistycznego. Od 1987 był stowarzyszony z Grupą Liberalną Demokratyczną i Reformatoską, w tym samym roku powrócił do ruchu radykałów rozczarowany antynuklearną postawą PCI.
Jego imieniem nazwano dwie nagrody naukowe.

</doc>
<doc id="5172340" url="https://pl.wikipedia.org/wiki?curid=5172340" title="Kgothatso Montjane">
Kgothatso Montjane

Kgothatso Montjane (ur. 3 czerwca 1985 w Seshego) – południowoafrykańska tenisistka niepełnosprawna, finalistka Wimbledonu 2021 w grze pojedynczej, finalistka pięciu turniejów wielkoszlemowych w grze podwójnej, finalistka mistrzostw na zakończenie sezonu w grze podwójnej (2013).
W rankingu ITF najwyżej była sklasyfikowana na 4. miejscu w grze pojedynczej (10 stycznia 2022) oraz na 5. pozycji w grze podwójnej (9 czerwca 2014). W karierze Montjane zwyciężyła w 40 turniejach singlowych i 49 deblowych.

</doc>
<doc id="5172343" url="https://pl.wikipedia.org/wiki?curid=5172343" title="Szczurołap (film)">
Szczurołap (film)

Szczurołap – polski film dokumentalny z 1986 roku w reżyserii i według scenariusza Andrzeja Czarneckiego, ze zdjęciami Piotra Sobocińskiego, Marcina Isajewicza oraz Mieczysława Herby. Bohaterem filmu jest szczurołap zajmujący się zabijaniem szczurów na skalę przemysłową. Szczurołap objaśnia swoją metodę pracy podczas wykonywania swego zlecenia w ubojni, gdzie zalęgła się masa szczurów. Ponieważ szczury są zwierzętami inteligentnymi, szczurołap stopniowo je oswaja, by w decydującym momencie je wytruć.
"Szczurołap" w momencie premiery był interpretowany jako alegoria polityczna; film odczytywano albo jako nawiązanie do ludobójstwa z okresu II wojny światowej, albo jako odniesienie do stanu wojennego. Niezależnie od interpretacji film został entuzjastycznie przyjęty przez krytyków; Alicja Iskierko z pisma „Ekran” opisywała "Szczurołapa" jako „wnikliwe, estetycznie dojrzałe i jednocześnie przerażające studium psychologiczne pewnej osobowości i pewnej metody”. "Szczurołap" był zwycięzcą Krakowskiego Festiwalu Filmowego zarówno w konkursie polskim (Złoty Lajkonik), jak i międzynarodowym (Złoty Smok), nagradzano go również na festiwalach w Clermont-Ferrand i w Mannheim.

</doc>
<doc id="5172344" url="https://pl.wikipedia.org/wiki?curid=5172344" title="Ostatni zjadacz grzechu">
Ostatni zjadacz grzechu



</doc>
<doc id="5172346" url="https://pl.wikipedia.org/wiki?curid=5172346" title="Teresa Zielińska">
Teresa Zielińska



</doc>
<doc id="5172347" url="https://pl.wikipedia.org/wiki?curid=5172347" title="Idrissa Doumbia">
Idrissa Doumbia

Idrissa Doumbia (ur. 14 kwietnia 1998 w Jamusukro) – iworyjski piłkarz grający na pozycji defensywnego pomocnika. Od 2021 jest zawodnikiem klubu SV Zulte Waregem, do którego jest wypożyczony ze Sportingu CP.
Kariera klubowa.
Swoją piłkarską karierę Doumbia rozpoczął w klubie ES Bingerville. W 2016 roku wyjechał do Belgii i został zawodnikiem klubu RSC Anderlecht. 30 lipca 2016 zadebiutował w nim w pierwszej lidze belgijskiej w wygranym 2:1 wyjazdowym meczu z Royalem Excel Mouscron. W sezonie 2016/2017 wywalczył z Anderlechtem tytuł mistrza Belgii.
Latem 2017 roku Doumbia został na rok wypożyczony do SV Zulte Waregem, w którym swój debiut zaliczył 29 lipca 2017 w zwycięskim 5:0 wyjazdowym meczu z KAS Eupen.
W lipcu 2018 roku Doumbia został sprzedany przez Anderlecht do Achmatu Grozny za 1,25 miliona euro. W Achmacie swój debiut zanotował 28 lipca 2018 w przegranym 0:1 wyjazdowym spotkaniu z FK Rostów. W Achmacie spędził pół roku.
15 stycznia 2019 Doumbia został zawodnikiem Sportingu CP, który wykupił go z Achmatu za 3,8 miliona euro. W barwach Sportingu zadebiutował 30 stycznia 2019 w zremisowanym 1:1 wyjazdowym meczu z Vitórią Setúbal. W sezonie 2018/2019 zdobył ze Sportingiem Puchar Portugalii i Puchar Ligi Portugalskiej.
W październiku 2020 Doumbia został wypożyczony ze Sportingu do hiszpańskiego klubu SD Huesca. W Huesce swój debiut zaliczył 7 listopada 2020 w zremisowanym 1:1 domowym meczu z Eibarem. W Huesce spędził sezon i spadł z Huescą do Segunda División.
W sierpniu 2021 Doumbia po raz drugi w karierze został zawodnikiem SV Zulte Waregem, do którego wypożyczono go ze Sportingu.
Kariera reprezentacyjna.
W 2020 roku Doumbia był w kadrze olimpijskiej Wybrzeża Kości Słoniowej na Igrzyska Olimpijskie w Tokio.

</doc>
<doc id="5172348" url="https://pl.wikipedia.org/wiki?curid=5172348" title="Encyklopedia Śródziemia">
Encyklopedia Śródziemia

Encyklopedia Śródziemia (ang. "The Complete Guide to Middle-earth: from" The Hobbit "to" The Silmarillion) - książka Roberta Fostera, pełniąca rolę przewodnika po legendarium Tolkiena.
Po raz pierwszy została wydana w 1971 r. Pierwsze polskie tłumaczenie pochodzi z 1998 r.
Historia powstania.
W 1971 r. Robert Foster opublikował książkę "A Guide to Middle-earth" - pierwsze systematyczne opracowanie świata Tolkiena. Autor wykorzystywał w tym celu materiały, publikowane przez siebie w amerykańskim fanzinie "Niekas".
W 1978 r. ukazało się poszerzone wydanie, opublikowane pod tytułem "The Complete Guide to Middle-earth". Uwzględniało ono więcej materiałów niż wcześniejsza wersja, w tym te z wydanego rok wcześniej "Silmarillionu".
Kolejne, poprawione wydanie ukazało się w 2001 r., w związku z premierą filmu Petera Jacksona.
Opinie.
"Encyklopedia Śródziemia" była uznana przez Christophera Tolkiena za wielką pomoc przy jego pracy nad spuścizną ojca.
W artykule dla "The Times" z 2022 r. Adam Roberts opisał encyklopedię jako przygnębiająco nieaktualną w świetle ogromu nowej wiedzy na temat Tolkiena i jego twórczości, dostępnej dla współczesnego czytelnika.
Tłumaczenie.
Książka została przetłumaczona na język polski przez Andrzeja Kowalskiego, Tadeusza A. Olszańskiego i Agnieszkę Sylwanowicz. Tłumaczenie oparte jest na wersji z 1978 r.

</doc>
<doc id="5172349" url="https://pl.wikipedia.org/wiki?curid=5172349" title="Forendówki">
Forendówki



</doc>
<doc id="5172350" url="https://pl.wikipedia.org/wiki?curid=5172350" title="Reprezentacja Jugosławii w piłce nożnej kobiet">
Reprezentacja Jugosławii w piłce nożnej kobiet

Reprezentacja Jugosławii w piłce nożnej kobiet (mac. "", serb.-chor. "Ženska reprezentacija Jugoslavije u fudbalu / Женска репрезентација Југославије у фудбалу", słoweń. "Ženska reprezentanca Jugoslavije v nogometu") – drużyna, która funkcjonowała w czasie istnienia Jugosławii, w latach 1972–1991.
Reprezentacja została założona w 1972 roku. Pierwsza gra jugosłowiańskiej reprezentacji kobiet odbyła się 28 maja 1972 roku w Zagrzebiu przeciwko włoskiemu zespołowi i zakończyła się wygraną 3:2. Jugosławia do 1992 nigdy nie brała udziału w mistrzostwach Europy, a rozgrywała tylko mecze towarzyskie.
W czerwcu 1991 roku Chorwacja i Słowenia ogłosiły niepodległość, w związku z czym ich obywatele wycofali się z jugosłowiańskiej reprezentacji.
28 maja 1992 był zaplanowany mecz eliminacyjny do Mistrzostw Europy 1993 przeciwko Niemiec. Jednak 27 kwietnia 1992 oficjalnie nastąpił rozpad Jugosławii i została utworzona Federalna Republika Jugosławii. Ze względu na niestabilność polityczną i niepokoje wojenne w Jugosławii, pierwszy mecz został rozegrany w Bułgarii (0:3), a drugi został odwołany. Był to ostatni występ zespołu. 

</doc>
<doc id="5172351" url="https://pl.wikipedia.org/wiki?curid=5172351" title="The Law">
The Law



</doc>
<doc id="5172352" url="https://pl.wikipedia.org/wiki?curid=5172352" title="Saria (imię)">
Saria (imię)

Saria (deseret 𐐝𐐁𐐡𐐌𐐂) – imię żeńskie występujące w wyznaniach należących do ruchu świętych w dniach ostatnich (mormonów).
Pochodzenie.
Pochodzi z Księgi Mormona, jednego z pism świętych przynależnych do kanonu tej tradycji religijnej. Nosiła je w tym tekście żona Lehiego i jednocześnie matka jego dzieci, w tym Nefiego.
Perspektywa historyczna.
Pojawia się w źródłach historycznych już w początkach mormonizmu. Nosiły je chociażby matki misjonarzy mormońskich z przełomu XIX i XX stulecia, Anna Sariah Eager oraz Sariah Anna Johnson.
Występowanie i popularność.
Wśród świętych w dniach ostatnich jest rzadkim imieniem, wybieranym niechętnie. To ostatnie może wynikać z ograniczonej puli imion żeńskich, które wywieść można z Księgi Mormona. Innym powodem może być obecna w mormońskiej kulturze tendencja do nadawania córkom imion brzmiących dziewczęco. Zauważono, że imiona żeńskie obecne w Księdze Mormona zwyczajnie nie pasują do tego wzorca. Przypuszczano też, że znaczące kobiety mormonizmu, zarówno te z pism świętych jak i spoza nich, mają mniejszy wpływ na praktyki nazewnicze świętych w dniach ostatnich niż mężczyźni. Uznano ów fakt za zaskakujący, z uwagi na znaczną rolę kobiet w samym akcie wyboru imienia.
Jednocześnie, jako imię specyficznie mormońskie znalazło odbicie w kulturze Kościoła, z którego wierzeń wyrosło. Artykuł na łamach pisma „Friend” z maja 1994 wskazuje choćby, że imię zaczerpnięte z Księgi Mormona może być powodem do dumy oraz wywierać pozytywny wpływ na życie duchowe noszącego je człowieka.

</doc>
<doc id="5172353" url="https://pl.wikipedia.org/wiki?curid=5172353" title="The Law (album)">
The Law (album)



</doc>
<doc id="5172354" url="https://pl.wikipedia.org/wiki?curid=5172354" title="Joker's Wild">
Joker's Wild



</doc>
<doc id="5172356" url="https://pl.wikipedia.org/wiki?curid=5172356" title="Ana Monteiro">
Ana Monteiro

Ana Catarina Martins Cunha Monteiro (ur. 14 sierpnia 1993 w Vila do Conde) – portugalska pływaczka, olimpijka z Tokio.
Przebieg kariery.
W 2013 wystartowała w mistrzostwach Europy na krótkim basenie, na których na dystansie 100 m st. motylkowym zajęła 46. pozycję a na dystansie 200 m tym samym stylem zajęła 16. pozycję w tabeli wyników. Dwa lata pierwszy raz w karierze uczestniczyła w pływackich mistrzostwach świata na basenie 50-metrowym, w ich ramach startowała w konkurencjach 100 i 200 m st. motylkowym – zajęła odpowiednio 40. i 24. pozycję.
W 2018 otrzymała srebrny medal igrzysk śródziemnomorskich w konkurencji 200 m st. motylkowym. W 2021 zadebiutowała w letnich igrzyskach olimpijskich, w ramach których wystartowała w konkurencji 200 m st. motylkowym i zajęła 11. pozycję w końcowej klasyfikacji.
W latach 2012-2019 wielokrotnie zdobywała złote medale mistrzostw Portugalii (zarówno na basenie 25-, jak i 50-metrowym).
W 2018 biła rekordy Portugalii w konkurencji 200 m st. motylkowym – 6 sierpnia na basenie 50-metrowym (Glasgow), 12 grudnia zaś na basenie 25-metrowym (Hangzhou).

</doc>
<doc id="5172361" url="https://pl.wikipedia.org/wiki?curid=5172361" title="Korzeniowscy">
Korzeniowscy



</doc>
<doc id="5172362" url="https://pl.wikipedia.org/wiki?curid=5172362" title="Unia Miasteczek Polskich">
Unia Miasteczek Polskich

Unia Miasteczek Polskich – ogólnopolskie dobrowolne stowarzyszenie z siedzibą w Kazimierzu Dolnym, powstałe w 1991 r. Zrzesza małe miasta, gminy miejsko-wiejskie, a także wiejskie.
Historia.
Początkiem Unii Miasteczek Polskich, była inicjatywa 15 burmistrzów ze wszystkich stron Polski, powołania swojej ogólnopolskiej reprezentacji. W dniach 9-10 listopada 1990 r. w Kazimierzu Dolnym odbyło się pierwsze spotkanie Komitetu Założycielskiego. Gospodarzem spotkania był burmistrz Kazimierza Dolnego - Wiesław Giermasiński. W 2021 roku Unia zrzeszała 43 gminy miejski i wiejsko-miejskie. 
Prezesi.
Prezesami Unii Miasteczek Polskich byli:

</doc>
<doc id="5172365" url="https://pl.wikipedia.org/wiki?curid=5172365" title="Robert Foster">
Robert Foster



</doc>
<doc id="5172367" url="https://pl.wikipedia.org/wiki?curid=5172367" title="Ignacy Kordysz">
Ignacy Kordysz

Ignacy Kordysz herbu własnego – pisarz ziemski bracławski w 1773 roku, łowczy bracławski w 1772 roku, wojski większy bracławski w 1769 roku.
Poseł i sędzia sejmowy na sejmie 1776 roku z województwa bracławskiego. Poseł bracławski na sejm 1780 roku, wybrany sędzią sejmowym.

</doc>
<doc id="5172371" url="https://pl.wikipedia.org/wiki?curid=5172371" title="Sphaerodorum">
Sphaerodorum

Sphaerodorum – rodzaj wieloszczetów z rzędu Phyllodocida i rodziny Sphaerodoridae. W zależności od definicji obejmuje 9–24 opisanych gatunków. Są to zwierzęta morskie, bentosowe, rozprzestrzenione kosmopolitycznie.
Morfologia.
Wieloszczety o ciele w zarysie długim i smukłym, na przedzie stępionym. Tak jak wśród całej rodziny oskórek jest gruby i pozbawiony kolagenu.
Głowowa część ciała zaopatrzona jest w siedem przydatków – parę osadzonych na brzusznej stronie prostomium głaszczków, parę osadzonych na grzbietowej stronie prostomium czułków bocznych, pojedynczy czułek środkowy oraz parę cirrusów mackowatych (okołogębowych). U czterech gatunków opisywano brak czułka środkowego lub czułków bocznych, jednak cechy te podawane są w wątpliwość. Wszystkie przydatki oprócz cirrusów mackowatych mają formę kulistą lub palcowatą. Ponadto na głowie występować mogą papille, w tym u jednego gatunku stwierdzono papille czułkowate, podobne przydatkom. Mogąca się wywracać na zewnątrz część gardzieli (ryjek) pozbawiona jest uzbrojenia. U części gatunków występują podnabłonkowe, połączone z mózgiem oczy, zwykle o kształcie półksiężycowatym i barwie od czerwonej do brązowej. Oczu tych może być para lub więcej par i często przesunięte są ku tyłowi ciała; mogą leżeć dopiero na drugim lub trzecim spośród segmentów szczecinkonośnych (chetigerów).
Na grzbietowej stronie każdego segmentu szczecinkonośnego (chetigeru) od drugiego wzwyż występuje para siedzących (bezszypułkowych), zwieńczonych papillami końcowymi guzków makroskopowych i para zaopatrzonych w papille kołnierzowe i końcowe guzków mikroskopowych. Guzki te tworzą wzdłuż grzbietu ciała cztery szeregi. Szereg guzków mikroskopowych jest równoległy do szeregu guzków makroskopowych i może być różnie od niego odległy (guzki obu szeregów mogą się nawet łączyć). Na chetigerze pierwszym często guzki makroskopowe mają mniejsze rozmiary, a mikroskopowych brak zupełnie. Oprócz tego na grzbietowych i brzusznych stronach segmentów ciała występują papille dodatkowe rozmieszczone w czterech lub pięciu rzędach poprzecznych. Na chetigerze pierwszym, a czasem także drugim i trzeci występować mogą duże, przysadziste, zakrzywione haki o nieznanej funkcji, będące przekształconymi szczecinkami. Parapodia są jednogałęziste, zaopatrzone w szczecinki proste, nibyzłożone lub złożone. Wyrastający na brzusznej stronie parapodium cirrus jest zwykle nieco od niego dłuższy (na przednich segmentach zwykle nieco krótszy) i najczęściej ma kształt butelkowaty z szerszą częścią nasadową i węższą odsiebną, rzadziej jest on palcowaty, a u jednego gatunku stwierdzono cirrusy stożkowate.
Ekologia i występowanie.
Zwierzęta morskie, bentosowe. Występują w wodach płytkich, na szelfach kontynentalnych, batialu i abisalu. Rozprzestrzenione są kosmopolitycznie. Znane są z wód oceanów Arktycznego, Atlantyckiego, Indyjskiego, Spokojnego i Antarktycznego.
Taksonomia.
Rodzaj ten wprowadził w 1843 roku Anders Sandøe Ørsted jako takson monotypowy z jednym gatunkiem, "Sphaerodorum flavum", który to został później zsynonimizowany z opisanym przez Heinricha Rathkego w tym samym roku, lecz kilka miesięcy wcześniej "Ephesia gracilis". Początkowo do rodzaju zaliczano tak formy o ciele długim, jak i krótkim. W 1883 Georg Marius Reinald Levinsen zawęził definicję rodzaju do form o długim ciele i dwóch podłużnych szeregach guzków makroskopowych z papillami końcowymi. W 1911 roku Pierre Fauvel zdiagnozował rodzaj jako mający więcej niż dwa szeregi takich guzków. W 1961 roku Jörgen Lützen zaliczył do rodzaju tylko formy o ciele długim, te o ciałach krótkich wydzielając do rodzaju "Sphaerodoridium". W 1967 roku J.H. Day wprowadził inne diagnozy tych rodzajów, do "Sphaerodorum" zaliczając formy o szczecinkach prostych, a do "Sphaerodoridium" o szczecinkach złożonych. W 1963 roku Marian H. Pettibone zaliczył do rodzaju "Sphaerodorum" gatunki o długim ciele i prostych szczecinkach. Zawężenia definicji rodzaju do form o długim ciele z dwoma podłużnymi szeregami guzków mikroskopowych na grzbiecie, dwoma szeregami siedzących i zwieńczonych długimi papillami guzków makroskopowych na grzbiecie oraz z prostymi szczecinkami dokonał w 1974 roku Kristian Fauchald. Z takiej koncepcji rodzaju w 2021 roku wciąż korzystają autorzy "World Polychaeta database", zaliczając doń 9 opisanych gatunków:
Jednakże w 2018 roku María Capa i współpracownicy opublikowali wyniki molekularnej analizy filogenetycznej Sphaerodoridae o długich ciałach, według których tak definiowany rodzaj "Sphaerodorum" jest taksonem parafiletycznym. Na podstawie tych wyników zsynonimizowali oni z rodzajem "Sphaerodorum" taksony "Ephesiella" i "Ephesiopsis", czyniąc go jedynym rodzajem Sphaerodoridae o długim ciele i włączając doń 24 opisane gatunki:

</doc>
<doc id="5172372" url="https://pl.wikipedia.org/wiki?curid=5172372" title="Sphaerodoridae">
Sphaerodoridae

Sphaerodoridae – rodzina wieloszczetów z rzędu Phyllodocida. Rozprzestrzeniona jest kosmopolitycznie, w wodach morskich i słonawych. Obejmuje około 120 opisanych gatunków. Są to zwierzęta bentosowe, zamieszkujące osady na dnie. Charakteryzuje je gruby oskórek i obecność kulistych guzków na powierzchni ciała.
Morfologia.
Większość rodzajów Sphaerodoridae to wieloszczety o krótkim, grubym, mniej lub bardziej owalnym w zarysie ciele, złożonym z mniej niż 30 segmentów i zwykle osiągającym długość poniżej 5 mm. Rodzaj "Sphaerodorum" (w tym wyodrębniane w części systemów "Ephesiella" i "Ephesiopsis") obejmuje jednak formy o ciele długim i smukłym, złożonym z ponad 50 segmentów. U niektórych Sphaerodoridae występuje między 30 a 50 segmentów ciała. Charakterystyczny dla rodziny jest gruby oskórek pozbawiony kolagenu oraz obecność na ciele wypustek nabłonkowych (guzków). Wyróżnia się ich trzy typy. Pierwszym, występującym u wszystkich gatunków są guzki makroskopowe (). Mają one kształt kulisty, rzadziej półkulisty lub gruszkowaty, i mogą być siedzące lub osadzone na szypułkach. Guzki te wieńczyć mogą brodawki końcowe (papille terminalne) o różnej długości. U form o długim ciele ("Sphaerodorum") guzki makroskopowe ustawione są w dwóch szeregach wzdłuż grzbietowej strony segmentów, po parze na jednym segmencie i zawsze są siedzące. U pozostałych przedstawicieli rodziny bywają rozmieszczone w większej liczbie szeregów na grzbiecie ciała i mogą być szypułkowe. Guzków makroskopowych zawsze brak jest na prostomium, a u form o ciele długim często także na pierwszym segmencie ciała. Guzki mikroskopowe () występują głównie u rodzaju "Sphaerodorum", u którego to rozmieszczone są w dwóch szeregach na grzbietowej stronie ciała, biegnących równolegle do szeregów guzków makroskopowych. Każdy guzek mikroskopowy zaopatrzony jest w brodawkę (papillę) kołnierzową u nasady i brodawkę końcową (terminalną) na szczycie. Przypuszczalnie guzki makroskopowe pełnią funkcję wydzielniczą, natomiast mikroskopowe są pozostałościami cirrusów grzbietowych. Trzecim typem wypustek nabłonkowych są papille. Występują one u większości gatunków Sphaerodoridae i umiejscowione mogą być na każdej części ciała, w tym na prostomium, parapodiach oraz brzusznych i grzbietowych stronach segmentów.
Głowowa część ciała zaopatrzona jest w parę głaszczków, od jednej do trzech par czułków bocznych, pojedynczy czułek środkowy oraz parę cirrusów mackowatych (okołogębowych). Przydatki te są zwykle krótkie, aczkolwiek czułek środkowy może być długi. Czułki boczne bywają niekiedy rozwidlone. Przydatki mogą ponadto przypominać niektóre z występujących na głowie papilli. Mogąca się wywracać na zewnątrz część gardzieli (ryjek) pozbawiona jest uzbrojenia. U części gatunków występują podnabłonkowe, połączone z mózgiem oczy, zwykle o kształcie półksiężycowatym. Oczu tych może być para lub więcej par i bywają przesunięte ku tyłowi ciała; mogą leżeć dopiero na drugim lub trzecim spośród segmentów szczecinkonośnych (chetigerów).
Parapodia są jednogałęziste. Każde ma jedną, tęgą acikulę. Płaty przedszczecinkowe (preacikularne) i zaszczecinkowe (postacikularne) mogą być wykształcone lub nie. Na brzusznej stronie parapodium wyrasta cirrus, zwykle niezmodyfikowany, palcowaty, buławkowaty lub butelkowaty. Na chetigerze pierwszym, a czasem także drugim i trzecim szczecinki parapodiów zmodyfikowane mogą być w przysadziste, zakrzywione haki o nieznanej funkcji. Pozostałe segmenty ciała mają szczecinki jednakowego typu – mogą one być proste, nibyzłożone lub złożone. Szczecinka złożona składa się z nieco nabrzmiałego na szczycie trzonka i osadzonego na nim sierpowatego wyrostka. Zwykle oba te elementy są gładkie, ale czasem krawędź tnąca wyrostka i odsiebny koniec trzonka są ząbkowane.
Układ krwionośny jest dobrze wykształcony. Układ wydalniczy cechuje się protonefrydiami zaopatrzonymi w solenocyty.
Ekologia i występowanie.
Rodzina kosmopolityczna, spotykana w morzach i oceanach całego świata, a także w wodach słonawych. W wodach polskiego Morza Bałtyckiego stwierdzony został tylko "S. balticum".
Zwierzęta te wchodzą w skład bentosu, zamieszkując dno morskie na rozmaitych głębokościach, od 0 do 4500 m p.p.m. Rozród i rozwój są słabo zbadane. Typowe dla wieloszczetów jest wypuszczanie gamet w toń morską i rozwój z pelagiczną larwą, trochoforą, wchodzącą w skład zooplanktonu. Prawdopodobnie jednak przynajmniej u części Sphaerodoridae występuje pseudokopulacja z przekazaniem spermatoforu, jajożyworodność i rozwój z pominięciem fazy pelagicznej, o czym świadczą małe zasięgi niektórych gatunków i wykrycie u jednego z nich spermatoforu.
Taksonomia.
Takson ten wprowadzony został w 1867 roku przez Andersa Johana Malmgrena pod zawierającą literówkę nazwą Spaerodoridae. Autor ten zaliczył do rodziny tylko jeden gatunek, "Sphaerodorum gracilis", czyniąc ją monotypową. Dwa odrębne rodzaje w obrębie rodziny jako pierwszy rozpoznał Georg Marius Reinald Levinsen w 1883 roku, używając dla nich nazw "Sphaerodorum" i "Ephesia". Począwszy od pracy Jörgena Lützena z 1961 roku używano dla nich nazw "Sphaerodorum" i "Sphaerodoridium", jako że nazwa "Ephesia" została zduszona. W XX wieku wprowadzono do klasyfikacji nowe rodzaje, ale ich definicje różniły się między autorami. W 1974 roku Kristian Fauchald omówił historię taksonomiczną rodziny i zrewidował jej podział, wyróżniając 9 rodzajów. Taki też podział zastosował w swoim kluczu do oznaczania wieloszczetów z 1994. Na podziale Fauchalda z późniejszym modyfikacjami opiera się "World Polychaeta database" wyróżniając według stanu na 2021 rok 11 rodzajów w obrębie tej rodziny:
Jednakże od 2016 roku ukazują się wyniki analiz filogenetycznych uwzględniających dane molekularne, które podważają klasyczne definicje rodzajów Sphaerodoridae. Bazujące na tych wynikach klasyfikacje różnią się co do liczby rodzajów, jak i co do zakresu włączanych do nich gatunków. Znaczącym zmianami dokonanymi na ich podstawie są synonimizacja rodzajów "Ephesiella" i "Ephesiopsis" ze "Sphaerodorum" oraz przetasowania gatunków między rodzajami "Sphaerephesia", "Sphaerodoridium", "Sphaerodoropsis" i "Clavadorum". Monofiletyzm samej rodziny Spaerodoridae jest natomiast dobrze potwierdzony danymi morfologicznymi i molekularnymi, ale jej pozycja w obrębie Phyllodocida pozostaje niejasna. Jako jej najbliżsi krewni wskazywane bywają Phyllodocidae, Glyceriformia lub Syllidae.

</doc>
<doc id="5172374" url="https://pl.wikipedia.org/wiki?curid=5172374" title="Reprezentacja Niemieckiej Republiki Demokratycznej w piłce nożnej kobiet">
Reprezentacja Niemieckiej Republiki Demokratycznej w piłce nożnej kobiet

Reprezentacja Niemieckiej Republiki Demokratycznej w piłce nożnej kobiet (niem. DDR-Fußball-Nationalmannschaft der Frauen) – drużyna, która funkcjonowała w czasie istnienia Niemieckiej Republiki Demokratycznej, w latach 1989-1990.
Reprezentacja została założona w 1989 roku, chociaż piłka nożna kobiet rozgrywana od 1968 roku. Reprezentacja NRD w piłce nożnej kobiet rozegrała tylko jeden mecz. 9 maja 1990 roku zawodniczki rywalizowali na stadionie Karla Liebknechta w Poczdamie-Babelsbergu z Czechosłowacją na oczach około 800 widzów i przegrali 0:3. Czechosłowaczki rozegrali już łącznie 183 mecze międzynarodowe, a krótko wcześniej przegrali dopiero z reprezentacją RFN.
3 października 1990 roku nastąpiła likwidacja NRD, gdy powstałe w miejsce NRD landy przystąpiły do RFN tworząc zjednoczone Niemcy.

</doc>
<doc id="5172376" url="https://pl.wikipedia.org/wiki?curid=5172376" title="Budacin">
Budacin

Budacin (; , "Budatin") – osiedle na Białorusi, w obwodzie homelskim, w rejonie homelskim, w sielsowiecie Ułukauje. Sąsiaduje z eksklawami Homla.
Znajduje tu się przystanek kolejowy Budacień, położony na wschodniej obwodnicy kolejowej Homla.

</doc>
<doc id="5172378" url="https://pl.wikipedia.org/wiki?curid=5172378" title="Powiat Iwami">
Powiat Iwami

 – powiat w Japonii, w prefekturze Tottori. W 2021 roku liczył mieszkańców.

</doc>
<doc id="5172380" url="https://pl.wikipedia.org/wiki?curid=5172380" title="Elisha Owusu">
Elisha Owusu

Elisha Owusu (ur. 7 listopada 1997 w Montreuil) – francuski piłkarz pochodzenia ghańskiego grający na pozycji defensywnego pomocnika. Od 2019 jest zawodnikiem klubu KAA Gent.
Kariera klubowa.
Swoją piłkarską karierę Owusu rozpoczął w klubie Olympique Lyon. W 2015 roku zaczął grać w zespole rezerw, w których zadebiutował 21 marca 2015 w przegranym 1:2 wyjazdowym meczu z Grenoble Foot 38. W zespole rezerw Lyonu grał do 2018 roku.
Latem 2018 Owusu został wypożyczony do FC Sochaux-Montbéliard. 27 lipca 2018 zadebiutował w nim w Ligue 2 w przegranym 0:1 wyjazdowym meczu z Grenoble Foot 38. Zawodnikiem Sochaux był przez rok.
1 lipca 2019 Owusu został zawodnikiem belgijskiego KAA Gent, do którego trafił za milion euro. W pierwszej lidze belgijskiej swój debiut zaliczył 28 lipca 2019 w zremisowanym 1:1 wyjazdowym meczu z Royalem Charleroi.

</doc>
<doc id="5172381" url="https://pl.wikipedia.org/wiki?curid=5172381" title="Szmata">
Szmata



</doc>
<doc id="5172384" url="https://pl.wikipedia.org/wiki?curid=5172384" title="Francesco Soddu">
Francesco Soddu

Francesco Antonio Soddu (ur. 24 października 1959 we Chiaramonti) – włoski duchowny katolicki, biskup Terni-Narni-Amelia od 2022.
Życiorys.
Święcenia kapłańskie otrzymał 24 kwietnia 1985 i został inkardynowany do archidiecezji Sassari. Był m.in. wicerektorem seminariów w Cagliari i Sassari, a także dyrektorem "Caritasu" na szczeblu diecezjalnym (2005–2012) i krajowym (2012–2021)).
29 października 2021 papież Franciszek mianował go ordynariuszem diecezji Terni-Narni-Amelia. Sakry udzielił mu 5 stycznia 2022 biskup Giuseppe Piemontese.

</doc>
<doc id="5172388" url="https://pl.wikipedia.org/wiki?curid=5172388" title="Francesco Antonio Soddu">
Francesco Antonio Soddu



</doc>
<doc id="5172392" url="https://pl.wikipedia.org/wiki?curid=5172392" title="Jan Tomaszewski (geolog)">
Jan Tomaszewski (geolog)

Jan Bronisław Tomaszewski (ur. 21 marca 1929 w Puławach, zm. 7 lipca 1991 w Szczecinie) – polski geolog, profesor nauk przyrodniczych, wybitny znawca złóż rud miedzi Sieroszowice-Lubin.
Życiorys.
Studia z zakresu geologii ukończył na Wydziale Nauk Przyrodniczych Uniwersytetu Wrocławskiego w 1952. Doktorat nauk przyrodniczych na podstawie pracy "Budowa geologiczna obszaru pomiędzy Lubinem a Sieroszowicami" uzyskał w 1963 na Wydziale Nauk Przyrodniczych Uniwersytetu Wrocławskiego (promotor: prof. Józef Oberc). Do 1967 pracował w Przedsiębiorstwie Geologicznym w Krakowie. W 1966 był członkiem zespołu nagrodzonego Nagrodą Państwową I stopnia za odkrycie i udokumentowanie złoża rud miedzi Sieroszowice-Lubin.
W 1967 rozpoczął pracę w KGHM Cuprum we Wrocławiu, gdzie zorganizował i kierował Zakładem Geologii Stosowanej. Był inicjatorem szerokiego zakresu badań geologicznych, w tym problematyki występowania tąpań w kopalniach ruch miedzi. W 1972 przeszedł do pracy w Instytucie Górnictwa Politechniki Wrocławskiej. W 1975 otrzymał stopień naukowy doktora habilitowanego na Wydziale Nauk Przyrodniczych Uniwersytetu Wrocławskiego, a w roku 1983 uzyskał tytuł profesora. W 1986 podjął pracę w nowo utworzonym Uniwersytecie Szczecińskim, gdzie kierował Katedrą Geologii Morza i Pobrzeża i zorganizował Wydział Biologii i Nauk o Morzu, zostając jego pierwszym dziekanem.
Kilkukotnie przebywał w latach 60. i 70. w Brazylii i Argentynie uczestnicząc w badaniach złóż cyny i miedzi. Jest autorem około 100 publikacji. Zajmował się koncepcjami proekologicznego podejścia do problemów geologii i górnictwa. Jest autorem podręcznika akademickiego "Prognozowanie zagrożeń wodnych oraz odwadnianie kopalń podziemnych", a także współautorem "Podstawy górnictwa: Historia górnictwa, zasoby i zapotrzebowanie, formy zalegania złóż surowców""."
Zmarł w 1991. Został pochowany na Cmentarzu Grabiszyńskim we Wrocławiu – pole 29, grób 476, rząd 13.

</doc>
<doc id="5172394" url="https://pl.wikipedia.org/wiki?curid=5172394" title="Graniczna Placówka Kontrolna Elbląg">
Graniczna Placówka Kontrolna Elbląg



</doc>
<doc id="5172396" url="https://pl.wikipedia.org/wiki?curid=5172396" title="Jan B. Tomaszewski">
Jan B. Tomaszewski



</doc>
<doc id="5172398" url="https://pl.wikipedia.org/wiki?curid=5172398" title="Marjolein Buis">
Marjolein Buis

Marjolein Buis (ur. 11 stycznia 1988 w Nijmegen) – holenderska tenisistka niepełnosprawna, zwyciężczyni French Open 2016 w grze pojedynczej, triumfatorka czterech turniejów wielkoszlemowych w grze podwójnej, dwukrotna zwyciężczyni mistrzostw na zakończenie sezonu w grze podwójnej (2017, 2018), mistrzyni (Londyn 2012) oraz srebrna medalistka (Rio de Janeiro 2016) paraolimpijska w grze podwójnej.
W rankingu ITF najwyżej była sklasyfikowana na 3. miejscu w grze pojedynczej (21 maja 2012) oraz na 1. pozycji w grze podwójnej (5 listopada 2012). W przeciągu całej kariery Buis zwyciężyła w 18 turniejach singlowych i 52 deblowych.

</doc>
<doc id="5172399" url="https://pl.wikipedia.org/wiki?curid=5172399" title="Związek Gmin Wiejskich RP">
Związek Gmin Wiejskich RP



</doc>
<doc id="5172404" url="https://pl.wikipedia.org/wiki?curid=5172404" title="World Endurance Championship 2022">
World Endurance Championship 2022

FIA World Endurance Championship 2022 – dziesiąty sezon World Endurance Championship organizowany przez Fédération Internationale de l’Automobile (FIA) i Automobile Club de l’Ouest (ACO). W sezonie udział wzięły prototypy i grand tourery podzielone na cztery kategorie: Hypercar, LMP2, LMGTE Pro oraz LMGTE Am. Sezon rozpoczął się wyścigiem na torze Sebring a zakończył na torze w Bahrajnie.
Mistrzostwa świata producentów zdobyli: Toyota (Hypercar) oraz Ferrari (LMGTE).
Trofea endurance pośród zespołów wywalczyli: Jota (LMP2), TF Sport (LMGTE Am) oraz AF Corse (LMP2 Pro-Am).
Mistrzostwa świata kierowców zdobyli: Sébastien Buemi, Brendon Hartley i Ryō Hirakawa (Hypercar) oraz James Calado i Alessandro Pier Guidi (LMGTE).
Trofea endurance pośród kierowców wywalczyli: António Félix da Costa, Roberto González i Will Stevens (LMP2), Ben Keating oraz Marco Sørensen (LMGTE Am) i Alessio Rovera, François Perrodo oraz Nicklas Nielsen (LMP2 Pro-Am).
Klasy.
Prototypy
Samochody GT
Był to pierwszy sezon, w którym prototypy LMDh były formalnie dopuszczone do startów w klasie Hypercar. Oprócz tego samochody LMDh miały możliwość startów przed homologacją na zasadzie zgłaszania się do pojedynczych wyścigów i bez punktowania w nich. Porsche rozważało skorzystanie z tej zasady żeby wystartować w wyścigu w Bahrajnie, jednak ostatecznie zrezygnowało z tego.
Sezon ten był ostatnim dla klasy LMGTE Pro z racji niespełnienia wymogów ACO odnośnie minimalnej liczby producentów, przynajmniej dwóch, w przyszłym sezonie.
Był to ostatni sezon klasyfikacji LMP2 Pro-Am dla zespołów z przynajmniej jednym kierowcą mającym brązową kategorię.
Kalendarz.
Kalendarz na ten sezon został ogłoszony 20 sierpnia 2021 roku.
Lista startowa.
Hypercar.
Wszystkie zespoły korzystały z opon Michelin.
LMP2.
Wszystkie zespoły korzystały z opon Goodyear oraz silników Gibson GK428 V8.
Klasyfikacja LMP2 Pro-Am składała się z zespołów, które w składzie miały kierowców z brązową kategorią FIA.
Wyniki.
Pogrubienie oznacza zwycięzców wyścigu bez podziału na kategorie.
Klasyfikacje.
Hypercar.
Mistrzostwo świata producentów Hypercar.
Punkty przyznawane są za najwyższe miejsce na mecie danego producenta. 
LMGTE Pro.
Mistrzostwo świata kierowców LMGTE.
W tabeli ujęto jedynie punktujących zawodników.

</doc>
<doc id="5172407" url="https://pl.wikipedia.org/wiki?curid=5172407" title="Thierry Ambrose">
Thierry Ambrose

Thierry Winston Jordan Ambrose (ur. 7 listopada 1997 w Sens) – francuski piłkarz grający na pozycji napastnika. Od 2021 jest zawodnikiem klubu KV Oostende.
Kariera klubowa.
Swoją piłkarską karierę Ambrose rozpoczynał w juniorach takich klubów jak: AS Gresivaudan (2003-2006), AJ Auxerre (2006-2013) i Manchester City (2013-2015). W sezonie 2016/2017 grał w zespole U-23 Manchesteru City. W 2017 roku udał się na wypożyczenie do NAC Breda. W nim w Eredivisie zadebiutował 12 sierpnia 2017 w przegranym 1:4 wyjazdowym meczu z SBV Vitesse i w debiucie zdobył gola. W NAC spędził sezon.
Latem 2018 Ambrose został wypożyczony do drugoligowego RC Lens. Swój debiut w nim zanotował 4 sierpnia 2018 w zwycięskim 1:0 domowym meczu z Red Star 93. W Lens grał przez rok.
Latem 2019 Ambrose ponownie został wypożyczony, tym razem do FC Metz. 17 sierpnia 2019 zadebiutował w nim w Ligue 1 w wygranym 3:0 domowym meczu z AS Monaco FC. W lipcu 2020 został wykupiony przez Metz za 2 miliony euro. W Metz spędził również sezon 2020/2021.
24 lipca 2021 Ambrose został zawodnikiem belgijskiego KV Oostende, do którego trafił za pół miliona euro. W pierwszej lidze belgijskiej swój debiut zaliczył 30 lipca 2021 w zwycięskim 4:3 wyjazdowym meczu z KRC Genk. W debiucie zdobył gola.
Kariera reprezentacyjna.
Ambrose grał w młodzieżowych reprezentacjach Francji na szczeblach U-16, U-17, U-18 i U-19.

</doc>
<doc id="5172410" url="https://pl.wikipedia.org/wiki?curid=5172410" title="Ewa Galewska">
Ewa Galewska

Ewa Joanna Galewska – polska prawnik, doktor habilitowana nauk prawnych, nauczyciel akademicki Uniwersytetu Wrocławskiego, specjalistka w zakresie prawa międzynarodowego.
Życiorys.
W 2001 ukończyła studia prawnicze na Wydziale Prawa, Administracji i Ekonomii Uniwersytetu Wrocławskiego, praca magisterska pt. "Prawo antymonopolowe Unii Europejskiej". Doktoryzowała się w 2002 na uczelni macierzystej w oparciu o pracę pt. "Implementacja dyrektyw telekomunikacyjnych" (kierownik – prof. dr hab. Jan Kolasa).
Od 2006 roku jest pracownikiem naukowo-dydaktycznym Centrum Badań Problemów Prawnych i Ekonomicznych Komunikacji Elektronicznej. Od 2007 jest radcą prawnym w Okręgowej Izbie Radców Prawnych we Wrocławiu.
Stopień doktora habilitowanego otrzymała w 2017 na UWr na podstawie rozprawy zatytułowanej "Obowiązek zawarcia umowy o połączeniu sieci telekomunikacyjnych".

</doc>
<doc id="5172412" url="https://pl.wikipedia.org/wiki?curid=5172412" title="Park Przyrodniczy Serra da Estrela">
Park Przyrodniczy Serra da Estrela

Park Przyrodniczy Serra da Estrela (port. "Parque Natural da Serra da Estrela", skrót: PNSE) – obszar chroniony w środkowej Portugalii o zasadach ochrony zbliżonych do obowiązujących w polskich parkach krajobrazowych. Jego powierzchnia wynosi 88 850 ha. Jest jednym z najrozleglejszych obszarów chronionych w tym kraju. Obejmuje obszar grupy górskiej Serra da Estrela, w tym najwyższy punkt kontynentalnej Portugalii, Torre (Malhão da Estrêla, 1993 m n.p.m.). Na jego terenie znajsują się najwyraźniejsze i najlepiej zachowane elementy górskiego krajobrazu polodowcowego na poziomie krajowym, występują oryginalne zespoły roślinne i rzadkie gatunki zwierząt.
Położenie.
Park leży w środkowo-wschodniej części kontynentalnej Portugalii. Obejmuje tereny rozciągających się od miejscowości Guarda na północnym wschodzie do podnóży Serra do Açor na południowym zachodzie w gminie Seia. Zdecydowanie większa część parku (85%) znajduje się w dystrykcie Guarda (85%), a pozostała część w dystrykcie Castelo Branco. Jego tereny leżą w gminach Celorico da Beira, Covilhã, Gouveia, Guarda, Manteigas i Seia.
Historia.
Park został utworzony 16 lipca 1976 r. (D.R. nr 557/76). Jego początkowa powierzchnia wynosiła 52 000 ha. Granice Parku zostały na nowo określone w późniejszych rewizjach. W 1979 r. jego obszar został powiększony do 101 060 ha (D.R. nr 167/79), natomiast w 2007 r. został zmniejszony do wymiaru 88 850 ha (D.R. nr 83/2007).
Turystyka i sport.
Na terenie Parku możliwe jest uprawianie turystyki pieszej, jazdy konnej lub jazdy na rowerze. W terenie jest około 375 kilometrów oznakowanych tras o różnym stopniu trudności. W zimie Serra da Estrela jest jedynym miejscem w Portugalii, gdzie można uprawiać narciarstwo na śniegu, a także jazdę na sankach czy snowboardzie. W ośrodku narciarskim Serra da Estrela, usytuowanym koło najwyższego szczytu tych gór, znajduje się wyciąg i kilka stoków zjazdowych z infrastrukturą pomocniczą.

</doc>
<doc id="5172414" url="https://pl.wikipedia.org/wiki?curid=5172414" title="Theodor Zahn">
Theodor Zahn

Theodor Zahn (ur. 1838 w Moers, zm. 1933) – niemiecki teolog protestancki, biblista, trzykrotnie nominowany do literackiej Nagrody Nobla.
Życiorys.
Urodził się w Moers (koło Essen), studiował teologię na uczelniach w Bazylei, Erlangen i Berlinie, w 1871 roku został wykładowcą oraz kaznodzieją uniwersyteckim na Uniwersytecie w Getyndze. W 1877 roku otrzymał katedrę teologii w Kilonii (w Getyndze nie miał widoków na otrzymanie katedry), w 1878 w Erlangen, w 1888 w Lipsku, a w 1892 roku wrócił do Erlangen.
Był trzykrotnie nominowany do literackiej nagrody Nobla, w roku 1902, 1904 i 1908.
W 1907 roku otrzymał tytuł szlachecki, a w 1910 roku został honorowym obywatelem miasta Erlangen.
Kanon Nowego Testamentu.
Cieszył się dużym autorytetem w dziedzinie badań nad Nowym Testamentem, na gruncie teologicznym reprezentował konserwatywny krytycyzm. Zajmował się historią kanonu Nowego Testamentu. Uważał, że w latach 170–220 Kościół w reakcji na montanizm zaczął ograniczać liczbę ksiąg świętych tylko do tych, które miały apostolskie pochodzenie. Kościół nie utworzył kanonu w reakcji na kanon Marcjona, a cztery Ewangelie i Listy Pawła uzyskały status ksiąg kanonicznych jeszcze w latach 80–110. Polemizował w tej kwestii z Harnackiem. 
Jego zdaniem apostoł Jan był autorem czwartej Ewangelii, trzech Listów i Apokalipsy.

</doc>
<doc id="5172416" url="https://pl.wikipedia.org/wiki?curid=5172416" title="Zaladdzie (obwód homelski)">
Zaladdzie (obwód homelski)

Zaladdzie (; , "Zaladje") – osiedle na Białorusi, w obwodzie homelskim, w rejonie homelskim, w sielsowiecie Ułukauje, nad Ipucią.

</doc>
<doc id="5172417" url="https://pl.wikipedia.org/wiki?curid=5172417" title="Zaladdzie">
Zaladdzie



</doc>
<doc id="5172418" url="https://pl.wikipedia.org/wiki?curid=5172418" title="Marcin Wróbel (skoczek narciarski)">
Marcin Wróbel (skoczek narciarski)

Marcin Wróbel (ur. 1 listopada 2004) – polski skoczek narciarski, reprezentant klubu AZS Zakopane. Srebrny medalista zimowego olimpijskiego festiwalu młodzieży Europy w konkursie drużynowym (2022). Medalista mistrzostw kraju.
W FIS Cupie zadebiutował 9 stycznia 2021 w Zakopanem, zajmując 62. miejsce. Pierwsze punkty tego cyklu zdobył 28 sierpnia 2021 w Einsiedeln po zajęciu 13. pozycji. W marcu 2022 wystartował na Zimowym Olimpijskim Festiwalu Młodzieży Europy, na którym zajął 9. miejsce indywidualnie, a w konkursie drużynowym zdobył srebrny medal. 20 sierpnia 2022 w Szczyrku zajął 9. lokatę w zawodach FIS Cupu. W październiku 2022 po raz pierwszy w karierze wystartował w Pucharze Kontynentalnym, zajmując 26., 31. i 27. miejsce w słabo obsadzonych zawodach letniej edycji w amerykańskim Lake Placid.
Na Letnich Mistrzostwach Polski w Skokach Narciarskich 2021 zdobył brązowy medal w konkursie drużynowym.

</doc>
<doc id="5172421" url="https://pl.wikipedia.org/wiki?curid=5172421" title="Cade Cunningham">
Cade Cunningham

Cade Parker Cunningham (ur. 25 września 2001 w Arlington) – amerykański koszykarz, występujący na pozycjach rozgrywającego lub rzucającego obrońcy, obecnie zawodnik Detroit Pistons. 
W 2020 został wybrany najlepszym zawodnikiem szkół średnich w Stanach Zjednoczonych (Mr. Basketball USA, Naismith Prep Player of the Year), wystąpił też w meczu gwiazd amerykańskich szkół średnich – McDonald’s All-American.
W 2021 roku został wybrany przez Detroit Pistons z nr 1 w trakcie draftu.
W rozgrywkach NCAA zdobywał średnio 20,1 punktów, notował 6,2 zbiórek oraz 3,5 asysty.
Z reprezentacją USA zdobył w 2019 roku w Grecji złoty medal mistrzostw świata do lat 19.

</doc>
<doc id="5172426" url="https://pl.wikipedia.org/wiki?curid=5172426" title="Irmina Staś">
Irmina Staś

Irmina Staś (ur. 1986) – polska malarka. Absolwentka Akademii Sztuk Pięknych w Warszawie (dyplom uzyskany w 2008 r. w pracowni malarstwa prof. Leona Tarasewicza). Mieszka i pracuje w Warszawie. Jest asystentką prof. Pawła Susida w Pracowni Koncepcji Obrazu na Wydziale Sztuki Mediów. Związana z galerią Le Guern.
Działalność artystyczna.
Prace Irminy Staś znajdują się na pograniczu abstrakcji i figuracji w obrębie tak zwanej abstrakcji iluzyjnej, której zsyntetyzowane formy przywodzą na myśl rzeczywistość, ale nie ilustrują jej bezpośrednio. W 2010 roku Staś rozpoczęła monumentalny cykl obrazów tytułowanych „Organizm” i numerowanych zgodnie z chronologią powstawania. W kompozycjach pojawiają się formy inspirowane tkankami, elementami organów, komórek. Obrazy te interpretowane są jako refleksje nad kruchością i ulotnością organicznego świata, sama autorka w katalogu do wystawy „Dotyk” z 2016 roku mówi, że pokazują „cud życia” i „nieustanny o nie niepokój”. W późniejszej twórczości Irmina Staś upraszcza i geometryzuje kompozycje, "Przekroje" i „Ornamenty” to serie, w których artystka wypełnia pole obrazowe uproszczonymi formami organicznymi w rytmicznych układach. W cyklu "Ornamenty" Staś nawiązuje do historycznych ornamentów, tworzy układy z multiplikowanych kształtów przypominających paznokcie, zęby czy piersi, wśród prac pojawiają się też miękkie obiekty tworzone z użyciem tekstyliów. Prace bazujące na podobnych założeniach formalnych odnoszą się do różnorodnej problematyki nurcie ekologicznym, jako refleksję nad katastrofą klimatyczną i jej możliwymi skutkami, z kolei obrazy tworzone z przeplatających się motywów kobiecych piersi i kwiatów bliskie są perspektywie feministycznej. W 2017 roku Irmina Staś podjęła współpracę z malarzem Pawłem Matyszewskim. W ramach projektu o nazwie „Grzebanie” artyści wspólnie malowali obrazy zaprezentowane następnie na wystawie w Galerii Le Guern w Warszawie. 
Wystawy.
Wystawy indywidualne.
2021 "Powtórzenia", Galeria Bielska BWA, Bielsko-Biała
2020 "Ząb w ząb", Galeria Foksal, Warszawa
2020 "Mikrokosmosy", Hos Gallery, Warszawa
2019 "W cztery oczy" (z Pawłem Matyszewskim), BWA Zielona Góra
2019 "Ornamenty", Galeria Le Guern, Warszawa
2018 "Przekroje", Galeria Krynki, Krynki
2018 "Kształty i przedmioty", Miejski Ośrodek Sztuki, Gorzów Wielkopolski
2017 "Grzebanie" (z Pawłem Matyszewskim), Galeria Le Guern, Warszawa
2016 "Dotyk", Galeria Wizytująca, Warszawa
2016 "Przemiana materii", Miejsce Projektów Zachęty, Warszawa
2014 "Organismen Irmina Staś", Strabag Kunstforum - Artlounge im Strabag Haus, Wiedeń, Austria
2013 "Organizmy Irmina Staś", Galeria Wizytująca, Warszawa
Wystawy zbiorowe.
2021 Czym się zajmujesz, vol. 4, Galeria Salon Akademii, Koneser, Warszawa
2020 "Poznań Jeżyce – Warszawa Praga Express", Galeria Le Guern, Warszawa
2020 "Poznań Jeżyce – Warszawa Praga Express", Galeria Rozruch, Poznań
2020 "Herbarium novum. Efflorescentiae", BWA Bydgoszcz
"2020 Rok nieustającego lata", Państwowe Muzeum Etnograficzne, Warszawa
2019 "Młode malarstwo polskie", Muzeum Narodowe w Gdańsku
2019 "No Budget Show", Kazimierz Dolny
2018 "Lejanías Prace" z kolekcji Krzysztofa Musiała, Centre del Carme Cultura Contemporania, Valencia, Hiszpania
2017 "Doświadczenie ciała" prace z Kolekcji Sztuki Galerii Bielskiej BWA, Miejski Ośrodek Sztuki, Gorzów Wielkopolski
2017 "Co z tą abstrakcją?", Fundacja Stefana Gierowskiego, Warszawa
2017 "Po drugiej stronie (lustra)", Regionalna Galeriia Sztuki w Igławie, Czechy
2017 "TU jesteśmy. Wybrane prace polskiej sztuki po 1945 roku z kolekcji Krzysztofa Musiała", CSW Toruń
2016 "Między systemami. Polskie współczesne malarstwo z kolekcji Krzysztofa Musiała", Francisco Hernandez Contemporary Art Centre, Velez–Malaga, Hiszpania
2015 "42. Biennale Malarstwa Bielska Jesień 2015" pod honorowym patronatem Ministerstwa Kultury i Dziedzictwa Narodowego, Galeria Bielska BWA, Bielsko-Biała
2015 "Niesmak pozostał. Wystawa poplenerowa", Pracownia R5, Białystok
2015 "Potęga abstrakcji", Muzeum Sztuki Nowoczesnej w Mińsku, Białoruś
2015 "Zapisy przemian, nasz wybór z kolekcji Krzysztofa Musiała", Płocka Galeria Sztuki, Płock
2014 "Mauerfall 25 Jahre. Fördergesellschaft zeitgenössischer Kunst mbH", Essen, Niemcy
2014 "Wątpia", Galeria Monopol, Warszawa
2014 "Plener z Miłoszem", PKO Bank Polski Centrala, Warszawa
2013 "41. Biennale Malarstwa Bielska Jesień 2013" pod honorowym patronatem Ministerstwa Kultury i Dziedzictwa Narodowego, Galeria BIelska BWA, Bielsko-Biała
2012 "Ogólnopolski Przegląd Malarstwa Młodych Promocje 2012", Legnica
2012 "Coming Out. Najlepsze Dyplomy Akademii Sztuk Pięknych w Warszawie" 2012, Warszawa
2012 "Gdzie jest malarstwo? Pracownia Przestrzeni Malarskiej Tarasewicza i Susida", Galeria Atak, Warszawa
2012 "Obecność malarstwa, uczniowie Leona Tarasewicza," Galeria Spokojna, Warszawa
2011 "Artyści Sokratowi", z okazji benefisu Sokrata Janowicza, Krynki
Kolekcje.
Prace Irminy Staś znajdują się w kolekcjach: 

</doc>
<doc id="5172428" url="https://pl.wikipedia.org/wiki?curid=5172428" title="DKW (SARP)">
DKW (SARP)



</doc>
<doc id="5172429" url="https://pl.wikipedia.org/wiki?curid=5172429" title="Statyści">
Statyści



</doc>
<doc id="5172431" url="https://pl.wikipedia.org/wiki?curid=5172431" title="Statyści (serial telewizyjny)">
Statyści (serial telewizyjny)



</doc>
<doc id="5172434" url="https://pl.wikipedia.org/wiki?curid=5172434" title="Statyści (polski serial telewizyjny)">
Statyści (polski serial telewizyjny)



</doc>
<doc id="5172435" url="https://pl.wikipedia.org/wiki?curid=5172435" title="Li Hui (zapaśniczka, olimpijka)">
Li Hui (zapaśniczka, olimpijka)



</doc>
<doc id="5172437" url="https://pl.wikipedia.org/wiki?curid=5172437" title="Li Hui (zapaśniczka)">
Li Hui (zapaśniczka)



</doc>
<doc id="5172440" url="https://pl.wikipedia.org/wiki?curid=5172440" title="Piłka nożna w Czechach">
Piłka nożna w Czechach

Piłka nożna ( ) jest najpopularniejszym sportem w Czechach. Jej głównym organizatorem na terenie Czech pozostaje Fotbalová asociace České republiky (FAČR).
Czeskie zespoły pięciokrotnie zdobywały Puchar Środkowej Europy (1927, 1935, 1938, 1964, 1989).
W 1. czeskiej lidze grają najbardziej znane kluby świata, takie jak Sparta Praga, Slavia Praga i Viktoria Pilzno.
Historia.
Piłka nożna zaczęła zyskiwać popularność w Czechach pod koniec XIX wieku, a została przywieziona przez społeczność niemiecką i brytyjską. Mówi się, że w 1887 r. fizjolog prof. Hering przywiózł ze swoich podróży angielskiego asystenta, który zapoznał uczniów na ulicy Albertov w tajniki tej gry. Ale nikt nie zna nazwiska tego pioniera. Historycznie pierwszy udokumentowany mecz w Czechach odbył się 29 września 1887 r. w Roudnice na Labem pomiędzy piłkarzami miejscowego AC (Česki Athletic Club) a klubem Sokoly. W 1892 w Pradze powstał pierwszy czeski klub piłkarski SK Slavia Praha oraz następne niemiecki Deutscher FC Prag. W latach 1896–1902 były organizowane Mistrzostwa Czech i Moraw, a od 1903 roku Mistrzostwa Czeskiego Związku Futbolowego (ČSF). Były to rozgrywki regionalne, ponieważ Czechy były pod panowaniem Austro-Węgier. Po rozpadzie Austro-Węgier Czechy razem ze Słowacją 28 października 1918 ogłosiła powstanie Czechosłowacji. Po założeniu czechosłowackiej federacji piłkarskiej – ČSSF (czes. "Československý svaz footballový") w 1922 roku (od 1901 funkcjonował czeski ČSF – "Český svaz footballový"), rozpoczął się proces zorganizowania pierwszych ligowych Mistrzostw Czechosłowacji w sezonie 1925. W latach 1918–1924 nadal były prowadzone Mistrzostwa Czeskiego Związku Futbolowego (ČSF). Od 1925 organizowane mistrzostwa Czechosłowacji, jednak aż do 1933 żaden zespół słowacki nie uczestniczył w mistrzostwach Czechosłowacji. W tym też okresie zespoły słowackie grały we własnej nieoficjalnej lidze. W 1934 po reorganizacji piłkarskich mistrzostw w "Asociacni Liga" i założeniu krajowej "Statni Liga" słowackie zespoły wróciły do rozgrywek o mistrzostwo Czechosłowacji.
30 września 1938 roku na mocy układu monachijskiego Niemcy zaanektowały Kraj Sudetów. 16 marca 1939 roku na ziemiach czeskich znajdujących się pod okupacją Trzeciej Rzeszy utworzono Protektorat Czech i Moraw pod przywództwem Emila Háchy. W tym też czasie kluby czeskie organizowały mistrzostwa Czech i Moraw. Mistrzostwa Słowacji zostały zdominowane przez SK Slavia Praga, który w ciągu 6 lat zdobył 4 razy tytuł mistrza i 2 razy wicemistrza.
Wiosną 1945 Czechy wraz z ofensywą wojsk sowieckich wróciły w skład Czechosłowacji, a kluby czeskie po wyzwoleniu kraju od niemieckich wojsk ponownie uczestniczyły w rozgrywkach o mistrzostwo Czechosłowacji w najwyższej lidze, zwanej "Státní liga". Były tylko dwie zmiany formatu ligi – w 1948 roku na system wiosna-jesień, a w 1957 roku liga z powrotem wróciła do systemu jesienno-wiosennego, który jest używany w większości krajów europejskich.
1 stycznia 1993 nastąpił pokojowy podział Czechosłowacji na dwa suwerenne państwa.
Rozgrywki zawodowej "1. ligi" zainaugurowano w sezonie 1993/94.
Format rozgrywek ligowych.
W obowiązującym systemie ligowym trzy najwyższe klasy rozgrywkowe są ogólnokrajową (1. liga, 2. liga). Na trzecim poziomie są dwie odrębne ligi Česká fotbalová liga i Moravskoslezská fotbalová liga. Dopiero na czwartym poziomie pojawiają się grupy regionalne.
Puchary.
Rozgrywki pucharowe rozgrywane w Czechosłowacji to:

</doc>
<doc id="5172443" url="https://pl.wikipedia.org/wiki?curid=5172443" title="Orlando Rodrigues">
Orlando Rodrigues

Orlando Sérgio Gomes Rodrigues (ur. 21 października 1969) – portugalski kolarz szosowy. Dwukrotny olimpijczyk. Zajął 39. miejsce w Atlancie 1996 w w wyścigu indywidualnym, a w Sydney 2000 w wyścigu indywidualnym nie ukończył zawodów.
Wygrał Volta a Portugal w 1994 i 1995; drugi w 1991 roku. W 1994 roku wygrał mistrzostwa Portugalii; drugi w 1999 i trzeci w 1996. Zwycięzca Circuito de Getxo w 1994. Wygrał kilka wyścigów regionalnych. 

</doc>
<doc id="5172444" url="https://pl.wikipedia.org/wiki?curid=5172444" title="Kościół Świętych Apostołów Piotra i Pawła w Turze">
Kościół Świętych Apostołów Piotra i Pawła w Turze

Kościół Świętych Apostołów Piotra i Pawła w Turze – rzymskokatolicki drewniany kościół parafialny zlokalizowany we wsi Tur w województwie łódzkim, w powiecie poddębickim.
Historia.
Parafia była we wsi erygowana na początku XIV wieku (arcybiskup Bodzęta). Istniejący kościół spłonął w 1734. Nowy, obecny zbudowano w 1754. Jego fundatorem był Jakub Dąbrowski.
Architektura.
Kościół jest jednonawowy, konstrukcji wieńcowej, oszalowany i zwrócony prezbiterium na zachód. Węższe od nawy prezbiterium jest zamknięte wielobocznie. Po obu stronach nawy dobudowane są prostokątne kaplice. 
Wnętrze i wyposażenie.
Wnętrze jest kryte płaskim stropem z polichromią. Chór muzyczny, wsparty na dwóch kolumnach, zawiera rokokowe organy.
Ołtarz główny reprezentuje styl barokowy i wyposażony jest w rzeźby patronów: św. Piotra i św. Pawła (połowa XVIII wieku). Dwa ołtarze boczne są późnobarokowe i są wyposażone w rzeźby św. Rozalii i św. Niewiasty (druga połowa XVIII wieku).
Na wyposażenie składają się m.in.: późnogotycka chrzcielnica kamienna z pokrywą klasycystyczną, feretrony, obraz ukrzyżowania z XVIII wieku, krucyfiks, krzyże procesyjne, relikwiarz oraz lichtarze.
Tablice pamiątkowe.
Od zewnątrz na obiekcie umieszczono dwie tablice pamiątkowe:

</doc>
<doc id="5172445" url="https://pl.wikipedia.org/wiki?curid=5172445" title="Daniel Michalski">
Daniel Michalski

Daniel Michalski (ur. 11 stycznia 2000 w Warszawie) – polski tenisista, medalista mistrzostw Polski w grze pojedynczej, reprezentant kraju w rozgrywkach Pucharu Davisa.
Kariera tenisowa.
W karierze juniorskiej najwyżej plasowany był na 19. miejscu w rankingu ITF. Jako junior osiągnął m.in. ćwierćfinały US Open i młodzieżowych igrzysk olimpijskich w Buenos Aires.
Podczas swojej kariery zwyciężył w siedmiu singlowych oraz pięciu deblowych turniejach rangi ITF.
W 2018 roku zadebiutował w kadrze narodowej podczas meczu z cyklu rozgrywek Pucharu Davisa, w którym reprezentacja Polski wygrała z drużyną Zimbabwe 4:1.
W 2019 roku, dotarł do finału mistrzostw Polski w grze pojedynczej, w którym przegrał z Pawłem Ciasiem 4:6, 4:6. Rok później podczas tego samego turnieju zdobył srebrny medal, przegrywając w finale z Kacprem Żukiem 6:7(5), 6:7(3). W 2022 roku został mistrzem kraju w grze pojedynczej, wygrywając w finale 6:3, 6:2 z Janem Zielińskim.
W rankingu gry pojedynczej najwyżej był na 243. miejscu (25 lipca 2022), a w klasyfikacji gry podwójnej na 499. pozycji (8 marca 2021).

</doc>
<doc id="5172453" url="https://pl.wikipedia.org/wiki?curid=5172453" title="Podarunek Cezara">
Podarunek Cezara

Podarunek Cezara (fr. "Le Cadeau de César") – dwudziesty pierwszy tom o przygodach Gala Asteriksa. Jego autorami są René Goscinny (scenariusz) i Albert Uderzo (rysunki).
Komiks po raz pierwszy wydano w 1974 r. Pierwsze polskie tłumaczenie pochodzi z 1994 r.
Fabuła.
Juliusz Cezar bierze udział w ceremonii zwolnienia legionistów ze służby ("honesta missio") i nadania im ziemi. Jeden z legionistów, wiecznie pijany Romeomontekus, obraża Cezara. Władca rewanżuje mu się szczególnym podarunkiem: działką ziemi, na której znajduje się wioska nieugiętych Galów.
Były legionista nie cieszy się długo swoim darem. W oberży w Arausio płaci tytułem własności za posiłek i kawałek wina. Właściciel oberży, Gal Ortopediks, decyduje się przenieść do wioski wraz z żoną Anginą i córką Zazą.
Cała trójka na miejscu dowiaduje się, że wioska jest zamieszkała, a Galowie nie zamierzają honorować tytułu własności. W porozumieniu z wodzem wioski, Asparanoiksem, rodzina Ortopediksa zostaje w osadzie i otwiera oberżę. Wkrótce jednak Ortopediks, za namową Anginy, decyduje się rzucić wyzwanie Asparanoiksowi; chce zastąpić go jako wodza osady.

</doc>
<doc id="5172479" url="https://pl.wikipedia.org/wiki?curid=5172479" title="Antonia Zárate (obraz Francisca Goi, 1810–1811)">
Antonia Zárate (obraz Francisca Goi, 1810–1811)

Antonia Zárate – obraz olejny hiszpańskiego malarza Francisca Goi znajduje się w Muzeum Ermitażu w Petersburgu.
Okoliczności powstania.
Antonia Zárate y Aguirre Murguía (1775–1811) urodziła się w Barcelonie, była córką aktora i dyrektora zespołu teatralnego. Kontynuowała rodzinną tradycję jako aktorka i śpiewaczka, pracowała głównie w Madrycie, grając drugoplanowe role. Jej mąż Bernardo Gil był aktorem komediowym i tenorem w "Teatro del Príncipe" w Madrycie, a syn Antonio Gil y Zárate został znanym poetą i dramaturgiem. W 1804 Bernardo Gil wyjechał z rodziną na kilka lat do Francji, być może Antonia wróciła do Madrytu na krótko przed spowodowaną gruźlicą śmiercią w 1811. Antonia należała do kręgu dramaturga Leandra de Moratína, bliskiego przyjaciela Goi. Jako wykonawcę testamentu mianowała bankiera Manuela Garcíę de la Prada, również znajomego Goi.
Goya był utalentowanym i wziętym portrecistą, jego karierze nie zaszkodziła głuchota, na którą cierpiał po przebytej w 1792 roku chorobie. Malował członków rodziny królewskiej, arystokracji, burżuazji, duchownych, polityków, bankierów, wojskowych oraz ludzi związanych z kulturą. Często portretował też swoich przyjaciół z kręgu liberałów i "ilustrados". Był miłośnikiem teatru i namalował podobizny znanych aktorów i aktorek takich jak: Rita Luna, Rosario Fernández „Tyranka” czy Isidoro Máiquez. Antonię Zárate sportretował dwukrotnie. Starszy portret znajduje się w kolekcji National Gallery of Ireland.
Według Calva Serrallera obraz mógł zostać zamówiony przez Antonia Gila de Zárate, syna portretowanej, po jej śmierci w 1811 roku. Goya mógł użyć poprzedniego portretu jako wzoru, co tłumaczyłoby niemal identyczny kontur ust i nosa oraz ułożenie kosmyków włosów opadających na czoło. Może to być jeden z obrazów wspomnianych przez Valentína Cardererę, według którego syn aktorki posiadał dwa portrety matki namalowane przez Goyę w 1810 i 1811.
Opis obrazu.
Aktorka została przedstawiona w popiersiu, na ciemnym tle, ubrana prawdopodobnie w kostium sceniczny. Ma na sobie czerwonawy płaszcz zapinany na złoty guzik, a szeroki kołnierz podkreśla obfity biust damy. Głowę okrywa biała chusta, z której wychodzi półprzezroczysta opaska zawiązana na szyi. Twarz o dużych oczach spogląda w stronę widza z pewną melancholią. Ciemne loki opadają na czoło w postaci dwóch kosmyków.
Przezrocza materiału sukni zostały namalowane z wielką delikatnością i kunsztem. Technika opiera się na szybkich i energicznych pociągnięciach pędzla. Według Gudiola płaskie atramentowe tło bez efektów świetlnych ani przestrzennych służy jako kontrast, który nadaje intensywność kształtom, a tym samym sugeruje rzeczywistą przestrzeń.
Proweniencja.
Obraz należał do syna aktorki, Antonia Gila de Zárate, a następnie do różnych kolekcji prywatnych: księcia Medina Sidonia i markiza de Villafranca w Madrycie, Gimpel et Wildenstein w Paryżu i Howarda George’a w Nowym Jorku. Kolejny właściciel Armand Hammer przekazał go Muzeum Ermitażu w 1972.

</doc>
<doc id="5172601" url="https://pl.wikipedia.org/wiki?curid=5172601" title="Mohamed Bazoum">
Mohamed Bazoum

Mohamed Bazoum (ur. 1 stycznia 1960 w Bilabrin) – nigerski polityk, od 2 kwietnia 2021 roku prezydent Nigru.

</doc>
<doc id="5172604" url="https://pl.wikipedia.org/wiki?curid=5172604" title="Nadłaźce">
Nadłaźce

Nadłaźce – polana w Pieninach Właściwych. Na poziomicowej mapie Geoportalu ma nazwę Podłaźce, podobnie na mapie turystycznej i w przewodniku Józefa Nyki. Jednak środkowa część polany zarosła lasem i w 2020 roku są to już dwie odrębne polany. Dla dolnej polany mapa lotnicza Geoportalu podaje nazwę Podłazcze, górna jest bez nazwy, ale w niektórych pracach naukowych ma nazwę Nadłaźce.
Polana Nadłaźce (w większości źródeł opisywana jako Podłaźce) położona jest na wysokości około 470–540 m na średnio stromym stoku opadającym ku południowemu zachodowi do Wąwozu Sobczańskiego. Tuż obok wschodniego i południowego obrzeża polany prowadzi zielony szlak turystyczny. Szlak ten wyznaczono w 1906 r., ale dokumenty wspominają, że chodzono tędy już w 1864 r. Odcinek obok polany ma postać schodków z ułożonych poprzecznie drewnianych belek.
Z polany dobrze widoczna jest Podskalnia Góra. Dawniej była to polana intensywnie wykorzystywana przez mieszkańców Sromowiec Niżnych jako pastwisko oraz pole orne. Obecnie polana jest koszona przez Pieniński Park Narodowy aby nie zarosła lasem.
W 2016 r. zna Nadłaźcach znaleziono brodawkowca czystego ("Pseudoscleropodium purum"), rzadki gatunek mchów podlegających ochronie.
Polana znajduje się na obszarze Pienińskiego Parku Narodowego, u południowych podnóży Masywu Trzech Koron, w Sromowcach Niżnych, w województwie małopolskim, w powiecie nowotarskim, w gminie Czorsztyn

</doc>
<doc id="5172608" url="https://pl.wikipedia.org/wiki?curid=5172608" title="Tyran widłosterny">
Tyran widłosterny

Tyran widłosterny ("Tyrannus savana") – gatunek średniej wielkości ptaka z rodziny tyrankowatych (Tyrannidae), zamieszkujący południowy Meksyk, Amerykę Centralną i Południową. Nie jest zagrożony wyginięciem.
Taksonomia.
Takson ten po raz pierwszy otrzymał binominalną nazwę w opublikowanej w 1766 roku 12. edycji "Systema Naturae" Karola Linneusza; autor nazwał go "Muscicapa Tyrannus". Wcześniej opisał go Mathurin Jacques Brisson w 1760 roku, ale użył francuskiej nazwy zwyczajowej "Le tyran à queue fourchue". Później gatunek bywał umieszczany w rodzaju "Muscivora". W 1966 roku zdecydowano przenieść go do rodzaju "Tyrannus", ale nazwa "Tyrannus tyrannus" była już zajęta przez tyrana północnego. Wykorzystano zatem pierwszą wolną nazwę "Tyrannus savana", której użył wobec tego gatunku François Marie Daudin w 1802 roku. Część źródeł jako autora nazwy "Tyrannus savana" podaje Vieillota, jednak użył on jej później – w 1808 roku.
Wyróżnia się cztery podgatunki "T. savana":
W 2020 roku zaproponowano podniesienie taksonu "monachus" do rangi gatunku, ale propozycja ta na razie nie została zaakceptowana.
Zasięg występowania.
Zasięg występowania rozciąga się od południowego Meksyku, przez Amerykę Centralną do Ameryki Południowej (sięgając na południu po Argentynę). W zależności od miejsca występowania może być osiadły, koczowniczy, częściowo wędrowny, zaś populacje z południa zasięgu są wędrowne. Zalatuje na wyspy Karaibów, do USA i na Falklandy. W październiku 2002 roku odnotowano 1 stwierdzenie na terenie Hiszpanii, jednak nie zostało ono zaakceptowane ze względu na pewne rozbieżności co do wyglądu i zachowania ptaka.
Poszczególne podgatunki zamieszkują:
Morfologia.
Długość ciała (wraz z ogonem): samce 37–40,5 cm, samice 28–30 cm. Masa ciała: podgatunek "monachus" około 28 g, podgatunek "savana" około 31,5 g.
Upierzenie wierzchu ciała szare z czarnymi lotkami o białych krawędziach. Głowa czarna z białym gardłem i spodem ciała. Charakterystyczny wydłużony i rozwidlony ogon (dłuższy u samców niż u samic). U młodych ptaków sterówki znacznie krótsze.
Ekologia i zachowanie.
Biotop.
Tyran widłosterny zasiedla głównie obszary otwarte o charakterze sawanny, często spotykany na terenach z pojedynczymi krzewami, lecz nie z drzewami. Występuje też na terenach mieszkalnych, w namorzynach, na wyspach rzecznych i wzdłuż rzek na obszarach silnie zalesionych; zasiedla również trzcinowiska, tereny porośnięte olchą ("Alnus") i inną wysoką roślinnością w pobliżu wody. Podczas migracji może przebywać w wielu różnych typach siedlisk, w tym w baldachimie wysokich lasów tropikalnych.
Tryb życia.
Ptak towarzyski. Poza okresem lęgowym spotykany w stadach liczących nawet ponad 50 osobników.
Pożywienie.
Pokarm stanowią bezkręgowce.
Lęgi.
Samica składa 2–5 białawych, z ciemniejszymi plamkami jaj, do gniazda w postaci czarki uwitego z włókien roślinnych. Inkubacja trwa 14–17 dni; młode są w pełni opierzone po 13–16 dniach od wyklucia.
Status.
Międzynarodowa Unia Ochrony Przyrody (IUCN) uznaje tyrana widłosternego za gatunek najmniejszej troski (LC – "Least Concern") nieprzerwanie od 1988 roku. W 2008 roku organizacja Partners in Flight szacowała, że liczebność światowej populacji mieści się w przedziale 5–50 milionów osobników. Trend liczebności populacji uznawany jest za stabilny ze względu na koczowniczy tryb życia tego ptaka i zdolność do zasiedlania szerokiego zakresu otwartych siedlisk.

</doc>
<doc id="5172611" url="https://pl.wikipedia.org/wiki?curid=5172611" title="Podłazcze">
Podłazcze



</doc>
<doc id="5172613" url="https://pl.wikipedia.org/wiki?curid=5172613" title="Carlos Vila Nova">
Carlos Vila Nova

Carlos Vila Nova (ur. 27 lipca 1959 w Neves) – saotomejski polityk, od 2 października 2021 roku prezydent Wysp Świętego Tomasza i Książęcej.

</doc>
<doc id="5172616" url="https://pl.wikipedia.org/wiki?curid=5172616" title="Wiliame Katonivere">
Wiliame Katonivere

Ratu Wiliame Katonivere (ur. 20 kwietnia 1964 w Suvie) – fidżyjski polityk, od 12 listopada 2021 prezydent Fidżi.

</doc>
<doc id="5172617" url="https://pl.wikipedia.org/wiki?curid=5172617" title="Ateizm w Związku Socjalistycznych Republik Radzieckich">
Ateizm w Związku Socjalistycznych Republik Radzieckich



</doc>
<doc id="5172619" url="https://pl.wikipedia.org/wiki?curid=5172619" title="EdisonFuture">
EdisonFuture

EdisonFuture – amerykański startup planujący produkcję samochodów elektrycznych pickupów, samochodów dostawczych z siedzibą w Livermore działający od 2020 roku. Należy do chińskiego przedsiębiorstwa SPI Energy.
Historia.
W 2020 roku chińskie przedsiębiorstwo SPI Energy zdecydowało się poszerzyć swoją obecność w Stanach Zjednoczonych, oprócz posiadania pełni udziałów w tutejszej firmie Phoenix Motorcars tworząc także startup EdisonFuture. W styczniu 2021 roku firma rozpoczęła współpracę z biurem stylistycznym Icona Design, któremu zlecono opracowanie wyglądu pierwszych planowanych pojazdów marki EdisonFuture.
W połowie października 2021 roku EdisonFuture przedstawiło szczegółowe wizualizacje swojego pierwszego pojazdu, EF1. Dostępny zarówno jako pełnowymiarowy, 4-drzwiowy pickup, jak i zabudowana odmiana odstawcza, ma trafić do sprzedaży w pierwszej połowie 2022 roku. Startup nie przedstawił jeszcze pełnej specyfikacji pojazdu. W listopadzie 2021 roku podczas wystawy samochodowej w Los Angeles przedstawiono fizyczny prototyp zarówno pickupa, jak i opartej na nim wersji dostawczej.

</doc>
<doc id="5172622" url="https://pl.wikipedia.org/wiki?curid=5172622" title="Finn Reynolds">
Finn Reynolds

Finn Reynolds (ur. 4 stycznia 2000 w Hastings) – nowozelandzki tenisista, finalista juniorskiego Australian Open 2017 w grze podwójnej, reprezentant kraju w rozgrywkach Pucharu Davisa.
Kariera tenisowa.
W 2017 roku, startując w parze z Duarte Valem awansował do finału juniorskiego turnieju wielkoszlemowego Australian Open. Wówczas w decydującym meczu nowozelandzko-portugalski debel przegrał z duetem Hsu Yu-hsiou-Zhao Lingxi.

</doc>
<doc id="5172627" url="https://pl.wikipedia.org/wiki?curid=5172627" title="Rada Państwa (Portugalia)">
Rada Państwa (Portugalia)

Rada Państwa () – konstytucyjny organ doradczy Prezydenta Portugalii. Została utworzona na mocy pierwszej nowelizacji Konstytucji Portugalii w 1982 roku przejmując część kompetencji Rady Rewolucyjnej.
Kompetencje.
Zgodnie z Konstytucją Portugalii Rada Państwa jest politycznym organem doradczym Prezydenta. Wyraża ona opinie w sprawie:
Ponadto, gdy decyzje podejmuje osoba tymczasowo pełniąca obowiązki Prezydenta Rada Państwa wyraża opinię w sprawie:
Do kompetencji Rady Państwa należy również przyjęcie swojego regulaminu, a także doradzanie Prezydentowi Republiki, na jego wniosek, przy sprawowaniu przez niego swoich funkcji.
Do wprowadzenia 6 nowelizacji Konstytucji w 2004 roku Rada Państwa opiniowała również powołanie i odwołanie Ministrów Republiki. Rada Stanu opiniowała również zmiany w Statucie Makau, dopóki terytorium to pozostawało pod administracją portugalską.
Organizacja.
Rada Państwa działa na podstawie Konstytucji Portugalii oraz przyjętego przez siebie Regulaminu. Zgodnie z Konstytucją Portugalii Rada składa się z Prezydenta Portugalii oraz członków, którzy obejmują swój urząd przed Prezydentem. W jej skład z urzędu przez okres pełnienia swojej funkcji wchodzą: Przewodniczący Zgromadzenia Republiki, Premier, Przewodniczący Trybunału Konstytucyjnego, Rzecznik Sprawiedliwości oraz przewodniczący Rządów Regionalnych. Jej członkami są również: dożywotnio byli Prezydenci Republiki oraz pięciu obywateli wyznaczonych przez Prezydenta Republiki na okres trwania jego kadencji i pięciu obywateli wybranych przez Zgromadzenie Republiki zgodnie z zasadą proporcjonalności, na okres trwania kadencji parlamentu.
Radzie Państwa przewodniczy Prezydent Portugalii, który jako jedyny ma prawo zwoływać posiedzenia Rady, określać porządek obrad i je prowadzić. Rada pracuje w formie posiedzeń plenarnych, które są co do zasady niejawne, a sporządzone protokoły pozostają tajne przez okres 30 lat liczonych od momentu zakończenia kadencji prezydenta, który zwołał dane posiedzenie. Przyjęty regulamin oraz opinie jako załączniki do dekretów Prezydenta, których dotyczą publikowane są w "Diário da República".
Skład.
Skład Rady Państwa według stanu na dzień 29 października 2021 roku:

</doc>
<doc id="5172633" url="https://pl.wikipedia.org/wiki?curid=5172633" title="Duarte Vale">
Duarte Vale

Duarte Vale (ur. 11 stycznia 1999) – portugalski tenisista, finalista juniorskiego Australian Open 2017 w grze podwójnej.
Kariera tenisowa.
Podczas swojej kariery wygrał jeden deblowy turniej rangi ITF.
W 2017 roku, startując w parze z Finnem Reynoldsem awansował do finału juniorskiego turnieju wielkoszlemowego Australian Open. Wówczas w decydującym meczu nowozelandzko-portugalski debel przegrał z duetem Hsu Yu-hsiou-Zhao Lingxi.
W rankingu gry pojedynczej najwyżej był na 778. miejscu (25 października 2021), a w klasyfikacji gry podwójnej na 1218. pozycji (25 października 2021).

</doc>
<doc id="5172636" url="https://pl.wikipedia.org/wiki?curid=5172636" title="Atlis">
Atlis

Atlis Motor Vehicles – amerykański startup planujący produkcję samochodów elektrycznych pickupów z siedzibą w Mesa działający od 2016 roku.
Historia.
Startup Atlis założony został w listopadzie 2016 roku w amerykańskim mieście Mesa w stanie Arizona przez inżyniera Marka Hanchetta. Za cel obrano rozwój pełnowymiarowych pickupów o pełni elektrycznym napędzie, koncentrując się na osiągnięciu jak najlepszych parametrów pod kątem zasięgu na jednym ładowaniu, a także czasu ładowania.
We wrześniu 2019 roku Atlis przedstawiło szczegółowe wizualizacje wstępnego projektu swojego pierwszego pojazdu o nazwie Atlis XT, planując przedstawienie produkcyjnego pojazdu w kolejnym roku. Przedprodukcyjny prototyp we wczesnej fazie rozwoju zaprezentowano ostatecznie we wrześniu 2021 roku, wyróżniając się innym, bardziej surowym względem wizualizacji z 2019 roku wzornictwem. Początek produkcji elektrycznego pickupa XT został wyznaczony na koniec 2022, a do tego czasu ma zostać przedstawiona finalna postać pojazdu.

</doc>
<doc id="5172639" url="https://pl.wikipedia.org/wiki?curid=5172639" title="Puchar Świata w saneczkarstwie 2021/2022">
Puchar Świata w saneczkarstwie 2021/2022

Puchar Świata w saneczkarstwie 2021/2022 – 45. sezon Pucharu Świata w saneczkarstwie. Rozpoczął się 20 listopada 2021 roku w chińskim mieście Yanqing. Ostatnie zawody z tego cyklu zostały rozegrane 23 stycznia 2022 roku na torze w szwajcarskim Sankt Moritz.
Rozegrane zostały 42 konkursy: po 9 konkursów indywidualnych (w formule klasycznej) kobiet, mężczyzn oraz dwójek, po 3 zawody sprinterskie kobiet, mężczyzn oraz dwójek, a także 6 zawodów sztafet.
Po raz drugi oprócz Kryształowej Kuli przyznane zostały dwie Małe Kryształowe Kule za zawody w formule klasycznej oraz za zawody sprinterskie.
Podczas sezonu 2021/2022 odbyły się dwie imprezy, na których rozdane zostały medale. Podczas zawodów Pucharu Świata w szwajcarskim Sankt Moritz odbyły się jednocześnie mistrzostwa Europy. Natomiast główną imprezą tego sezonu były Zimowe igrzyska olimpijskie w Pekinie.

</doc>
<doc id="5172644" url="https://pl.wikipedia.org/wiki?curid=5172644" title="Narciarstwo dowolne na Zimowych Igrzyskach Olimpijskich 1998 - jazda po muldach mężczyzn">
Narciarstwo dowolne na Zimowych Igrzyskach Olimpijskich 1998 - jazda po muldach mężczyzn



</doc>
<doc id="5172645" url="https://pl.wikipedia.org/wiki?curid=5172645" title="Narciarstwo dowolne na Zimowych Igrzyskach Olimpijskich 1998 - skoki akrobatyczne mężczyzn">
Narciarstwo dowolne na Zimowych Igrzyskach Olimpijskich 1998 - skoki akrobatyczne mężczyzn



</doc>
<doc id="5172647" url="https://pl.wikipedia.org/wiki?curid=5172647" title="NRP Afonso de Albuquerque (1934)">
NRP Afonso de Albuquerque (1934)

NRP Afonso de Albuquerque – portugalski okręt klasy awizo kolonialne, z okresu II wojny światowej i powojennego, później klasyfikowany jako fregata. Pierwsza z dwóch jednostek typu "Afonso de Albuquerque", przeznaczonych do służby w koloniach, będących największymi okrętami marynarki portugalskiej tego okresu. Został zniszczony 18 grudnia 1961 roku przez okręty indyjskie podczas aneksji Goa. Po wojnie nosił numer burtowy F470.
Historia.
Okręty typu "Afonso de Albuquerque" zaprojektowano specjalnie dla pełnienia służby w portugalskich koloniach, były one klasyfikowane oryginalnie jako awizo kolonialne 1 klasy (port. "aviso colonial de 1ª classe"). Zostały zamówione w ramach programu rozbudowy marynarki z 1930 roku, jako większy typ awiza kolonialnego, stanowiący zarazem największe okręty marynarki Portugalii tego okresu. Początkowo zamówienie złożono we włoskiej stoczni OTO, lecz następnie zamówienie to anulowano i budowę zlecono brytyjskiej stoczni Hawthorn Leslie nad rzeką Tyne, według jej projektu.
Stępkę pod budowę pierwszego okrętu, który otrzymał imię NRP „Afonso de Albuquerque” od portugalskiego odkrywcy i wicekróla Indii, położono 24 maja 1933 roku. Kadłub wodowano 28 maja 1934 roku, a okręt wszedł do służby 31 stycznia 1935 roku.
Skrócony opis.
Okręty miały podniesiony pokład dziobowy na około 2/3 długości kadłuba. Uzbrojenie główne umieszczone było na dziobie i rufie w superpozycji. Sylwetka charakteryzowała się rozbudowaną nadbudówką dziobową, dwoma masywnymi masztami trójnożnymi i jednym pochylonym kominem. Wyporność standardowa okrętu wynosiła 1788 ton, a pełna 2480 ton. Miał długość całkowitą 103,17 m, na linii wodnej 99,6 m, szerokość 13,49 m, a zanurzenie 3,83 m.
Uzbrojenie artyleryjskie stanowiły cztery działa kalibru 120 mm Vickers-Armstrong Mk. G o długości lufy 50 kalibrów (L/50), umieszczone w pojedynczych stanowiskach z maskami ochronnymi. Uzbrojenie przeciwlotnicze stanowiły dwie armaty 76 mm L/50 i początkowo cztery działka automatyczne 40 mm L/39. Ponadto okręt posiadały dwie zrzutnie bomb głębinowych i miał możliwość zabrania 40 min. Początkowo miał możliwość przenoszenia lekkiego wodnosamolotu rozpoznawczego, który był stawiany dźwigiem na wodzie, lecz wyposażenie lotnicze nie zdało egzaminu i zostało zdemontowane wkrótce po wejściu do służby.
Przed końcem II wojny światowej działka 40 mm zostały zastąpione przez osiem działek automatycznych 20 mm, dodano też cztery miotacze bomb głębinowych.
Napęd stanowiły dwa zespoły turbin parowych Parsonsa z przekładniami, o mocy łącznej 8000 KM, do których parę dostarczały dwa kotły. Siłownia napędzała dwie śruby, a prędkość maksymalna wynosiła 21 węzłów . Okręt zabierał 870 ton paliwa płynnego, co pozwalało na uzyskanie dużego zasięgu 10 000 Mm przy prędkości 10 w .
Służba.
Po wejściu do służby „Afonso de Albuquerque” zgodnie ze swoim przeznaczeniem działał na wodach metropolii i kolonii portugalskich. Po wybuchu wojny domowej w Hiszpanii, w sierpniu 1936 roku okręt ewakuował uchodźców z portów śródziemnomorskich. 8 września 1936 roku marynarze „Afonso de Albuquerque” i niszczyciela „Dão” zbuntowali się w Lizbonie, chcąc dołączyć z okrętami do komunizujących marynarzy Republiki Hiszpańskiej, lecz bunt został stłumiony.
Podczas II wojny światowej Portugalia była neutralna, stąd „Afonso de Albuquerque” nie uczestniczył w działaniach bojowych . 28 listopada 1942 roku uratował 194 rozbitków, w tym 130 włoskich jeńców wojennych, ze statku „Nova Scotia” storpedowanego koło Lourenço Marques u wybrzeży Mozambiku przez niemiecki okręt podwodny U-177. Po wojnie kontynuował służbę w marynarce Portugalii, przeklasyfikowany na fregatę. Otrzymał NATO-wski numer burtowy F470.
W 1961 roku NRP „Afonso de Albuquerque” stacjonował wraz z dwoma kutrami patrolowymi w portugalskich terytoriach zamorskich – enklawach na terenie Indii. 18 grudnia 1961 roku rząd Indii rozpoczął operację zbrojnej aneksji Indii Portugalskich. „Afonso de Albuquerque” przebywał wówczas w porcie Marmagao, ostrzeliwując indyjskie samoloty. Na pobliskiej wyspie Anjediva koło Karwaru marynarka indyjska wysadziła rano tego dnia desant. Dla jego ubezpieczenia, pod Marmagao zostały skierowane indyjskie fregaty INS „Betwa”, „Beas” i slup „Cauvery”. „Afonso de Albuquerque” wyszedł z portu, po czym z odległości ok. 8000 m wdał się w pojedynek artyleryjski z nowocześniejszymi fregatami, posiadającymi artylerię kierowaną radarowo. Wkrótce został trafiony kilkunastoma pociskami, stracił prędkość oraz zaczął nabierać wody, po czym dowódca rozkazał osadzić uszkodzony okręt na brzegu. Uznaje się potocznie w literaturze, że został wówczas zatopiony, lecz z relacji wynika, że został później odholowany przez zdobywców do Mumbaju. Marynarka indyjska rozważała remont okrętu, lecz został on uznany za nieopłacalny i pod koniec 1965 roku został sprzedany na złom.

</doc>
<doc id="5172669" url="https://pl.wikipedia.org/wiki?curid=5172669" title="Brinke Stevens">
Brinke Stevens

Brinke Stevens, wł. Charlene Elizabeth Brinkman (ur. 1954 r.) – aktorka filmowa ze Stanów Zjednoczonych, z wykształcenia biolożka, psycholożka i biolożka morska.
Życiorys.
Urodziła się w 1954 r. w Kalifornii jako Charlene Elizabeth Brinkman, ma pochodzenie niemieckie i mongolskie. W dzieciństwie uczyła się mówić w siedmiu językach. W szkole średniej wstąpiła do Stowarzyszenia Mensa. Ukończyła studia w zakresach biologii, psychologii i biologii morskiej i pracowała jako konsultantka do spraw środowiska przy elektrowni jądrowej w okolicach San Diego, a jednocześnie planowała karierę biologa morskiego.
W 1980 r. wyszła za mąż za swojego chłopaka z dzieciństwa Dave'a Stevensa (rozwiedli się rok później), twórcę m.in. "Człowieka-rakiety" i wraz z min przeprowadziła się do Hollywood, gdzie zaczęła szukać pracy, w której mogłaby rozwijać karierę naukową. Kiedy przypadkiem trafiła na casting do filmu, zdecydowała się wziąć w nim udział i dostała małą rolę w komedii "Damy na ringu" (1981 r.). W "Mordzie podczas nudnego przyjęcia" z 1982 r. zagrała pierwszą większą rolę i stworzyła charakterystyczną postać, dzięki której mogła rozpocząć karierę w horrorach.
Była znana z nonszalanckiego podejścia do rozbierania się przed kamerą i uznawała je za nieodłączną część pracy aktorskiej, a także mówiła o sobie, że prawdopodobnie nakręciła najwięcej scen pod prysznicem w historii Hollywood. Łącznie zagrała w ponad 200 filmach, głównie w niskobudżetowych horrorach klasy B produkowanych na potrzeby wypożyczalni VHS. U szczytu kariery próbowała przejść do kina głównego nurtu, ale zniechęciła się, gdy okazało się, że tylko niszowe kino gwarantuje jej role bez udziału w castingach. Występy w tych filmach sprawiły, że jako jedna z kilku aktorek (m.in. wraz z Michelle Bauer i Linneą Quigley) otrzymała pod koniec lat 1980. tytuł "królowej krzyku". Jej popularność zwiększały dodatkowo nagie sesje publikowane w magazynach erotycznych.
W latach 1990. nastąpił schyłek ery horroru i "królowych krzyku", a jej kariera zaczęła zwalniać i Stevens zaczęła dostawać już tylko mniejsze role, a pod pseudonimem zaczęła występować także w thrillerach erotycznych. W XXI w. nastąpił powrót jej popularności za sprawą mody na nostalgię za latami 1980. W tym okresie Stevens zaczęła grać w niezależnych horrorach, często bawiąc się w nich swoim wizerunkiem. Jest też obecna na konwentach fanów horroru.

</doc>
<doc id="5172674" url="https://pl.wikipedia.org/wiki?curid=5172674" title="Zwycięstwo. Powstanie wielkopolskie 1918-1919">
Zwycięstwo. Powstanie wielkopolskie 1918-1919

Zwycięstwo. Powstanie wielkopolskie 1918-1919 – polski film dokumentalny z 2020 roku o tematyce powstania wielkopolskiego.
Film dokumentalny przybliża historię powstania wielkopolskiego i jego znaczenie dla odradzającej się po I wojnie światowej Polski. W filmie wykorzystano niepublikowane wcześniej materiały archiwalne oraz zdjęcia z archiwów rodzinnych. Pojawiły się także sceny fabularyzowane.
Premiera dokumentu miała miejsce na antenie kanału TVP Historia w 102. rocznicę wybuchu powstania wielkopolskiego – 27 grudnia 2020 roku oraz na portalu internetowym 27grudnia.pl.

</doc>
<doc id="5172680" url="https://pl.wikipedia.org/wiki?curid=5172680" title="Liga Młodzieżowa UEFA (2016/2017)">
Liga Młodzieżowa UEFA (2016/2017)

Liga Młodzieżowa UEFA (2016/2017) – 4. sezon Ligi Młodzieżowej UEFA, rozgrywek piłkarskich dla ekip składających się z zawodników poniżej 19. roku życia. Obrońcą tytułu była Chelsea, zdobywca tytułu w latach 2015/2016.
Ograniczenia drużynowe.
Zawodnicy mogą wziąć udział w turnieju, jeśli urodzili się 1 stycznia 1998 lub później. Kluby mają możliwość powołania także maksymalnie trzech graczy urodzonych między 1 stycznia, a 31 grudnia 1997 roku.
Uczestnicy.
W rozgrywkach biorą udział 64 drużyny z 40 z 55 stowarzyszeń członkowskich UEFA. Są one podzielone na dwie grupy, każda po 32 zespoły.
W przypadku, gdyby pojawiło się wolne miejsce (stowarzyszenie bez krajowych rozgrywek młodzieżowych lub młodzieżowy mistrz krajowy już uwzględniony w Ścieżce Ligi Mistrzów UEFA), zajmował je młodzieżowy mistrz krajowy następnej federacji w rankingu UEFA.
Format.
Turniej składa się z dwóch części, fazy wstępnej i fazy pucharowej:
Terminarz.
Harmonogram zawodów jest następujący (wszystkie losowania odbyły się w siedzibie UEFA w Nyonie w Szwajcarii, chyba że zaznaczono inaczej).
Ścieżka Ligi Mistrzów UEFA.
Zespoły rozgrywały swoje spotkania w takim samym składzie grup, jak w Lidze Mistrzów 2016/17.
Ścieżka Mistrzów Krajowych.
Losowanie zarówno pierwszej, jak i drugiej rundy odbyło się 30 sierpnia 2016 r. w siedzibie UEFA w szwajcarskim Nyonie. 
32 drużyny zostały przed losowaniem podzielone na koszyki zdefiniowane według kryteriów sportowych i geograficznych.
Drużyny z tego samego koszyka zostały wylosowane przeciwko sobie, kolejność meczów została ustalona przez losowanie.
W drugiej rundzie szesnastu zwycięzców pierwszej rundy, których tożsamość nie była znana w momencie losowania, 
podzielono na dwie grupy: Grupa A zawierająca zwycięzców z koszyków 1 i 2, grupa B zawierająca zwycięzców z koszyków 3 i 4. 
Drużyny z tej samej grupy zostały wylosowane przeciwko sobie, a kolejność meczów została ustalona przez losowanie.
Pierwsza runda.
! colspan=5 style="background-color:cornsilk" | Pierwszy mecze 21, 27–29 września i 5 października, a rewanże 19 października 2016 roku.
Druga runda.
! colspan=5 style="background-color:cornsilk" | Pierwsze mecze 2, 9 i 16 listopada, a rewanże 22, 23 i 30 listopada 2016 roku.
Faza pucharowa.
Play-offy.
! colspan=3 style="background-color:cornsilk" | 7 lutego 2017
! colspan=3 style="background-color:cornsilk" | 8 lutego 2017
1/8 finału.
! colspan=3 style="background-color:cornsilk" | 21 lutego 2017
! colspan=3 style="background-color:cornsilk" | 22 lutego 2017
Ćwierćfinały.
! colspan=3 style="background-color:cornsilk" | 7 marca 2017
! colspan=3 style="background-color:cornsilk" | 8 marca 2017
Półfinały.
! colspan=3 style="background-color:cornsilk" | 21 kwietnia 2017
Finał.
! colspan=3 style="background-color:cornsilk" | 24 kwietnia 2017

</doc>
<doc id="5172681" url="https://pl.wikipedia.org/wiki?curid=5172681" title="Dobra klubowe">
Dobra klubowe

Dobra klubowe – dobra, które mogą być konsumowane przez wiele osób bez wzajemnego uszczerbku, ale są stosunkowo ograniczone i zwykle odpłatne.
Są one dostępne dla pewnej grupy osób, jeśli poniosą oni stosowne koszty (np. kino, szkoła, basen).
W przeciwieństwie do dóbr czysto publicznych, możliwe jest wykluczenie z ich konsumpcji
określonych jednostek
Są one czasem określane jako dobra „prawie publiczne” (ang. "near-public goods").

</doc>
<doc id="5172683" url="https://pl.wikipedia.org/wiki?curid=5172683" title="TCB Band">
TCB Band

TCB Band (TCB jest skrótem od Taking Care of Business) – grupa muzyczna, która stanowiła podstawę sekcji rytmicznej zespołu Elvisa Presleya od sierpnia 1969 do jego śmierci w 1977.
Pierwszymi członkami zespołu byli James Burton (gitara prowadząca), Jerry Scheff (bass), John Wilkinson (gitara rytmiczna), Larry Muhoberac (keyboard) i Ron Tutt (perkusja). Po raz pierwszy wystąpili w Las Vegas 31 lipca, 1969.

</doc>
<doc id="5172685" url="https://pl.wikipedia.org/wiki?curid=5172685" title="Partia Naprzód">
Partia Naprzód

Forward Party to projekt „political action committee” (PAC), który dąży do tego by stać się nową partią polityczną w Stanach Zjednoczonych.
Forward Party została utworzona przez znanego amerykańskiego przedsiębiorcę i polityka – Andrew Yanga. Forward Party oficjalnie została utworzona jako political action committe 5 października 2021 roku i zamierza złożyć petycje do Federalnej Komisji Wyborczej o zostanie partią polityczną. Założycielowi tego PAC’u najbardziej zależy na zrewolucjonizowaniu systemu głosowania w Stanach Zjednoczonych, zakończenia dominacji Partii Demokratycznej i Republikańskiej, a co za tym idzie – końca systemu dwupartyjnego.
Początki i stan dzisiejszy Forward Party.
6 listopada 2017 roku, Yang zarejestrował się jako kandydat na prezydenta Stanów Zjednoczonych w wyborach w 2020 roku. Swoją kampanię rozpoczął już 2 lutego 2018 roku. Prawybory dla Partii Demokratycznej rozpoczęły się 3 lutego 2020 roku, był uwielbianym kandydatem przez młodzież oraz najpopularniejszym kandydatem na prezydenta w Internecie. 11 lutego odbyła się konferencja w New Hampshire, Yang zdobył w tym stanie tylko 2,8% głosów. Zniechęciło to go oraz stwierdził, że nie jest wystarczająco silnym kandydatem by pokonać Donalda Trumpa więc 10 marca 2020 roku zakończył swoją kampanię.
W swojej książce z 2021 r. , ogłosił utworzenie partii oraz wyjście w Partii Demokratycznej do której należał od 1995 roku. Yang skrytykował w niej amerykańskich przywódców politycznych, pisząc, że „nasi przywódcy są nagradzani nie na podstawie rozwiązywania problemów, ale gromadzenia zasobów i utrzymywania urzędu”.
Pod koniec 2021 ważniejszymi członkami Forward Party poza Andrew Yangiem są: kandydatka do kongresu Blair Walsingham, konsultant Matt Shinners, nauczycielka Laura Del Savio, prawnik Michael Christine,rzecznik Josh Causin oraz adwokat Jeff Kurzon.
Główne cele Forward Party.
Głównymi celami Yanga i jego projektu są:
Andrew Yang na ten moment nie zamierza wystawiać żadnego kandydata ze swojej partii na wybory prezydenckie w Stanach Zjednoczonych w 2024 roku – jednak może to się zmienić jeśli Forward Party zdobędzie wcześniej odpowiednie poparcie

</doc>
<doc id="5172689" url="https://pl.wikipedia.org/wiki?curid=5172689" title="Piłka wodna na Igrzyskach Azjatyckich 2014">
Piłka wodna na Igrzyskach Azjatyckich 2014

Piłka wodna na Igrzyskach Azjatyckich 2014 odbywała się w Dream Park Aquatics Center w Inczon w dniach 24 września – 1 października 2014 roku. Stu sześćdziesięciu ośmiu zawodników obojga płci rywalizowało w dwóch konkurencjach.

</doc>
<doc id="5172692" url="https://pl.wikipedia.org/wiki?curid=5172692" title="Ganiany">
Ganiany



</doc>
<doc id="5172695" url="https://pl.wikipedia.org/wiki?curid=5172695" title="Johann Friedrich Pfaff">
Johann Friedrich Pfaff

Johann Friedrich Pfaff (ur. 22 grudnia 1765 w Stuttgarcie, zm. 21 kwietnia 1825 w Halle) – niemiecki matematyk, profesor Uniwersytetu w Helmstedt. Uznawany jest za jednego z najbardziej wpływowych matematyków niemieckich XIX wieku. Od jego nazwiska pochodzą używane w matematyce następujące pojęcia: równanie Pfaffa oraz forma Pfaffa.

</doc>
<doc id="5172696" url="https://pl.wikipedia.org/wiki?curid=5172696" title="AGM-183 ARRW">
AGM-183 ARRW

AGM-183 ARRW (Air-Launched Rapid Response Weapon) – amerykański, hipersoniczny, manewrujący pocisk rakietowy dalekiego zasięgu, typu powietrze - ziemia. 
Historia.
Prace nad nowy typem pocisku rozpoczęły się w firmie Lockheed Martin w sierpniu 2018 roku od podpisania kontraktu na projekt nowego typu uzbrojenia, przeznaczonego dla United States Air Force. Prace posuwały się szybko i już 2 grudnia 2019 roku, koncern zawarł kolejną umowę, w ramach której zobowiązał się do przeglądu projektu, wykonanie prób gotowego pocisku i osiągnięcie gotowości do uruchomienia produkcji seryjnej. 12 czerwca 2019 roku, odbył się pierwszy lot samolotu z makietą pocisku. Szybkość z jaką firma osiąga kolejne etapy projektu sugeruje, iż całość jest kontynuacja dużo wcześniej zapoczątkowanych prac. Lockheed Martin brał udział w pracach nad stworzeniem szybującej z prędkością hipersoniczną głowicy projektu Hypersonic Technology Vehicle 2. Pocisk ma umożliwić precyzyjne rażenie nieruchomych, wysokowartościowych celów z dalekiej odległości, w warunkach wielowarstwowej obrony atakowanych obiektów (tzw. system antydostępowy - eng. access denial/area denial - A2/AD). Źródłem sukcesu ma być bardzo duża, hipersoniczna prędkość pocisku, rzędu 6,5-8 Ma, drastycznie redukująca czas reakcji systemów obronnych na atak. Maksymalna prędkość z jaką pocisk będzie się mógł poruszać, ma być rzędu Ma=20. Za produkcję silnika rakietowego odpowiada firma Aerojet Rocketdyne. Silnik na paliwo stałe ma służyć rozpędzeniu pocisku do prędkości marszowej oraz osiągnięciu wysokości przelotowej. Po wyczerpaniu się paliwa i oddzieleniu się członu z silnikiem i paliwem, do celu w locie szybowcowym podąża sama głowica. Gabaryty pocisku mają umożliwić przenoszenie AGM-183 ARRW przez bombowce Boeing B-52 Stratofortress (co najmniej cztery pociski na węzłach podskrzydłowych a wraz z wprowadzeniem nowej belki do podwieszania uzbrojenia Hercules, zwiększenie liczby przenoszonych pocisków do sześciu). Bombowce Rockwell B-1B Lancer, również, po modernizacji na zewnętrznych węzłach uzbrojenia oraz F-15EX. W lutym 2021 roku upubliczniono zdjęcie modelu samolotu F-15EX z podwieszonym pod kadłubem pojedynczym pociskiem AGM-183 ARRW. W kwietniu 2021 roku doszło do nieudanej próby nowej konstrukcji. W wyniku awarii nie doszło do oddzielenia się rakiety od pylonu, na którym była podwieszona pod skrzydłem B-52.
14 maja 2022 roku z pokładu B-52 przeprowadzono całkowicie udany test pocisku w locie.

</doc>
<doc id="5172698" url="https://pl.wikipedia.org/wiki?curid=5172698" title="Furioza">
Furioza

Furioza − polski dramat sensacyjny z 2021 roku w reżyserii Cypriana T. Olenckiego. Film zagościł w kinach 22 października 2021 roku. Dystrybucją zajęła się firma Kino Świat. Równolegle z filmem kinowym powstał, stworzony dla stacji Canal+ cztero-odcinkowy serial. Premiera serialu odbyła się 4 lutego 2022 roku w serwisie Canal+ online oraz 19 lutego i 20 lutego w stacji Canal+. Oglądanie serialu dozwolone od 16 lat.
Fabuła.
Dawid, dawny zabijaka stadionowy, powraca do kibicowskiego półświatka jako wtyczka Dzikiej - kiedyś kumpeli z chuligańskiej ferajny, a obecnie policjantki. Jeśli nie będzie współpracował z glinami, jego brat, herszt kiboli, na lata trafi za kratki.
Wydanie filmu.
18 października 2021 roku w Warszawie odbyła się uroczysta premiera filmu, a cztery dni później trafił on do dystrybucji kinowej. W dniach 15–17 października miały miejsce pokazy przedpremierowe.
Odbiór komercyjny.
Między 4 a 10 kwietnia film odtwarzany był w serwisie Netflix łącznie przez 23,9 mln godzin. Sprawiło to, że "Furioza" zajęła pierwsze miejsce listy najchętniej oglądanych, nieanglojęzycznych tytułów w ofercie platformy streamingowej. Film trafił na listę najpopularniejszych filmów Netfliksa w siedemdziesięciu czterech krajach. Zajął szczyt tego notowania między innymi w Belgii, Brazylii, Francji, Grecji, Hiszpanii czy Maroko.

</doc>
<doc id="5172700" url="https://pl.wikipedia.org/wiki?curid=5172700" title="Zoriana Marczenko">
Zoriana Marczenko

Zoriana Anatolijiwna Marczenko (ur. 9 grudnia 1988 r. w Dnieprodzierżyńsku, obwód dniepropietrowski, ukraińska SRR, ZSRR) – ukraińska aktorka teatralna i filmowa. Znana z roli Marysi Sotnik w serialu Kozacka miłość.
Biografia.
Urodziła się w rodzinie aktorów, a jako dziecko dużo czasu spędzała na oglądaniu telewizji. Studiowała na Wydziale Aktorstwa Scenicznego Kijowskiego Narodowego Uniwersytetu Teatru, Kina i Telewizji im. Iwana Karpenki-Karego u profesora Jurija Mykołajowycza Mażuhy i ukończyła go w 2010 roku. Po zakończeniu studiów zaczęła grać w filmach.

</doc>
<doc id="5172701" url="https://pl.wikipedia.org/wiki?curid=5172701" title="István Gaál">
István Gaál

István Gaál (ur. 25 sierpnia 1933 w Salgótarján, zm. 25 września 2007 w Budapeszcie) – węgierski reżyser, scenarzysta i montażysta filmowy. W czasie swojej trwającej niemal pół wieku kariery wyreżyserował ogółem 28 filmów: osiem fabularnych, jedenaście telewizyjnych, sześć dokumentalnych i trzy krótkometrażowe.
Życiorys.
Studiował w szkole filmowej w Budapeszcie oraz w Centro Sperimentale w Rzymie. Był współzałożycielem Studia im. Béli Balázza. Zasiadał w jury konkursu głównego na 24. MFF w Cannes (1971) oraz w jury Złotej Kamery na 48. MFF w Cannes (1995).
Twórczość.
Już jego fabularny debiut, "Wir" (1964), zdobył wyróżnienie na MFF w Karlowych Warach. Punktem wyjścia dla fabuły tego obrazu, inspirowanego stylem Michelangelo Antonioniego, było tragiczne utonięcie nastolatka, które pozwoliło reżyserowi zarówno na przeprowadzenie wiwisekcji młodego pokolenia, jak i nakręcenie dramatu o podłożu egzystencjalnym.
Największe uznanie międzynarodowe zyskał film "Sokoły" (1970). Była to opowieść o położonym na odludziu ośrodku szkoleniowym dla sokolników, w którym obowiązuje bezwzględna dyscyplina i niezłomne zasady. Obraz, który ezopowym językiem traktował o mechanizmach dyktatury, przyniósł Gaálowi Nagrodę Jury na 23. MFF w Cannes. 
Film "Skorupy" (1981) zaprezentowano w konkursie głównym na 34. MFF w Cannes. Pozostałe filmy fabularne Gaála to: "Wiosenne wody" (1965), "Zjazd rodzinny" (1968), "Martwy pejzaż" (1971) i "W cieniu legendy" (1978).

</doc>
<doc id="5172702" url="https://pl.wikipedia.org/wiki?curid=5172702" title="Alpha Motor Corporation">
Alpha Motor Corporation

Alpha Motor Corporation – amerykański startup planujący produkcję elektrycznych samochodów z siedzibą w Irvine działający od 2020 roku.
Historia.
W 2020 roku w amerykański mmieście Irvine w Kalifornii dwójka przedsiębiorców, Joshua Boyt i Jay Lijewski, założyli startup Alpha Motor Corporation. Jeszcze w tym samym roku, w grudniu 2020, przedstawiony został projekt pierwszego pojazdu marki Alpha w postaci utrzymanego w estetyce retro i minimalizmu trzydrzwiowego coupe.
W kolejnych miesiącach 2021 roku Alpha przedstawiała kolejne rozwinięcia swojego pierwszego projektu w postaci nowych wariantów nadwoziowych modelu Ace, tym razem z dużym udziałem wizualnych i technicznych cech w stylu crossoverów i samochodów terenowych. W lutym 2021 roku przedstawiony został 5-drzwiowy model Alpha Jax, w marcu 2-drzwiowy pickup Alpha Wolf, w kwietniu - wydłużona odmiana pickup z czterodrzwiową kabiną o nawie Alpha Wolf+, a w lipcu jeszcze większy pickup Alpha SuperWolf. Każdy z pojazdów ma zawierać autorski projekt akumulatorów litowo-jonowych o pojemności 75 kWh, które mają pozwalać przejechać na jednym ładowaniu do ok. 350 kilometrów.
Najważniejszym z dotychczas przedstawionych projektów dla firmy jest rodzina pickupów, których najkrótszy i podstawowy wariant o nazwie Alpha Wolf wykroczył poza fazę renderów i został zbudowany w formie pełnowymiarowego prototypu. Akceptując zamówienia niewymagające składania depozytów, produkcja elektrycznej półciężarówki ma rozpocząć się najszybciej w 2023 roku.
Podczas targów Los Angeles Motor Show w listopadzie 2021 Alpha przedstawiła kolejny fizyczny prototyp zapowiadający przyszłą gamę modelową w postaci 4-drzwiowego sedana Alpha Saga, a pod koniec grudnia jego rozwinięcie - studium kombi Alpha Saga Estate. Podobnie jak w przypadku pozostałych prototypów, firma przedstawiła orientacyjne parametry techniczne i przedział cenowy, bez określania daty rozpoczęcia potencjalnej produkcji. 
W styczniu 2022 startup przełamał dotychczasowy schemat stylistyki opracowywanych przez siebie prototypów w stylu retro, prezentując studium awangardowo stylizowanej wizji elektrycznego samochodu o napędzie autonomicznym o nazwie Alpha Room.

</doc>
<doc id="5172704" url="https://pl.wikipedia.org/wiki?curid=5172704" title="Kurt Reidemeister">
Kurt Reidemeister

Kurt Werner Friedrich Reidemeister (ur. 1893, zm. 1971) – niemiecki matematyk, profesor Uniwersytetu Albrechta w Królewcu. Był pionierem teorii węzłów oraz wniósł znaczny wkład w rozwój teorii grup. Związany był z kołem wiedeńskim.

</doc>
<doc id="5172707" url="https://pl.wikipedia.org/wiki?curid=5172707" title="Enjowcze">
Enjowcze

Enjowcze () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 172 mieszkańców.

</doc>
<doc id="5172708" url="https://pl.wikipedia.org/wiki?curid=5172708" title="Renault (ujednoznacznienie)">
Renault (ujednoznacznienie)

Biografie:

</doc>
<doc id="5172709" url="https://pl.wikipedia.org/wiki?curid=5172709" title="Dedino">
Dedino

Dedino () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 89 mieszkańców.

</doc>
<doc id="5172711" url="https://pl.wikipedia.org/wiki?curid=5172711" title="Dubniki (rejon szarkowszczyński)">
Dubniki (rejon szarkowszczyński)

Dubniki (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Jody.
Historia.
W czasach zaborów zaścianek w gminie Jody, w powiecie dzisieńskim, w guberni wileńskiej Imperium Rosyjskiego
W latach 1921–1945 wieś leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody, następnie w gminie Brasław.
Według Powszechnego Spisu Ludności z 1921 roku zamieszkiwały tu 62 osoby, 1 była wyznania rzymskokatolickiego a 61 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 10 budynków mieszkalnych. W 1931 w 10 domach zamieszkiwało 54 osoby.
Wierni należeli do parafii rzymskokatolickiej w Borodzieniczach i prawosławnej w Jodach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Jodach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5172712" url="https://pl.wikipedia.org/wiki?curid=5172712" title="Mistrzostwa Portugalii w kolarstwie szosowym – wyścig ze startu wspólnego">
Mistrzostwa Portugalii w kolarstwie szosowym – wyścig ze startu wspólnego

Mistrzostwa Portugalii w kolarstwie szosowym w konkurencji wyścigu ze startu wspólnego rozgrywane są wśród mężczyzn od 1923 roku, a wśród kobiet od 1992 roku.

</doc>
<doc id="5172714" url="https://pl.wikipedia.org/wiki?curid=5172714" title="Bistrogled">
Bistrogled

Bistrogled () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 69 mieszkańców.

</doc>
<doc id="5172715" url="https://pl.wikipedia.org/wiki?curid=5172715" title="Chromica">
Chromica

Chromica () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 88 mieszkańców.

</doc>
<doc id="5172719" url="https://pl.wikipedia.org/wiki?curid=5172719" title="Leniszte">
Leniszte

Leniszte () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 234 mieszkańców.

</doc>
<doc id="5172721" url="https://pl.wikipedia.org/wiki?curid=5172721" title="Paspał">
Paspał

Paspał () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 14 mieszkańców.

</doc>
<doc id="5172722" url="https://pl.wikipedia.org/wiki?curid=5172722" title="Czerwena skała">
Czerwena skała

Czerwena skała () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 101 mieszkańców.

</doc>
<doc id="5172724" url="https://pl.wikipedia.org/wiki?curid=5172724" title="Cleopas Dlamini">
Cleopas Dlamini

Cleopas Dlamini (ur. 26 grudnia 1952) – suazyjski menedżer i polityk, od 16 lipca 2021 roku premier Eswatini.

</doc>
<doc id="5172725" url="https://pl.wikipedia.org/wiki?curid=5172725" title="Ribarci">
Ribarci

Ribarci () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 46 mieszkańców.

</doc>
<doc id="5172726" url="https://pl.wikipedia.org/wiki?curid=5172726" title="Drzewosieki">
Drzewosieki

Drzewosieki (, "Drawasieki"; , "Drowosieki") – chutor na Białorusi, w obwodzie witebskim, w rejonie szarkowszczyńskim, w sielsowiecie Bildziugi.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego
W latach 1921–1945 zaścianek leżał w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Powszechny Spis Ludności z 1921 roku nie podał danych dotyczących miejscowości. W 1931 w 2 domach zamieszkiwało 12 osób.
Wierni należeli do parafii rzymskokatolickiej w Borodzieniczach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Jodach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5172727" url="https://pl.wikipedia.org/wiki?curid=5172727" title="Camille Saviola">
Camille Saviola

Camille Saviola (ur. 16 lipca 1950 w Nowym Jorku, zm. 28 października 2021 w Los Angeles) – amerykańska aktorka telewizyjna, filmowa i teatralna, również piosenkarka. Wystąpiła w wielu filmach, serialach telewizyjnych, sztukach teatralnych i musicalach.
Życiorys.
Urodziła się w Bronksie w Nowym Jorku jako córka Mary (z domu d’Esopo) i Michaela Savioli. Dorastała w pobliżu Yankee Stadium i ukończyła Liceum Muzyczne i Artystyczne, a następnie przez rok uczęszczała do college’u, po czym zrezygnowała z aktorstwa. Camille została wokalistką zespołu rockowego "Margo Lewis Explosion" w latach 70. i podpisała kontrakt muzyki disco pod koniec lat 70.
Przez następne 25 lat występowała w teatrze, telewizji i filmach. Najbardziej znana jest z ról drugoplanowych gdzie występowała najczęściej jako Włoszka, Latynoska lub Żydówka. Wystąpiła także jako przywódca religijny, Kai Opaka, w "".
Oprócz roli Mamy Maddeleny w oryginalnej broadwayowskiej produkcji Tommy’ego Tune’a "„Nine”", widzowie na Broadwayu kojarzą ją również za rolę innej mamy, mianowicie jako mama Morton w „Chicago”. Otrzymała nominację do nagrody "CableACE" dla najlepszej aktorki drugoplanowej w filmie wyprodukowanym dla telewizji kablowej dla Nightlife.
Zmarła 28 października 2021 roku w wieku 71 lat.

</doc>
<doc id="5172729" url="https://pl.wikipedia.org/wiki?curid=5172729" title="Tyrnosliwka">
Tyrnosliwka

Tyrnosliwka () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 147 mieszkańców.

</doc>
<doc id="5172731" url="https://pl.wikipedia.org/wiki?curid=5172731" title="Tyrna">
Tyrna

Tyrna () – wieś w Bułgarii, w obwodzie Kyrdżali, w gminie Ardino. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 98 mieszkańców.

</doc>
<doc id="5172736" url="https://pl.wikipedia.org/wiki?curid=5172736" title="Local Motors">
Local Motors

Local Motors – dawny amerykański producent samochodów i elektrycznych autobusów z siedzibą w Phoenix działający w latach 2007–2022.
Historia.
Początki.
Przedsiębiorstwo Local Motors założył w 2007 roku John B. Rogers w amerykańskim mieście Phoenix w Arizonie obierając za cel budowę samochodów w ramach zasady otwartego oprogramowania (ang. "open source"), a także aktywnej wymiany myśli między pracownikami. W ramach tego założenia realizowane i dyskutowane są projekty firmy. Otwarty sposób funkcjonowania Local Motors pozwala na szeroką współpracę z zewnętrznymi podmiotami, a także na uwzględnianie projektów nie tylko ze strony osób o kierunkowym wykształceniu i profilu zawodowym, ale i ze strony innych zainteresowanych udziałem w procesie konstrukcyjnym. Jednym z największych partnerów Local Motors na przestrzeni ponad 10 lat działalności było nawiązanie współpracy z gigantem branży lotniczej, Airbusem.
Pierwszym modelem opracowanym przez Local Motors był pojazd o nazwie własnej Rally Fighter, który przedstawiony został w 2009 roku. Po 18 miesiącach procesu konstrukcyjnego, samochód terenowo-sportowy trafił do produkcji rok po deibiucie. Na przestrzeni lat samochód przyjął postać różnie pomalowanych prototypów, będąc legalnie dopuszczonym do ruchu na terenie Stanów Zjednoczonych.
Zmiana profilu i schyłek.
Poza seryjnym Rally Fighterem, Local Motors na przestrzeni lat swojej działalności silnie zaangażowało się także w budowę prototypów z nadwoziem w całości wykonanym w drukarce 3D. W 2014 roku tak zbudowano pierwszy w historii taki pojazd o przydomku Strati, a rok później - LM3D Swim. W 2016 roku zaprezentowano z kolei elektryczny autobus o autonomicznym napędzie, na którego wdrożeniu do produkcji firma odtąd się skoncentrowała. W marcu 2021 firma ogłosiła, że planuje testy drogowe przedprodukcyjnych egzemplarzy autobusu na ulicach amerykańskiego stanu Tennessee.
Pomimo tego, w połowie stycznia 2022 roku firma zakończyła działalność z powodu braku wystarczającej ilości środków na dalszą działalność, znikając z rynku 15 latach istnienia. Projekt autonomicznego autobusu Olli, na którego rozwoju firma skoncentrowana była nieprzerwanie od 2016 roku, pozostał przez to jedynie w fazie prototypowej.

</doc>
<doc id="5172739" url="https://pl.wikipedia.org/wiki?curid=5172739" title="Dołna krepost">
Dołna krepost

Dołna krepost () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 271 mieszkańców.

</doc>
<doc id="5172742" url="https://pl.wikipedia.org/wiki?curid=5172742" title="Bolarci (obwód Kyrdżali)">
Bolarci (obwód Kyrdżali)

Bolarci () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 153 mieszkańców.

</doc>
<doc id="5172743" url="https://pl.wikipedia.org/wiki?curid=5172743" title="Kościół św. Alfonsa Liguori">
Kościół św. Alfonsa Liguori



</doc>
<doc id="5172744" url="https://pl.wikipedia.org/wiki?curid=5172744" title="Bolarci">
Bolarci



</doc>
<doc id="5172747" url="https://pl.wikipedia.org/wiki?curid=5172747" title="Brosz">
Brosz

Brosz () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 241 mieszkańców.

</doc>
<doc id="5172748" url="https://pl.wikipedia.org/wiki?curid=5172748" title="HMS Calcutta">
HMS Calcutta

HMS „Calcutta” – nazwa noszona przez pięć okrętów brytyjskiej Royal Navy, pochodząca od Kalkuty, miasta w Indiach:

</doc>
<doc id="5172749" url="https://pl.wikipedia.org/wiki?curid=5172749" title="Carewec (obwód Kyrdżali)">
Carewec (obwód Kyrdżali)

Carewec () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 295 mieszkańców.

</doc>
<doc id="5172751" url="https://pl.wikipedia.org/wiki?curid=5172751" title="Cziflik (obwód Kyrdżali)">
Cziflik (obwód Kyrdżali)

Cziflik () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 479 mieszkańców.

</doc>
<doc id="5172752" url="https://pl.wikipedia.org/wiki?curid=5172752" title="Dobrinowo (obwód Kyrdżali)">
Dobrinowo (obwód Kyrdżali)

Dobrinowo () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 12 mieszkańców.

</doc>
<doc id="5172753" url="https://pl.wikipedia.org/wiki?curid=5172753" title="Dobrinowo">
Dobrinowo



</doc>
<doc id="5172754" url="https://pl.wikipedia.org/wiki?curid=5172754" title="Fasola azuki">
Fasola azuki



</doc>
<doc id="5172756" url="https://pl.wikipedia.org/wiki?curid=5172756" title="Doliszte (obwód Kyrdżali)">
Doliszte (obwód Kyrdżali)

Doliszte () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 76 mieszkańców.

</doc>
<doc id="5172757" url="https://pl.wikipedia.org/wiki?curid=5172757" title="Doliszte">
Doliszte



</doc>
<doc id="5172760" url="https://pl.wikipedia.org/wiki?curid=5172760" title="Diário da República">
Diário da República

Diário da República (pol. "Dziennik Republiki", skrót: DR, w wersji elektronicznej pod nazwą: Diário da República Eletrónico, DRE) – dziennik urzędowy Republiki Portugalii wydawany od 1976 roku, który zastąpił wychodzący od 1869 roku Diário do Governo. 
Historia.
Za pierwszy portugalski dziennik urzędowy uznaje się wydaną w 1715 roku "Gazeta de Lisboa". W 1762 roku wydawanie gazety zostało zabronione przez pierwszego ministra Portugalii Sebastião José de Carvalho e Melo znanego później jako Markiz de Pombal. Gazetę wznowiono dopiero w sierpniu 1778 roku, kiedy w Portugalii rządził już Aires de Sá e Melo. Od tego czasu gazeta drukowana była w Drukarni Królewskiej, której rolę w 1820 roku przejęła Drukarnia Narodowa. W tym też roku w okresie od 16 września do 31 grudnia jednocześnie drukowane były dwie gazety urzędowe jednocześnie: "Gazeta de Lisboa" i "Diário do Governo", które 1 stycznia 1821 połączono pod nazwą "Diário do Governo". W 1972 roku Drukarnia Narodowa została połączona z Mennicą tworząc spółkę Imprensa Nacional-Casa da Moeda, która przejęła obowiązek drukowania dziennika.
Po zamachu stanu w 1974 roku i obaleniu dyktatury przyjęto nową Konstytucję Portugalii, na mocy której dziennik urzędowy otrzymał obowiązującą do dziś nazwę "Diário da República".
Tytuły.
Portugalski dziennik urzędowy wychodził pod różnymi tytułami w zależności od okresu:
Zawartość.
Zgodnie z Konstytucją Portugalii w "Diário da República" publikowane są wszelkie akty prawa, a ich nieopublikowanie w dzienniku powoduje ich bezskuteczność. W szczególności w "Diário da República" publikowane są ustawy konstytucyjne, umowy międzynarodowe wraz z oświadczeniami ich ratyfikacji i innymi ich dotyczącymi, ustawy, dekrety z mocą ustawy oraz regionalne dekrety ustawodawcze, dekrety Prezydenta Republiki, uchwały Zgromadzenia Republiki i Zgromadzeń Ustawodawczych regionów autonomicznych, regulaminy Zgromadzenia Republiki, Rady Państwa i Zgromadzeń Ustawodawczych regionów autonomicznych, orzeczenia Trybunału Konstytucyjnego, dekrety i inne akty wydane przez Rząd, dekrety Przedstawicieli Republiki, a także wyniki wyborów do organów ogólnokrajowych i regionów autonomicznych oraz referendów krajowych i regionalnych. Dziennik wydawany jest w dwóch seriach.
W 1. serii "Diário da República" publikowane są:
zaś w 2. serii "Diário da República" publikowane są:

</doc>
<doc id="5172762" url="https://pl.wikipedia.org/wiki?curid=5172762" title="Dmitrij Skobielcyn">
Dmitrij Skobielcyn

Dmitrij Władimirowicz Skobielcyn (ros. Дмитрий Владимирович Скобельцын, ur. 24 listopada 1892 w Petersburgu, zm. 16 listopada 1990 w Moskwie) – rosyjski i radziecki fizyk.
Życiorys.
Urodził się w rodzinie profesora fizyki Petersburskiego Instytutu Politechnicznego. W 1910 ukończył komercyjną szkołę techniczną w Petersburgu, po czym rozpoczął studia na Wydziale Elektromechanicznym Petersburskiego Instytutu Politechnicznego, jednak po ukończeniu pierwszego semestru przeniósł się na Wydział Fizyczno-Matematyczny Uniwersytetu Petersburskiego, który ukończył w 1915. Od 1915 pracował w dziale fizyki tego uniwersytetu, jednocześnie od 1916 do 1926 wykładał w Piotrogrodzkim/Leningradzkim Instytucie Politechnicznym i 1915-1916 w Piotrogrodzkim Żeńskim Instytucie Medycznym. W 1922 został na krótko aresztowany przez Czekę, zwolniono go bez przedstawiania mu zarzutów. Od wczesnych lat 20. prowadził eksperymentalną działalność naukową. Od 1925 do 1938 pracował w Leningradzkim Instytucie Fizyko-Chemicznym (obecnie Instytut Fizyko-Techniczny imienia A. F. Ioffego). W 1929 przy pomocy komory Wilsona umieszczonej w polu magnetycznym, odkrył powstawanie pęków promieniowania kosmicznego. Od 1929 do 1931 jako delegat naukowy pracował w Instytucie Radowym i laboratorium im. Pierre'a Curie w Paryżu. Od 1938 pracował w Instytucie Fizyki im. Lebiediewa Akademii Nauk ZSRR, którego w 1951 został dyrektorem (do 1973), początkowo jako konsultant, później kierownik działu pęków kosmicznych i kierownik laboratorium jądra atomowego. Po ataku Niemiec na ZSRR został wraz z instytutem ewakuowany do Kazania. W 1946 założył i został dyrektorem 2 Naukowo-Badawczego Instytutu Fizyki Moskiewskiego Uniwersytetu Państwowego (obecnie Naukowo-Badawczy Instytut Energii Atomowej MGU im. Skobielcyna). Od 1946 do 1948 pracował jako ekspert ds. energii atomowej w Ambasadzie ZSRR przy ONZ. Był autorem ok. 50 prac naukowych. Od 1946 brał aktywny udział w radzieckim projekcie atomowym jako członek Rady Naukowo-Technicznej Pierwszego Głównego Zarządu przy Radzie Ministrów ZSRR i zastępca przewodniczącego Rady Naukowej przy prezesie Akademii Nauk ZSRR. W 1973 został honorowym dyrektorem Instytutu Fizyki Akademii Nauk ZSRR. Jednocześnie z pracą naukową pracował jako wykładowca, od 1931 do 1938 był adiunktem i profesorem Leningradzkiego Instytutu Fizyko-Mechanicznego i Leningradzkiego Instytutu Industrialnego, a od 1940 profesorem Wydziału Fizyki Moskiewskiego Uniwersytetu Państwowego. W 1934 otrzymał tytuł profesora, a w 1936 doktora nauk fizyko-matematycznych. W 1939 został członkiem korespondentem, a w 1946 akademikiem Akademii Nauk ZSRR. Mimo że pozostawał bezpartyjny, od 1946 do 1963 był deputowanym do Rady Najwyższej RFSRR, a od 1954 do 1974 do Rady Najwyższej ZSRR. W 1957 został członkiem korespondentem Francuskiej Akademii Nauk, w 1960 honorowym członkiem Chińskiego Towarzystwa Fizycznego, a w 1962 doktorem honoris causa Uniwersytetu Hawańskiego. Został pochowany na Cmentarzu Nowodziewiczym.
Odznaczenia i nagrody.
I inne.

</doc>
<doc id="5172763" url="https://pl.wikipedia.org/wiki?curid=5172763" title="Outsider Tour">
Outsider Tour

Outsider Tour – trzecia solowa trasa koncertowa perkusisty zespołu Queen, Rogera Taylora, w jej trakcie odbyło się czternaście koncertów.

</doc>
<doc id="5172767" url="https://pl.wikipedia.org/wiki?curid=5172767" title="Igor Arhirii">
Igor Arhirii

Igor Arhirii (ur. 17 lutego 1997 w Mihailovcy) – mołdawski piłkarz grający na pozycji prawego obrońcy w mołdawskim klubie Milsami Orgiejów oraz reprezentacji Mołdawii.

</doc>
<doc id="5172768" url="https://pl.wikipedia.org/wiki?curid=5172768" title="Strzelaniny w Halle i Landsbergu">
Strzelaniny w Halle i Landsbergu



</doc>
<doc id="5172770" url="https://pl.wikipedia.org/wiki?curid=5172770" title="Hsu Yu-hsiou">
Hsu Yu-hsiou

Hsu Yu-hsiou (; ur. 2 kwietnia 1999 w Zhanghua) – tajwański tenisista, zwycięzca trzech juniorskich turniejów wielkoszlemowych w grze podwójnej, reprezentant kraju w rozgrywkach Pucharu Davisa.
Kariera tenisowa.
Podczas swojej kariery wygrał trzy deblowe turnieje cyklu ATP Challenger Tour. Ponadto zwyciężył w sześciu singlowych oraz czternastu deblowych turniejach rangi ITF.
W 2017 roku zwyciężył w trzech juniorskich turniejach wielkoszlemowych w grze podwójnej: Australian Open w parze z Zhao Lingxiem, Wimbledonie, startując z Axelem Gellerem, oraz US Open wraz z Wu Yibingiem.
W rankingu gry pojedynczej najwyżej był na 307. miejscu (11 lipca 2022), a w klasyfikacji gry podwójnej na 149. pozycji (11 lipca 2022).

</doc>
<doc id="5172777" url="https://pl.wikipedia.org/wiki?curid=5172777" title="Zhao Lingxi">
Zhao Lingxi

Zhao Lingxi (; ur. 7 stycznia 2000 w Tiencinie) – chiński tenisista, zwycięzca juniorskiego Australian Open 2017 w grze podwójnej.
Kariera tenisowa.
W 2017 roku, startując w parze z Hsu Yu-hsiou zwyciężył w juniorskim Australian Open w grze podwójnej. W meczu finałowym chińsko-tajwański debel pokonał Finna Reynoldsa i Duarte Vale'a.
W rankingu gry pojedynczej najwyżej był na 1087. miejscu (27 sierpnia 2018), a w klasyfikacji gry podwójnej na 1950. pozycji (12 sierpnia 2019).

</doc>
<doc id="5172784" url="https://pl.wikipedia.org/wiki?curid=5172784" title="Taniec Ducha">
Taniec Ducha



</doc>
<doc id="5172786" url="https://pl.wikipedia.org/wiki?curid=5172786" title="Granat „Karbidówka”">
Granat „Karbidówka”

Karbidówka – polski ręczny granat zaczepny produkowany w warunkach konspiracyjnych przez wytwórnie: Gwardii Ludowej, Armii Krajowej i Batalionów Chłopskich.
Opis konstrukcji.
„Karbidówka” była ręcznym granatem zaczepnym. Korpus granatu stanowiła metalowa puszka od lampy karbidowej o wysokości 126 mm i szerokości 70 mm, którą rozwiercano, a górną jej część gwintowano. Takie puszki były dość powszechne w tamtym okresie, gdyż znajdowały się one praktycznie w każdym polskim domu. Następnie gotowy korpus wypełniano szedytem, ładunek wybuchowy miał masę 0,2 kg, i wkręcano zapalnik GR-31 (przedwojenny zapalnik używany w granatach: zaczepnym wz. 24 oraz obronnym wz. 33). Zawleczka podtrzymywała skróconą łyżkę zabezpieczającą zapalnik. Wybuch następował po ok. trzech sekundach. Cały granat ważył niecały kilogram, ok. 0,9 kg, a jego zasięg rażenia wynosił 20 m. Zaletą tego typu granatu była jego prostota, taniość produkcji i łatwość w użytkowaniu, z kolei wadą nieporęczność i zawodność. W ciągu wojny, od końca 1942, udało się wyprodukować ok. 100 tys. „Karbidówek”.

</doc>
<doc id="5172787" url="https://pl.wikipedia.org/wiki?curid=5172787" title="Usoża (dopływ Swapy)">
Usoża (dopływ Swapy)

Usoża () – rzeka na południowym zachodzie europejskiej części Rosji w obwodzie kurskim, lewy i najważniejszy dopływ Swapy o długości 95 km i powierzchni dorzecza 1220 km².
Rzeka wypływa ze źródeł na Wyżynie Środkoworosyjskiej w rejonie fatieżskim (wieś (ros. деревня, trb. dieriewnia) Orlanka), a uchodzi do Swapy w centralnej części rejonu żeleznogorskiego (na północ od wsi (ros. село, trb. sieło) Żydiejewka).
Głównym dopływem Usoży jest jej lewy dopływ Ruda, a najważniejszą miejscowością, przez którą przepływa jest miasto Fatież (centrum administracyjne rejonu fatieżskiego i osiedla miejskiego w obwodzie kurskim).

</doc>
<doc id="5172788" url="https://pl.wikipedia.org/wiki?curid=5172788" title="Ruda (dopływ Usoży)">
Ruda (dopływ Usoży)

Ruda () – rzeka na południowym zachodzie europejskiej części Rosji w obwodzie kurskim (w rejonach konyszowskim i fatieżskim), lewy i najważniejszy dopływ Usoży o długości 26 km (z czego 24 km w rejonie fatieżskim).
Rzeka wypływa ze źródeł na Wyżynie Środkoworosyjskiej w rejonie konyszowskim (wieś (ros. деревня, trb. dieriewnia) Łukjanczikowo), a uchodzi do Usoży w rejonie fatieżskim (wieś (ros. деревня, trb. dieriewnia) Portina).
Główne dopływy Rudy to: ruczaj Oriechowskij, Griaznaja Rudka, Nikowiec i Żurawczik, a głównymi miejscowościami przy jej nurcie są historyczne wsie w sielsowiecie sołdatskim rejonu fatieżskiego: 1-je Gniezdiłowo, 2-je Gniezdiłowo i Szuklino.

</doc>
<doc id="5172789" url="https://pl.wikipedia.org/wiki?curid=5172789" title="Ksenofon Dilo">
Ksenofon Dilo

Ksenofon Dilo (ur. 15 stycznia 1932 we wsi Topovë k. Gjirokastry) – albański malarz, grafik i scenograf.
Życiorys.
W czasie II wojny światowej przeniósł się wraz z rodziną do Tirany, gdzie uczył się w gimnazjum, a także uczył się rysunku. W latach 1948-1952 uczył się w gimnazjum artystycznym Jordan Misja, pod kierunkiem Sadika Kaceliego i Abdurrahima Buzy. W latach 1952-1958 studiował w Akademii Sztuk Pięknych w Pradze, pod kierunkiem Josefa Novaka. Po powrocie do kraju pracował jako scenograf w Studiu Filmowym Nowa Albania, a równolegle prowadził zajęcia ze studentami Instytutu Sztuk w Tiranie. W latach 1969-1979 pełnił funkcję dziekana wydziału sztuki figuratywnej Instytutu. Od 1973 współpracował z Zespołem Pieśni i Tańca, jako scenograf i kostiumograf, projektował także kostiumy dla Teatru Opery i Baletu. W latach 1987-1992 pełnił funkcję dyrektora Narodowej Galerii Sztuk. Oprócz malarstwa zajmował się także karykaturą, a jego prace publikowało czasopismo satyryczne "Hosteni".
Uhonorowany tytułem Artist i Merituar (Zasłużonego Artysty).
Twórczość.
Prace Dilo były eksponowane na czternastu wystawach zbiorowych w Albanii, Austrii i w Egipcie. W 1960 jego plakaty wystawiano w Moskwie. W dorobku artysty dominują pejzaże wykonane techniką olejną, akwarele, a także pastele. Istotne miejsce w jego dorobku twórczym zajmowały projekty scenograficzne i kostiumy do filmów fabularnych, a także do albańskich oper: "Mrika", "Komisari" i "Vjosa".

</doc>
<doc id="5172792" url="https://pl.wikipedia.org/wiki?curid=5172792" title="Zdumiewająco kolosalny człowiek">
Zdumiewająco kolosalny człowiek

Zdumiewająco kolosalny człowiek (ang. "The Amazing Colossal Man") – amerykański film science fiction z 1957 roku w reżyserii Berta I. Gordona, zrealizowany na podstawie opowiadania science fiction "The Nth Man" Homera Eona Flinta z 1928 roku.
Fabuła.
W jednostce wojskowej w stanie Nevada planowana jest próbna eksplozja pierwszej bomby plutonowej. Kiedy nie wybucha zgodnie z oczekiwaniami, podpułkownik Glenn Manning otrzymuje rozkaz zatrzymania swoich ludzi w okopach ochronnych. Chwilę później mały samolot rozbija się w pobliżu miejsca detonacji, a Glenn ignoruje zakaz, aby uratować pilota. Bomba jednak wybucha.
Glenn doznaje oparzenia trzeciego stopnia na prawie całym ciele. W szpitalu wojskowym jego narzeczona, Carol Forrest z niepokojem czeka na rokowania, ale leczący go lekarze wojskowi – Linstrom i Coulter nie dają nadziei. Następnego ranka lekarze wojskowi z zaskoczeniem odkrywają, że oparzenia Glenna całkowicie się zagoiły. Spekulują czy ten fenomen nie ma związku z bombą plutonową.
Carol dowiaduje się, że nie może się widywać z Glennem. Otrzymuje informacje, że został przeniesiony do wojskowego centrum rehabilitacji i badań w Summit w stanie Nevada. Dotarłszy z przerażeniem odkrywa, że Glenn urósł do 16 stóp wysokości. Następnego dnia Lindstrom wyjaśnia Carol, że nie chcieli jej niepokoić stanem Glenna, którego komórki, wskutek wystawienia na wybuch plutonu, przestały umierać, a nowe mnożą się w przyspieszonym tempie. To powoduje dzienny wzrost o 8-10 stóp. Przyznaje, że on i Coulter nie wiedzą, czy mogą powstrzymać rozwój Glenna, a jeśli tego nie zrobią, będzie rósł aż do śmierci.
Glenn w majakach przypomina sobie swoją ochotniczą służbę w wojnie koreańskiej i związek z Carol. Wkrótce odkrywa swój stan. Chociaż opinia publiczna wie, że przeżył eksplozję, wojsko utrzymuje prawdę o jego stanie w tajemnicy. Glenn mimo pocieszeń przez Carol nie ma złudzeń, że kiedykolwiek zostaje wyleczony. Co gorsza, jego serce ma problem z ciśnieniem i grozi mu śmierć z uduszenia. Frustracja Glenna rośnie i oskarża innych o sekretne naśmiewanie się.
Gdy lekarze wojskowi odkrywają sposób na powstrzymanie wzrostu u Glenna, ten znika. Wojsko pod wodzą płk-a Hallocka rozpoczyna poszukiwania na szeroką skalę. W końcu Glenn o wzroście ok. 50 stóp zbliża się do Las Vegas i zdezorientowany sieje tam spustoszenie, a następnie kieruje się w stronę Boulder Dam, gdy wojskowe helikoptery śledzą jego ruchy.
Linstrom, Carol i Coulter docierają do Glenna, któremu zostaje podane serum wstrzymujące wzrost w formie gigantycznej szczepionki. Glenn zabija Coultera i podnosi Carol. Słucha błagań Linstroma o oszczędzenie Carol. Gdy ta jest wolna, Hallock nakazuje swoim ludziom otworzyć ogień, powodując, że Glenn wpada do rzeki Kolorado, co prowadzi do jego śmierci.

</doc>
<doc id="5172793" url="https://pl.wikipedia.org/wiki?curid=5172793" title="Dyngowo">
Dyngowo

Dyngowo () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 24 mieszkańców.

</doc>
<doc id="5172794" url="https://pl.wikipedia.org/wiki?curid=5172794" title="Dyżdownica">
Dyżdownica

Dyżdownica () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 161 mieszkańców.

</doc>
<doc id="5172796" url="https://pl.wikipedia.org/wiki?curid=5172796" title="Kalinka (Bułgaria)">
Kalinka (Bułgaria)

Kalinka () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 268 mieszkańców.

</doc>
<doc id="5172808" url="https://pl.wikipedia.org/wiki?curid=5172808" title="Fabian Kaszyc">
Fabian Kaszyc

Fabian Kaszyc herbu własnego – szambelan Augusta II Mocnego, szambelan Stanisława Augusta Poniatowskiego w 1778 roku, podstarości orszański w 1775 roku, starosta smorecki.
Poseł orszański i sędzia sejmowy na sejmie 1776 roku. Poseł na sejm 1778 roku z powiatu orszańskiego.

</doc>
<doc id="5172811" url="https://pl.wikipedia.org/wiki?curid=5172811" title="Magierowa Skałka">
Magierowa Skałka

Magierowa Skałka (607 m, 597 m) – szczyt w Pieninach Czorsztyńskich należących do Pienin Właściwych. Znajduje się w Sromowcach Niżnych w województwie małopolskim, w powiecie nowotarskim, w gminie Czorsztyn.
Magierowa Skałka znajduje się w południowym grzbiecie Podskalniej Góry. Grzbiet ten oddziela dolinę Kotłowego Potoku (po zachodniej stronie) od doliny Korciepczanego Potoku (po wschodniej stronie). W kierunku z północy na południe kolejno są w nim: Podskalnia Góra, Skalina, Magierowa Skałka i Szewców Gronik kończący grzbiet. Po zachodniej stronie Magierowej Skałki biegnie gruntowa droga.
Magierowa Skałka jest porośnięta drzewami i krzewami. Jest wśród nich m.in. głóg odgiętodziałkowy ("Crataegus rhipidophylla"). Jest to najczęściej w Pieninach spotykany gatunek głogu. Z rzadkich i chronionych gatunków mchów występują tu krótkosz pospolity ("Brachythecium rutabulum"), grzebieniowiec piórkowaty ("Ctenidium molluscum"), widłoząb kędzierzawy ("Dicranum polysetum").

</doc>
<doc id="5172814" url="https://pl.wikipedia.org/wiki?curid=5172814" title="Celestyn Sokolnicki">
Celestyn Sokolnicki



</doc>
<doc id="5172817" url="https://pl.wikipedia.org/wiki?curid=5172817" title="Henryk Gawroński (działacz niepodległościowy)">
Henryk Gawroński (działacz niepodległościowy)

Henryk Gawroński (ur. 31 grudnia 1894 w Uniejowie, zm. ?) – polski działacz niepodległościowy. 
Urodził się w rodzinie chłopskiej, syn Rocha i Antoniny z Tarczyńskich. Podczas I wojny światowej członek POW – komendant organizacji lokalnej w Uniejowie. Po odzyskaniu niepodległości służył w 29 pułku Strzelców Kaniowskich, zdemobilizowany w stopniu sierżanta. Za zasługi podczas wojny polsko-bolszewickiej i służby w POW w 1922 został trzykrotnie odznaczony Krzyżem Walecznych. Sekretarz gminy Czuryły, a następnie gminy Uniejów. W 1924 zastępca członka Komisji Szacunkowej do podatku majątkowego na pow. turecki. 28 grudnia 1933 odznaczony Krzyżem Niepodległości. 

</doc>
<doc id="5172819" url="https://pl.wikipedia.org/wiki?curid=5172819" title="Vasil Kirkov">
Vasil Kirkov

Vasil Kirkov (ur. 13 marca 1999 w Asenowgradzie) – amerykański tenisista pochodzenia bułgarskiego, finalista juniorskiego French Open 2017 w grze podwójnej.
Kariera tenisowa.
Podczas swojej kariery wygrał jeden singlowy oraz trzy deblowe turnieje rangi ITF. 
W 2017 roku, startując w parze z Dannym Thomasem dotarł do finału juniorskiego turnieju wielkoszlemowego French Open. W decydującym meczu amerykański debel przegrał wówczas z duetem Nicola Kuhn-Zsombor Piros.
W tym samym sezonie, podczas US Open zadebiutował w turnieju wielkoszlemowym w grze podwójnej. Startując w parze z Dannym Thomasem odpadł w pierwszej rundzie. 
W rankingu gry pojedynczej najwyżej był na 539. miejscu (18 października 2021), a w klasyfikacji gry podwójnej na 515. pozycji (5 listopada 2018).

</doc>
<doc id="5172822" url="https://pl.wikipedia.org/wiki?curid=5172822" title="Kaplica św. Rocha w Balzan">
Kaplica św. Rocha w Balzan



</doc>
<doc id="5172823" url="https://pl.wikipedia.org/wiki?curid=5172823" title="Mały Cisowiec">
Mały Cisowiec

Mały Cisowiec – wzniesienie w masywie Flaków w Pieninach Czorsztyńskich. Znajduje się w pasie skał wznoszącym się od północy nad polami Sromowiec Wyżnych. W kolejności od zachodu na wschód w pasie tym wyróżnia się trzy formacje skalne: Mały Cisowiec, Duży Cisowiec i Zamczysko. Wszystkie znajdują się na obszarze Pienińskiego Parku Narodowego (na jego południowych obrzeżach). Mały Cisowiec znajduje się tuż po lewej stronie drogi z Krośnicy do Sromowiec Wyżnych.
Mały Cisowiec zbudowany jest z kruchych wapieni. Nazwa pochodzi od występujących tu jeszcze kilku sztuk cisów. Jest stara, w dokumentach występuje już w roku 1822. Porasta go ciekawa flora sucholubnych i wapieniolubnych roślin. Stwierdzono też występowanie tak rzadkich roślin, jak marzanka pagórkowa i irga czarna. Z chronionych mchów w 2016 r. znaleziono tu dwa gatunki: zwiślik wiciowy ("Anomodon viticulosus") i strzechwa bezząb ("Grimmia anodon").
Po północno-wschodniej stronie Małego Cisowca znajduje się polana Za Cisowcem.

</doc>
<doc id="5172825" url="https://pl.wikipedia.org/wiki?curid=5172825" title="Kaplica św. Rocha w Mdinie">
Kaplica św. Rocha w Mdinie



</doc>
<doc id="5172827" url="https://pl.wikipedia.org/wiki?curid=5172827" title="Ajman Bin Abd ar-Rahman">
Ajman Bin Abd ar-Rahman

Ajman Bin Abd ar-Rahman (, "Ayman Bin ʿAbd ar-Raḥmān"; ; ur. 30 sierpnia 1966 w Algierze) – algierski polityk, od 30 czerwca 2021 roku premier Algierii.

</doc>
<doc id="5172830" url="https://pl.wikipedia.org/wiki?curid=5172830" title="Danny Thomas (tenisista)">
Danny Thomas (tenisista)

Danny Thomas (ur. 22 listopada 1999 w Tuscaloosie) – amerykański tenisista, finalista juniorskiego French Open 2017 w grze podwójnej.
Kariera tenisowa.
Podczas swojej kariery wygrał jeden turniej deblowy cyklu ATP Challenger Tour. Ponadto zwyciężył w trzech deblowych turniejach rangi ITF. 
W 2017 roku, startując w parze z Vasilem Kirkovem dotarł do finału juniorskiego turnieju wielkoszlemowego French Open. W decydującym meczu amerykański debel przegrał z duetem Nicola Kuhn-Zsombor Piros.
W tym samym sezonie, podczas US Open zadebiutował w turnieju wielkoszlemowym w grze podwójnej. Startując w parze z Vasilem Kirkovem odpadł w pierwszej rundzie. 
W rankingu gry pojedynczej najwyżej był na 541. miejscu (24 grudnia 2018), a w klasyfikacji gry podwójnej na 442. pozycji (1 października 2018).

</doc>
<doc id="5172832" url="https://pl.wikipedia.org/wiki?curid=5172832" title="Danny Thomas">
Danny Thomas



</doc>
<doc id="5172834" url="https://pl.wikipedia.org/wiki?curid=5172834" title="Vera Klement">
Vera Klement

Vera Klement (ur. 1929 w Gdańsku) – amerykańska artystka, abstrakcjonistka, emerytowana profesorka Uniwersytetu w Chicago.
Życiorys.
Pochodzi z żydowskiej rodziny. Zanim się urodziła, jej rodzice uciekli z Mińska w obawie przed pogromami. Zamieszkali w Gdańsku, gdzie urodziła się Vera. Tu spędziła pierwsze 10 lat życia. Gdy miała 11 lat, ojciec, który był właścicielem składu drewna, nauczył ją malować akwarelami. Również matka była uzdolniona – studiowała grę na fortepianie w konserwatorium w Petersburgu. Vera rozważała karierę muzyczną.
W latach 30. XX w. rodzina, ze względu na pochodzenie, musiała się ukrywać przed nazistami. W grudniu 1939 przez Gdynię Klementowie uciekli do USA. Ojciec pracował w nowojorskim Harlemie. Vera miała trudności z nauczeniem się angielskiego, za to uwielbiała rosyjski, za którym tęskniła. Kiedy ponownie uczyła się niemieckiego, przez 5 lat czytała książki tylko w tym języku.
W 1950 skończyła The Cooper Union School of Art and Architecture w Nowym Jorku. W 1964 przeprowadziła się Chicago. W latach 1969–1995 wykładała malarstwo na miejscowym uniwersytecie. Była członkinią grupy artystycznej Rebellious Five.
Wielokrotnie wystawiała swoje prace w USA, otrzymała wiele grantów badawczych i nagród. W pracy artystycznej podejmowała m.in. temat Holocaustu. W 1973 była współzałożycielką Artemisia Gallery, jednej z pierwszych feministycznych spółdzielczych galerii w Chicago. W 1981 została stypendystką Fundacji Pamięci Johna Simona Guggenheima. 
W 2003 pracowała jako rezydentka w Goshen College, a w 2007 na Uniwersytecie Indiany.
Jej prace przechowywane są w Muzeum Stanowym w Illionois, w The Kentucky Center for the Arts oraz w Krannert Art Museum.
Tłumaczyła na angielski dzieł niemieckich i rosyjskich poetów. 
Wyszła za mąż za kompozytora Ralpha Shapeya. Małżeństwo zakończyło się rozwodem. Mieszka w Chicago.

</doc>
<doc id="5172838" url="https://pl.wikipedia.org/wiki?curid=5172838" title="Kaplica św. Rocha w Żebbuġ">
Kaplica św. Rocha w Żebbuġ



</doc>
<doc id="5172840" url="https://pl.wikipedia.org/wiki?curid=5172840" title="Rezerwat przyrody „Wyspy Niedźwiedzie”">
Rezerwat przyrody „Wyspy Niedźwiedzie”

Rezerwat przyrody „Wyspy Niedźwiedzie” (ros. Государственный природный заповедник «Медвежьи острова») – ścisły rezerwat przyrody (zapowiednik) w Rosji położony w ułusie niżniekołymskim w Jakucji. Jego obszar wynosi 8155,68 km² (w tym wody morskie 4679,58 km²). Rezerwat został utworzony dekretem rządu Federacji Rosyjskiej z dnia 30 czerwca 2020 roku. Siedziba dyrekcji mieści się w miejscowości Czerski.
Opis.
Rezerwat obejmuje archipelag Wyspy Niedźwiedzie wraz z otaczającym go morzem oraz fragment Niziny Kołymskiej przylegającej do Morza Wschodniosyberyjskiego. 
Flora i fauna.
Rezerwat leży w strefie wiecznej zmarzliny i pokrywa go w dużej części pustynia polarna (Wyspy Niedźwiedzie). W jego południowej części (Nizina Kołymska) występuje tundra. Żyje tu około 20 gatunków ssaków lądowych. Rezerwat, a w szczególności Wyspy Niedźwiedzie, to jedno z najważniejszych miejsc bytowania i rozmnażania się niedźwiedzi polarnych. W rezerwacie żyją też m.in. wilki polarne, lisy polarne, rosomaki tundrowe, renifery tundrowe, piżmowoły arktyczne, żurawie białe, żurawie kanadyjskie, sokoły wędrowne, bieliki, lemingowce leśne, piżmaki amerykańskie, lemingi syberyjskie, ryjówki tundrowe, szczekuszki północne.
W morzu występują m.in. białuchy arktyczne, fokowąsy brodate, nerpy obrączkowane, morsy arktyczne, wały grenlandzkie i orki oceaniczne.

</doc>
<doc id="5172842" url="https://pl.wikipedia.org/wiki?curid=5172842" title="Maria Ursula d’Abreu e Lencastro">
Maria Ursula d’Abreu e Lencastro

Maria Ursula d’Abreu e Lencastro, znana też jako Maria Ursula Lancastro y Abreu (ur. 1682 w Rio de Janeiro, zm. 1730 na Goa) – brazylijska poszukiwaczka przygód, w latach 1700–1714 służyła w armii portugalskiej pod przybranym męskim nazwiskiem i w męskim stroju. 
Życiorys.
W 1700, w wieku 18 lat, w sekrecie opuściła rodzinny dom i ojca Joâo d’Abreu d’Oliveirę. Przebrana w męski kostium, przyjęła imię Balthazara do Conto Cardoso i popłynęła do Portugalii. Chciała przeżyć przygodę jak krzyżowcy, o których czytała książki. 
W Lizbonie zaciągnęła się do wojska jako ochotniczka na wyprawę do Indii. Wzięła udział w ataku na Amonę na Goa i okupacji fortów Corjuem i Panelem. Została za to awansowana na kapitana. W 1703 mianowano ją gubernatorem jednego z ważniejszych w regionie zamków. W kolejnym roku przydzielono jej pod zarząd fort Madre de Deus. Do 1714 brała udział w wielu wyprawach przeciwko indyjskim Bhonslom z Savantvadi w imperium Marathów, które rozsławiły jej imię. Przez cały czas działała pod fałszywym nazwiskiem i w męskim przebraniu. 
W 1714 ujawniła prawdziwą tożsamość, ponieważ pragnęła wyjść za mąż za Alfonsa Arrasa Teixeirę de Mello, gubernatora zamku S. Joâo Baptista. Zgodę na ślub wydał król Portugalii. 
W 1718 Jan V Wielkoduszny wyznaczył jej pensję za służbę narodowi z obietnicą gwarancji wypłaty tejże także jej potomkom. 

</doc>
<doc id="5172847" url="https://pl.wikipedia.org/wiki?curid=5172847" title="Antoine Launay">
Antoine Launay

Antoine Manuel Sylvain Quintal Launay (ur. 28 czerwca 1993 w Angoulême) – portugalski kajakarz górski urodzony we Francji, olimpijczyk z Tokio.
Przebieg kariery.
W 2016 roku debiutował na arenie międzynarodowej, biorąc udział w mistrzostwach Europy. W konkurencji K-1 zajął 42. pozycję, natomiast w konkurencji K-1 drużyn zajął 5. pozycję. W tym samym roku wystartował też w mistrzostwach świata juniorów i U-23, na których rywalizował w trzech konkurencjach. W konkurencji K-1 U-23 zajął 13. pozycję, w konkurencji C-1 U-23 zajął 17. pozycję, natomiast w konkurencji K-1 U-23 drużyn zajął z kolegami z reprezentacji 7. pozycję.
W 2017 na mistrzostwach Europy wywalczył 12. pozycję w konkurencji K-1 oraz 10. pozycję w konkurencji K-1 drużyn. W tym samym roku zadebiutował na mistrzostwach świata jako senior, w konkurencji K-1 zakwalifikował się aż do półfinałowej części zmagań i zajął ostatecznie 13. pozycję w tabeli wyników, natomiast w konkurencji K-1 drużyn zajął z kolegami z kadry 13. pozycję.
W 2018 na mistrzostwach świata wywalczył 33. pozycję w konkurencji K-1. W 2019 uczestniczył w mistrzostwach Europy, na których zajął 28. pozycję w konkurencji K-1 oraz 9. pozycję w konkurencji K-1 drużyn oraz w mistrzostwach świata, na których w konkursie K-1 doszedł do finału i zajął 7. pozycję a w konkurencji K-1 drużyn zajął 22. pozycję. W 2020 na mistrzostwach Europy zdołał awansować do finału i ostatecznie zająć 12. pozycję w konkurencji K-1. Rok później, również na mistrzostwach Europy, uczestniczył w konkurencji K-1 i wszedł do półfinału, w klasyfikacji ostatecznie plasując się na 13. pozycji.
Reprezentował swój kraj na letnich igrzyskach olimpijskich w Tokio. W ich ramach rywalizował w konkurencji K-1 – w eliminacjach uzyskał czas 1:33,50 (w drugiej turze) i zajął 12. pozycję, w półfinale uzyskał czas 1:38,88 dający mu 11. pozycję i z tym wynikiem nie zakwalifikował się do finałowej fazy konkursu.

</doc>
<doc id="5172849" url="https://pl.wikipedia.org/wiki?curid=5172849" title="Andrzej Bieniek">
Andrzej Bieniek



</doc>
<doc id="5172857" url="https://pl.wikipedia.org/wiki?curid=5172857" title="Maria Spelterini">
Maria Spelterini

Maria Spelterini, znana jako "Spelterina" albo "La Signorina" (ur. 7 lipca 1853 w Livorno, zm. 19 października 1912) – włoska akrobatka, jedyna kobieta, która przeszła nad wodospadem Niagara na linie.
Życiorys.
Przyszła na świat i wychowała się w cyrku należącym do jej ojca. Zaczęła występować w wieku 3 lat. W wieku 10 lat zaczęła się specjalizować w przejściach na linie nad rzekami, kanałami itp. Przez 2 lata z sukcesami występowała w Wiedniu i Berlinie. 
Występowała w Europie, m.in. w Moskwie (przejście na linie nad rzeką Moskwą w 1871), Petersburgu (przejście nad Newą) i w Katalonii (24 sierpnia 1873). Podczas występu w Saint Aubin na wyspie Jersey (sierpień 1872), kiedy szła po linie 125 m nad ziemią, zerwala się burza. Kontynuowała pokaz w świetle błyskawic. Wystąpiła też w królewskich ogrodach Surrey w Londynie w 1873, gdzie przeżyła zerwanie liny, po której szła. W 1875 wystąpiła w Porto. Na odcinku 200 stóp, idąc po linie 80 stóp na ziemią, miała nieść ramionach młodego chłopca. W wyniku jego absencji wykonała akt w towarzystwie brata, mężczyzny o wadze 170 funtów. 
W dniu 8 lipca 1876, dzień po 23. urodzinach, przeszła na linie nad wodospadem Niagara. Był to pokaz w ramach świętowania stulecia istnienia USA. Użyła liny o grubości 57 mm i przeszła nad wodą 200 stóp poniżej poziomu mostu. Do występu przygotowywała się przez 2 miesiące. Mieszkała wówczas w Nowym Jorku. Dała w tym czasie 2 występy, przechodząc po linie 100 m nad ziemią.
Ponownie przeszła nad wodospadem Niagara 12 lipca 1876, tym razem mając przywiązane do stóp kosze z brzoskwiniami. Tydzień później przeszła po linie z zawiązanymi oczami, 22 lipca ze skutymi kostkami i nadgarstkami. Ostatnie przejście nad wodospadem wykonała 27 lipca 1876. Wyjechała później do Filadelfii, prawodpodobnie na występ podczas wystawy z okazji stulecia USA.
Podczas występu w Teatrze Olimpo w Rosario w Argentynie 5 maja 1877, jadąc po linie na welocypedzie (rodzaju roweru), przeżyła upadek z wysokości. W dniu 19 maja prasa informowała, że Spelterini doszła do siebie i powróci na występy do Buenos Aires. Według gazety "El Independiente" 9 lipca 1877 została zatrudniona do pracy na Plaza de la Victoria w Buenos Aires.
Nie są znane jej późniejsze losy.

</doc>
<doc id="5172858" url="https://pl.wikipedia.org/wiki?curid=5172858" title="Carlos Queiroz (strzelec)">
Carlos Queiroz (strzelec)

Carlos Botelho Machado Queiroz (ur. 12 kwietnia 1902, zm. ?) – portugalski strzelec, olimpijczyk.
Kariera.
Dwukrotnie wystąpił na igrzyskach olimpijskich (IO 1936, IO 1948), na których wystartował łącznie w pięciu konkurencjach. Najwyższą pozycję osiągnął podczas igrzysk w Berlinie, gdzie zajął 23. miejsce w karabinie małokalibrowym leżąc z 50 m, ex aequo z ośmioma strzelcami (startowało 66 zawodników). Podczas zawodów w Londynie zajął miejsca pod koniec stawki.
W 1929 roku zdobył brązowy medal mistrzostw Portugalii w pistolecie wojskowym z 25 m. W tym samym roku był również mistrzem dystryktu Porto w karabinie dowolnym. W 1930 roku został wicemistrzem kraju w karabinie dowolnym w trzech postawach z 300 m i karabinie wojskowym w trzech postawach z 300 m, zaś w karabinie precyzyjnym z 50 m zdobył złoto. W tym samym roku był rekordzistą kraju w karabinie dowolnym z 50 m.

</doc>
<doc id="5172859" url="https://pl.wikipedia.org/wiki?curid=5172859" title="Joseph Đỗ Quang Khang">
Joseph Đỗ Quang Khang

Joseph Đỗ Quang Khang (ur. 7 listopada 1965 w Thu Duc) – wietnamski duchowny katolicki, biskup koadiutor Bắc Ninh od 2021.
Życiorys.
Prezbiterat.
Święcenia kapłańskie przyjął 30 czerwca 1999 i został inkardynowany do archidiecezji Ho Chi Minh. Po dwuletnim stażu wikariuszowskim odbył studia w Tuluzie i w Rzymie. W 2010 powrócił do kraju i został wykładowcą, a następnie dziekanem ds. studiów w seminarium w Ho Chi Minh.
Episkopat.
30 października 2021 papież Franciszek mianował go biskupem koadiutorem diecezji Bắc Ninh. Sakry udzielił mu 14 grudnia 2021 biskup Cosme Hoàng Văn Đạt.

</doc>
<doc id="5172861" url="https://pl.wikipedia.org/wiki?curid=5172861" title="Krucyfiks (film)">
Krucyfiks (film)

Krucyfiks (ang. "The Crucifixion") – brytyjsko-amerykańsko-rumuński horror z 2017 roku w reżyserii Xaviera Gensa. Scenariusz do filmu napisali Chad i Carey W. Hayes. Film nawiązuje do autentycznego wydarzenia - morderstwa dokonanego przez egzorcystów na opętanej dziewczynie w Tanacu.
Fabuła.
Do więziennej celi trafia ojciec Anton, ksiądz, skazany za zabójstwo opętanej zakonnicy, nad którą sprawował egzorcyzmy.
Produkcja.
15 lipca 2015 ogłoszono, że Sophie Cookson została przyznana główna rola w filmie. 16 października 2016 upubliczniono pierwsze spojrzenie na film.
Wydanie.
Chociaż premiera była zapowiadana na 2016 Screamfest Horror Film Festival, to jednak film się nie pojawił na festiwalu. 20 lutego 2017 upubliczniono pierwszy zwiastun filmu. W kinach w Ameryce Północnej pojawił się 6 października 2017.
Reakcja krytyków.
Na Rotten Tomatoes film otrzymał ocenę 6%, na podstawie 16 recenzji.

</doc>
<doc id="5172862" url="https://pl.wikipedia.org/wiki?curid=5172862" title="Perozinho">
Perozinho

Perozinho – parafia "(freguesia)" w gminie Vila Nova de Gaia, w dystrykcie Grande Porto, Portugalii. Według danych na rok 2011 parafię zamieszkiwało 6359 osób, a gęstość zaludnienia wyniosła 1202 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5172864" url="https://pl.wikipedia.org/wiki?curid=5172864" title="Sandim">
Sandim

Sandim – parafia "(freguesia)" w gminie Vila Nova de Gaia, w dystrykcie Grande Porto, Portugalii. Według danych na rok 2011 parafię zamieszkiwało 5938 osób, a gęstość zaludnienia wyniosła 437,9 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5172868" url="https://pl.wikipedia.org/wiki?curid=5172868" title="Seixezelo">
Seixezelo

Seixezelo – parafia "(freguesia)" w gminie Vila Nova de Gaia, w dystrykcie Grande Porto, Portugalii. Według danych na rok 2011 parafię zamieszkiwały 1712 osoby, a gęstość zaludnienia wyniosła 1183 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5172883" url="https://pl.wikipedia.org/wiki?curid=5172883" title="José Carvalho (kajakarz)">
José Carvalho (kajakarz)

José Fernando Saraiva Carvalho (ur. 18 sierpnia 1988 w Amarante) – portugalski kajakarz górski, olimpijczyk z Rio de Janeiro.
Przebieg kariery.
W 2013 został zgłoszony do startu w mistrzostwach świata, jednak nie wziął w nich udziału. Dwa lata później na mistrzostwach świata rywalizował w konkurencji C-1 i zakwalifikował się do półfinałowej fazy zmagań, ostatecznie zakończył zawody na 17. pozycji w tabeli wyników. Uczestniczył w letniej olimpiadzie w Rio de Janeiro, w ramach której wystartował w konkurencji C-1. W eliminacjach uzyskał rezultat 99,18 i zajął 11. pozycję, w półfinale uzyskał rezultat 101,04 i zajął 9. pozycję, natomiast w finale uzyskał rezultat czasowy 105,74 plasujący go ostatecznie na 9. pozycji w klasyfikacji.

</doc>
<doc id="5172884" url="https://pl.wikipedia.org/wiki?curid=5172884" title="Sermonde">
Sermonde

Sermonde – parafia "(freguesia)" w gminie Vila Nova de Gaia, w dystrykcie Grande Porto, Portugalii. Według danych na rok 2011 parafię zamieszkiwało 1360 osób, a gęstość zaludnienia wyniosła 819,8 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5172886" url="https://pl.wikipedia.org/wiki?curid=5172886" title="Henriette Arendt">
Henriette Arendt

Henriette Arendt (ur. 11 listopada 1874 w Królewcu, zm. 22 sierpnia 1922 w Moguncji) – niemiecka pielęgniarka, pisarka i działaczka przeciwko handlowi dziećmi; jedna z pierwszych policjantek w Niemczech i w Europie; ciotka Hanny Arendt.
Życiorys.
Jej ojciec Max był zasymilowanym żydowskim kupcem i przedwodniczącym rady miejskiej w Królewcu. Matką była Johanna z Wohlgemuthów. Henriette miała brata Paula.
Henriette początkowo uczyła się w domu. Uzyskała wykształcenie muzyczne i literackie. Potem uczęszczała do gimnazjum dla dziewcząt w Królewcu. W 1891/1892 skończyła studia w École Supérieure w Genewie, a następnie półroczny kurs w szkole biznesu w Berlinie. Przygotowywała się, by zostać księgową. Do 1895 pracowała jako korespondentka w firmie ojca w Królewcu. Biegle mówiła po niemiecku, rosyjsku, francusku i włosku. Później nauczyła się angielskiego.
W 1895/1896 w Szpitalu Żydowskim w Berlinie odbyła roczne szkolenie na pielęgniarkę. W 1898 wstąpiła do Stowarzyszenia Sióstr Berlińskich Czerwonego Krzyża. Przez 3 lata pracowała w różnych szpitalach i zakładach psychiatrycznych, m.in. w Kijowie. W 1901 została pielęgniarką oddziałową w nowym szpitalu pulmonologicznym w Schömbergu w Schwarzwaldzie. Rok później wstąpiła do bezwyznaniowego stowarzyszenia pielęgniarek w Stuttgarcie.
Szukając pracy w więziennym szpitalu, usłyszała od więziennego lekarza, że policja szuka starszych kobiet do pilnowania osadzonych w więziennych celach kobiet. Mimo tego aplikowała o pracę w wieku 28 lat. Na stanowisko rekomendowała ją Paula Steinthal, przewodnicząca Stuttgarterskiego Towarzystwa Pielęgniarstwa. Henriette pracowała jako asystentka policyjna od 20 lutego 1903 do 18 grudnia 1908. W 1903 notowano ją jako jedyną policjantkę w Europie. Zatrudniono ją, by dokonywała aresztowań kobiet podejrzanych o prostytucję. Miała zajmować się kobietami, którym groziło zejście na drogę prostytucji. Uczestniczyła w badaniach lekarskich przeprowadzanych na oskarżonych. Koszty podróży służbowych pokrywała z własnej kieszeni. Jeśli opuszczała stałe miejsce pracy, musiała opłacić zastępczynię. Zarabiała 150 marek miesięcznie.
Widząc problem w konstrukcji aktów prawnych, które pozwalały oskarżyć każdą kobietę o prostytucję, oraz zauważając możliwe defraudacje w policji, zaczęła pisać eseje i przemawiać w tej sprawie. Zaangażowała się w pomoc kobietom i dzieciom. Założyła schronisko dla dziewcząt i kobiet potrzebujących ochrony. Fundusze na schronisko pozyskiwała z własnej kiesy oraz apelując o darowizny, wydając książki oraz wygłaszając przemówienia. Przykładowo 1 lutego 1907 na zaproszenie Niemieckiego Towarzystwa Zwalczania Chorób Wenerycznych wygłosiła wykład pt. "Więcej pomocy państwa dla poległych i zagrożonych". Krytykowała działalność istniejących placówek i system opieki społecznej w Stuttgarcie, określając go jako nieefektywny. Zwracała uwagę na biurokrację. W rezultacie Paula Steinthal wypowiedziała Arendt członkostwo w stowarzyszeniu pielęgniarek i zleciła zwolnienie jej z pracy. Radny miejski Heinrich Rettich swoimi listami oczerniającymi Arendt wpłynął na przyśpieszenie decyzji. Działaniom Arendt sprzeciwiał się duchowny Theophil Wurm, który publicznie żądał jej zwolnienia. Z powodu presji ze strony przełożonych, ale też ciężkiej choroby, Arendt zrezygnowała z pracy. W 1910 wydała książkę "Erlebnisse einer Polizeiassistentin" ("Przeżycia asystentki policyjnej").
W 1909 przeprowadziła się do Szwajcarii, gdzie wspierała sieroty. Działała też w Luksemburgu i Galicji. W latach 1911–1914 prowadziła kampanię przeciwko międzynarodowemu handlowi dziećmi. Występowała na konferencjach dla pielęgniarek, m.in. w Birmingham. Po powrocie z Anglii była inwigilowana przez policję.
Po wybuchu I wojny światowej została w Londynie aresztowana jako wrogo nastawiona cudzoziemka, podejrzana o szpiegostwo. W lutym 1915 zawarła małżeństwo z kuzynem, oficerem Réné de Matringe z Lyonu, ale małżeństwo nie zostało uznane. W dniu 28 maja 1915 została odesłana do Rotterdamu, gdzie od cesarskiego konsulatu niemieckiego otrzymała paszport. Krótko przebywała w Szwajcarii i Budapeszcie. W listopadzie 1915 zaczęła pracę w zakładzie opiekuńczym dla uchodźców galicyjskich w Wiedniu. W marcu 1916 została deportowana z Wiednia.
W latach 1916–1922 pracowała dla Czerwonego Krzyża. W 1922 notowano ją jako naczelną pielęgniarkę armii francuskiej nad Renem. Zmarła w szpitalu w Moguncji.

</doc>
<doc id="5172887" url="https://pl.wikipedia.org/wiki?curid=5172887" title="Rally Fighter">
Rally Fighter

Rally Fighter – samochód sportowo-terenowy klasy średniej produkowany przez amerykańskie przedsiębiorstwo Local Motors w latach 2010 – 2016.
Historia i opis modelu.
Samochód Rally Fighter opracowany został przez amerykańskie przedsiębiorstwo Local Motors w ramach koncepcji otwartej współpracy z sympatykami i zainteresowanymi, prowadząc wymianę pomysłów pod kątem wyglądu, koncepcji czy rozwiązań technicznych. W ten sposób Rally Fighter został zbudowany w rekordowo krótkim czasie 18 miesięcy, krótszym czterokrotnie od standardowego procesu.
Koncepcja Rally Fightera łączy sportowe, dwudrzwiowe coupe z samochodem terenowym o wysokim prześwicie, wysoko osadzonym zawieszeniu i masywnych oponach o profilu pozwalającym na swobodną jazdę po bezdrożach. Charakterystycznym elementem zostały nisko osadzone, okrągłe reflektory.
Układ napędowy Rally Fightera utworzył benzynowy widlasty silnik typu V8 konstrukcji General Motors o mocy 436 KM i pojemności skokowej 6,2-litra.
Sprzedaż.
Po premierze w 2009 roku, produkcja Rally Fightera w tzw. mikrofabryce Local Motors w mieście Chandler w amerykańskim stanie Arizona rozpoczęła się w 2010 roku i trwałą przez kolejne 6 lat. Podczas tego okresu ręcznie zbudowano 50 egzemplarzy, za których cena wywoławcza wynosiła 100 tysięcy dolarów.

</doc>
<doc id="5172888" url="https://pl.wikipedia.org/wiki?curid=5172888" title="José Carvalho">
José Carvalho



</doc>
<doc id="5172889" url="https://pl.wikipedia.org/wiki?curid=5172889" title="Serzedo (Vila Nova de Gaia)">
Serzedo (Vila Nova de Gaia)

Serzedo – parafia "(freguesia)" w gminie Vila Nova de Gaia, w dystrykcie Grande Porto, Portugalii. Według danych na rok 2011 parafię zamieszkiwały 7891 osoby, a gęstość zaludnienia wyniosła 1182 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5172895" url="https://pl.wikipedia.org/wiki?curid=5172895" title="Getto w Sokołowie Podlaskim">
Getto w Sokołowie Podlaskim

Getto w Sokołowie Podlaskim – utworzone w 24 stycznia 1941 przez okupacyjne władze niemieckie getto w Sokołowie Podlaskim dla około 6 tys. Żydów. Zlikwidowane we wrześniu 1942 roku, poprzez wywiezienie większości mieszkańców do obozu zagłady w Treblince, zamordowanie części na miejscu.
Społeczność żydowska w Sokołowie, po wybuchu II wojny światowej wzrosła do liczby około 7000 osób. Spowodowane to było pojawieniem się uchodźców m.in. z Kalisza, Łodzi, Pułtuska, Kałuszyna, Wyszkowa, Aleksandrowa Kujawskiego i Sierpca. Wpłynęło to na pogorszenie warunków życia. Z powodu braku mieszkań zwiększyła się ciasnota w mieście. Przez krótki czas (27 września – 8 października 1939 roku) miasto przeszło pod władanie Sowietów, zgodnie z paktem Ribbentrop – Mołotow. Na mocy nowego układu radziecko-niemieckiego o granicach i przyjaźni zawartego 28 września 1939 roku 8 października Armia Czerwona wycofała się z miasta i Sokołów ponownie zajęli Niemcy i włączyli w skład Dystryktu Warszawskiego Generalnego Gubernatorstwa.
Początek okupacji niemieckiej (1939–1941).
Niemcy od początku okupacji zaczęli traktować Żydów jako „podludzi”. Wykorzystywali ich do najcięższych robót, m.in. do chowania zabitych ludzi, zakopywania koni. Zaczęły się pierwsze aresztowania, łapanki na roboty oraz zaczęto nakładać kontrybucje na wszystkich mieszkańców. W listopadzie 1939 Niemcy aresztowali 15 Żydów i zażądali wpłacenia okupu w wysokości 15 tysięcy złotych. Po zapłacie okupu, Niemcy wydali decyzję o utworzeniu Judenratu – Rady Żydowskiej. W skład Rady weszli Nuchym Lewin, prezes, z zawodu kupiec, syjonista, biegle władający językiem niemieckim, Pinkas Czarniecki – wiceprezes, przed wojną wchodził w skład Zarządu Miasta, działacz partii „Mizrachi”, Lejb Szigielman, Szloma Rozenberg, Jankiel Rzetelny, Tojwie Czepelewicz, Icko Szlachme, Icko Siedlecki, Rybak Nachmil, Szumger, Kon Menachem. Przy Judenracie powstała Ordnungsdienst (Służba porządkowa), na czele z Josefem Sukiennikiem, która została przekształcona w Policję Żydowską. Dowodził nią początkowo Josl Rozencwajg, a następnie – Szwarcbard. Powstało również więzienie żydowskie w budynku byłego bejt ha-midraszu. Po utworzeniu Rady, Niemcy nałożyli na Żydów kolejne kontrybucje w grudniu 1939 roku – 80 tys. zł i w styczniu 1940 r. – 100 tys. zł. Niezależnie od kontrybucji okupant dokonywał rekwizycji w przedsiębiorstwach, sklepach i w domach prywatnych Żydów. Przy Judenracie powstały Resort ds. Pracy, któremu szefował Kalman Rozen, Żydowski Komitet Pomocy Socjalnej, który prowadził kuchnię dla ubogich, Resort Zaopatrzenia, Resort ds. Higieny oraz poczta.
29 grudnia 1939 roku do Sokołowa przybyła grupa 684 Żydów, a 1 czerwca 1940 – 915. Byli to uchodźcy i przesiedleńcy z Kalisza, Łodzi, Pułtuska, Kałuszyna, Wyszkowa, Aleksandrowa Kujawskiego i Sierpca.
Pod koniec wiosny 1940 roku Niemcy wydali zarządzenia o noszeniu przez Żydów opasek z gwiazdą Dawida oraz oznakowanie sklepów. Jesienią 1940 roku zaczęło się przenoszenie ludności żydowskiej do centrum miasta na ulicę Rogowską (obecnie Waryńskiego), Niecałą, Długą i Piękną. Tak zaczęło powstawać getto. Niemcy zaczęli również wysiedlać z okolicznych miejscowości Żydów i kierowali ich do Sokołowa.
Getto (1941 – 1942).
24 stycznia 1941 r. starosta Kreishauptmann Ernest Gramms wydał zarządzenie o utworzeniu gett w Sokołowie Podlaskim, Sterdyni i Kosowie Lackim. Getto było podzielone ulicą Długą na dwie części. Teren pierwszej części znajdował się pomiędzy rzeką Cetynią a ul. Długą. W jej skład wchodziły ulice Próżna, Szkolna (obecnie Kuśnierska), Szeroka, Winnice, Bożnicza (obecnie Magistracka), Niecała, Nowa oraz Siedlecka. Teren drugiej części getta obejmował ulice Długą (jedną stronę), Szewski Rynek, Mały Rynek, Przechodnią, Wilczyńskiego, Krótką i Piękną. Ulica Długa była wyłączona z terenu getta. W sierpniu 1941 Żydzi zaczęli stawiać ogrodzenie getta. Powstały dwie bramy wjazdowe – na ulicy Bożnicznej, i u zbiegu ulicy Wilczyńskiego i Szewskiego Rynku. Przy bramach ustawiono posterunki, które obsadzono policją granatową, żydowską oraz pełnili tam straż żandarmi niemieccy. Organizowanie getta zakończono w październiku 1941 roku. Komendantem został Sudrik – Polak pochodzący z Poznania. W sierpniu 1941 roku z powodu głodu i przeludnienia na terenie getta wybuchła epidemia tyfusu. Pogarszająca się sytuacja zmusiła Niemców do otworzenia szpitala w getcie, który prowadził doktor Wakulicz, a następnie doktor Maria Rotenberg. Szpital funkcjonował do października 1942 roku.
Mieszkańcy getta zmuszeni zostali do pracy na rzecz III Rzeszy, oraz dostarczania kontyngentów. Płacili również podatki na Judenrat. Dochodził do tego również terror stosowany przez Niemców, którzy często urządzali „łowy” na kosztowności. Krążąc po ulicach getta mordowali mieszkańców. Żydzi z getta wykorzystywani byli jako siła robocza w Karnym Obozie Pracy w Treblince, tzw. Treblince I. Więźniowie przebywali po kilka tygodni i wyczerpani, często u kresu sił, odsyłani byli z powrotem do getta.
Getto zostało całkowicie zablokowane 24 sierpnia 1942 r. Gramss wydał zakaz wstępu na jego teren i unieważnił dotychczasowe przepustki.
Część Żydów znalazła pracę poza terenem getta. Pracowali w okolicznych majątkach ziemskich, szpitalu polowym w Sokołowie oraz w obozie pracy przy ulicy Lipowej. Wszystkie miejsca pracy zostały zlikwidowane do końca 1942 roku. Pracowników żydowskich mordowano na miejscu, lub wysyłano do obozu Treblinka II.
Likwidacja getta.
22 września 1942 roku Niemcy rozpoczęli akcję likwidacji getta w Sokołowie Podlaskim. Dowodził nią dr Herman. Żydzi zostali zgromadzeni na plac zbiorczy (okolice Małego Rynku). Około 500 lub do 1000 osób, na polecenie Gestapo zamordował na miejscu oddział ukraiński. Pozostałych Żydów po kilku dniach wywieziono do obozu Treblinka II. Pozostawiono w getcie około 200 Żydów, którzy mieli pogrzebać zamordowanych i uporządkować teren getta. Ich również po wykonaniu tych prac wywieziono do Treblinki. Nielicznym Żydom udało się ukryć na terenie getta lub po stronie aryjskiej.

</doc>
<doc id="5172900" url="https://pl.wikipedia.org/wiki?curid=5172900" title="Ilicz (rejon homelski)">
Ilicz (rejon homelski)

Ilicz (; , "Iljicz") – osiedle na Białorusi, w obwodzie homelskim, w rejonie homelskim, w sielsowiecie Ułukauje, nad Sożem i w pobliżu Homla.
Znajduje tu się przystanek kolejowy Klanki, położony na wschodniej obwodnicy kolejowej Homla.

</doc>
<doc id="5172910" url="https://pl.wikipedia.org/wiki?curid=5172910" title="MrBeast">
MrBeast

MrBeast, właśc. Jimmy Donaldson (ur. 7 maja 1998) – amerykański youtuber i filantrop.
MrBeast na swoim głównym kanale posiada 139 mln subskrybentów, dzięki czemu jest największym indywidualnym twórcą, a także czwartym największym kanałem na świecie. Na samym głównym kanale posiada około 224 miliardy wyświetleń. Jego kanał Beast Philanthropy ma obecnie ponad 12,4 mln subskrypcji, a kanał MrBeast Gaming ma ich aż 31,6 mln (Stan na 30 marca 2023 roku). 
Pozostałe kanały: Beast Reacts – 22,2 mln subskrypcji, MrBeast 2 – 20,5 mln subskrypcji.
Najszybciej zyskujący popularność film MrBeasta w niecałe 48 godzin osiągnął 55 mln wyświetleń oraz 13 mln polubień. Jest to film z odtworzenia serialu "Squid Game", w którym wygrany otrzymał 456 tysięcy dolarów, na moment publikacji filmu 1 859 090 złotych.
Podczas gali Nickelodeon Kids’ Choice Awards 2022 wygrał on w kategorii: Najlepsza Społeczna Męska Gwiazda.
Życiorys.
Jimmy Donaldson urodził się 7 maja 1998 roku w Kansas, wychowywał się mieście Greenville w Północnej Karolinie. Był on drugim dzieckiem swoich rodziców, pracujących w wojsku. Jego matka była naczelniczką więzienia w Mannheim. Z powodu pracy rodziców Donaldson często musiał zmieniać miejsce zamieszkania. W 2007 roku jego rodzice rozwiedli się.
Studiował on na East Carolina University, jednakże porzucił on studia już po dwóch tygodniach. W odpowiedzi na to jego matka nakazała mu wyprowadzić się z domu. 
Jego główny kanał został założony 20 lutego 2012 roku. Kanał ten, nosił wtedy nazwę „MrBeast6000". Pierwsze filmy na kanale zaczął publikować w wieku trzynastu lat, dotyczyły one gry Minecraft. Pierwszą większą popularność przyniósł mu filmik, w którym liczył do stu tysięcy, co miało mu zająć 44 godziny.
W 2021 r. magazyn „Forbes” umieścił go na pierwszym miejscu najlepiej zarabiających youtuberów, z zarobkiem wynoszącym 54 mln dolarów.
Po inwazji Rosji na Ukrainę, MrBeast zebrał ponad 3 miliony dolarów przeznaczonych dla uchodźców. Wsparcie obejmowało głównie jedzenie, środki medyczne, czy podstawowe artykuły pierwszej potrzeby.
Cierpi on na chorobę Crohna.
Biznes.
MrBeast Burger.
10 listopada 2020 roku założył on swój pierwszy lokal fast-food MrBeast Burger w Wilson w Karolinie Północnej. Do 19 grudnia 2020 roku otworzono ponad 600 restauracji na terenie Stanów Zjednoczonych. Pierwszy milion burgerów udało się sprzedać w czasie mniejszym niż dwa miesiące. Na początku lutego 2021 roku otwarto pierwsze pięć lokali w Kanadzie, w miastach: Toronto, Edmonton, Calgary. W maju tego samego roku, otworzono również pierwsze lokale w Europie na terenie Wielkiej Brytanii.
Feastables.
MrBeast ogłosił 29 stycznia 2022 roku stworzenie nowej marki czekolad o nazwie "Feastables". Czekolady dostępne są w trzech smakach. Nie zawierają one glutenu .
Projekty.
#TeamTrees.
Projekt #TeamTrees rozpoczął się w maju 2019 roku, kiedy MrBeast z okazji zdobycia 20 milionów subskrypcji zorganizował akcję posadzenia 42.0 miliony drzew. Nawiązana została współpraca z Arbor Day Foundation, która zobowiązała się zasadzić jedno drzewo za jednego dolara. Wyznaczony cel zdobycia kwoty dwudziestu milionów dolarów udało się już zrealizować 19 grudnia. W akcję zaangażował się m.in. Elon Musk.
#TeamSeas.
Projekt zapoczątkowany przez MrBeasta wraz z youtuberem Markiem Roberem, mająca na celu oczyszczenie rzek, plaż i oceanów. Celem projektu jest uzbieranie 30 milionów dolarów do 1 stycznia 2022 roku. Każdy przekazany na ten cel dolar, ma oznaczać zebranie 1 funta śmieci. Cel został osiągnięty dzień po założonym dniu zakończenia zbiórki, bowiem 2 stycznia 2022 roku.
Odkrycia.
Wspinaczka na "Shopify Mountain".
Podczas nagrywania odcinka "I Survived 50 Hours In Antarctica" MrBeast i jego przyjaciel weszli na górę, którą samą zbadali i odkryli. Nazwali ją Shopify od nazwy sponsora odcinka.
Nagrody.
Youtuber Roku.
W 2020 roku MrBeast wygrał nagrodę Youtubera Roku na 12. ceremonii wręczenia nagród Short Awards.

</doc>
<doc id="5172912" url="https://pl.wikipedia.org/wiki?curid=5172912" title="Citicorp Building">
Citicorp Building



</doc>
<doc id="5172913" url="https://pl.wikipedia.org/wiki?curid=5172913" title="Arthur De Greef (kompozytor)">
Arthur De Greef (kompozytor)

Arthur De Greef (ur. 10 października 1862 w Louvain, zm. 29 sierpnia 1940 w Brukseli) – belgijski kompozytor i pianista.
Życiorys.
Studiował w konserwatorium w Brukseli u Louisa Brassina (fortepian) i François Auguste’a Gevaerta (kompozycja). Podczas wizyty w Weimarze poznał Ferenca Liszta, pod wpływem którego postanowił zostać pianistą. Koncertował w Europie i Stanach Zjednoczonych. Zasłynął jako wykonawca dzieł Chopina, Liszta i Saint-Saënsa. Edvard Grieg uważał go za najlepszego wykonawcę swojego "Koncertu fortepianowego a-moll". Dokonał pierwszej rejestracji fonograficznej "Sonaty fortepianowej b-moll" op. 35 Fryderyka Chopina (1927). Od 1885 do 1930 roku uczył gry na fortepianie w konserwatorium w Brukseli.
Skomponował m.in. operę "De Marketenster" (wyst. Louvain 1879), "Symfonię F-dur", 2 koncerty fortepianowe, 2 sonaty skrzypcowe, "4 vieilles chansons flamandes" na fortepian, liczne etiudy fortepianowe i pieśni.

</doc>
<doc id="5172920" url="https://pl.wikipedia.org/wiki?curid=5172920" title="MF Estonia">
MF Estonia



</doc>
<doc id="5172923" url="https://pl.wikipedia.org/wiki?curid=5172923" title="Helaman (imię)">
Helaman (imię)

Helaman (deseret 𐐐𐐀𐐢𐐁𐐣𐐊𐐤) – imię męskie występujące w wyznaniach należących do ruchu świętych w dniach ostatnich (mormonów).
Pochodzenie.
Pochodzi z Księgi Mormona, jednego z pism świętych przynależnych do kanonu tej tradycji religijnej. Nosiły je w tym tekście trzy postacie. Pierwsza z nich, syn nefickiego króla Benjamina, wspominany jest w zapisie jedynie przelotnie. Druga z nich, wojskowy i prorok, miała działać w I wieku p.n.e. Trzecia z nich, syn poprzedniego oraz neficki naczelny sędzia, również mieści się w wewnętrznej chronologii tekstu w I wieku p.n.e.
Perspektywa historyczna.
Pojawia się w źródłach historycznych już w początkach mormonizmu. Nosił je jeden z synów Parleya P. Pratta i Mary Wood, a także inny z mormońskich pionierów, Alma Helaman Hale (1836–1908).
Występowanie i obecność w mormońskiej kulturze.
Jako imię specyficznie mormońskie znalazło odbicie w kulturze Kościoła, z którego wierzeń wyrosło. Artykuł na łamach pisma „Friend” z maja 1994 wskazuje choćby, że imię zaczerpnięte z Księgi Mormona może być powodem do dumy oraz wywierać pozytywny wpływ na życie duchowe noszącego je człowieka. Podobną tematykę porusza numer tego samego pisma z lutego 1995. Występuje też w źródłach również wariant tego imienia, mianowicie Helaman’s Warrior. Wspomina się to ostatnie w kontekście typowej dla Utah tendencji do nadawania dzieciom oryginalnych imion. Don Norton, wykładowca języka angielskiego na Uniwersytecie Brighama Younga, określił tę tradycję jako zjawisko typowo mormońskie.
Międzynarodowa ekspansja mormonizmu przyczyniła się do pojawienia się imienia Helaman również poza granicami Stanów Zjednoczonych. Występuje chociażby wśród nowozelandzkich Maorysów (w zapisie Heramana) oraz wśród wiernych pochodzących z Tonga (w zapisie Hilamani). Nosi je także starszy Helamán Montejo, od 2015 posługujący w Czwartym Kworum Siedemdziesięciu, pochodzący z Meksyku.
Wykracza swoją obecnością poza Kościół Jezusa Chrystusa Świętych w Dniach Ostatnich, głównej denominacji świętych. Pojawia się też wśród wiernych należących do mniejszych odłamów, w tym do Fundamentalistycznego Kościoła Jezusa Chrystusa Świętych w Dniach Ostatnich. Nosi je chociażby jeden z synów Warrena Jeffsa, prezydenta-proroka tej wspólnoty religijnej.

</doc>
<doc id="5172924" url="https://pl.wikipedia.org/wiki?curid=5172924" title="Louis Brassin">
Louis Brassin

Louis Brassin (ur. 24 czerwca 1840 w Akwizgranie, zm. 17 maja 1884 w Petersburgu) – francuski pianista i kompozytor.
Życiorys.
Studiował w Lipsku u Ignaza Moschelesa. Przez kilka lat koncertował wspólnie z braćmi Leopoldem i Gerhardem, następnie wykładał w Konserwatorium Sterna w Berlinie (1866) i w konserwatorium w Brukseli (1869–1876). Od 1879 roku był wykładowcą konserwatorium w Petersburgu.
Opublikował pracę "École moderne du piano". Skomponował m.in. 2 operetki, 2 koncerty fortepianowe, utwory salonowe na fortepian, pieśni. Dokonał transkrypcji na fortepian muzyki do "Walkirii" Richarda Wagnera.

</doc>
<doc id="5172926" url="https://pl.wikipedia.org/wiki?curid=5172926" title="Moysés Cardoso">
Moysés Cardoso

Moysés Cardoso (ur. 2 października 1900, zm. ?) – portugalski strzelec, olimpijczyk.
Dwukrotnie wystąpił na igrzyskach olimpijskich (IO 1936, IO 1948), na których wystartował łącznie w trzech konkurencjach. We wszystkich zajął miejsca pod koniec stawki, a najwyższą lokatę osiągnął podczas igrzysk w Berlinie, gdzie uplasował się na 40. pozycji w pistolecie dowolnym z 50 m (wśród 43 strzelców).

</doc>
<doc id="5172927" url="https://pl.wikipedia.org/wiki?curid=5172927" title="Amalie Renner">
Amalie Renner

Amalie Renner, zwana Ellen Malchen (ur. 28 maja 1812, zm. 1884) – handlarka związana z Piwnicą Świdnicką we Wrocławiu, której stała się jednym z symboli, bohaterka piosenek, wierszy i pocztówek. 
Życiorys.
Zaczęła pracę obnośnej handlarki w wieku 11 lat. W latach 1824–1884 sprzedawała w Piwnicy Świdnickiej przybory i materiały kreślarskie oraz zabawki. Oferowała bywalcom restauracji słodycze. Dzierżawca lokalu Adolf Friebe w 1894 zorganizował jubileusz 50-lecia jej pracy. Podczas krojenia tortu, który dostała, ze środka wypadło 50 talarów.
Utrwalono ją na grafikach i pocztówkach.
Jej wizerunek znajduje się na kracie z bramy prowadzącej do Piwnicy Świdnickiej. Wykuł ją czeski kowal Jaroslav Vonka. W 2015 muzealnicy z Wrocławia odnaleźli kratę w magazynach Muzeum Narodowego w Warszawie.
W 2017 była jedną z bohaterek filmu "TRANS–WROCŁAW czyli Podróż z Wiatrem i pod Wiatr Historii", anonimowanego kolażu.

</doc>
<doc id="5172929" url="https://pl.wikipedia.org/wiki?curid=5172929" title="Kościół św. Katarzyny Aleksandryjskiej w Koluszkach">
Kościół św. Katarzyny Aleksandryjskiej w Koluszkach

Kościół świętej Katarzyny Aleksandryjskiej w Koluszkach – rzymskokatolicki kościół parafialny należący do parafii pod tym samym wezwaniem (dekanat koluszkowski archidiecezji łódzkiej).
Budowa świątyni została rozpoczęta w 1997 roku. Kościół został zaprojektowany w stylu romańskim, na planie krzyża, trójnawowy z dwiema bocznymi kaplicami i wieżą. Zakrystia i pomieszczenia gospodarcze zostały zaprojektowane wokół prezbiterium. Ostatecznie nie został zrealizowany pierwotny projekt. Nowy projekt autorstwa architektów: Marka Kłopockiego, Mariana Kamińskiego i Bogusława Skorupskiego powstał w 2017 roku. Dopiero ten projekt jest podstawą do dokończenia świątyni. Ołtarz główny i posadzka zostały wykonane z granitu. W prezbiterium zostały wykonane witraże z wizerunkami 4 ewangelistów. Dwie nawy boczne noszą nazwy Miłosierdzia Bożego i Matki Boskiej Częstochowskiej. Witraże w nawach bocznych przedstawiają wydarzenia zaczerpnięte z tajemnic różańca świętego. We wnękach naw bocznych są umieszczone figury patronki parafii św. Katarzyny Aleksandryjskiej i Najświętszego Serca Pana Jezusa. Ściana główna prezbiterium jest ozdobiona Krzyżem Jezusa Chrystusa, z kolei tabernakulum ozdabiają motywy krzewu winnego. Nad tabernakulum jest powieszony obraz Matki Boskiej Nieustającej Pomocy.

</doc>
<doc id="5172933" url="https://pl.wikipedia.org/wiki?curid=5172933" title="José da Silva (strzelec)">
José da Silva (strzelec)

José Rodrigues da Silva – portugalski strzelec, olimpijczyk.
Wystąpił na Letnich Igrzyskach Olimpijskich 1948 w jednej konkurencji, którą był karabin małokalibrowy leżąc z 50 m. Zajął w niej 66. pozycję wśród 71 startujących strzelców. 

</doc>
<doc id="5172934" url="https://pl.wikipedia.org/wiki?curid=5172934" title="José da Silva">
José da Silva



</doc>
<doc id="5172936" url="https://pl.wikipedia.org/wiki?curid=5172936" title="Agnieszka Mancewicz">
Agnieszka Mancewicz

Agnieszka Mancewicz (de domo "Dawidowicz", ur. 20 września 1940 w Borysławiu, zm. 30 czerwca 2021 w Krakowie) – polska architekt i urbanista.
Życiorys.
W 1965 ukończyła studia na Wydziale Architektury Politechniki Krakowskiej. Odbyła roczny staż w Paryżu. Była popularyzatorką urbanistyki operacyjnej. Od 1969 była członkiem krakowskiego oddziału Stowarzyszenia Architektów Polskich. Pozostawała również skarbnikiem tego oddziału, jak również członkiem Towarzystwa Urbanistów Polskich. Od 1980 do 1991 angażowała się w prace Zarządu Oddziału SARP w Krakowie. Pracowała jako projektant w krakowskim Biurze Planowania Przestrzennego, potem w Biurze Rozwoju Krakowa. Przyczyniła się do zorganizowania w Krakowie pierwszych edycji krakowskiego Międzynarodowego Biennale Architektury.
Zmarła po ciężkiej chorobie. Pochowano ją 8 lipca 2021 na Cmentarzu Rakowickim.
Dzieła.
Zaprojektowała m.in. studium uwarunkowań i kierunków zagospodarowania przestrzennego Miasta Krakowa (w zespole).
Odznaczenia.
Otrzymała m.in.: 

</doc>
<doc id="5172938" url="https://pl.wikipedia.org/wiki?curid=5172938" title="Krzysztof Franaszek">
Krzysztof Franaszek

Krzysztof Franaszek, (ur. 1981 w Lublinie) – polski artysta współczesny, rzeźbiarz. 
Absolwent Wydziału Rzeźby Akademii Sztuk Pięknych w Warszawie, od 2006 roku jest pracownikiem macierzystej uczelni, gdzie w 2021 roku uzyskał stopień doktora habilitowanego sztuk pięknych. Był stypendystą w pracowni Christiana Jankowskiego na Staatliche Akademie der Bildenden Künste w Stuttgarcie (2005) oraz Ministerstwa Kultury i Dziedzictwa Narodowego (2009, 2018, 2020). Mieszka i pracuje w Warszawie. 
Tworzy rzeźby, obiekty, instalacje i wideo, związany z Galerią Le Guern. Prace artysty znajdują się w kolekcji Centrum Rzeźby Polskiej w Orońsku oraz PKO Banku Polskiego.
Działalność artystyczna.
Twórczość.
Krzysztof Franaszek w swojej praktyce artystycznej poszukuje nowych środków wyrazu pracując z metalem, drewnem, tworzywami sztucznymi, wykorzystując druk 3D oraz instalacje elektryczne i świetlne. Oscyluje wokół zagadnień związanych z ludzką naturą, emocjonalnością i funkcjonowaniem człowieka w przestrzeni miejskiej. Bada miasto, jego tkankę i materię eksplorując działanie sił twórczych i destrukcyjnych. Jednocześnie chętnie sięga do wytworów przyrody oraz czerpie z mechanizmów i rytuałów w niej funkcjonujących. Człowieka, jego kreacje i nawyki oraz działanie natury traktuje jak dwie ścierające się i równoważące się ze sobą energie. W efekcie powstają prace o wyrazistych abstrakcyjnych formach, obiekty i instalacje, w których dzieło nieraz zmienia się i ewoluuje.

</doc>
<doc id="5172939" url="https://pl.wikipedia.org/wiki?curid=5172939" title="Awrora">
Awrora



</doc>
<doc id="5172946" url="https://pl.wikipedia.org/wiki?curid=5172946" title="Albino de Jesus">
Albino de Jesus

Albino Reis Paulino de Jesus (ur. 13 sierpnia 1913, zm. ?) – portugalski strzelec, olimpijczyk.
Wystąpił na Letnich Igrzyskach Olimpijskich 1952 w jednej konkurencji. Zajął 44. miejsce w pistolecie szybkostrzelnym z 25 m (startowało 53 zawodników).
W 1967 roku został mistrzem Portugalii w pistolecie automatycznym i brązowym medalistą w pistolecie dowolnym.

</doc>
<doc id="5172948" url="https://pl.wikipedia.org/wiki?curid=5172948" title="Gertruda Caton-Thompson">
Gertruda Caton-Thompson

Gertruda Caton-Thompson (ur. 1 lutego 1888, zm. 18 kwietnia 1985) – angielska archeolog. Prowadziła badania archeologiczne na Malcie, w Egipcie i Zimbabwe.
Życiorys.
Gertruda urodziła się w 1 lutego 1888 roku w Londynie. Jej ojcem był adwokat William Caton-Thompsona a matką Ethel Gertruda Page. Rodzice zadbali o jej wykształcenie w prywatnych szkołach w Eastbourne i Paryżu, a w 1911 roku wraz z matką odwiedziła Egipt. W czasie I wojny światowej pracowała jako urzędnik państwowy, a następnie w latach 1921-6 studiowała na University College London, gdzie brała udział w wykładach Williama Petriego i uczestniczyła w prowadzonych przez niego wykopaliskach w Abydos i Oksyrynchos. Samodzielnie prowadziła wykopaliska na Malcie. 
Wspólnie z Elinor Wight Gardner zainaugurowała pierwsze badania archeologiczne i geologiczne w północnej części oazy Fajum, gdzie odkryła dwie kultury neolityczne. W 1929 prowadziła wykopaliska w ówczesnej Rodezji w Wielkim Zimbabwe i innych miejscach.

</doc>
<doc id="5172952" url="https://pl.wikipedia.org/wiki?curid=5172952" title="Getto w Kosowie Lackim">
Getto w Kosowie Lackim

Getto w Kosowie Lackim – getto żydowskie utworzone pod koniec 1939 roku przez okupacyjne władze niemieckie na terenie Kosowa Lackiego. Zlikwidowane we wrześniu 1942 roku, poprzez zamordowanie części mieszkańców getta na miejscu, oraz wywiezienie pozostałej, większej części, do obozu zagłady w Treblince.
We wrześniu 1939 roku Niemcy zajęli Kosów, następnie przez krótki czas miasto przeszło pod władanie Sowietów, zgodnie z paktem Ribbentrop-Mołotow. Na mocy nowego układu radziecko-niemieckiego o granicach i przyjaźni zawartego Armia Czerwona wycofała się z miasta i Kosów Lacki ponownie zajęli Niemcy i włączyli w skład Dystryktu Warszawskiego Generalnego Gubernatorstwa.
Po ponownym zajęciu Kosowa Lackiego Niemcy zaczęli prześladowania mieszkańców pochodzenia żydowskiego. Wprowadzono obowiązek pracy przymusowej, konfiskowano majątki. Pod koniec 1939 roku został utworzony Judenrat oraz rozpoczęto organizowanie getta. Na czele Judenratu stał przedwojenny miejscowy kolporter gazet Liberman, a sekretarzem został Ajzyk Zulemian, z zawodu malarz. Utworzono również policję porządkową, składającą się z około 20 funkcjonariuszy. Jej szefem został Enoch Lejbka. Do Kosowa przesiedlono Żydów z Mławy, Wyszkowa i Kalisza. Przy Judenracie funkcjonowała kuchnia dla ubogich, jednak z powodu przeludnienia panował głód. Getto zajmowało centralną część miejscowości, od rynku do rzeki Kosówki. Było otoczone drewnianym płotem i drutem kolczastym. Bez specjalnego zezwolenia nie można było go opuszczać ani też do niego wejść. W środku getta znajdowała się synagoga, mykwa i szpital dla Żydów.
22 września 1942 roku Niemcy rozpoczęli likwidację getta. Getto zostało otoczone przez Niemców i Ukraińców. Wiele osób rozstrzelano na miejscu, w tym 78 chorych ze szpitala oraz trzech lekarzy. W ciągu 3 dni około 3800 Żydów z Kosowa zostało pieszo pognanych do obozu zagłady w Treblince. Ci, którzy nie chcieli się podporządkować nakazom, mordowano na miejscu.
W listopadzie 1942 roku Niemcy zorganizowali w Kosowie Lackim tzw. getto szczątkowe, rozgłaszali, że przybywający tam Żydzi będą bezpiecznie pracować. Getto szczątkowe umiejscowione było po wschodniej pierzei rynku, obejmując zabudowania ulokowane także za nią. Po kilku tygodniach również to getto Niemcy zlikwidowali, mordując mieszkańców w Treblince.

</doc>
<doc id="5172955" url="https://pl.wikipedia.org/wiki?curid=5172955" title="Rahel Sanzara">
Rahel Sanzara

Rahel Sanzara (Sansara), właśc. Johanna Bleschke (ur. 9 lutego 1894 w Jenie, zm. 8 lutego 1936 w Berlinie) – niemiecka tancerka, aktorka, powieściopisarka.
Życiorys.
Johanna Bleschke była najstarszą z czwórki dzieci muzyka miejskiego z Jeny. W 1918 zmarła jej matka, która, jako silna osobowość, miała duży wpływ na córkę.
Johanna była uzdolniona muzycznie, grała na pianinie i w młodym wieku wykazała talent do tańca. Śpiewała w Jeneńskim Chórze Dziecięcym pod dyrekcją Maxa Regera. Po ukończeniu szkoły podstawowej uczęszczała do gimnazjum dla dziewcząt, a następnie przez rok do szkoły biznesowej. Z polecenia ojca zaczęła praktykę jako introligatorka w Blankenburgu, ale po roku zrezygnowała. W 1913 przeniosła się do Berlina. Tam, w wieku 19 lat, pracując dla Loesdau Verlag, poznała żydowskiego lekarza i pisarza Ernsta Weissa z Pragi. Ich związek trwał ponad 20 lat. Pełniła rolę sekretarki Weissa, przepisywała na maszynie jego prace, wysyłała rękopisy oraz zapewniała choremu partnerowi lekarstwa i papierosy. Po latach, jako aktorka, występowała w dramatach Weissa. Zagrała m.in. Annę Mahr w "Einsame Menschen", a w październiku 1919 Tanję w sztuce o tym samym tytule.
W 1914 Weiss i Bleschke wyjechali do Danii. Po krótkim szkoleniu Johanna pracowała jako pielęgniarka wojenna (1914–1915).
Rozpoczęła karierę taneczną po szkoleniu u tancerki Rity Sacchetto, które sfinansował Ernst Weiss. Debiutowała w 1916 w utworze "Goryl. Fantastyczna bajka ze Wschodu. Szkic w jednym akcie". Wówczas po raz pierwszy użyła pseudonimu artystycznego "Rahel Sanzara". Wyjechała z taneczną pantomimą do Pragi, Wiednia i Budapesztu. Zawiedziona kierunkiem, wróciła do tańca ekspresyjnego, który studiowała.
Imię, które użyła w pseudonimie, wynikało z kontaktu z żydowskimi aktorami w Loesdau Verlag. Nazwisko, jakie przyjęła, prawdopodobnie pochodzi od sanskryckiego słowa oznaczającego odrodzenie.
Od 1916 pracowała jako aktorka filmowa w filmach niemych. W 1917 wystąpiła w dektektywistycznym filmie "Der Fall Routt...!", który nazwała później kiczowatym. Od wiosny 1918 do września 1919 mieszkała w Monachium. Tam uczyła się aktorstwa u Otto Falckenberga, reżysera gatunku Kammerspiel. W tym czasie poznała aktorkę Annemarie Loose-Leyhausen, z którą przyjaźniła się do końca życia. Sanzara występowała w Deutsche Kammerspiele w Pradze oraz w kilku sztukach w Wedekind w Pradze, ale gościnnie, nie jako stała pracownica. W latach 1921–1924 pracowała w Hessisches Landestheater Darmstadt. Sprowadził ją tam Gustav Hartung, jeden z najważniejszych reżyserów lat 20. XX w. Sanzara zagrała główne role kobiece w jego ekspresjonistycznych dziełach. Przełomowa była rola Teresity Ostermann w "Grze w życie" Knuta Hamsuna. W latach 1923–1924 gościnnie występowała w Schauspielhaus w Zurychu. Grała główne role w sztukach Wedekinda i Sternheima. Niebawem wróciła do Berlina, gdzie w 1924 ponownie zagrała główną rolę w "Tanji", tym razem reżyserowanej przez Theodora Taggera. Rozbudował przedstawienie o muzykę i taniec, ale całość była tak rozczarowująca, że doprowadziła do wycofania się Sanzary z aktorstwa.
W grudniu 1925 Sanzara i Ernest Weiss mieli wypadek samochodowy. Została ciężko ranna, spędziła w szpitalu 5 tygodni i nigdy już w pełni nie wyzdrowiała.
W 1927 wyszła za mąż za żydowskiego maklera giełdowego Waltera Davidsohna, który zabiegał o nią od dawna. Chociaż mieli mieszkanie w Berlinie, gdzie zlokalizowany był biznes Davidsohna, para przez dłuższy czas mieszkała osobno, co było warunkiem, który postawiła Sanzara, zgadzając się na ślub. Do końca życia utrzymała kontakt z Ernestem Weissem, który od 1933 przebywał na emigracji w Pradze, potem w Paryżu i zmarł 4 lata po Sanzarze.
Problemy zdrowotne i odcięcie się od teatru sprawiły, że lata 1924–1926 wykorzystała na pisanie powieści. Preprint jako powieść w odcinkach ukazał się w czasopiśmie "Vossische Zeitung" w 1926, a niebawem został wydany w formie książkowej przez Ullstein-Verlag i od razu stał się bestsellerem, choć opinie czytających były podzielone. Powieść "Das verlorene Kind" ("Zaginione dziecko") wywołała wielkie kontrowersje, ponieważ opowiadała o morderstwie na tle seksualnym, popełnionym na czteroletniej dziewczynce przez 17-letniego chłopca. Książka była oparta na prawdziwej sprawie kryminalnej z północnych Niemiec w XIX w. i była połączeniem kryminału i dramatu psychologicznego. Otrzymała entuzjastyczne recenzje, szybko doczekała się kilku wydań i została przetłumaczona na 11 języków. Albert Ehrenstein powiedział o książce: ""Zagubione dziecko" wydaje mi się najlepszym utworem prozatorskim, jaki w ostatnich stuleciach napisała niemiecka autorka" (...)". Książka jest na poziomie etycznym Tołstoja, językowo to doskonałe arcydzieło". Prasa nazwała powieść męsko-damską literaturą sensacyjną. Niektórzy podejrzewali autorke o obłęd. W 1926 Rahel Sanzara miała otrzymać nagrodę literacką Kleist-Preis, ale odmówiła jej przyjęcia. To jedynie podsyciło plotki o plagiacie i podszywaniu się pod inną osobę. Książkę miał napisać Ernst Weiss (ew. Sanzara we współpracy z nim), a historia miała być zapożyczona z New Pitaval, serii prezentującej sprawy kryminalne z wielu krajów, opublikowanej w 60 tomach w Lipsku w latach 1842–1890.
Sanzara podpisała kontrakt z wydawcą na dwie kolejne książki: w 1931 na powieść "Hochzeit der Armen" oraz w 1933 na opowiadanie "Die Glückliche Hand". Rękopis "Hochzeit der Armen" obecnie uważany jest za zaginiony, podobnie jak słuchowisko radiowe, które napisała w 1932. W latach 1934–1935 rękopis został przedstawiony kilku wydawcom, ale nie wywołał ich zainteresowania. Było to spowodowane tym, że w 1933 naziści spalili jej książki i zakazali ich lektury. Podejrzewali, że Sanzara jest Żydówką, co nie było prawdą, dodatkowo była żoną Żyda, czego konsekwencji miała świadomość. Nigdy nie złożyła wniosku o przyjęcie do Izby Literackiej Rzeszy, co było warunkiem wstępnym publikacji. Latem 1934 wystąpiła o zwrot wszystkich praw do trzech złożonych w wydawnictwie utworów. Biorąc to wszystko pod uwagę, jasne jest, dlaczego kolejne powieści Sanzary nie odniosły takiego sukcesu jak jej debiut.
Zachowały się listy Waltera Davidsohna do żony. Wspomina w nich m.in. w chorobie Sanzary w latach 20. XX w., kontuzji stopy w 1932 i poważnej chorobie w 1935. W 1929 Davidsohn nadawał listy z podróży po Włoszech, Szwajcarii, Francji i Anglii. W listach opisywał atmosferę polityczną, kryzys gospodarczy i życie kulturalne w Europie na przełomie lat 20. i 30. XX w., zwłaszcza w Niemczech, Szwajcarii i Francji.
W 1935 Davidsohn wyemigrował do USA, by uniknąć prześladowań ze strony nazistów, a żona została w Berlinie z powodu choroby. Nie wyobrażała sobie, by miała opuścić rodzinny kraj. Miała raka. Mówi się, że chorobę spowodowały prześladowania, których doświadczyła jako pisarka. Zmarła po operacji w wyniku błędu lekarskiego. Na swoją prośbę została skremowana. Jej grób znajduje się na cmentarzu Stahnsdorf w Wilmersdorf.
Według biografki Diany Orendi-Hinze, Rahel Sanzara miała "obsesję na punkcie idei postępu, rozwoju nauki", co tłumaczyło wielość podejmowanych przez nią działań. Dziś jest znana głównie jako pisarka.

</doc>
<doc id="5172961" url="https://pl.wikipedia.org/wiki?curid=5172961" title="Luís Howorth">
Luís Howorth

Luís Fernando Serzedelo do Nascimento Howorth (ur. 11 marca 1909 w Anjos, zm. 10 lutego 1977 w Santa Maria de Belém) – portugalski strzelec, olimpijczyk.
Wystąpił na Letnich Igrzyskach Olimpijskich 1952 w dwóch konkurencjach. Zajął 31. miejsce w karabinie małokalibrowym w trzech postawach z 50 m i 37. pozycję w karabinie małokalibrowym leżąc z 50 m (startowało odpowiednio 44 i 58 strzelców).
W 1965 roku został mistrzem Portugalii w strzelaniu z karabinu z 50 m.

</doc>
<doc id="5172963" url="https://pl.wikipedia.org/wiki?curid=5172963" title="Maria Misiągiewicz">
Maria Misiągiewicz

Maria Józefa Misiągiewicz (ur. 1945, zm. 29 września 2021) – polska architektka, prof. dr hab. inż. arch.
Życiorys.
Studiowała na Wydziale Architektury Politechniki Krakowskiej, 20 grudnia 1984 obroniła pracę doktorską "Dom mieszkalny w Krakowie", 17 listopada 1999 habilitowała się na podstawie pracy zatytułowanej "O prezentacji idei architektonicznej". 14 listopada 2006 nadano jej tytuł profesora w zakresie nauk technicznych. Została zatrudniona na stanowisku profesora zwyczajnego i dyrektora w Instytucie Projektowania Architektonicznego na Wydziale Architektury Politechniki Krakowskiej im. Tadeusza Kościuszki.
Była członkiem Komitetu Architektury i Urbanistyki na Wydziale IV Nauk Technicznych Polskiej Akademii Nauk.
Zmarła 29 września 2021.

</doc>
<doc id="5172964" url="https://pl.wikipedia.org/wiki?curid=5172964" title="Wacław Rytel">
Wacław Rytel

Wacław Rytel, Wenancjusz Rytel; imię zakonne Wiator, Viator a Mojówka (ur. 28 lipca 1883 w Mojówce, powiat jampolski, zm. po 12 sierpnia 1942 w zamku Hartheim w Austrii) – kapucyn, działacz niepodległościowy, kapelan wojskowy, działacz Polskiego Czerwonego Krzyża, więzień KL Sachsenhausen i KL Dachau, zamordowany w Hartheim. Brat inżyniera Zygmunta Rytla.
Życiorys.
Syn Cezarego i Józefy z Jachimowiczów. W latach 1901-1904 był studentem seminarium duchownego w Petersburgu, skąd został usunięty za kontakty z działaczami socjalistycznymi. W 1907 wstąpił do klasztoru kapucynów w Nowym Mieście nad Pilicą. W 1912 roku ukończył studia teologiczne w seminarium duchownym we Włocławku i przyjął święcenia kapłańskie. Został redaktorem miesięcznika dla tercjarzy „Rodzina Seraficka”. 
Podczas I wojny światowej założył w Nowym Mieście ochronkę dla dzieci. Za pośrednictwo między mieszkańcami miasta a dowództwem okupujących je wojsk niemieckich został w lutym 1915 roku oskarżony przez Rosjan o zdradę stanu, uwięziony w warszawskim więzieniu w Mokotowie, a potem wywieziony do Piotrogrodu i więziony w Kriestach. 4 września 1916 został uniewinniony przez sąd wojskowy w Witebsku. Uwolniony działał wśród Polaków na terenie Rosji, min. w Saratowie, Kijowie i Smoleńsku. Został kapelanem obozu dla jeńców i szpitala polowego nr 2 w Darnicy pod Kijowem, a potem kapelanem Koncentracyjnego Punktu Wojskowych Polaków w Kijowie. Do Polski powrócił w grudniu 1918 r. i osiadł w warszawskim klasztorze kapucynów. 
Wziął udział w wojnie polsko-bolszewickiej (1919-1921) jako kapelan wojskowych szpitali warszawskich i przewodniczący Towarzystwa „Pomoc Żołnierzowi Frontu. W okresie niepodległości zajmował się działalnością religijno-społeczną. Pracował nad zaangażowaniem tercjarzy (Trzeciego Zakonu Franciszkańskiego) w życie społeczne. Zaangażowany był również w działalność Polskiego Czerwonego Krzyża. Związany był ze środowiskami prawicowymi. 31 stycznia 1923 wyspowiadał i udzielił ostatniego namaszczenia przed egzekucją Eligiuszowi Niewiadomskiemu, zabójcy prezydenta Gabriela Narutowicza. Od 1927 roku pełnił funkcję kapelana rezerwy Wojska Polskiego. 
Po klęsce wrześniowej został aresztowany przez Niemców 23 marca 1940 w Chełmie, gdzie prowadził rekolekcje. Przetrzymywany był w więzieniu na Zamku w Lublinie. 20 czerwca 1940 przewieziony do obozu koncentracyjnego KL Sachsenhausen. Stamtąd 14 grudnia 1940 przetransportowany do obozu koncentracyjnego KL Dachau (nr obozowy 22690). Wywieziony z Dachau 12 sierpnia 1942 w tzw. „transporcie inwalidów” do centrum eutanazyjnego na zamku Hartheim w Górnej Austrii, gdzie został zamordowany w komorze gazowej. 

</doc>
<doc id="5172976" url="https://pl.wikipedia.org/wiki?curid=5172976" title="Puchar Świata w kombinacji norweskiej 2021/2022">
Puchar Świata w kombinacji norweskiej 2021/2022

Sezon 2021/2022 Pucharu Świata w kombinacji norweskiej rozpoczął się 26 listopada 2021 w fińskiej Ruce, a ostatnie zawody z tego cyklu zostały rozegrane 13 marca 2022 w niemieckim Schonach. Kraje, w których odbyły się konkursy PŚ to Finlandia, Norwegia, Estonia, Austria, Włochy oraz Niemcy. 
Obrońcą tytułu był Norweg Jarl Magnus Riiber, a w Pucharze Narodów reprezentacja Niemiec. W tym sezonie ponownie najlepszy okazał się Norweg Jarl Magnus Riiber, a w Pucharze Narodów najlepsza okazała się reprezentacja Norwegii.

</doc>
<doc id="5172978" url="https://pl.wikipedia.org/wiki?curid=5172978" title="Kościół św. Jadwigi Śląskiej w Mądrem">
Kościół św. Jadwigi Śląskiej w Mądrem

Kościół świętej Jadwigi Śląskiej w Mądrem – rzymskokatolicki kościół parafialny należący do parafii pod tym samym wezwaniem (dekanat średzki archidiecezji poznańskiej).
Jest to świątynia wzniesiona w stylu neogotyckim w latach 1896-1897 według projektu Jana Rakowicza. Charakteryzuje się wieżą nakrytą spiczastym dachem hełmowym. W ołtarzu głównym jest umieszczona gotycka rzeźba Piety, wykonana w 1 połowie XV wieku. Kościół jest sanktuarium maryjnym, ponieważ kult Matki Boskiej Bolesnej Mądrskiej rozwija się od XVII wieku.

</doc>
<doc id="5172979" url="https://pl.wikipedia.org/wiki?curid=5172979" title="Sławomir Sidorski">
Sławomir Sidorski

Sławomir Sidorski (ur. 29 października 1967) – polski piłkarz występujący na pozycji obrońcy.
Życiorys.
Jest wychowankiem Warty Poznań. W 1985 roku został wcielony do pierwszej drużyny. W 1991 roku awansował wraz z klubem do II ligi. Przez dwa sezony na tym szczeblu rozegrał 52 mecze, zdobywając jednego gola. W sezonie 1992/1993 awansował z Wartą do I ligi. W najwyższej polskiej klasie rozgrywkowej rozegrał 50 meczów, zdobywając trzy bramki. W 1995 roku przeszedł do Lubońskiego KS. W 1996 roku został piłkarzem Warty Poznań, po czym ponownie grał w Lubońskim KS.

</doc>
<doc id="5172985" url="https://pl.wikipedia.org/wiki?curid=5172985" title="Puchar Świata kobiet w kombinacji norweskiej 2021/2022">
Puchar Świata kobiet w kombinacji norweskiej 2021/2022

Puchar Świata kobiet w kombinacji norweskiej 2021/2022 rozpoczął się 3 grudnia 2021 w norweskim Lillehammer, a ostatnie zawody z tego cyklu zostały rozegrane 13 marca 2022 w niemieckim Schonach. Kraje, w których odbyły się konkursy PŚ to Norwegia, Estonia, Austria, Włochy oraz Niemcy.
Obrończynią tytułu była Amerykanka Tara Geraghty-Moats, a w Pucharze Narodów reprezentacja Norwegii. W tym sezonie najlepsza okazała się Norweżka Gyda Westvold Hansen, natomiast w Pucharze Narodów ponownie najlepsze były Norweżki.

</doc>
<doc id="5172988" url="https://pl.wikipedia.org/wiki?curid=5172988" title="Contessina de’ Bardi">
Contessina de’ Bardi

Contessina de’ Bardi (ur. 1390 lub 1391, zm. między 26 września a 26 października 1473) – włoska arystokratka z rodziny Bardi, żona Kosmy Medyceusza.
Życiorys.
Contessina pochodziła z rodziny Bardi, która miała wysoką pozycję we Włoszech do momentu upadku rodzinnego banku w 1343. Od tej pory jej znaczenie spadało. Cieszyli się jednak sławą jako kondotierzy. Popierali Medyceuszy z Florencji, którzy wykorzystywali ich jako wsparcie zbrojne. Przyszła na świat jako Lotta, córka Alessandro di Sozzo Bardi, hrabiego Vernio, i Camilli Pannochieschi, córki Raniero di Guido Pannochieschi, hrabianki Elci.
Około 1415 Contessina wyszła za Kosmę Medyceusza. Małżeństwo to połączyło Bardi i Medyceuszy oraz przypięczetowało sojusz dwóch najważniejszych włoskich rodów. Małżonkowie zamieszkali z rodzicami Kosmy, Piccardą Bueri i Giovannim di Bicci de’ Medici w Palazzo Medici-Riccardi w Via Larga.
Contessina znana była z oszczędności i sprawnego zarządzania domem. Urodziła dwóch synów: w 1416 Piotra (Piero), a w 1421 Jana (Giovanniego). Wychowywała też nieślubnego syna Kosmy, Carlo. Między małżonkami nie było miłości, ale sympatia.
Nie angażowała się politycznie, ale pełniła funkcje reprezentacyjne Kiedy mąż udał się na wygnanie, pozostała we Florencji.
Przeżyła Kosmę o 10 lat. Po jego śmierci zamieszkała z synem Piotrem. Utrzymywała dobre relacje z synową Lukrezią Tornabuoni oraz jej dziećmi, dziedzicem rodu Wawrzyńcem (Lorenzo), i Julianem (Giuliano). Kiedy dorośli, korzystali z rad babki, m.in. podczas negocjacji podatków nakładanych na tych, których wspierała. Była zaangażowana w negocjacje prześlubne w najważniejszych rodzinach Florencji. Jako osoba religijna odbudowała klasztor św. Luci przy via S. Gallo, przeznaczając na niego cały posag.
Wnuk Contessiny, Wawrzyniec, nazwał jej imieniem córkę. Donatello wyrzeźbił popiersie Contessiny de’ Bardi.
Zachowało się 35 listów Contessiny do męża, synów i synowych oraz innych osób z rodziny.
W popkulturze.
W 2016 Annabel Scholey zagrała Contessinę de’ Bardi w serialu "Medyceusze. Władcy Florencji".

</doc>
<doc id="5172989" url="https://pl.wikipedia.org/wiki?curid=5172989" title="Ilja Lubowcew">
Ilja Lubowcew

Ilja Michajłowicz Lubowcew, (ur. we wsi Bogorodskoje, zm. 15 lutego 1975 w Moskwie) – radziecki wojskowy, generał major.
Życiorys.
Urodził się we wsi Bogorodskoje (obecnie teren tej wsi jest częścią Moskwy), w rodzinie stolarza. Ukończył 4-klasową szkoły wiejskiej, pracował przy wydobyciu torfu i w fabryce papierosów. 
W 1916 roku został zmobilizowany do armii rosyjskiej, do samodzielnego zapasowego dywizjonu kawalerii okręgu moskiewskiego. Pełnił tam funkcję pisarza, nie uczestniczył w walkach na froncie I wojny światowej. W lipcu 1917 roku udał się na urlop, z którego już nie powrócił.
W październiku 1917 roku wstąpił do oddziału Czerwonej Gwardii w Moskwie, gdzie był dowódcą drużyny i plutonu. W lutym 1918 roku dobrowolnie wstąpił do Armii Czerwonej, gdzie został dowódcą plutonu kawalerii oddziału specjalnego przeznaczenia. W maju 1919 roku został dowódcą plutonu kawalerii w 1 Moskiewskim pułku terytorialnym, który został skierowany na Front Południowy wojny domowej. Następnie w grudniu 1918 roku został dowódcą oddziału kawalerii ochrony linii kolejowych, pomocnikiem komendanta i komendantem oddziału kawalerii na
Froncie Wschodnim, a od lipca 1920 roku dowódcą dywizjonu kawalerii 36 pułku strzeleckiego na Froncie Zachodnim. 
W sierpniu 1920 roku skierowany na 3 Orenburski kurs kawaleryjski, który ukończył październiku 1921 roku. Po ukończeniu kursu został dowódcą plutonu, następnie szwadronu kawalerii w samodzielnym oddzielane 1 Korpusu Kawaleryjskiego, a potem dowódcą szwadronu Azerbejdżańskiej Czeki. Następnie szwadron wszedł w skład 8 Dywizji Kawaleryjskiej Armii Kaukaskiej, 2 pułku kawalerii Gruzińskiej Czeki i wojsk OGPU, później 5 Dońskiego i 6 pułku kawalerii wojsk OGPU. W tym czasie brał udział w walkach na terenie Kaukazu. 
Następnie został skierowany do Akademii Wojskowej im. Frunzego, którą ukończył w 1926 roku. Po jej ukończeniu w sierpniu 1926 roku został szefem sztabu 77 pułku kawalerii 7 samodzielnej brygady kawalerii, a potem 11 Dywizji Kawalerii w Środkowoazjatyckim Okręgu Wojskowym. W tym czasie bierze udział w walkach z basmaczami w Tadżykistanie. We wrześniu 1928 roku został odkomenderowany do Ogólnowojskowej Szkoły im. WCKW jako wykładowca. Następnie od września 1929 roku był szefem kursu kawaleryjskich udoskonalających dowódców. 
W czerwcu 1931 roku wraca do służby liniowej, został szefem sztabu 14 Dywizji Kawalerii Moskiewskiego Okręgu Wojskowego. W listopadzie 1931 roku został dowódcą 252 pułku strzeleckiego 84 Dywizji Strzeleckiej, którym dowodził do 1936 roku. W maju 1936 został komendantem centrum szkoleniowego Moskiewskiego OW w Miczuryńsku. W listopadzie 1936 roku został szefem sztabu 16 Dywizji Strzeleckiej, a potem jej dowódcą. Dywizja ta wchodziła w skład Leningradzkiego a potem Nadbałtyckiego Samodzielnego Okręgu Wojskowego. 
Po ataku na Związek Radziecki w czerwcu 1941 roku nadal dowodził dywizją, która zajmował pozycje obronne w rejonie Tallinna oraz wzdłuż wybrzeża Zalewu Fińskiego, wchodzącą w skład Frontu Północno-Zachodniego. W dniu 7 lipca 1941 roku został zastępcą dowódcy 8 Armii, a 24 lipca został jej dowódcą, w tym czasie armia broniła linii oporu w rejonie Narwy, wchodzącą od sierpnia 1941 roku w skład Frontu Leningradzkiego. W dniu 8 sierpnia został odwołany ze stanowiska dowódcy armii, w związku nie wypełnieniem zadań jakie postawiono przed armią. 
Po odwołaniu ze stanowiska dowódcy armii, został wyznaczony na dowódcą 4 leningradzkiej dywizji pospolitego ruszenia, która we wrześniu została przekształcona w 85 Dywizję Strzelecką. Dowodząc tą dywizją brał udział w obronie Leningradu. 
W styczniu 1942 roku został szefem sztabu 55 Armii, a kwietniu 1942 roku zastępcą dowódcy tej armii, która uczestniczyła w obronie Leningradu, w składzie Frontu Leningradzkiego. Funkcję zastępcy dowódcy armii pełnił do maja 1943 roku. 
Następnie od maja 1943 do lutego 1944 roku był słuchaczem kursu w Akademii Wojskowej im. Woroszyłowa, po jego ukończeniu został zastępca dowódcy 104 Korpusu Strzeleckiego, wchodzącego w skład 40 Armii 2 Frontu Ukraińskiego. Następnie od maja 1944 roku został dowódcą 51 Korpusu Strzeleckiego. Dowodząc nim wziął udział w operacji jasko-kiszyniowskiej. W dniu 25 sierpnia 1944 roku już na terenie Rumunii w rejonie miasta Piatra Neamț z grupa oficerów dostał się w zasadzkę i będąc ciężko rany dostał się do niewoli.
W niewoli przebywał początkowo w szpitalu w Wiedniu, następnie w obozie jenieckim, który w kwietniu 1945 roku wyzwolony przez wojska amerykańskie. W maju 1945 roku powrócił do Związku Radzieckiego za pośrednictwem misji wojskowej w Paryżu. Następnie od maja do grudnia 1945 roku był w dyspozycji NKWD, które prowadziło śledztwo w związku z jego pobytem w niewoli. Po oczyszczeniu z zarzutów i zakończeniu śledztwa, w styczniu 1946 roku wrócił do służby czynnej i został starszym wykładowcą w Akademii Wojskowej im. Woroszyłowa.
W październiku 1948 roku został przeniesiony do rezerwy. Zmarł w Moskwie i został pochowany na Nowym Cmentarzu Dońskim.

</doc>
<doc id="5172990" url="https://pl.wikipedia.org/wiki?curid=5172990" title="Puchar Wysp Owczych w piłce nożnej (1991)">
Puchar Wysp Owczych w piłce nożnej (1991)

Puchar Wysp Owczych w piłce nożnej mężczyzn 1991 (far. "Løgmanssteypið") – 45. edycja rozgrywek mających na celu wyłonienie zdobywcy Pucharu Wysp Owczych. Tytułu bronił klub KÍ Klaksvík, a przejął go B36 Tórshavn.
Uczestnicy.
W Pucharze Wysp Owczych wzięły udział drużyny ze wszystkich poziomów ligowych na archipelagu.

</doc>
<doc id="5173004" url="https://pl.wikipedia.org/wiki?curid=5173004" title="Puchar Świata w bobslejach 2021/2022">
Puchar Świata w bobslejach 2021/2022

Puchar Świata w bobslejach 2021/2022 – 38. sezon Pucharu świata w bobslejach. Rozpoczął się 20 listopada 2021 roku w austriackim Igls, a zakończył 16 stycznia 2022 roku w szwajcarkim Sankt Moritz. Rozgrywane były trzy konkurencje: dwójka kobiet, dwójka mężczyzn i czwórka mężczyzn. Prowadzona była też klasyfikacja kombinacji, która łączy dwójkę mężczyzn i czwórkę mężczyzn.
Podczas sezonu 2021/2022 odbyły się dwie imprezy, na których rozdane zostały medale. Podczas styczniowych zawodów Pucharu Świata w szwajcarkim Sankt Moritz odbyły się jednocześnie mistrzostwa Europy. Jednak główną imprezę tego sezonu stanowiły zimowa olimpiada w Pekinie.
Punktacja.
Od sezonu 2007/2008 za miejsca zajęte w konkursie Pucharu Świata zawodnicy otrzymują punkty według następującej tabeli:

</doc>
<doc id="5173041" url="https://pl.wikipedia.org/wiki?curid=5173041" title="Arnaldo Abrantes">
Arnaldo Abrantes

Arnaldo Luís Isaías Abrantes (ur. 27 listopada 1986 w Almadzie) – portugalski lekkoatleta, olimpijczyk z Pekinu i Londynu.
Syn Arnaldo Abrantesa, olimpijczyka z Seulu i również lekkoatlety.
Przebieg kariery.
Pierwsze medalowe zmagania sportowe rozgrywane z udziałem Portugalczyka odbyły się w 2003 roku, wówczas on uczestniczył w mistrzostwach kraju juniorów rozgrywanych w Guimarães. Wywalczył na nich złote medale w biegu na dystansie 100 i 200 metrów. W tym samym roku wystartował w letnim olimpijskim festiwalu młodzieży Europy, na których zdobył srebrny medal w konkurencji biegu na 110 m przez płotki.
W 2007 zadebiutował na mistrzostwach świata seniorów. Brał udział w konkurencji biegowej na dystansie 200 m, odpadł z dalszej rywalizacji po zajęciu 5. pozycji w ćwierćfinale. Rok później wystartował w letnich igrzyskach olimpijskich w Pekinie, na których w konkursie biegu na 200 m uzyskał wynik 21,46 dający mu 8. pozycję i tym samym odpadł w eliminacjach. Natomiast na letnich igrzyskach olimpijskich w Londynie lekkoatleta startował ponownie w konkurencji biegu na dystansie 200 m. W tym konkursie występował jedynie w eliminacjach, na których uzyskał rezultat czasowy 20,88 i zajął 5. pozycję, która nie dała mu awansu do dalszej fazy zmagań.
W 2006 i 2009 otrzymał cztery medale igrzysk Luzofonii, dwa srebrne na igrzyskach w Makau i dwa złote na igrzyskach w Lizbonie.
Rekordy życiowe.
Źródło: 

</doc>
<doc id="5173373" url="https://pl.wikipedia.org/wiki?curid=5173373" title="Zofia Noiret">
Zofia Noiret

Zofia Noiret (także Hyape; ur. 10 stycznia 1865 w Warszawie, zm. 23 sierpnia 1922 tamże) – polska aktorka.
Życiorys.
Była córką Teodora i Pauliny Noiretów. Rodzina mieszkała w majątku Łyszkowice. Ojciec Zofii był tam magazynierem spichrzów Księstwa Łowickiego. Początkowo występowała w teatrze amatorskim w Skierniewicach. W Warszawie studiowała aktorstwo pod kierunkiem Wincentego Rapackiego i Leontyny Halpertowej. W dniu 26 maja 1885 zadebiutowała w Warszawskich Teatrach Rządowych rolą Ludwiki w "Dwóch Światach", a 3 sierpnia tego roku jako Henryka w "Miłości ubogiego młodzieńca". Podała, że była 3 lata młodsza niż w rzeczywistości, co skutkowało tym, że we wszystkich oficjalnych opracowaniach jako rok urodzenia Zofii podaje się 1865.
Została zaangażowana do pracy w Warszawskich Teatrach Rządowych. Ostatni raz wystąpiła 13 sierpnia 1894 jako Amalia w "Zbójcach". Zagrała ok. 40 ról, z których najwybitniejsze to: Livia Quintilla (rola tytułowa), Amalia ("Zbójcy"), Kordelia ("Król Lear"), Helena ("Sen nocy letniej"), Amelia ("Mazepa"), Aza ("Chata za wsią"), Messalina ("Ania i Messalina"), Klotylda ("Myszka"), Joanna ("Roznosicielka chleba").
Charakteryzowała się niskiem głosem, który mógł być spowodowany przez astmę, na którą całe życie cierpiała. Zrezygnowała z pracy na własną prośbę. Decyzja spowodowana była chorobą.
Przyjaźniła się z aktorką Wandą Barszczewską.
Została pochowana na Starych Powązkach w Warszawie (kwatera D, rząd 4, miejsce 5–6).

</doc>
<doc id="5173377" url="https://pl.wikipedia.org/wiki?curid=5173377" title="Neta Riskin">
Neta Riskin

Neta Riskin (hebr: נטע ריסקין; ur. 28 października 1976) – izraelska aktorka i dziennikarka, najbardziej znana z roli Giti Weiss w serialu "Sztisel".
Riskin trenowała urodzoną w Izraelu amerykańską aktorkę Natalie Portman, aby mówiła po hebrajsku z izraelskim akcentem w reżyserowany przez Portman filmie "Opowieść o miłości i mroku".
Riskin urodziła się w Tel Awiwie w Izraelu w rodzinie świeckich żydowskich architektów. Jej matka urodziła się w Izraelu. Jej ojciec, ocalały z Holokaustu, urodził się na Litwie. Jej dziadek, Asher Gliberman, był izraelskim architektem, który wyemigrował z Białorusi.

</doc>
<doc id="5173380" url="https://pl.wikipedia.org/wiki?curid=5173380" title="Ilja Ljubowcew">
Ilja Ljubowcew



</doc>
<doc id="5173381" url="https://pl.wikipedia.org/wiki?curid=5173381" title="Czesława Marchewka">
Czesława Marchewka

Czesława Marchewka (ur. 1944 w Tatarach) – kurpiowska tkaczka, hafciarka, wycinankarka, twórczyni ludowa z Puszczy Zielonej.
Życiorys.
Przyszła na świat w rodzinie Konopków w Tatarach, w której kultywowano tradycje ludowe. Robienia wycinanek nauczyła się od matki Bronisławy, babci i innych członkiń rodziny. Skończyła Technikum Ekonomiczne w Ostrołęce. Od 1960 pracowała w Spółdzielni Rękodzieła Ludowego i Artystycznego „Kurpianka” w Kadzidle, gdzie haftowała i tkała. Była członkinią zespołu „Kurpianka” z Kadzidła. Z zespołem występowała w kraju i za granicą. Była jedną z najlepszych tancerek zespołu. 
Wykonuje wycinanki – tradycyjne zielonokurpiowskie „gwiazdy” i „leluje”, a poza tym palmy wielkanocne, bukiety z bibuły, kurpiowskie „kierce” z grochu, ptaszki, ozdoby choinkowe, haftowane serwety. Uczestniczyła w kiermaszach i imprezach folklorystycznych w kraju i za granicą, jak również od 1967 w konkursach sztuki ludowej (np. w Ostrołęce w 1967 i 1972, w Płocku w 1970, w Myszyńcu w 1993 i 1994, w Węgorzewie w 1999. Była nagradzana: w Łysych (w 1976 i 1977 za palmy wielkanocne, w 1980 otrzymała wyróżnienia za bukiety i kierce), w Sierpcu (w 1996 nagroda w konkursie „Boże Narodzenie – Tradycja i Współczesność”), w Ostrołęce (1998 – nagroda za kierce). Brała udział w warsztatach organizowanych przez Muzeum Kultury Kurpiowskiej w Ostrołęce dla dzieci i młodzieży. Jest członkinią komisji konkursowych w konkursach twórczości ludowej na Kurpiach Zielonych. 
Jej prace artystki można znaleźć w kolekcjach etnograficznych Muzeum Kultury Kurpiowskiej w Ostrołęce, Państwowym Muzeum Etnograficznym w Warszawie, Muzeum Północno-Mazowieckim w Łomży, Muzeum Mazowieckim w Płocku i Muzeum Etnograficznym im. Marii Znamierowskiej-Prüfferowej w Toruniu, jak również w Galerii Wycinanki w muzeum w Regionalnym Centrum Kultury Kurpiowskiej w Myszyńcu. Zaprezentowano tam również prace innych twórczyń zrzeszonych, podobnie jak Marchewka, w Stowarzyszeniu Twórców Ludowych: Czesławy Kaczyńskiej, Genowefy Staśkiewicz, Haliny Pajki, Stanisława Ropiaka i Wiesławy Bogdańskiej. 
W 2000 dostała Nagrodę im. Oskara Kolberga. Została wyróżniona Medalem Pamiątkowym Pro Masovia, nagrodą wójta gminy Kadzidło, nagroda z okazji 60-lecia Cepelii, a w 1999 za całokształt pracy twórczej Odznaką „Zasłużony Działacz Kultury”. W 2015 otrzymała doroczną Nagrodę Starosty Ostrołęckiego, a w 2016 Brązowy Medal „Zasłużony Kulturze Gloria Artis”. W 2021 została doceniona nagrodą „Gwiozda Łowicko” w kategorii twórczość ludowa. 

</doc>
<doc id="5173387" url="https://pl.wikipedia.org/wiki?curid=5173387" title="Aymen Benabderrahmane">
Aymen Benabderrahmane



</doc>
<doc id="5173392" url="https://pl.wikipedia.org/wiki?curid=5173392" title="Sérgio Vieira (chodziarz)">
Sérgio Vieira (chodziarz)

Sérgio Miguel Garcia Vieira (ur. 20 lutego 1976 w Portimão) – portugalski lekkoatleta specjalizujący się w chodzie sportowym, olimpijczyk z Pekinu i Rio de Janeiro.
Brat bliźniak João Vieiry, również chodziarza sportowego.
Przebieg kariery.
W latach 90. dwukrotnie startował w zmaganiach mistrzowskich rangi juniorów, w 1994 na mistrzostwach świata wywalczył 22. pozycję, w 1995 zaś na mistrzostwach Europy nie zdołał ukończyć zmagań.
W 2007 zadebiutował na mistrzostwach świata, chodu na dystansie 20 kilometrów nie zdołał ukończyć. Rok później reprezentował swój kraj na letniej olimpiadzie w Pekinie, w ramach której wziął udział w konkurencji chodu na 20 km i uzyskał rezultat czasowy 1:29:51 – z tym wynikiem znalazł się na 45. pozycji w tabeli wyników.
W kolejnych latach kilkukrotnie startował na mistrzostwach Europy i mistrzostwach świata. Na mistrzostwach świata w Berlinie zajął 26. pozycję, na mistrzostwach Europy zajął 19. pozycję, natomiast na mistrzostwach świata rozgrywanych w Moskwie zajął 39. pozycję w tabeli wyników. W 2016 uczestniczył w letnich igrzyskach olimpijskich w Rio de Janeiro, na których rywalizował w konkurencji chodu na 20 km i uzyskał czas 1:27:39 – z tym rezultatem znalazł się na 53. pozycji.
Rekordy życiowe.
Źródło: 

</doc>
<doc id="5173393" url="https://pl.wikipedia.org/wiki?curid=5173393" title="Michaił Swietow">
Michaił Swietow

Michaił Władimirowicz Swietow, ros. Михаил Владимирович Светов (ur. 4 stycznia 1985, Moskwa, RFSRR, ZSSR) – rosyjski polityk i bloger, przewodniczący ruchu społeczno-politycznego „Społeczeństwo Obywatelskie”, jeden z głównych popularyzatorów prawicowego libertarianizmu w Rosji. Autor kanału YouTube „SVTV”.
Biografia.
Urodzony w Moskwie w 1985 roku w rodzinie studentów medycyny; jego matka pracowała później jako farmaceutka, natomiast ojciec rozpoczął działalność przedsiębiorczą. Według jego własnych słów, jego dziadek to słynny rosyjski geofizyk Borys Siergiejewicz Swietow, a jego pradziadek to białoruski malarz Witold Białynicki-Birula. Jak zauważa sam Michaił, dorastał w rodzinie klasycznych liberałów.
Od trzeciej klasy podstawówki Michaił uczył się w domu. Swietow pisze, że kiedy miał 12 lat, jego rodzice klepali biedę. Chwilę później przedsiębiorstwo ojca zaczęło prosperować i w dziewiątej klasie Michaił udał się na rok do kanadyjskiej szkoły z internatem. Później wrócił do nauki domowej.
W latach 2004–2006 studiował na Wydziale Historii, Politologii i Prawa Rosyjskiego Państwowego Uniwersytetu Humanistycznego na kierunku politologicznym. Stamtąd przeniósł się na University of Nottingham na kierunek politologia, który ukończył w 2009 roku.
Swietow dołączył do Libertariańskiej Partii Rosji w 2010 roku.
W 2010 roku Michaił wyjechał do Japonii, gdzie uczył się japońskiego, a także sprzedawał japońskie pamiątki w internecie. Zainwestował także w Bitcoina, na którym później zarobił.
Wrócił do Rosji w 2016 roku i od tego czasu zajmuje się polityką.
Poglądy polityczne.
Libertarianizm.
Michaił wstąpił do Libertariańskiej Partii Rosji w 2010 roku, ale według własnego oświadczenia, libertarianinem został znacznie wcześniej pod wpływem Anatolia Lewieczuka, autora portalu libertarium.ru.
Swietow uważa się za ideologicznego anarchokapitalistę i wymuszonego minarchistę. Uważa, że tylko w drodze lustracji i zapewnienia funkcjonowania wolnego rynku można przezwyciężyć korupcję i upadek gospodarczy w Rosji. Ponadto Michaił jest zwolennikiem takich idei jak: federalizm, wolność zrzeszania się, leseferyzm, legalizacja broni, narkotyków i aborcji, zmniejszania roli państwa w życiu dziecka.
Prawicowy konserwatyzm.
Michaił identyfikuje się jako kulturowy prawicowy konserwatysta, oddzielający agendę kulturową od politycznej. Popiera związki tradycyjne, podział ról genderowych w rodzinie. Wypowiada się przeciwko feministkom trzeciej fali i poprawności politycznej, którą nazywa ograniczeniem wolności słowa. Jest przeciwnikiem penalizacji pomówienia, ponieważ nie uważa go za przejaw przemocy.
Rosyjski nacjonalizm.
Swietow występuje przeciwko wielonarodowości Rosji i opowiada się za budową rosyjskiego państwa narodowego na wzór Szwajcarii. Uważa się za obywatelskiego nacjonalistę, choć określa też Rosjan jako wspólnotę kulturową, a nie obywatelską. Uważa, że rosyjska opozycja powinna zniszczyć monopol władzy na retorykę patriotyczną.
Działalność polityczna.
W 2016 roku po powrocie do Rosji z Japonii Swietow rozpoczął działalność społeczno-polityczną. Pomagał w kampanii wyborczej innym libertarianom. Pomagał w organizacji ósmych czytań im. Adama Smitha. Zorganizował wizytę dyrektora Cato Institute Petera Goettlera. Organizował spotkania i pomagał w tłumaczeniu wystąpień gości zagranicznych.
Swietow był jednym z organizatorów protestu opozycyjnego „Za wolny Internet”, który odbył się 26 sierpnia 2017 r.; protestu przeciwko blokowaniu komunikatora internetowego Telegram w Rosji 30 kwietnia 2018 r. oraz protestu przeciwko reformie emerytalnej 29 lipca 2018 r. Zainicjował kampanię publiczną przeciwko tzw. ustawy Kliszasa o „suwerennym Internecie” i stworzył petycję przeciwko przyjęciu tej ustawy, pod tą petycją podpisało się aż 122 tys. obywateli. Swietow został także jednym z organizatorów protestu w obronie internetu w Moskwie 10 marca 2019 r. Podobne protesty odbyły się również w Chabarowsku i Woroneżu. Późnej na prokremlowskich kanałach telegramowych zaczęły pojawiać się informacje, że prawdziwym organizatorem tego wiecu był bloger PewDiePie.
W maju 2018 r. Michaił zaprezentował flagę rosyjskiego libertarianizmu – węża Gadsdena na tle rosyjskiego narodowego trikołoru z 1914 r. Zgodnie z ideą Swietowa flaga ta miała stać się uniwersalnym symbolem dla wszystkich libertarianów w Rosji, łączącym przekonania polityczne i filozoficzne zwolenników wolności z patriotyzmem i rosyjską kulturą narodową.
W sierpniu Michaił spotkał się z amerykańskim libertarianinem senatorem Randem Paulem, opowiadając mu o Libertariańskiej Partii Rosji, skuteczności indywidualnych sankcji wobec bliskiego kręgu Putina zamiast sankcji sektorowych przeciwko wszystkim mieszkańcom Rosji oraz o wielu rzeczach, które zdaniem Michaiła należy wiedzieć o Putinie, jego ministrach i oligarchach.
Po tym, jak doradca prezydenta Ukrainy Wołodymyra Zełenskiego Rusłan Stefanczuk stwierdził, że ideologią partii Sługa Ludu jest libertarianizm, Michaił Swietow wydał tekst kwestionujący przynależność tej partii do wyznawania wartości libertariańskich, a także na prośbę stacji RTVI stworzył mały test na zrozumienie libertarianizmu dla samego Wołodymyra Zełenskiego.
Michaił Swietow wystąpił jako gospodarz wykładu jednego z najwybitniejszych teoretyków libertarianizmu na świecie, Hansa-Hermanna Hoppe. Wykład odbył się 6 października w Moskwie, gdzie Hoppe opisał niszczycielską siłę demokracji, jej niekompatybilność z wolnością jednostki oraz naturalną unię między zachodnim konserwatyzmem a libertarianizmem. Podczas imprezy przemawiał także sam Michaił.
Podczas protestów w Moskwie latem i jesienią 2019 r. zorganizował 20 lipca strajk na rzecz rejestracji niezależnych kandydatów do Moskiewskiej Dumy Miejskiej oraz wygłosił przemówienie na spotkaniach wyborców ze swoimi kandydatami na placu Trubnaja. Według „Białego Licznika” na ten strajk, który stał się najbardziej masową imprezą Libertariańskiej Partii Rosji, przybyło ponad 22 tysięcy osób. Libertarianie złożyli również wniosek o przeprowadzeniu strajku 3 sierpnia na Placu Łubiańskim. Podczas negocjacji 31 lipca biuro burmistrza odrzuciło wszystkie proponowane alternatywne placówki dla przeprowadzenia strajku i postawiło ultimatum – zgadzając się wyłącznie na Plac Sacharowa, na co przedstawiciele Partii Libertariańskiej odmówili. Natychmiast po niepowodzeniu negocjacji Michaił został zatrzymany przy wyjściu z biura burmistrza, po czym został aresztowany na 30 dni.
9 września 2019 r. Michaił zaanonsował wielką trasę wykładową po 30 miastach Rosji.
W 2020 roku utworzył organizację „Społeczeństwo Obywatelskie”, składającą się z tzw. frakcji – na przykład Frakcji Feministycznej i Frakcji Rosyjskich Nacjonalistów.
Został wybrany na członka Komitetu Etyki Partii Libertariańskiej Rosji na podstawie wyników VII Zjazdu partii w dniach 7–8 listopada 2020 r.
Nagrody.
Jest jednym z pięciu finalistów Nagrody Borysa Niemcowa, zająwszy w głosowaniu II miejsce po Aleksieju Nawalnym. Nominowany do tej nagrody za konsekwentną walkę z cenzurą i izolacją internetu.

</doc>
<doc id="5173396" url="https://pl.wikipedia.org/wiki?curid=5173396" title="Sérgio Vieira">
Sérgio Vieira



</doc>
<doc id="5173400" url="https://pl.wikipedia.org/wiki?curid=5173400" title="Synagoga w Baranowie">
Synagoga w Baranowie

Synagoga w Baranowie – nieistniejąca synagoga w Baranowie. Znajdowała się przy ulicy Bożniczej.
Pierwsza synagoga w Baranowie, zwana Starą Synagogą, istniała już w XVII wieku. Mieściła się w  zachodnio-południowym krańcu rynku w okolicy ulic Bożnicznej i Rybnej. Po wybudowaniu przez gminę żydowską nowej synagogi, budynek zapewne przejął funkcję bejt ha-midrasz lub bet midrasz (dom nauki). 
Nowa Synagoga w Baranowie została wybudowana pod koniec XIX wieku. Podobnie jak Stara Synagoga była wybudowana z drewna. Brak wiadomości o wyglądzie budynku. 
Gmina żydowska, oprócz wspomnianych synagog, posiadała na terenie miejscowości łaźnię oraz rzeźnię. 

</doc>
<doc id="5173403" url="https://pl.wikipedia.org/wiki?curid=5173403" title="Vilar de Andorinho">
Vilar de Andorinho

Vilar de Andorinho – parafia "(freguesia)" w gminie Vila Nova de Gaia, w dystrykcie Grande Porto, Portugalii. Według danych na rok 2021 parafię zamieszkiwało 18 020 osób, a gęstość zaludnienia wyniosła 2551 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5173405" url="https://pl.wikipedia.org/wiki?curid=5173405" title="Skënder Kamberi">
Skënder Kamberi

Skënder Kamberi (ur. 2 lutego 1939 we Wlorze) – albański malarz.
Życiorys.
W roku 1960 ukończył naukę w liceum artystycznym Jordan Misja w Tiranie, pod kierunkiem Nexhmedina Zajmiego i Sadika Kaceliego. Pracą dyplomową był obraz olejny "Punëtorët e ndërtimit" (Robotnicy budowlani). W 1965 ukończył studia w Instytucie Sztuk w Tiranie. Pierwszą samodzielną wystawę prac Kamberiego zaprezentowano w 1965 w Domu Kultury we Wlorze. W latach 1965-2014 zorganizowano dziewięć indywidualnych wystaw prac Kamberiego - we Wlorze, Tiranie i w Ballshu. Należał do grona organizatorów liceum artystycznego we Wlorze. Od 1983 poświęcił się pracy w swojej pracowni. W latach 90. XX w. jego prace wystawiano we Włoszech, w Niemczech, we Francji i w Grecji.
Twórczość.
Dorobek artystyczny Kamberiego obejmuje głównie sceny rodzajowe i obrazy o tematyce historycznej. W 1971 namalował obraz "Demostrata e bukës, 1942" (Protest chlebowy 1942) w konwencji ekspresjonistycznej, za który został poddany krytyce przez władze partyjne jako przykład ulegania wpływom zachodnioeuropejskim. Większość dzieł Kamberiego znajduje się w zbiorach Galerii Sztuki we Wlorze (53 prace) i w Narodowej Galerii Sztuki w Tiranie (34 prace).
Nagrody i wyróżnienia.
W 1967 Kamberi został przyjęty w poczet członków Ligi Pisarzy i Artystów Albanii. Czterokrotnie wyróżniany nagrodą państwową. W 1977 został uhonorowany medalem Naima Frashëriego. W 1979 otrzymał tytuł Zasłużonego Malarza (Piktor i Merituar), a w 1989 Malarza Ludu (Piktor i Popullit).

</doc>
<doc id="5173406" url="https://pl.wikipedia.org/wiki?curid=5173406" title="Bunpheng Faiphiuchai">
Bunpheng Faiphiuchai

Bunpheng Faiphiuchai, taj. นางบุญเพ็ง ไฝผิวชัย (ur. 22 września 1932 w Ubon Ratchathani, zm. 28 marca 2008) – tajska śpiewaczka wykonująca poetycki styl muzyki ludowej mor lam, w 1997 uhonorowana tytułem artystki narodowej Tajlandii.
Życiorys.
Była córką Chuay Phaiphimchai i Ton Phaipewchai. Rozpoczęła naukę jako molam (mistrzyni śpiewu lam) w wieku 12 lat. Zadebiutowała w 1946. Stała się rozpoznawalna dzięki głębokiemu głosowi i bystrym, często filozoficznym odpowiedziom na pytania zadawane jej przez męskich lamów. Wyśpiewywała historie z literatury Isan na przemian z dźwiękami khaen przy akompaniamencie bambusowej harmonijki ustnej, na której grał towarzyszący jej muzyk. Przez większość kariery była nauczycielką śpiewu. Była filantropką, działała m.in. na rzecz zapobiegania chorobom zakaźnym.
Do 1955 nagrała najwięcej pełnowymiarowych albumów niż jakakolwiek inna kobieta wykonująca molam. Została nazwana Królowa Molam.
Wyszła za mąż za Pua Poolthonga, z którym miała 8 dzieci. Po jego śmierci, w 1971, poślubiła Kena Dalao, tajskiego artystę narodowego. Nie mieli dzieci.
Upamiętnienie.
W dniu 22 września 2021 była bohaterką Google Doodle.

</doc>
<doc id="5173410" url="https://pl.wikipedia.org/wiki?curid=5173410" title="Vilar do Paraíso">
Vilar do Paraíso

Vilar do Paraíso – parafia "(freguesia)" w gminie Vila Nova de Gaia, w dystrykcie Grande Porto, Portugalii. Według danych na rok 2021 parafię zamieszkiwały 52 911 osoby, a gęstość zaludnienia wyniosła 5003 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5173412" url="https://pl.wikipedia.org/wiki?curid=5173412" title="Guckie piekło">
Guckie piekło

Guckie piekło (cz.Gutské peklo) – rezerwat przyrody w Beskidzie Śląsko-Morawskim, na Śląsku Cieszyńskim, w Czechach.
Rezerwat podlega (). Wchodzi w skład Obszaru Chronionego Krajobrazu Beskidy (Správa CHKO Beskydy). 
Przedmiotem ochrony jest unikatowy kompleks lasów z istotnymi zjawiskami geomorfologicznymi, takimi jak wodospady kaskadowe i spływy błotne.
Geomorfologia rezerwatu.
Północne zbocza Jaworowego (cz. Javorový vrch), w źródłowym obszarze Oldrzychowickiego potoku, należą do najbardziej stromych w Beskidzkim Obszarze Chronionego Krajobrazu. Średnie nachylenie wynosi 28°, w niektórych miejscach zbocza osiągają maksymalne nachylenie do 54°. Znajdują się tutaj też wodospady kaskadowe z wysokością dochodzącą do 5 metrów i spływy błotne.
Flora.
Warstwa drzew składa się głównie z buka zwyczajnego ("Fagus sylvatica"). Dość duże skupiska klonu jaworu ("Acer pseudoplatanus"), świerka pospolitego ("Picea abies") oraz nieco mniej jodły pospolitej ("Abies alba").
Runo leśne tworzą m.in. różne rodzaje paproci. Można tutaj znaleźć charakterystyczne gatunki roślin dla buczyn kwaśnych i buczyn karpackich.
Fauna.
Na terenie rezerwatu prowadzono bardziej szczegółowe badania zoologiczne niektórych grup bezkręgowców i ptaków. Dotychczas stwierdzono tu 107 gatunków chrząszczy (Coleoptera). 
Do płazów występujących na terenie rezerwatu należą: salamandra plamista, ropucha szara i żaba trawna.
Zauważono tutaj wiele gatunków ptaków związanych z tutejszym ekosystemem. Zaliczamy tu dzięcioła białogrzbietego, gołębia siniaka i jarząbka zwyczajnego. 
Obszar rezerwatu jest częścią biotopu rysia euroazjatyckiego, w wyższych partiach obszaru objętego ochroną zarejestrowane zostały również ślady zamieszkania wilka pospolitego. Występuje tutaj również populacja jeleni szlachetnych i dzika euroazjatyckiego.
Dostępność.
Rezerwat jest dostępny dla turystów tylko po oznakowanym szlaku turystycznym ze schroniska na Jaworowym, który biegnie wzdłuż górnej części obszaru chronionego. Wodospady najlepiej obserwuje się na wiosnę, w okresie topnienia śniegu. 
Na sąsiadujący kompleks leśny na północno-wschodnich zboczach Jaworowego negatywnie wpływa istnienie ośrodka górskiego z terenem narciarskim, paralotniarstwem i innymi zajęciami sportowymi.
Celem opieki nad tym obszarem jest ochrona kształtów geomorfologicznych i zachodzących procesów naturalnych w ekosystemie karpackiego lasu mieszanego.

</doc>
<doc id="5173414" url="https://pl.wikipedia.org/wiki?curid=5173414" title="Sypanie Kopca Kościuszki">
Sypanie Kopca Kościuszki

Sypanie Kopca Kościuszki – obraz olejny namalowany przez polskiego malarza Jana Nepomucena Bizańskiego w 1838, znajdujący się w zbiorach Galerii Sztuki Polskiej XIX wieku w Sukiennicach, będącej oddziałem Muzeum Narodowego w Krakowie.
Opis.
Historyczno-alegoryczny obraz Bizańskiego przedstawia uroczystość rozpoczęcia sypania kopca poświęconego Tadeuszowi Kościuszce, która miała miejsce 16 października 1820 w Krakowie, na której widoczne są wszystkie stany z podzielonej przez zaborców Rzeczypospolitej.
W centrum obrazu widoczny jest świerk osadzony do wyznaczenia osi i promienia kopca oraz moment święcenia ziemi z pól bitewnych insurekcji kościuszkowskiej (1794). Ogromny tłum zajmuje całe Wzgórze św. Bronisławy; na pierwszym planie kilkudziesięcioosobowa grupa osób symbolizuje zjednoczenie i zaangażowanie wszystkich Polaków w sprawę sypania kopca: kobiety, mężczyźni, młodzież, ludzie w kwiecie wieku, starcy, dzieci, szlachta, chłopi, mieszczanie, inteligenci, wojskowi, Żydzi i zakonnicy. Na prawo od centrum obrazu widoczna jest włoska śpiewaczka operowa Angelica Catalani ubrana w różową suknię, przed którą ustawiono niewielką taczkę naładowaną ziemią, oraz zwrócony ku niej i ubrany w brązowy surdut prawdopodobnie duński rzeźbiarz Bertel Thorvaldsen – oboje przebywali wówczas w stolicy Wolnego Miasta Krakowa. W głębi, w centrum widoczny jest generał Franciszek Paszkowski z taczką, ubrany w mundur wojskowy i bikorn. Dopełnieniem obrazu jest apoteoza Tadeusza Kościuszki i trzy kręgi dymu z salw honorowych milicji krakowskiej, symbolizujących rozbiory.

</doc>
<doc id="5173416" url="https://pl.wikipedia.org/wiki?curid=5173416" title="Liga Młodzieżowa UEFA (2017/2018)">
Liga Młodzieżowa UEFA (2017/2018)

Liga Młodzieżowa UEFA (2017/2018) – 5. sezon Ligi Młodzieżowej UEFA, rozgrywek piłkarskich dla ekip składających się z zawodników poniżej 19. roku życia. Obrońcą tytułu był FC Salzburg, zdobywca tytuł w latach 2016/2017.
Ograniczenia drużynowe.
Zawodnicy mogą wziąć udział w turnieju, jeśli urodzili się 1 stycznia 1999 lub później. Kluby mają możliwość powołania także maksymalnie trzech graczy urodzonych między 1 stycznia, a 31 grudnia 1998 roku.
Uczestnicy.
W rozgrywkach biorą udział 64 drużyny z 43 z 55 stowarzyszeń członkowskich UEFA. Są one podzielone na dwie grupy, każda po 32 zespoły.
W przypadku, gdyby pojawiło się wolne miejsce (stowarzyszenie bez krajowych rozgrywek młodzieżowych lub młodzieżowy mistrz krajowy już uwzględniony w Ścieżce Ligi Mistrzów UEFA), zajmował je młodzieżowy mistrz krajowy następnej federacji w rankingu UEFA.
Format.
Turniej składa się z dwóch części, fazy wstępnej i fazy pucharowej:
Terminarz.
Harmonogram zawodów jest następujący (wszystkie losowania odbyły się w siedzibie UEFA w Nyonie w Szwajcarii, chyba że zaznaczono inaczej).
Ścieżka Ligi Mistrzów UEFA.
Zespoły rozgrywały swoje spotkania w takim samym składzie grup, jak w Lidze Mistrzów 2017/18.
Ścieżka Mistrzów Krajowych.
Losowanie zarówno pierwszej, jak i drugiej rundy odbyło się 29 sierpnia 2017 r. w siedzibie UEFA w szwajcarskim Nyonie. 32 drużyny zostały przed losowaniem podzielone na koszyki zdefiniowane według kryteriów sportowych i geograficznych. Drużyny z tego samego koszyka zostały wylosowane przeciwko sobie, kolejność meczów została ustalona przez losowanie. W drugiej rundzie szesnastu zwycięzców pierwszej rundy, których tożsamość nie była znana w momencie losowania, podzielono na dwie grupy: Grupa A zawierająca zwycięzców z koszyków 1 i 2, grupa B zawierająca zwycięzców z koszyków 3 i 4. Drużyny z tej samej grupy zostały wylosowane przeciwko sobie, a kolejność meczów została ustalona przez losowanie.
Pierwsza runda.
! colspan=5 style="background-color:cornsilk" | Pierwsze mecze 26, 27 września, a rewanże 17, 18 października 2017 roku.
Druga runda.
! colspan=5 style="background-color:cornsilk" | Pierwsze mecze 29 października – 1 listopada, a rewanże 21, 22 listopada 2017 roku.
Faza pucharowa.
Play-offy.
! colspan=3 style="background-color:cornsilk" | 6 lutego 2018
! colspan=3 style="background-color:cornsilk" | 7 lutego 2018
1/8 finału.
! colspan=3 style="background-color:cornsilk" | 20 lutego 2018
! colspan=3 style="background-color:cornsilk" | 21 lutego 2018
Ćwierćfinały.
! colspan=3 style="background-color:cornsilk" | 13 marca 2018
! colspan=3 style="background-color:cornsilk" | 14 marca 2018
Półfinały.
! colspan=3 style="background-color:cornsilk" | 20 kwietnia 2018
Finał.
! colspan=3 style="background-color:cornsilk" | 23 kwietnia 2018

</doc>
<doc id="5173419" url="https://pl.wikipedia.org/wiki?curid=5173419" title="Parc du Petit Prince">
Parc du Petit Prince

Parc du Petit Prince – park rozrywki we Francji, inspirowany twórczością Antoine'a de Saint-Exupéry'ego, który znajduje się w Ungersheim w regionie Grand Est. Został otwarty 1 lipca 2014 r. 
Frekwencja.
2014 - 90 000
2015 - 120 000 
2016 - 145 151
2017 - 197 834 
2018 - 200 000 
2019 - 247 015

</doc>
<doc id="5173424" url="https://pl.wikipedia.org/wiki?curid=5173424" title="Cisowce (Pieniny)">
Cisowce (Pieniny)

Cisowce – pas skał w masywie Flaków w Pieninach Czorsztyńskich w Sromowcach Wyżnych w województwie małopolskim, w powiecie nowotarskim, w gminie Czorsztyn. W kierunku od zachodu na wschód są to: Mały Cisowiec, Duży Cisowiec i Zamczysko. W ich pobliżu przebiega droga z Krośnicy do Sromowiec Niżnych. Z drogi tej są widoczne, znajdują się bowiem zaraz po północnej stronie pól uprawnych. Wszystkie znajdują się na obszarze Pienińskiego Parku Narodowego.
Nazwa skał pochodzi od występujących tu jeszcze kilku sztuk cisów. Jest stara, w dokumentach występuje już w roku 1822. Zbudowane są z kruchych wapieni i porasta je ciekawa flora sucholubnych i wapieniolubnych roślin. Stwierdzono też występowanie tak rzadkich roślin, jak marzanka pagórkowa i irga czarna.
Po północnej stronie Cisowców znajdują się dwie polany: Za Cisowcem i Pod Zamczyskiem.

</doc>
<doc id="5173428" url="https://pl.wikipedia.org/wiki?curid=5173428" title="Ulica Karola Miarki w Siemianowicach Śląskich">
Ulica Karola Miarki w Siemianowicach Śląskich

Ulica Karola Miarki – ulica w Siemianowicach Śląskich o długości około 190 metrów, położona w dzielnicy Centrum, na terenach historycznej gminy Huta Laura. Łączy ona od zachodu ulicę. M. Kopernika z ulicą św. Floriana od wschodu. Charakterystycznym elementem ulicy jest zabudowa z początku XX wieku, tworząca zwarty kwartał kamienic i w całości wpisana jest ona do gminnej ewidencji zabytków.
Historia i architektura.
Obecna ulica K. Miarki została wytyczona na terenie historycznej kolonii Neu Berlin, położonej w dawnej gminie Huta Laura. Na mapach wydanych w 1883 i 1901 roku ulica ta kończy się na wysokości dzisiejszego skrzyżowania z ulicą J. Ligonia. Ulica w latach przedwojennych nosiła nazwę "Wehowskistrasse". Nazwa pochodzi od nazwiska założyciela laurahuckiej gazowni powstałej na zapleczu kolonii Hugo w 1869 roku. W okresie Polski Ludowej ulica ta nosiła swoją obecną nazwę. W 2004 roku przy ulicy K. Miarki mieszkało 359 osób, zaś w 2014 roku było ich 261, co stanowi spadek o 27,3%.
Zabudowa przy ulicy K. Miarki powstała w latach 1903–1905. Tworzy ona wraz z ulicą św. Floriana i ulicą J. III Sobieskiego kwartał zwartej zabudowy czynszowej. Wszystkie istniejące do dziś kamienice są wpisane do gminnej ewidencji zabytków. Są to budynki przy ul. K. Miarki: 1, 2, 3, 4, 5, 6, 7, 8, 9, 10, 11, 12, 13, 14 i 15. Zabudowa jest zarówno własnością gminy, jak i też część budynków jest pod przymusowym zarządem gminy.
Charakterystyka.
Ulica Karola Miarki znajduje się w środkowej części Siemianowic Śląskich i na całej długości biegnie przez dzielnicę Centrum. Ulica ta jest drogą gminną i systemie TERYT widnieje ona pod numerem 12674. Kod pocztowy dla wszystkich adresów przy ulicy to 41-100.
Numeracja budynków w północnej pierzei ulicy (numery 1-8) rośnie od strony wschodniej, zaś południowej od strony zachodniej (numery 9-15). Ulica K. Miarki od wschodniej strony krzyżuje się z ulicą św. Floriana. Stamtąd kieruje się na zachód, gdzie kończy się na skrzyżowaniu z ulicą M. Kopernika. Po drodze, po południowej stronie krzyżuje się z ulica. J. Ligonia. Łączna długość ulicy wynosi około 190 m.
Ulicą nie kursują pojazdy transportu miejskiego. Najbliższy przystanek autobusowo-tramwajowy ZTM znajduje się przy placu P. Skargi (Siemianowice Plac Skargi), natomiast przy nieodległej ulicy Hutniczej mieści się przystanek autobusowy Siemianowice Hutnicza [nż]. 
Wierni rzymskokatoliccy mieszkający przy ulicy K. Miarki przynależą do parafii św. Antoniego z Padwy.
W systemie REGON pod koniec października 2021 roku przy ulicy K. Miarki zarejestrowanych były łącznie 10 aktywnych podmiotów gospodarczych różnego typu. Spośród nich, są to następujące podmioty: zakład pogrzebowy (ul. K. Miarki 4a), firmy budowlane (ul. K. Miarki 6 i 15), biuro rachunkowe (ul. K. Miarki 12) i wspólnota mieszkaniowa (ul. K. Miarki 15).

</doc>
<doc id="5173429" url="https://pl.wikipedia.org/wiki?curid=5173429" title="Aglaophamus">
Aglaophamus

Aglaophamus – rodzaj wieloszczetów z rzędu Phyllodocida i rodziny Nephtyidae.
Morfologia.
Wieloszczety o ciele długim i wąskim, w przekroju czworokątnym, pozbawionym łusek. Prostomium jest zaopatrzone w jedną parę czułków i jedną parę bardzo krótkich głaszczków. Gardziel ma część wywracającą się na zewnątrz (ryjek) wyposażoną w parę bocznych szczęk, od 14 do 22 podłużnych rzędów papilli subterminalnych oraz papille terminalne. Proksymalna część gardzieli jest gładka, pozbawiona papilli. Parapodia są dobrze widoczne, zbudowane z dwóch gałęzi – grzbietowego notopodium i brzusznego neuropodium. Płaty acikularne parapodiów są ostro zakończone i zaopatrzone w zakrzywione na wierzchołkach acikule. W przestrzeń pomiędzy notopodium i neuropodium danego parapodium (przestrzeń interramalna) wrastają zakrzywione lub odchylone skrzela z przekształconych cirrusów wyrastających z brzusznej strony notopodiów. Na parapodiach obecne są szczecinki z zadziorami, natomiast szczecinki lirowate mogą występować lub nie.
Taksonomia.
Rodzaj ten wprowadzony został w 1866 roku przez Johana Gustafa Hjalmara Kinberga jako takson monotypowy z jednym, opisanym w tej samej publikacji gatunkiem, "Aglaophamus lyratus". W tej samej publikacji opisany został również monotypowy rodzaj "Aglaopheme", który zsynonimizowano później z "Aglaophamus". Do rodzaju tego zalicza się 53 opisane gatunki:

</doc>
<doc id="5173430" url="https://pl.wikipedia.org/wiki?curid=5173430" title="Aglaopheme">
Aglaopheme



</doc>
<doc id="5173433" url="https://pl.wikipedia.org/wiki?curid=5173433" title="Jashar Rexhepagiq">
Jashar Rexhepagiq

Jashar Rexhepagiq (bośn. "Jašar Redžepagić", ur. 16 stycznia 1929 w Plavie, zm. 28 stycznia 2010 w Prisztinie) – kosowski nauczyciel pochodzenia bośniackiego, redaktor czasopism naukowych, pisarz, krytyk, profesor Wydziału Filozoficznego Uniwersytetu w Prisztinie. Był autorem m.in. podręczników, licznych recenzji, 5 poezji, ponad dwudziestu książek oraz kilkuset prac naukowych.
Życiorys.
Ukończył szkołę podstawową w Plavie, a szkołę średnią zaczął w Berane, jednak ukończył ją w Peciu. Studiował pedagogikę na Uniwersytecie w Zagrzebiu, które ukończył w 1953. W 1965 roku otrzymał tam stopień doktora nauk ścisłych.
Pełnił funkcje nauczyciela oraz dyrektora w Prisztinie i Prizrenie. W latach 1962-1990 był profesorem na Wydziale Filozoficznym Uniwersytetu w Prisztinie.
Od momentu powstania Akademii Nauk i Sztuk Kosowa w 1975 roku był jej stałym członkiem. Wyższe funkcje, jakie Rexhepagiq pełnił na tej akademii, to dwukrotnie jej sekretarz oraz wiceprezes przez dwie kadencje.
Uczestniczył w wielu kongresach naukowych i zawodowych zjazdach profesorów w kraju i za granicą (m.in. w Jugosławii, Czechosłowacji, ZSRR, NRD, Turcji, Albanii i Iranie). Działał w około dwudziestu czasopismach naukowych. Zajmował się historią pedagogiki, historią oświaty w Kosowie oraz krytyką naukową i literacką oraz albanologią. W swoich pracach również poruszał temat kultury bośniackiej oraz o Bośniakach zamieszkujących Kosowo albo o wpływach języka perskiego na Kosowo.
Zmarł 28 stycznia 2010 roku w Prisztinie. Następnego dnia odbył się jego pogrzeb.

</doc>
<doc id="5173436" url="https://pl.wikipedia.org/wiki?curid=5173436" title="NRP Afonso de Albuquerque">
NRP Afonso de Albuquerque



</doc>
<doc id="5173439" url="https://pl.wikipedia.org/wiki?curid=5173439" title="Kościół katolicki na Wyspach Salomona">
Kościół katolicki na Wyspach Salomona

 Kościół katolicki na Wyspach Salomona (ang. "Catholic Church in Solomon Islands") – część Kościoła katolickiego na całym świecie, pod duchowym przywództwem papieża w Rzymie. Ewangelizacja katolicka archipelagu wysp Salomona w XIX w. była w większym w stopniu w rękach Ojców Marystów.

</doc>
<doc id="5173445" url="https://pl.wikipedia.org/wiki?curid=5173445" title="Jadwiga Reutt">
Jadwiga Reutt

Jadwiga Reutt (ur. 8 lutego 1881 w Witebsku, zm. 19 lutego 1972) – polska pedagożka; wychowanka, nauczycielka, a następnie w latach 1910–1944 kierowniczka Zakładu Naukowego hr. C. Plater-Zyberkówny w Warszawie.
Życiorys.
Przyszła na świat jako jedno z czworga dzieci bankowca Leonarda Reutta z linii lwowskiej i Marii z Reuttów z linii inflanckiej. Po śmierci ojca w 1884 wraz z matką i rodzeństwem przeprowadziła się do majątku dziadków w Marianowie. Rodzinny dom niebawem spłonął.
Egzamin do pierwszej klasy gimnazjalnej w Witebsku zdała słabo, ale pod warunkiem nadrobienia zaległości z arytmetyki została przyjęta do szkoły. Szybko stała się prymuską, osiągała pierwsze lub drugie wyniki w szkole. Egzamin końcowy zdała z nagrodą.
Należała do świeckiego bezhabitowego zgromadzenia sióstr Posłanniczek Najświętszego Serca Jezusowego. Nie wiadomo, kiedy do niego wstąpiła.
Od 9 września 1898 uczyła się w Zakładzie Naukowym hr. C. Plater-Zyberkówny przy ul. Pięknej 24 w Warszawie, w dwuletnim seminarium dla nauczycielek. Od Cecylii Plater-Zyberkówny otrzymała obietnicę zatrudnienia. W latach 1899–1906 pracowała jako wychowawczyni i nauczycielka arytmetyki oraz geografii.
W 1906 została przeniesiona na zastępstwo do szkoły prowadzonej przez siostry Posłanniczki Najświętszego Serca Jezusowego w Chyliczkach. Prowadziła lekcje z chemii życia codziennego, historii i pedagogiki. Wykładała literaturę Polski. Była opiekunką praktykantek. W 1909 została zastępczynią dyrektorki szkoły przy ul. Pięknej 24, Anieli Głowackiej.
W 1910, po skończeniu kursów pedagogicznych, została przełożoną siedmioklasowego Zakładu Naukowego hr. C. Plater-Zyberkówny w Warszawie, stając się najmłodszą (miała 29 lat) wśród przełożonych i dyrektorów warszawskich szkół. Kontynuowała kierunek nadany szkole przez założycielkę. Umiejętnie dobrała grono pedagogiczne. W rezultacie szkoła w okresie międzywojennym była wzorową placówką naukową i wychowawczą. Stała się autorytetem dla uczennic, rodziców i nauczycieli. Była pierwszą kierowniczką szkoły w Warszawie, która chciała współpracować z rodzicami uczennic. Dlatego podejmowała wspólne inicjatywy: przygotowanie do pierwszej komunii z katechizacją matek, spotkania poświęcone rozważaniom Nowego Testamentu, a po 1918 regularne zebrania rodziców z nauczycielami. Ważne dla niej było hasło "Bóg, honor, ojczyzna". Od 1925 organizowała pielgrzymki dla uczennic do Watykanu, połączone z wycieczkami do Rzymu.
W latach 1919–1923 studiowała na wydziale filozoficznym Uniwersytetu Warszawskiego. Równolegle uczęszczała na studia w Państwowym Wyższym Instytucie Pedagogicznym.
Dzięki jej inicjatywie w czasie okupacji niemieckiej szkoła włączyła się w tajne nauczanie. Prowadzono je budynku szkoły, a następnie w mieszkaniach prywatnych. Pod pretekstem prowadzenia kursów zawodowych prowadzono naukę na poziomie gimnazjum i liceum. Przeprowadzano też tajne egzaminy maturalne. Jadwiga Reutt zdecydowała się przyjmować do szkoły chłopców – braci i kuzynów uczennic. Sporządzane przez przełożoną spisy ponad 200 maturzystek pozwoliły im po II wojnie światowej na podjęcie studiów wyższych. W czasie powstania warszawskiego wraz z personelem i uczennicami szkoły zorganizowała szpital dla setki rannych osób. Udostępniła piwnice szkolne dla powstańców, którzy budowali tam bomby i pociski. Przyjmowała osoby ze zbombardowanych domów, organizowała prowiant.
Po upadku powstania ewakuowała się do Ursusa, następnie trafiła do Kozłowa, a potem do Kielc. Wiosną 1945, dzięki pomocy kurii diecezjalnej w Kielcach i kontakcie z bp. Czesławem Kaczmarkiem, zatrudniła się jako kierowniczka internatu w męskim biskupim gimnazjum św. Stanisława Kostki w Kielcach. W 1950 szkoła została zamknięta. Jadgwiga Reutt zaczęła dawać prywatne lekcje w Kielcach w zamian za utrzymanie lub stancję. Bezskutecznie próbowała odzyskać szkołę w Warszawie. Utrzymywała kontakt z dawnymi uczennicami, m.in. prowadziła korespondencję. W 1947 i 1948 zorganizowała w Katowicach, wraz z miejscowym Kołem Platerek, zjazdy absolwentek szkoły. W 1957 zjazd odbył się w Warszawie w gmachu SARP. Świętowano wówczas 50-lecie pracy Jadwigi Reutt.
W Kielcach została do 1 lipca 1958, kiedy przeszła na emeryturę. Ostatnie lata życia spędziła w willi "Zacisze" w Skolimowie. Dostała ją z okazji 25-lecia pracy pedagogicznej jako podziękowanie rodziców za wychowanie córek w szkole hr. Plater-Zyberkówny. Siostry ze zgromadzenia sióstr Posłanniczek Najświętszego Serca Jezusowego zapewniły jej opiekę.
Została pochowana na Cmentarzu Powązkowskim (kwatera H, rząd II, grób 13).
Została odznaczona papieskim Medalem Pro Ecclesia et Pontifice (1923), Medalem Trzeciego Maja, papieskim Medalem Bene Merenti oraz Krzyżem Oficerskim Orderu Odrodzenia Polski (1925).
Upamiętnienie.
W budynku szkoły przy ul. Pięknej 24 w Warszawie znajduje się sala balowa jej imienia.
W serialu "Stulecie winnych" w jej rolę wcieliła się Grażyna Laszczyk-Frycz.

</doc>
<doc id="5173447" url="https://pl.wikipedia.org/wiki?curid=5173447" title="Czermosznoj (rejon fatieżski)">
Czermosznoj (rejon fatieżski)

Czermosznoj () – osiedle typu wiejskiego w zachodniej Rosji, centrum administracyjne sielsowietu baninskiego w rejonie fatieżskim (obwód kurski).
Geografia.
Miejscowość położona jest w dorzeczu Usoży (lewy dopływ Swapy w dorzeczu Sejmu), 4 km na północ od centrum administracyjnego rejonu (Fatież), 49 km na północny zachód od Kurska, przy drodze magistralnej (federalnego znaczenia) M2 «Krym» (część trasy europejskiej E105).
W osiedlu znajduje się 67 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. osiedle zamieszkiwało 286 osób.

</doc>
<doc id="5173453" url="https://pl.wikipedia.org/wiki?curid=5173453" title="Iljicz (rejon homelski)">
Iljicz (rejon homelski)



</doc>
<doc id="5173455" url="https://pl.wikipedia.org/wiki?curid=5173455" title="Dubniczki">
Dubniczki

Dubniczki – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Jody.
Dawniej używana nazwa – Nowinka-Dubniczki.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Według Powszechnego Spisu Ludności z 1921 roku zamieszkiwało tu 19 osób, wszystkie były wyznania staroobrzędowego i zadeklarowały polską przynależność narodową. Były tu 3 budynki mieszkalne. W 1931 w 2 domach zamieszkiwało 19 osób.
Wierni należeli do parafii prawosławnej w Jodach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Jodach.

</doc>
<doc id="5173456" url="https://pl.wikipedia.org/wiki?curid=5173456" title="Susanna Elizabeth Zeidler">
Susanna Elizabeth Zeidler

Susanna Elizabeth Zeidler (ur. 16 marca 1657 w Frienstedt, zm. ok. 1706) – niemiecka poetka barokowa zaliczana do najważniejszych niemieckojęzycznych poetek XVII w..
Życiorys.
Byłą córką Gottfrieda Zeidlera i jego żony Margarethe, trzecim dzieckiem pary. Jako córka wiejskiego pastora zyskała humanistyczne wykształcenie: uczyła się literatury, religii oraz historii niemieckiej. Możliwe, że jak siostra Regina, również mówiła po francusku. Już jako dziecko interesowała się poezją.
W dniu 22 kwietnia 1684 wyszła za mąż za nowo mianowanego pastora Detershagen i Schermen, Andreasa Haldenslebena.
W 1686 ukazał się zbiór jej wierszy pt. "Jungferlicher Zeitvertreiber" ("Panieńskie rozrywki"). Wydawcą był brat, pastor i satyryk Johann Gottfried Zeidler. Był to prezent z okazji ślubu. Zbiór zawiera wiersze o tematyce świeckiej i religijnej.
Jej dzieło "Beglau-bigung der Jungfer Poeterey", opublikowane w 1686, jest uważane za manifest broniący prawa kobiet do twórczości poetyckiej.
W 2000 wydano przedruk zbioru wierszy Zeidler.

</doc>
<doc id="5173460" url="https://pl.wikipedia.org/wiki?curid=5173460" title="Elementarz (film)">
Elementarz (film)

Elementarz – polski dokument kreacyjny z 1976 roku w reżyserii i według scenariusza Wojciecha Wiszniewskiego. "Elementarz" jest luźną adaptacją popularnego podręcznika dla dzieci Mariana Falskiego pod tytułem "Elementarz", ale również wierszyka patriotycznego Władysława Bełzy pod nazwą "Katechizm polskiego dziecka." Wiszniewski za pomocą tych dwóch klasyków polskiej literatury oddał „wizję stanu świadomości społecznej Polaków lat siedemdziesiątych”. Jak zauważa Tadeusz Lubelski, "Elementarz" uświadamiał, że księga Falskiego, „z której uczyło się czytać wiele pokoleń Polaków, straciła aktualność”.
Treść.
Film rozpoczyna się od osobliwej recytacji alfabetu; „a” wypowiada zmęczona sprzątaczka, „b” – para siedemdziesięciolatków podczas wulgarnie przedstawionego zbliżenia seksualnego, „c” – starzec zamykający szafę, w której znajduje się "Kucie kos" Artura Grottgera, „d” – karmiąca drób staruszka, a kolejne litery alfabetu – wieloosobowy chór Polaków.
Następnie z ust dorosłych, upozowanych na postacie z oleodruków, padają pytania wywiedzione z wierszyka Bełzy. Odpowiedzi udzielają dzieci – „zawsze po długim namyśle, bez przekonania i bez uśmiechu”. Ostatnie pytanie, „A w co wierzysz?”, zadawane przez członków Związku Młodzieży Socjalistycznej, spotyka się z milczeniem dwóch chłopców, którzy uciekają od kamery przy dźwiękach "Sonaty księżycowej" Ludwiga van Beethovena.
Produkcja.
"Elementarz" został wyprodukowany przez Wytwórnię Filmów Oświatowych. Reżyser Wojciech Wiszniewski, przystępując do realizacji "Elementarza", zamierzał oddać hołd zmarłemu w 1974 roku Marianowi Falskiemu, ale i nawiązać polemikę z jego księgą, na której wychowały się pokolenia Polaków. Jednocześnie krytyka, jaką wystosował wobec całego systemu edukacji w Polsce, była ostrzejsza aniżeli w przypadku filmowców z kręgu kina moralnego niepokoju. W wywiadzie u schyłku życia Wiszniewski – którego 9 z 12 filmów otrzymało zakaz rozpowszechniania – oskarżał filmowców tegoż nurtu o utknięcie „na etapie szlachetnego, ale naiwnego idealizmu”. Odnosząc się do "Elementarza", ale i innych swoich filmów, Wiszniewski twierdził: „Rzeczywistość, która nas otacza, jest zakotwiczona w czasie przeszłym. Ja sam, jako jej element, wyrastam z czasu minionego. W swoich filmach staram się uzmysłowić widzowi to poczucie ciągłości”.
Odbiór i nagrody.
Zakończenie filmu wywołało sprzeciw cenzury, która objęła "Elementarz" zakazem rozpowszechniania. Film został wyświetlony dopiero po śmierci Wiszniewskiego, na Krakowskim Festiwalu Filmowym w 1981 roku, gdzie zdobył sześć statuetek, w tym Złotego Lajkonika w konkursie polskim oraz nagrodę FIPRESCI w konkursie międzynarodowym. Marek Hendrykowski po latach nazwał "Elementarz" arcydziełem, pisząc, że „Wiszniewskiemu powiodła się sztuka bardzo trudna: w króciutkim, trwającym na ekranie zaledwie siedem i pół minuty filmie zawarł temat o fundamentalnym znaczeniu, jakim było pytanie o tożsamość najmłodszej generacji Polaków, a więc ni mniej, ni więcej tylko o przyszłość kraju”. "Elementarz" zaliczany jest w poczet dokumentów kreacyjnych (termin ukuty przez Mirosława Przylipiaka), w których „przekaz staje się nieprzeźroczysty, a […] forma przekształca się w dominujące źródło znaczeń”.

</doc>
<doc id="5173461" url="https://pl.wikipedia.org/wiki?curid=5173461" title="Abdelaziz Djerad">
Abdelaziz Djerad



</doc>
<doc id="5173467" url="https://pl.wikipedia.org/wiki?curid=5173467" title="Dubowe I">
Dubowe I

Dubowe I – dawny zaścianek. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Jody.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody a następnie w gminie Szarkowszczyzna.
Według Powszechnego Spisu Ludności z 1921 roku zamieszkiwało tu 15 osób, 13 były wyznania rzymskokatolickiego, a 2 staroobrzędowego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 w 6 domach zamieszkiwało 39 osób.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5173469" url="https://pl.wikipedia.org/wiki?curid=5173469" title="Kościół św. Michała Archanioła w Czarni k. Lipnik">
Kościół św. Michała Archanioła w Czarni k. Lipnik

Kościół św. Michała Archanioła w Czarni – rzymskokatolicki kościół parafialny należący do dekanatu Kadzidło oraz diecezji łomżyńskiej.
Historia.
Na początku 1920 gospodarze z Baby, Czarni, Brzozowej i Plewek uchwalili decyzję o budowie kościoła w Czarni przekazali na jej potrzeby grunt i powołli komitet budowy. Zobowiązali się do utrzymania kapłana.
Projektantem kościoła był Rudolf Macura. Projekt sporządził w 2 czerwca 1921. Budowę rozpoczęto jeszcze bez zezwolenia władz cywilnych, co zapewne było spowodowane chęcią uprzedzenia mieszkańców Kuziów, którzy w tym czasie też stawiali świątynię. Projekt kościoła w Czarni Ministerstwo Robót Publicznych zatwierdziło w październiku 1921.
Świątynię wystawili mieszkańcy wsi Czarnia i Brzozowa. Jako majstrowie pracowali: Marcel Tumiński z Brzozowej, Józef Bacławski z Czarni i Skopek z Dylewa. W trakcie realizacji inwestycji zmieniono plany. Kościół wystawiono w konstrukcji ramowo-słupowej, nie wieńcowej, jak zaprojektował Macura. Zmieniono prosty szczyt fasady z kwadratowym oknem na dwustopniowy półszczyt z ośmiobocznym otworem. Uproszczono hełm na sygnaturce. Z naw bocznych wydzielono dwa pomieszczenia obok kruchty. Nie zrealizowano dekoracyjnych drzwi i portalu. Zmiany wynikały zapewne z oszczędności i względów praktycznych, ale zmniejszyły walory architektoniczne kościoła.
Nie wyznaczono proboszcza, bowiem po zbudowaniu kościoła chęć jego utrzymania deklarowali już tylko mieszkańcy Czarni i Brzozowej. Pozostałe wsie, które wcześniej deklarowały wsparcie dla projektu w Czarni, albo pozostały w parafii Lipniki (Baba), albo zostały przyłączone do parafii Kuzie (Plewki).
Ks. Stanisław Jakacki, proboszcz z Kuziów zajmujący się kościołem w Czarni w latach 1958–1964, wzmocnił ściany świątyni. Po 1957 kościół oszalowano. Ks. Piotr Łada, rektor w Czarni w latach 1964–1970, ułożył w kościele podłogę i wstawił ławki. Ks. Jerzy Stec (1970–1981) pokrył kościół blachą ocynkowaną, a ks. Marek Truszczyński (1997–1999) przeprowadził generalny remont wieży. Za probostwa ks. Krzysztofa Malinowskiego (1999–2007) wykonano remont dachu i wymieniono instalację elektryczną, a na sklepieniu kościoła położono nową boazerię. Zerwano też niezabytkową płytę pilśniową. Nad głównym wejściem do kościoła powstał daszek. Ks. Sławomir Idźkowski (2013–2018) zadbał o nowe doświetlenie obrazów w ołtarzu głównym i mechanizm automatycznego zasłaniania obrazu Matki Bożej Częstochowskiej.
Świątynia jest wpisana do rejestru zabytków (nr rej. A-621 z 5 grudnia 1997).
Architektura.
Kościół stoi po wschodniej stronie drogi w niewielkiej od niej odległości. Jest drewniany, o konstrukcji szkieletowej, na fundamencie z cegły pokrytej tynkiem cementowym. Jest orientowany. Zbudowano go na planie prostokąta, który podzielono za pomocą słupów na trzy nawy. Na przedłużeniu nawy głównej zlokalizowano prezbiterium o tej samej szerokości co nawa. Zakończono je trójbocznie. Po obu stronach prezbiterium zaplanowano kwadratowe zakrystie. Do kościoła wchodzi się przez dwustrzydłowe drzwi i prostokątną kruchtę flankowaną dwoma pomieszczeniami pomocniczymi. Nad kruchtą umieszczono chór muzyczny. Kościół pokryty jest dachem dwuspadowym, tylko nad tyłem prezbiterium dach jest wielospadowy, a zakrystie mają dachy dwuspadowe. Wszystkie dachy są oparte o konkstrukcję drewnianą i pokryte cynkową blachą. Na dachu na styku nawy głównej i prezbiterium widoczna jest ośmioboczna drewniana sygnaturka zwieńczona szpiczastym hełmem.
Kościół jest oszalowany pionowymi deskami z listwowaniem na stykach. Elewacja frontowa jest jednoosiowa z naczółkowym dachem. W szczycie elewacji zamontowano ośmiokątne okno z witrażem. Elewacje boczne są czteroosiowe. Zamontowano tu prostokątne okna o ściętych od góry narożach. Podobne okna są umieszczone w skośnych ścianach prezbiterium. W zakrystiach okna są prostokątne.
Plan kościoła w Czarni jest podobny do innych świątyń na Kurpiach, ale wyróżnia się konstrukcją słupowo-ryglową. Poza tym na ścianie szczytowej są dwa daszki okapowe, czego nie spotyka się w innych kościołach w regionie.
Wewnętrzne ściany kościoła są oszalowane. Podłogi są drewniane. W nawach bocznych i zakrystiach strop jest drewniany z podsufitką. W nawie głównej widzimy pozorne sklepienie kolebkowe o drewnianej konstrukcji.
Powierzchnia kościoła to 364 m², długość 28 m, szerokość 13 m. Wysokość do sklepienia kolebkowego głównej nawy wynosi 8 m, a wysokość nawy bocznej to ok. 4 m. 
W świątyni są trzy ołtarze. W głównym widzimy obrazy Matki Boskiej Częstochowskiej zasuwany obrazem św. Michała Archanioła, a u góry obraz św. Antoniego. Obrazy do ołtarza głównego zamówił ks. Stanisław Jakacki. W latach 1959–1961 przedstawienia namalował Gyarfas Jeno Lörinczy (1903–1986) z Łomży, z pochodzenia Węgier. Lewy ołtarz boczny zawiera obraz Serca Pana Jezusa, a prawy – obraz Niepokalanego Poczęcia NMP. Nawę oddziela od prezbiterium belka tęczowa ze współczesnym krucyfiksem.
Ks. Stanisław Jakacki zbudował ołtarz przedsoborowy z nastawą. Przygotowanie drewnianej chrzcielnicy zlecił stolarzowi Stanisławowi Siwikowi z Kuziów. Została wykonana w 1965.

</doc>
<doc id="5173473" url="https://pl.wikipedia.org/wiki?curid=5173473" title="Sabri Boukadoum">
Sabri Boukadoum



</doc>
<doc id="5173475" url="https://pl.wikipedia.org/wiki?curid=5173475" title="Joana Vasconcelos (kajakarka)">
Joana Vasconcelos (kajakarka)

Joana Sofia Barbosa Vasconcelos (ur. 22 lutego 1991 w Vila Nova de Gaia) – portugalska kajakarka, trzykrotna medalistka mistrzostw Europy, olimpijka z Londynu i Tokio.
Przebieg kariery.
W 2010 wystartowała w rozgrywanych w Avilés mistrzostwach Europy, w ich ramach brała udział w konkurencjach K-2 1000 m i K-4 500 m. Zajęła odpowiednio 8. i 6. pozycję. Również w tym samym roku kajakarka uczestniczyła w mistrzostwach świata, które rozegrano w Poznaniu. W ramach zmagań rozgrywanych w Polsce wystartowała w trzech konkurencjach – w K-2 500 m awansowała do finału B i zajęła 6. pozycję, w K-4 500 m zajęła również 6. pozycję, natomiast w konkurencji sztafet K-1 200 m zajęła razem z koleżankami z reprezentacji 4. pozycję.
W 2012 zdobyła brązowy medal mistrzostw Europy w konkurencji K-2 200 m. Wzięła także udział w letnich igrzyskach olimpijskich w Londynie. Rywalizowała w konkurencji K-2 500 m, w której weszła do finału A i zajęła 6. pozycję a także w konkurencji K-4 500 m, w której dostała się do finału A i ponownie zajęła 6. pozycję. W 2013 otrzymała srebrny medal mistrzostw świata juniorów i U-23 w konkurencji K-1 200 m, rok później zaś wywalczyła brązowy medal mistrzostw świata juniorów i U-23 w tej samej konkurencji. 
W 2017 roku sięgnęła po drugi medal mistrzostw Europy, zdobywając na czempionacie srebrny medal w konkurencji K-2 200 m.
W 2018 otrzymała złoty medal mistrzostw Europy w konkurencji K-2 200 m, a także srebrny medal igrzysk śródziemnomorskich w konkurencji K-1 500 m. W 2021 po raz drugi w karierze wystartowała w letnich igrzyskach olimpijskich. Podczas olimpijskich zmagań w Tokio zawodniczka startowała w konkurencji K-1 200 m (odpadła w ćwierćfinale po zajęciu 4. pozycji) oraz konkurencji K-1 500 m (również odpadła w fazie ćwierćfinałowej, w swej kolejce zajęła 6. pozycję).

</doc>
<doc id="5173476" url="https://pl.wikipedia.org/wiki?curid=5173476" title="Dziemidowo">
Dziemidowo

Dziemidowo – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie brasławskim, w sielsowiecie Achremowce.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie wieś leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Według Powszechnego Spisu Ludności z 1921 roku zamieszkiwało tu 10 osób, 9 było wyznania rzymskokatolickiego, a 1 prawosławnego. Jednocześnie wszyscy mieszkańcy zadeklarowali polską przynależność narodową. Był tu 1 budynek mieszkalny. W 1931 w 6 domach zamieszkiwało 31 osób.
Wierni należeli do parafii rzymskokatolickiej w Zamoszach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Zamoszach.

</doc>
<doc id="5173477" url="https://pl.wikipedia.org/wiki?curid=5173477" title="Abd-al Aziz Dżarad">
Abd-al Aziz Dżarad



</doc>
<doc id="5173479" url="https://pl.wikipedia.org/wiki?curid=5173479" title="Joana Vasconcelos">
Joana Vasconcelos



</doc>
<doc id="5173480" url="https://pl.wikipedia.org/wiki?curid=5173480" title="Noureddine Bedoui">
Noureddine Bedoui



</doc>
<doc id="5173482" url="https://pl.wikipedia.org/wiki?curid=5173482" title="Emilie Hopmann">
Emilie Hopmann

Emilie Hopmann (ur. 24 lutego 1845 w Neuwied, zm. 12 sierpnia 1926 w Kolonii) – przewodnicząca i założycielka Katolickiego Związku Kobiet Niemieckich.
Życiorys.
Przyszła na świat w rodzinie Hoestermannów. Uczęszczała do wyższej szkoły dla dziewcząt w Kolonii. Wyszła za mąż za lekarza Karla Melchiora Hopmanna z Kolonii. Urodziła 8 dzieci.
W latach 1903–1912 była przewodniczącą Katolickiego Związku Kobiet Niemieckich powstałego jako przeciwwaga dla ruchu kobiecego o "ogólnym" charakterze. W 1910 z rąk papieża Piusa X otrzymała krzyż Pro Ecclesia et Pontifice. W 1912 została wybrana honorową prezeską Stowarzyszenia Kobiet.
Została pochowana na cmentarzu Melaten w Kolonii.

</doc>
<doc id="5173483" url="https://pl.wikipedia.org/wiki?curid=5173483" title="Dziemidówka">
Dziemidówka

Dziemidówka – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie brasławskim, w sielsowiecie Achremowce.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Według Powszechnego Spisu Ludności z 1921 roku zamieszkiwało tu 11 osób, 9 było wyznania rzymskokatolickiego, a 2 prawosławnego. Jednocześnie wszyscy mieszkańcy zadeklarowali polską przynależność narodową. Były tu 3 budynki mieszkalne. W 1931 w 3 domach zamieszkiwało 6 osób.
Wierni należeli do parafii rzymskokatolickiej w Zamoszach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Zamoszach.

</doc>
<doc id="5173484" url="https://pl.wikipedia.org/wiki?curid=5173484" title="Impact Digital Media Championship">
Impact Digital Media Championship

Impact Digital Media Championship – tytuł mistrzowski utworzony przez amerykańską federację wrestlingu Impact Wrestling. Inauguracyjnym mistrzem została Jordynne Grace. Podobnie jak w przypadku większości tytułów mistrzowskich w wrestlingu, zdobywca Impact Digital Media Championship jest wyłaniany na podstawie ustalonego wcześniej scenariusza.
Historia tytułu mistrzowskiego.
Impact Wrestling ogłosił powstanie nowego tytułu mistrzowskiego podczas odcinka swojego sztandarowego programu telewizyjnego – "Impactu!" z 30 września 2021. Pierwszego mistrza wyłonił dwustopniowy turniej. Wstępna runda składała się z sześciu indywidualnych pojedynków, po czym ich zwycięzcy spotkali się na Bound for Glory (23 października) w bezpośredniej sześcioosobowej walce o pas mistrzowski. Posiadaczami tytułu mogą być zarówno mężczyźni, jak i kobiety.

</doc>
<doc id="5173485" url="https://pl.wikipedia.org/wiki?curid=5173485" title="Mamady Doumbouya">
Mamady Doumbouya

Mamady Doumbouya (ur. 4 marca 1980) – gwinejski wojskowy w stopniu pułkownika, przywódca zamachu stanu w 2021 roku, od 5 września 2021 roku Przewodniczący Narodowego Komitetu Pojednania i Rozwoju. Pełniący obowiązki prezydenta Gwinei od 1 października 2021 roku.

</doc>
<doc id="5173493" url="https://pl.wikipedia.org/wiki?curid=5173493" title="Dzikie Leśne">
Dzikie Leśne

Dzikie Leśne – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Jody.
Dawniej używana nazwa – Dzikie, Dzikie I.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania prawosławnego i zadeklarowały białoruską przynależność narodową. Był tu 1 budynek mieszkalny. W 1931 w 2 domach zamieszkiwało 14 osób.
Wierni należeli do parafii rzymskokatolickiej w Zamoszach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Zamoszach.

</doc>
<doc id="5173500" url="https://pl.wikipedia.org/wiki?curid=5173500" title="Zaangażowanie CIA w Laosie">
Zaangażowanie CIA w Laosie

Zaangażowanie CIA w Laosie – szereg trwających od lat 50. XX wieku do 1974 roku operacji specjalnych amerykańskiej Centralnej Agencji Wywiadowczej na terenie Laosu.
Zaangażowanie CIA było związane przede wszystkim z rozpoczęciem operacji Erawan – paramilitarnej aktywności CIA w Laosie polegającej na szkoleniu laotańskich żołnierzy. Początki operacji datuje się na rok 1959 i wiążą się one z wydarzeniami mającymi miejsce w regionie Azji Południowo-Wschodniej po rozpadzie Indochin Francuskich. Zaangażowanie amerykańskiej agencji wywiadowczej w Laosie było reakcją na rozprzestrzenianie się komunistycznych ruchów w regionie, konfliktem laotańskim i działalnością Pathet Lao. Podpisanie w styczniu 1973 roku paryskich układów pokojowych oznaczało wycofanie sił amerykańskich. Rok później Laos opuściła Air America, co ostatecznie zakończyło zaangażowanie CIA w tym państwie.
Rozpoczęcie misji szkoleniowej przez CIA było związane z sytuacją polityczną Stanów Zjednoczonych i niechęcią Ameryki do zwiększenia zaangażowania swoich sił w regionie. Prezydent John F. Kennedy, który nie chciał wysyłać więcej amerykańskich żołnierzy do Południowo-Wschodniej Azji, zdecydował się na zaangażowanie CIA do przeprowadzenia misji szkoleniowej wśród mieszkańców Laosu. Generał Vang Pao był przywódcą walczących z komunistami żołnierzy wywodzących się z grupy etnicznej Hmong, którzy pod przewodnictwem Vang Pao nawiązali współpracę z CIA. Przez 13 lat oficerowie CIA kierowali lokalnymi siłami w działaniach prowadzonych przeciw północnemu Wietnamowi. Poza działaniami skierowanymi przeciw komunistom z Wietnamu, kierowali także akcjami wymierzonymi w komunistów laotańskich. Ponadto CIA wspierało partyzantów z Laosu za pomocą zrzutów przeprowadzanych we współpracy z lotnictwem.
CIA uznało całą operację za sukces, ponieważ udało się zahamować rozwój komunizmu w Laosie. Agencja twierdzi, że zaangażowanie w Laosie były największymi działaniami paramilitarnymi w historii CIA.
Geneza.
Po porażce Francji w Wietnamie i podziale kraju wzdłuż siedemnastego równoleżnika, rząd Stanów Zjednoczonych zaczął obawiać się konsekwencji niestabilności całego regionu Azji Południowo-Wschodniej. Stany Zjednoczone obawiały się, że komunizm rozprzestrzeni się z niestabilnego Wietnamu na inne kraje w tym regionie, między innymi Laos. Zgodnie z doktryną powstrzymania, Stany Zjednoczone postanowiły podjąć działania mające na celu zatrzymanie szerzenia się komunizmu w tej części świata. Zapewnienie bezpieczeństwa w Laosie oznaczałoby ustabilizowanie sytuacji w pozostałych krajach regionu. Z tego powodu Stany Zjednoczone nie mogły dopuścić do przejęcia władzy w Laosie przez komunistyczny ruch Pathet Lao.
Na ówczesne zaangażowanie amerykańskie w Laosie miał wypływ konflikt laotański. W 1953 roku Francja, pod naciskiem USA i napiętej sytuacji wewnętrznej, formalnie przyznała Laosowi niepodległość, co zostało potwierdzone postanowieniami konferencji genewskiej w 1954 roku. Przez trzy dekady sytuacja w Laosie była daleka od stabilizacji. Walkę między sobą toczyli konserwatyści księcia Boun Ouma, którzy skupieni byli wokół armii przeciwko zwolennikom neutralności państwa Souvanna Phoumy i Pathet Lao Souphanouvonga. Wycofywaniu się USA z Indochin 1973 roku towarzyszyło zastąpienie prawicowego rządu w Wientian przez koalicję neutralistów i Pathet Lao. W 1975 roku Pathet Lao przejął pełnię władzy, a król Sisavang Vatthana został zmuszony do abdykacji. W wyniku tych wydarzeń doszło do proklamowania Laotańskiej Republiki Ludowo-Demokratycznej, a prezydentem został Souphanouvong.
Utworzenie misji w Laosie i początkowa działalność.
W 1957 roku pracownicy amerykańskiego wywiadu w Laosie wysłali depeszę do Waszyngtonu, w której wskazali na niezdolność komunistycznego ruchu Pathet Lao i Królewskiej Gwardii Laotańskiej do pokojowego rozwiązania sporu. Pomimo podpisanego porozumienia pod koniec 1957 roku, CIA zebrało informacje, z których wynikało, że ruch Pathet Lao nie chciał porzucić swojej radykalnej ideologii i chęci obalenia rządu laotańskiego. CIA uważało, że Pathet Lao chce ustanowić komunistyczny rząd poprzez prowadzenie wywrotowych działań politycznych i tajnych operacji wojskowych.
CIA ustaliło, że propagandyści Pathet Lao aktywnie działali na obszarach wiejskich, gdzie zachęcali do sprzeciwu wobec urzędników rządu laotańskiego. W celu nakłonienia do sprzeciwu, ludność informowana była, że strona komunistyczna wkrótce przejmie władze i ukarze tych, którzy się im sprzeciwiają. Odmowa poparcia dla Pathet Lao natomiast oznaczać miałaby wznowienie wojny domowej. W rezultacie Pathet Lao rządziło prowincjami, w których nie znajdowały się wojska Armii Narodowej Laosu.
W niejawnym memorandum z października 1958 roku CIA przyznało, że agencji powierzono nadzór nad tajnymi operacjami w Laosie. Departament Stanu zasugerował kontynuację operacji w tym regionie. W memorandum zwrócono się do szefa Dywizji Dalekiego Wschodu o rozważenie roli CIA w Laosie i zaakceptowania sugestii CIA dotyczących operacji.
Początek działań paramilitarnych.
1959 rok.
Latem 1959 roku Wietnam Północny zaatakował Laos. W związku z tym faktem amerykańskie przywództwo wątpiło w zdolności generała Vang Pao do odniesienia zwycięstwa w konflikcie z komunistami. Niekorzystny dla amerykańskiego przywództwa rozkład sił w regionie skutkował podjęciem decyzji o przeniknięciu Amerykańskiej Grupy Sił Specjalnych o kryptonimie „Hotfoot” pod dowództwem podpułkownika Arthura „Bull” Simonsa do Laosu. W wyniku tej decyzji dwanaście mobilnych zespołów szkoleniowych rozpoczęło swoje działania w Wientianie, Luang Prabang, Savannakhet i Pakse.
Urzędnicy CIA w Laosie poprosili o dodatkowe środki transportu lotniczego. W sierpniu 1959 roku CIA nakazało należącemu do niej przedsiębiorstwu Air America wyszkolić dwóch pilotów helikopterów. Oprócz roli w operacjach bojowych, Air America kierował misjami poszukiwawczo-ratowniczymi w Laosie. Operacja, która pierwotnie miała być jedynie krótkotrwała, stała się początkiem długoterminowego zaangażowania amerykańskiego w Laosie.
Jesienią 1959 roku siły specjalne Stanów Zjednoczonych rozpoczęły szkolenie szeregu laotańskich żołnierzy w zakresie prowadzenia niekonwencjonalnych taktyk wojennych. Działania te były prowadzane w ramach operacji pod kryptonimem „Erawan” w efekcie braku osiągnięcia porozumienia między komunistyczną armią Pathet Lao a armią królewską (stroną rządową, popieraną przez Amerykanów). CIA utworzyło jednostkę szkoleniową z sił specjalnych armii Stanów Zjednoczonych. Rząd laotański chciał, aby amerykańska pomoc przeciwko Pathet Lao pozostała tajna, dlatego uformowana jednostka szkoleniowa przybyła do Laosu na pokładzie linii lotniczej Air America, przekraczając granicę w cywilnych ubraniach bez wyraźnych amerykańskich symboli. Umożliwiło to zachowanie amerykańskiego zaangażowania w tajemnicy.
W 1959 roku CIA nakazała siłom powietrznym rozmieszczenie eskadry bombowców B-47 w bazie na Filipinach, co umożliwiło wykorzystanie ich do zakłócania lub niszczenia komunikacji Pathet Lao z Wietnamem Północnym.
Do grudnia 1959 roku Vang Pao musiał podjąć decyzję dotyczącą kontynuacji prowadzonych walk z komunistami. Vang Pao zdecydował, że będzie prowadził dalsze działania i zbierze dziesięciotysięczną armię, jeśli Stany Zjednoczone zapewnią mu dostawy broni. Z pomocą zespołu amerykańskich sił specjalnych zaczął organizować siły z grupy etnicznej Hmongów. Odtajnione dokumenty z 2008 roku ujawniły, że ambasador USA w Laosie pełnił funkcję dowódcy polowego w prowadzonych działaniach. Amerykańscy żołnierze w ramach realizowanych działań poprowadzili członków plemion Meo i Hmong przeciwko siłom komunistycznym w regionie. Vang Pao wyraził natomiast obawy, że Hmongów prawdopodobnie spotkają represje ze strony komunistów za prowadzone działania.
Grupa etniczna Hmong.
Hmong to liczna grupa etniczna zamieszkująca górzyste regiony Azji Południowo-Wschodniej, w tym Wietnamu, Laosu i Tajlandii. W XX wieku społeczność Hmongów została podzielona przez konflikt między komunistami a stronami rządzącymi w krajach regionu. W Tajlandii wielu z nich przyłączyło się do strony komunistycznej. Natomiast Hmongowie zamieszkujący Laos popierali stronę stojącą w opozycji do komunistów.
Lata 1960–1964.
W latach 1960–1961, w ramach operacji Erawan, kontynuowano programy szkoleniowe dla żołnierzy z Laosu. Wcześniejsze szkolenia laotańskiej armii były słabo zorganizowane i stanowiły przedmiot sporu między Amerykanami a Francuzami. W lutym 1960 roku Waszyngton zdecydował o przedłużeniu programów szkoleniowych dla laotańskiej armii. Doszło jednak do sporu pomiędzy Paryżem a Waszyngtonem. Francuzi chcieli zachować pełną kontrolę nad armią laotańską. Phoumi (laotański polityk) sprzeciwił się francuskiemu zwierzchnictwu i wyraził swoje poparcie do kontrolowania operacji szkoleniowych przez siły specjalne USA. Dodatkowo żądał całkowitego usunięcia Francuzów z Laosu. Francuzi wyrazili natomiast sprzeciw wobec obecności USA w Laosie, twierdząc, że taka ingerencja narusza porozumienia genewskie. Po długiej serii negocjacji połączonych z interwencjami ze strony Królewskiego Rządu Tajlandii, siły specjalne USA zostały skierowane do kontynuacji szkoleń.
W marcu 1960 roku czterech pilotów Civil Air Transport (w ramach którego powstała spółka zależna Air America), którzy zostali przeszkoleni do prowadzenia operacji na śmigłowcach H-19A dotarło do Laosu. Ze względu na ograniczenia operacyjne wynikające ze słabej mocy śmigłowców H-19, które mogły latać tylko na niższych wysokościach, były one głównie wykorzystywane do przewożenia oficerów CIA na spotkania w odległych rejonach kraju.
W styczniu 1961 roku, kiedy prezydentem USA został John F. Kennedy, siły paramilitarne CIA były skupione przede wszystkim na rozwoju sytuacji na Kubie. Z tego powodu CIA nie było w stanie zapewnić wsparcia z powietrza dla projektu prowadzonego przez Siły Powietrzne Stanów Zjednoczonych Ameryki (ang. United States Air Force – USAF) o kryptonimie „Mill Pond”. W ramach prowadzonych działań załogi USAF miały korzystać w przestrzeni powietrznej Laosu z nieoznakowanych bombowców B-26. Ostatecznie w wyniku ograniczonych środków i zaangażowania w innej części świata USAF nieoficjalnie dostarczyły do Laosu swoje jednostki, których rzekomym pracodawcą została korporacja Air America.
W styczniu 1961 roku Air America dostarczyło broń pierwszym 300 kursantom. Przedsiębiorstwo to zatrudniło czterech doświadczonych pilotów śmigłowców Korpusu Piechoty Morskiej Stanów Zjednoczonych Ameryki. Następnie w celu wzmocnienia zaangażowania amerykańskiego w tej części świata, CIA zorganizowało przeniesienie czterech śmigłowców UH-34 do Air America w zastępstwie za będący do tej pory w ich posiadaniu słabszy model H-39.
W pierwszych miesiącach 1961 roku przedsiębiorstwo Air America dysponowało tylko kilkoma helikopterami, a także samolotami STOL (samoloty krótkiego startu i lądowania). Stan ten uległ zmianie na początku marca 1961 roku, kiedy to nowa administracja Kennedy’ego zaniepokoiła się coraz gorszą sytuacją w Laosie. Ówczesny prezydent Stanów Zjednoczonych postanowił przenieść dodatkowe 14 śmigłowców UH-34 z Korpusu Piechoty Morskiej do Air America, a pilotowane one miały być przez „ochotników” z piechoty morskiej i marynarki wojennej.
23 lipca 1962 roku w Genewie podpisana została Deklaracja o neutralności Laosu. Neutralność ta przewidywała utworzenie rządu koalicyjnego i wycofanie wszystkich obcych wojsk z kraju do 7 października tego roku. Po podpisaniu deklaracji Stany Zjednoczone wycofały swoich 666 doradców wojskowych oraz personel pomocniczy, natomiast Air America przestało zrzucać broń dla armii Hmongów. Rząd USA zgodnie z wytycznymi deklaracji zastosował się do jej postanowień i dodatkowo zmniejszył swoją obecność w przestrzeni powietrznej Laosu. Strona amerykańska zdecydowała, że CIA powinna pozostawić tylko dwóch agentów w Laosie w celu monitorowania przestrzegania podpisanego dokumentu przez stronę komunistyczną.
Biura CIA wkrótce odkryły, że armia północnowietnamska (ang. North Vietnamese Army – NVA) nie wycofała swoich siedmiu tysięcy żołnierzy z terytorium Laosu i kontynuowała poszerzenia swojej pozycji w tym kraju. Sukcesy w nieustannym poszerzaniu kontrolowanych terenów przez NVA było spowodowane m.in. brakiem broni i amunicji w szeregach Hmongów. Agenci CIA w raportach informowali amerykańskie dowództwo o braku broni i pogarszającej się sytuacji, która uniemożliwiała Hmongom skuteczną obronę Laosu przed atakami ze strony komunistów. William Colby, który był szefem Dywizji CIA odpowiedzialnej za Daleki Wschód, zwrócił się do Harrimana, aby ten zezwolił na wznowienie przesyłu broni oraz pomocy drogą lotniczą. W odpowiedzi Sekretarz stanu Averell Harriman zdecydował o dostarczeniu broni Hmongom.
A. Harriman postanowił zatwierdzić zrzut broni z samolotów Air America, lecz zaznaczył, że musi ona być używana do celów czysto defensywnych. Po tym wydarzeniu organizowano kolejne przesyłki, a Harriman osobiście zatwierdzał każdy tajny lot zaopatrzeniowy oraz jego ładunek. Gdy w 1963 roku z Hanoi wysłano do walki dodatkowe wojska, administracja Kennedy’ego upoważniła CIA do zwiększenia liczebności armii Hmong. Do końca roku uzbrojonych było już 20 tysięcy Hmongów. Działali oni jako partyzanci, wysadzając magazyny północnowietnamskiej armii, czy też tworząc zasadzki na ciężarówki.
Na początku 1964 roku rząd Stanów Zjednoczonych zauważył, że pomimo zwiększenia liczebności wojsk w Laosie dochodziło do nasilenia działań komunistycznych. Dla Stanów Zjednoczonych było to niepokojące ze względu na wzrost zagrożenia wobec Wietnamu Południowego. Królewskie Laotańskie Siły Powietrzne (RLAF) zaczęły otrzymywać z tego powodu dodatkowe, wzmożone wsparcie ze strony Amerykanów. Działania pełnoskalowe wybuchły w Laosie w marcu 1964 roku, kiedy to siły północnowietnamskie zaatakowały Równinę Dzbanów. W połowie maja 1964 roku komuniści przejęli kontrolę nad tym strategicznym regionem.
Ponieważ naloty mogły być wykonywane według Deklaracji o neutralności Laosu z 1962 roku tylko przez RLAF, to, na prośbę ambasadora USA, siły te otrzymały siedem samolotów T-28. Zostały one tymczasowo wypożyczone od USA, a następnie udostępnionych zostało dodatkowych 10 samolotów T/RT-28. Amerykanie postanowili wysłać również trzy samoloty typu C-47 do szkolenia pilotów RLAF. W 1964 roku laotańskie siły powietrzne otrzymały łącznie 33 bombowce T-28, które mogły zostać użyte do prowadzenia działań zbrojnych.
W National Intelligence Estimate z 25 maja 1964 roku poruszona została kwestia dotycząca ustalenia zestawu działań mogących spowodować ograniczenie działań Demokratycznej Republiki Wietnamu w Republice Wietnamu i respektowania przez nią ustaleń zawartych w Deklaracji z 1962 roku w sprawie Laosu. W opublikowanym w 1964 roku dokumencie zakładano działania powietrzne i morskie, co istotne bez ataków na duże skupiska ludności czy możliwości użycia broni jądrowej. W ten sposób Demokratyczna Republika Wietnamu, Chiny i ZSRR zostały poinformowane, że zamiary USA są ograniczone.
24 czerwca 1964 roku rząd USA formalnie zatwierdził operację „Trójkąt”. W tej operacji Stany Zjednoczone zaangażowały specjalistów od artylerii do pomocy laotańskim jednostkom naziemnym, wysuniętych obserwatorów do wzywania nalotów oraz kontrolerów powietrznodesantowych do kierowania samolotami uderzeniowymi. Siły Powietrzne Stanów Zjednoczone od tego momentu zaczęły wykorzystywać misje rozpoznania fotograficznego Yankee Team jako przykrywkę dla ataków powietrznych.
Lata 1965–1969.
Rok 1965 stał się początkiem nowego rozdziału w tzw. tajnej wojnie w Laosie, ponieważ doszło wtedy do zwiększania aktywności wojskowej Stanów Zjednoczonych. Pomimo że pełen zakres prowadzonych działań w Laosie i trwającego tam konfliktu nie został ujawniony opinii publicznej w USA aż do końca lat sześćdziesiątych, to prowadzone tam działania nie stanowiły tajemnicy. Informacje o walkach często trafiały na łamy Bangkok Post, The New York Times oraz wielu innych gazet. Kongres Stanów Zjednoczonych również był bardzo dobrze poinformowany o przebiegu działań i wydatkach przeznaczanych na ich prowadzenie. Senator Stuart Symington i inni kongresmeni odwiedzili Laos i wyrazili swą przychylność dla prowadzonych działań. Jak zauważył Richard Helms, uważali, że „był to znacznie tańszy i lepszy sposób na prowadzenie wojny w Azji Południowo-Wschodniej niż bezpośrednie zaangażowanie wojsk amerykańskich”.
CIA było odpowiedzialne za prowadzenie operacji wojskowej w Laosie, jednak największą rolę w zarządzaniu działaniami odgrywał tamtejszy ambasador Stanów Zjednoczonych – William Sullivan. Tajna wojna w Laosie, jak podkreślił Charles Stevenson, „była wojną Williama Sullivana”. Zastępca sekretarza stanu William Bundy stwierdził nawet, że „w Laosie nie upuszczono worka ryżu, o którym ("Sullivan") by nie wiedział”. Postawił on swoim podwładnym dwa warunki. Po pierwsze, należało utrzymywać pozory, że ustalenia porozumień genewskich są utrzymywane. Dlatego właśnie operacje wojskowe musiały być przeprowadzane we względnej tajemnicy. Po drugie, do akcji nie miały być zaangażowane żadne regularne wojska lądowe USA. Politykę tę z powodzeniem realizował również później jego następca – McMurtrie Godley.
Do 1968 roku CIA ustanowiło dobrze działający system prowadzenia operacji w Laosie. Agencja ustalała zadania, które spełniać miały Siły Powietrzne Stanów Zjednoczonych. Jednakże w wielu przypadkach różnice między CIA a wojskiem zmniejszały ogólną skuteczność prowadzonych działań. Ze względu na tajemnicę, CIA często odmawiała dzielenia się swoimi planami z Siłami Powietrznymi, co negatywnie wpływało na współpracę między oboma organizacjami. Dodatkowo agencja wywiadowcza nie doceniała zdolności Sił Powietrznych Stanów Zjednoczonych, co jeszcze mocniej potęgowało niechęć do wzajemnej współpracy.
Lata 1970–1974.
12 lutego 1970 roku komuniści zaatakowali jednostki Souvanna Phouma w Równinie Dzbanów. W związku z tym faktem ambasador Godley poprosił rząd Stanów Zjednoczonych o wsparcie bombowcami B-52. Prezydent Nixon zdecydował się udzielić tego wsparcia i w nocy 17 lutego 1970 roku trzy bombowce uderzyły we przemieszczające się w głąb Laosu wojska północnowietnamskie. Późniejsze zdjęcia i obserwacje naziemne ujawniły poważne straty wroga.
Do roku 1970 zarządzana przez CIA linia lotnicza dysponowała w sumie około czterdziestoma samolotami oraz około trzydziestoma śmigłowcami. W Laosie i Tajlandii stacjonowało ponad 300 osób, które były członkami załóg operujących tymi maszynami. W 1970 roku z samolotów Air America zrzucono na teren Laosu około 23 miliony kilogramów żywności – głównie ryżu. Załogi Air America pełniły następujące funkcje: transportowały dziesiątki tysięcy żołnierzy i uchodźców, wykonywały loty w celu przeprowadzania misji ratunkowych (m.in. ratowały zestrzelonych lotników i przeprowadzały ich ewakuację z terenów całego kraju), wykonywały zdjęcia rekonesansowe, a także były wykorzystywane w tajnych misjach.
24 kwietnia 1971 roku wiceprezes Air America do spraw operacji lotniczych wysłał wiadomość do wszystkich pracowników o rosnącej liczbie zgonów wśród pracowników tej korporacji będącej efektem prowadzonych działań. 21 kwietnia 1972 roku nakazano CIA zrzec się kontroli nad Air America i powiązanymi spółkami. Linie lotnicze zostały rozwiązane po zakończeniu wojny amerykańskiej w Azji Południowo-Wschodniej. 3 czerwca 1974 roku ostatni samolot Air America przekroczył granicę z Laosu do Tajlandii.
Amerykańskie bombardowanie Laosu w ramach prowadzenia „Tajnej wojny”.
Tajna wojna definiowana jest jako konflikt w Laosie, w który Stany Zjednoczone były zaangażowane w sposób niejawny. CIA odpowiedzialne było za powstrzymanie komunizmu w tym kraju i prowadziło do 1974 roku przede wszystkim działania stosując dwie metody:
Prowadzenie przez CIA działań w Laosie było związane z wydarzeniami na froncie w Wietnamie i to właśnie ten konflikt determinował decyzje podejmowane przez CIA w sprawie Laosu. W celu osłabienia sił komunistycznych w Wietnamie i odcięcia komunistycznych linii zaopatrzenia na szlaku Ho Chi Minha, CIA zdecydowało się na bombardowanie Laosu. W 1964 roku Siły Powietrzne Stanów Zjednoczonych zaczęły atakować cele w Laosie, używając samolotów takich jak AC-130 i B-52 załadowanych bombami kasetowymi. W tym samym roku Stany Zjednoczone rozpoczęły swoją pierwszą zwiadowczą operację powietrzną.
W ciągu niemal 10 lat (1964–1973) prowadzenia przez Stany Zjednoczone misji obserwacyjnych i bombardowań, Laos zyskał tytuł najbardziej zbombardowanego państwa (w przeliczeniu na jednego mieszkańca) w historii działań wojennych. Amerykańskie samoloty zrzuciły na teren tego kraju ponad dwa miliony ton bomb.
Skutki.
Aktywność CIA w Laosie pozwoliła uniknąć rozprzestrzenienia się komunizmu w regionie i zapobiegła objęciu władzy w Laosie przez rząd socjalistyczny. Z drugiej zaś strony amerykańskie zaangażowanie spowodowało ogromne zniszczenia. Przede wszystkim olbrzymim problemem było pozostawienie na tych terenach niezliczonej ilości niezdetonowanych bomb, które stwarzały realne zagrożenie dla Laotańczyków. Dodatkowo prowadzone działania ukazały wewnętrzne problemy Stanów Zjednoczonych, jakimi były kwestie z zakresu współdziałania i kooperacji różnych instytucji – m.in. CIA z Siłami Powietrznymi Stanów Zjednoczonych. Analiza ataków lotniczych na wrogie siły, przeprowadzona pod koniec walk przez Agencję Wywiadowczą Departamentu Obrony (ang. Defense Intelligence Agency – DIA) wykazała, że odkąd rozpoczęły się one 7 lutego 1965 roku spowodowały szkody o wartości około 28,5 miliona dolarów.
Amerykańskie bombardowania w czasie prowadzonych działań spowodowały dużą liczbę ofiar w czasie trwania wojny domowej w Laosie. Analiza Departamentu Stanu Stanów Zjednoczonych wykazała, że około 30% wszystkich bomb zrzuconych na Laos nie uległo detonacji. Według ogólnokrajowych badań od 1975 roku około 20 000 osób w Laosie padło ofiarą niewybuchów, a 60% z tych przypadków zakończyło się śmiercią. W 2014 roku rząd Stanów Zjednoczonych przekazał Laosowi 12 mln dolarów na demontaż niewybuchów, które pozostały po wojnie. W 2015 roku tylko około 1% zbombardowanych obszarów w Laosie zostało oczyszczonych z niewybuchów.
6 września 2016 roku prezydent Stanów Zjednoczonych Barack Obama przemawiając w Laosie, uznał „cierpienie i poświęcenie wszystkich stron konfliktu” oraz jego „bolesne żniwo niewinnych mężczyzn, kobiet i dzieci”. Podjął wówczas decyzję o podwojeniu rocznego wkładu Stanów Zjednoczonych w demontaż powojennych niewybuchów do 30 mln dolarów rocznie, przez trzy kolejne lata. Był on pierwszym amerykańskim prezydentem, który odwiedził Laos.

</doc>
<doc id="5173503" url="https://pl.wikipedia.org/wiki?curid=5173503" title="Dzikie Świlskie">
Dzikie Świlskie

Dzikie Świlskie – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Jody.
Dawniej używana nazwa – Dzikie, Dzikie II.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 6 osób.
Wierni należeli do parafii rzymskokatolickiej w Zamoszach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Zamoszach.

</doc>
<doc id="5173504" url="https://pl.wikipedia.org/wiki?curid=5173504" title="Zmaza (ujednoznacznienie)">
Zmaza (ujednoznacznienie)



</doc>
<doc id="5173505" url="https://pl.wikipedia.org/wiki?curid=5173505" title="Zmaza (zespół)">
Zmaza (zespół)



</doc>
<doc id="5173506" url="https://pl.wikipedia.org/wiki?curid=5173506" title="Rżawa (rejon fatieżski)">
Rżawa (rejon fatieżski)

Rżawa () – wieś (ros. деревня, trb. dieriewnia) w zachodniej Rosji, w sielsowiecie baninskim rejonu fatieżskiego w obwodzie kurskim.
Geografia.
Miejscowość położona jest nad Rżawcem (dopływ Krasawki w dorzeczu Swapy), 2 km od centrum administracyjnego sielsowietu (Czermosznoj), 6 km na północ od centrum administracyjnego rejonu (Fatież), 51 km na północny zachód od Kurska, 1 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajduje się 197 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 400 osób.

</doc>
<doc id="5173507" url="https://pl.wikipedia.org/wiki?curid=5173507" title="Rżawa">
Rżawa

Rżawa () – nazwa toponimów w Rosji
m.in.:

</doc>
<doc id="5173508" url="https://pl.wikipedia.org/wiki?curid=5173508" title="Adaka">
Adaka

Adaka – wieś w Estonii, w prowincji Virumaa Zachodnia, w gminie Vihula. Według Estońskiego Towarzystwa Statystycznego, 1 stycznia 2020 roku wieś liczyła 17 mieszkańców.

</doc>
<doc id="5173509" url="https://pl.wikipedia.org/wiki?curid=5173509" title="Powiat Westerwald">
Powiat Westerwald



</doc>
<doc id="5173511" url="https://pl.wikipedia.org/wiki?curid=5173511" title="Dzirnicze">
Dzirnicze

Dzirnicze (; ) – wieś na Białorusi, w obwodzie witebskim, w rejonie brasławskim, w sielsowiecie Ciecierki.
Historia.
W czasach zaborów wieś prywatna w powiecie dzisieńskim, w guberni wileńskiej Imperium Rosyjskiego
W latach 1921–1945 wieś leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody, następnie w gminie Brasław.
Według Powszechnego Spisu Ludności z 1921 roku zamieszkiwały tu 184 osoby, 177 było wyznania rzymskokatolickiego, a 7 mojżeszowego. Jednocześnie 183 mieszkańców zadeklarowało polską, a 1 żydowską przynależność narodową. Były tu 34 budynki mieszkalne. W 1931 w 35 domach zamieszkiwało 140 osób.
Wierni należeli do parafii rzymskokatolickiej w Borodzieniczach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Jodach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Do 1960 roku w sielsowiecie Jody.
W 1971 roku do wsi przyłączono miejscowość Annopol.
Od 1991 w składzie niepodległej Białorusi.

</doc>
<doc id="5173516" url="https://pl.wikipedia.org/wiki?curid=5173516" title="Powiat Rhein-Lahn">
Powiat Rhein-Lahn



</doc>
<doc id="5173518" url="https://pl.wikipedia.org/wiki?curid=5173518" title="Edwardowo Jodzkie">
Edwardowo Jodzkie

Edwardowo Jodzkie – dawna osada. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Jody.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 osada leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwały 4 osoby.

</doc>
<doc id="5173519" url="https://pl.wikipedia.org/wiki?curid=5173519" title="Trancão">
Trancão

Trancão – rzeka w zachodniej Portugalii, o długości 29 km. Powierzchnia zlewni wynosi 293 km².
Swój bieg rozpoczyna z połączenia dwóch strumieni: Roussada i São Giao, na terenie miasta Póvoa da Galega. Następnie kieruje się na północny wschód do miejscowości Moinho do Rei, a stamtąd na południowy wschód do gminy Loures. Uchodzi do rzeki Tag, w pobliżu miasta Sacavém.
Jej lewymi dopływami są: Ribeira do Prior Velho, Ribeira do Mocho, Ribeira da Apelação, Rio de Loures, Ribeira de Ribas, Ribeira do Juncal, Ribeira da Sobreira, Rio do Vale de São Gião. Natomiast prawymi: Ribeira de Alpriate, Ribeira das Romeiras, Ribeira do Boição, Ribeira da Bemposta, Ribeira do Freixial, Ribeira da Baloira, Ribeiro da Bica, Ribeira de São Sebastião, Ribeira da Roussada
Dorzecze rzeki Trancão, pierwotnie wykorzystywano głównie rolniczo, jest dziś silnie zurbanizowane, co czyni je jednym z najbardziej dotkniętych występowaniem powodzi o dużej intensywności. Organizacja pozarządowa The Ocean Cleanup szacuje, że rocznie do ujścia rzeki Trancão trafia około 5900 kg plastikowych odpadów, które są kolejnym źródłem śmieci dla rzeki Tag, a w konsekwencji dla Oceanu Atlantyckiego.

</doc>
<doc id="5173520" url="https://pl.wikipedia.org/wiki?curid=5173520" title="Edwardowo Zaleskie">
Edwardowo Zaleskie

Edwardowo Zaleskie – dawna osada. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Jody.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 osada leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 10 osób.

</doc>
<doc id="5173521" url="https://pl.wikipedia.org/wiki?curid=5173521" title="Laski Małe (przystanek kolejowy)">
Laski Małe (przystanek kolejowy)

Laski Małe – nieczynny posterunek odgałęźny, przystanek osobowy i ładownia w Brodowie w województwie warmińsko-mazurskim w Polsce. 
Historia.
Przy posterunku wybudowano kolejowy dom mieszkalny wraz z budynkiem gospodarczym. W budynku zainstalowany był telefon kolejowej łączności ruchowej i wypadkowej. Dla podróżnych wybudowano murowaną wiatę przystankową. Wsiadanie i wysiadanie pasażerów odbywało się bezpośrednio z gruntu. Czynności ładunkowe prowadzono na torze dodatkowym położonym przy linii Ełk Wąskotorowy-Turowo. Do miejscowości doprowadzono brukowaną drogę. 
Rozjazd odgałęziający na linię do Zawad-Tworek w położeniu zasadniczym prowadzi w kierunku Turowa. Obsługa rozjazdu prowadzona była przez drużynę pociągową. Klucze do rozjazdów pobierane były u dyżurnego ruchu stacji Ełk Wąskotorowy. 
W związku z zamknięciem przez PKP ruchu pociągów pasażerskich i towarowych w tym punkcie zaprzestano wykonywać jakichkolwiek czynności. Po wznowieniu ruchu pociągów (turystycznych) w 2002 roku, przejazd odbywa się bez zatrzymania. 

</doc>
<doc id="5173523" url="https://pl.wikipedia.org/wiki?curid=5173523" title="Pułk SS Germania">
Pułk SS Germania



</doc>
<doc id="5173526" url="https://pl.wikipedia.org/wiki?curid=5173526" title="Firsówka">
Firsówka

Firsówka – dawna osada. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Jody.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 osada leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 9 osób.

</doc>
<doc id="5173527" url="https://pl.wikipedia.org/wiki?curid=5173527" title="Jarebica (obwód Kyrdżali)">
Jarebica (obwód Kyrdżali)

Jarebica () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 6 mieszkańców.

</doc>
<doc id="5173528" url="https://pl.wikipedia.org/wiki?curid=5173528" title="Granat &quot;Karbidówka&quot;">
Granat &quot;Karbidówka&quot;



</doc>
<doc id="5173529" url="https://pl.wikipedia.org/wiki?curid=5173529" title="Kaplica Wniebowzięcia Najświętszej Maryi Panny w Balzan">
Kaplica Wniebowzięcia Najświętszej Maryi Panny w Balzan



</doc>
<doc id="5173530" url="https://pl.wikipedia.org/wiki?curid=5173530" title="Jarebica">
Jarebica



</doc>
<doc id="5173531" url="https://pl.wikipedia.org/wiki?curid=5173531" title="Ricardo Ribas">
Ricardo Ribas

Ricardo Domingos Pires Ribas (ur. 8 października 1977 w Hamburgu) – portugalski lekkoatleta specjalizujący się w biegach długodystansowych i przełajowych, olimpijczyk z Rio de Janeiro.
Przebieg kariery.
Na początku XXI wieku startował przede wszystkim w mistrzostwach świata w biegach przełajowych, najlepszy wynik uzyskał w 2006 roku, gdy na mistrzostwach świata w Fukuoce zajął 47. pozycję. Ponadto w 2002 otrzymał złoty medal mistrzostw Portugalii w biegu na dystansie 5000 metrów, w 2009 zaś wywalczył brązowy medal na igrzyskach Luzofonii w konkurencji biegu ulicznego na 10 kilometrów.
W 2014 uczestniczył w mistrzostwach Europy, na których zajął 12. pozycję w biegu na 10 000 metrów oraz 10. pozycję w maratonie. Dwa lata później wystartował w letniej olimpiadzie w Rio de Janeiro, w ramach której rywalizował w maratonie i zajął 133. pozycję z czasem 2:38:29. W 2017 wziął udział w mistrzostwach świata, na których nie zdołał ukończyć maratonu.
Rekordy życiowe.
Źródło: 

</doc>
<doc id="5173534" url="https://pl.wikipedia.org/wiki?curid=5173534" title="Konewo (obwód Kyrdżali)">
Konewo (obwód Kyrdżali)

Konewo () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 262 mieszkańców.

</doc>
<doc id="5173535" url="https://pl.wikipedia.org/wiki?curid=5173535" title="Franciszek Mickiewicz (1796–1862)">
Franciszek Mickiewicz (1796–1862)



</doc>
<doc id="5173536" url="https://pl.wikipedia.org/wiki?curid=5173536" title="Fortuna (rejon brasławski)">
Fortuna (rejon brasławski)

Fortuna – dawna osada. Obecnie część wsi Rafałów na Białorusi, w obwodzie witebskim, w rejonie brasławskim, w sielsowiecie Ciecierki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 osada leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 5 osób.

</doc>
<doc id="5173537" url="https://pl.wikipedia.org/wiki?curid=5173537" title="Mochowoje (obwód kurski)">
Mochowoje (obwód kurski)

Mochowoje () – wieś (ros. деревня, trb. dieriewnia) w zachodniej Rosji, w sielsowiecie baninskim rejonu fatieżskiego w obwodzie kurskim.
Geografia.
Miejscowość położona jest nad Gniłowodczikiem (lewy dopływ Usoży w dorzeczu Swapy) i jego dopływem ruczajem Mochowoj, 5 km od centrum administracyjnego sielsowietu (Czermosznoj), 5 km na północny wschód od centrum administracyjnego rejonu (Fatież), 46 km na północny zachód od Kurska, 6 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajduje się 15 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwały 22 osoby.

</doc>
<doc id="5173538" url="https://pl.wikipedia.org/wiki?curid=5173538" title="Lulakowo (obwód Kyrdżali)">
Lulakowo (obwód Kyrdżali)

Lulakowo () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 427 mieszkańców.

</doc>
<doc id="5173539" url="https://pl.wikipedia.org/wiki?curid=5173539" title="Ouhoumoudou Mahamadou">
Ouhoumoudou Mahamadou

Ouhoumoudou Mahamadou (ur. 1954) – nigerski polityk, od 3 kwietnia 2021 roku premier Nigru.

</doc>
<doc id="5173540" url="https://pl.wikipedia.org/wiki?curid=5173540" title="Lehi (imię)">
Lehi (imię)

Lehi (deseret 𐐢𐐀𐐐𐐌) – imię męskie występujące w wyznaniach należących do ruchu świętych w dniach ostatnich (mormonów).
Pochodzenie.
Pochodzi z Księgi Mormona, jednego z pism świętych przynależnych do kanonu tej tradycji religijnej. Nosiły je w tym tekście cztery postacie. Pierwsza z nich, jerozolimski prorok, miała żyć na przełomie VII i VI wieku p.n.e. Druga, syn Zorama, wspominana jest w zapisie w I wieku p.n.e. Trzecia, neficki generał, wzmiankowana jest w wewnętrznej chronologii księgi również w I wieku p.n.e. Czwarta natomiast, syn Helamana, pojawia się w połowie I wieku p.n.e.
Perspektywa historyczna.
Pojawia się w źródłach historycznych już w początkach mormonizmu. Nosił je jeden z synów Parleya P. Pratta oraz Belindy Marden. Nosiły je jako pierwsze bądź drugie imię także wnuki Pratta, John Lehi Pratt (1882-1891) i Lehi Callister Pratt (1887-1950).
Występowanie i obecność w mormońskiej kulturze.
Jako imię specyficznie mormońskie znalazło odbicie w kulturze Kościoła, z którego wierzeń wyrosło. Artykuł na łamach pisma „Friend” z maja 1994 wskazuje choćby, że imię zaczerpnięte z Księgi Mormona może być powodem do dumy oraz wywierać pozytywny wpływ na życie duchowe noszącego je człowieka. Podobną tematykę porusza numer tego samego pisma z lutego 1995.
Wykracza swoją obecnością poza Kościół Jezusa Chrystusa Świętych w Dniach Ostatnich, głównej denominacji świętych. Pojawia się też wśród wiernych należących do mniejszych odłamów, w tym do Fundamentalistycznego Kościoła Jezusa Chrystusa Świętych w Dniach Ostatnich.
Międzynarodowa ekspansja mormonizmu przyczyniła się do pojawienia się imienia Lehi również poza granicami Stanów Zjednoczonych. Występuje chociażby wśród nowozelandzkich Maorysów (w zapisie Rihai).

</doc>
<doc id="5173543" url="https://pl.wikipedia.org/wiki?curid=5173543" title="Lulakowo">
Lulakowo



</doc>
<doc id="5173547" url="https://pl.wikipedia.org/wiki?curid=5173547" title="Łomowka (obwód kurski)">
Łomowka (obwód kurski)

Łomowka () – chutor w zachodniej Rosji, w sielsowiecie baninskim rejonu fatieżskiego w obwodzie kurskim.
Geografia.
Miejscowość położona jest w dorzeczu Gniłowodczika (lewy dopływ Usoży w dorzeczu Swapy), 5 km od centrum administracyjnego sielsowietu (Czermosznoj), 7 km na północny wschód od centrum administracyjnego rejonu (Fatież), 51 km na północny zachód od Kurska, 4,5 km od drogi magistralnej (federalnego znaczenia) M2 «Krym» (część trasy europejskiej E105).
W chutorze znajduje się 8 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwało 6 osób.

</doc>
<doc id="5173548" url="https://pl.wikipedia.org/wiki?curid=5173548" title="Most (Bułgaria)">
Most (Bułgaria)

Most () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 805 mieszkańców.

</doc>
<doc id="5173549" url="https://pl.wikipedia.org/wiki?curid=5173549" title="Topołczane (obwód Kyrdżali)">
Topołczane (obwód Kyrdżali)

Topołczane () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 5 mieszkańców.

</doc>
<doc id="5173550" url="https://pl.wikipedia.org/wiki?curid=5173550" title="Barbara Uthmann">
Barbara Uthmann

Barbara Uthmann (ur. w 1514 w Annaberg-Buchholz lub Elterlein, zm. 14 stycznia 1575 w Annaberg-Buchholz) – przedsiębiorczyni z terenu Rudaw, propagatorka koronki klockowej.
Życiorys.
Była córką Heinricha von Elterleina i jego żony Ottilie z rodziny Arnoldów, czwartym dzieckiem pary. Można przypuszczać, że opanowała czytanie, pisanie i arytmetykę, skoro jeden z jej braci uczęszczał do prywatnej szkoły arytmetycznej Adama Riesa w Annaberg-Buchholz.
Po śmierci starszego o 7 lat męża Christopha Uthmanna z Lwówka Śląskiego, za którego wyszła w wieku 15 lat, z sukcesami prowadziła biznes. W Annaberg-Buchholtz posiadała m.in. kopalnie rudy, a w okolicy tłocznie i huty. Od 1550 była właścicielką huty żelaza w Grünthal koło Olbernhau, dzięki czemu zyskała monopol na wytop miedzi w Saksonii. Wraz z synami rozwijała firmę i aangażowała się społecznie. Wprowadziła świadczenia dla pracowników: przydziały na materiały, chleb i mięso, kontynuację wypłaty wynagrodzenia w przypadku choroby, leczenia i niedziele jako dzień wolny. W 1567 sprzedała hutę żelazna elektorowi saskiemu Augustowi Wettynowi.
Poniosła porażkę w przemyśle w wyniku działań konkurencji. Musiała więc szukać innego zajęcia. W tym czasie bogacące się społeczeństwo rozwiniętego przez górnictwo miasta potrzebowało luksusowych tkanin na drogie stroje. Rozwinęła się więc produkcja i handel plecionkami oraz koronkami klockowymi, szczególnie po połowie XVI w., kiedy nastąpił kryzys górnictwa w Rudawach. Uthmann dostrzegła szansę i założyła przedsiębiorstwo tekstylne. Trudno udowodnić, że w ramach pracy chałupniczej samodzielnie wykonywała koronki klockowe, ale na pewno była aktywna jako ich producentka. Zatrudniała nawet 900 osób. Sprzedawała wyroby nawet przedstawicielom dynastii saskiej.
Uthmann prowadziła działalność do 1571. Ostatnie lata życia spędziła w domu przy Grosse Kirchgasse 10, gdzie zmarła. Została pochowana obok męża na starym cmentarzu św. Trójcy w Annaberg-Buchholtz. Firma August Eisenstuck, która wzbogaciła się na handlu koronkami klockowymi, ufundowała jej grobowiec, stworzony przez drezdeńskiego rzeźbiarza Franza Serapha Pettricha. Odsłonięto go 17 października 1834.
Ze względu na jej wielkie zasługi zaledwie 3 tygodnie po jej śmierci napisano o niej poemat.
Nie zachowały się żadne jej portrety. Wyjątkiem jest tzw. epitafium Schumanna z 1557, które przedstawia fragment miasta Annaberg-Buchholz i dużą grupę patrycjuszy. Charakter strojów, z których część wykończona jest koronką, prowadzi do wniosku, że jedną z osób może być Barbara Uthmann.
Wychowała 12 dzieci. Troje zmarło w dziecięctwie.
Stała się bohaterką legend. Według jednej z nich nauczyła się koronki klockowej od wygnanej z Brabancji kobiety. W 1680 kronikarz z Rudaw, Christian Lehmann, błędnie nazwał ją "wynalazczynią koronki klockowej".
Upamiętnienie.
W dniu 10 listopada 1886 jej podobizna z brązu przygotowana przez drezdeńskiego rzeźbiarza Eduarda Roberta Henze stanęła na środku fontanny w Annaberg-Buchholz. Był to wyraz uznania dla Uthmann, uważanej za inicjatorkę drugiego (po wydobyciu srebra) boomu przemysłowego w historii Rudaw. W drugiej połowie lat 30. XX w. zginęło dziecko bawiące się na brzegu fontanny. Z basenu usunięto wodę, wypełniono go ziemią i obsadzono kwiatami. W 1942 figurę przetopiono na broń. W dniu 12 listopada 1998, po przeprowadzeniu dwóch głosowań, zdecydowano o ponownym wzniesieniu pomnika Barbary Uthmann. Po 10 latach zbiórki publicznej, 2 października 2002, na rynku w Annaberg-Buchholz odsłonięto replikę pomnika. Rodzina Uthmannów urządziła zjazd rodzinny w Annaberg-Buchholz.
W 2002 w Muzeum Adama Riesa otwarto wystawę o życiu Barbary Uthmann.
W późnogotyckim kościele św. Anny w Annaberg-Buchholz w latach 1883–1896 powstał witraż u pamięci Barbary Uthmann. W jednym z okien widoczna jest kobieta stojącą obok koronki klockowej. Witraż został zaprojektowany przez A. Wintersteina na podstawie pomnika na fontannie.
Naprzeciw kościoła znajduje się Muzeum Rudaw, które przechowuje drewniane popiersie Barbary Uthmann wykonane w 1932 przez rzeźbiarza Paula Schneidera.
Pomnik Barbary Uthmann stoi na rynku w Elterlein. W mieście istnieje ulica jej imienia.
W 2003 planetoida 1998 CA, odkryta 1 lutego 1998, została nazwana na cześć Barbary Uthmann. Nosi nazwę Uthmann (312231) i krąży między Marsem a Jowiszem.
W 2014 zorganizowano obchody 500-lecia urodziny Barbary Uthmann. Przygotowano całoroczny program uroczystości rocznicowych. W końcu sierpnia w Annaberg-Buchholz odbyły się centralne trzydniowe obchody. Świętowano na terenie całych Rudaw, i po stronie niemieckiej, i po stronie czeskiej. Celem było pogłębienie współpracy pomiędzy miastami partnerskimi Annaberg-Buchholz i Chomutov w celu zachowania wspólnego dziedzictwa kulturowego. Zorganizowano konferencję dla przedsiębiorców, wystawy stałe i czasowe o bohaterce i gospodarce regionu, zaprezentowane w Muzeum Rudaw, spotkania nt. historii regionu i koronki klockowej, pokazy pracy osób wykonujących koronki klockowe, rekonstrukcje historyczne, koncerty i festyn rodzinny.
W 2020 rodzinny dom Barbary Uthmann w Elterlein planowano przebudować na społeczno-kulturalne centrum rękodzieła.

</doc>
<doc id="5173551" url="https://pl.wikipedia.org/wiki?curid=5173551" title="Joaquim Sampaio">
Joaquim Sampaio

Joaquim Ramalho Silva Pereira Sampaio (ur. 30 sierpnia 1914, zm. ?) – portugalski strzelec, olimpijczyk.
Wystąpił na Letnich Igrzyskach Olimpijskich 1952 w dwóch konkurencjach. Zajął 37. miejsce w karabinie małokalibrowym w trzech postawach z 50 m i 55. pozycję w karabinie małokalibrowym leżąc z 50 m (startowało odpowiednio 44 i 58 strzelców).
W 1964 roku zdobył brązowy medal mistrzostw Portugalii w pistolecie dowolnym.

</doc>
<doc id="5173552" url="https://pl.wikipedia.org/wiki?curid=5173552" title="Mydrec (obwód Kyrdżali)">
Mydrec (obwód Kyrdżali)

Mydrec () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 202 mieszkańców.

</doc>
<doc id="5173553" url="https://pl.wikipedia.org/wiki?curid=5173553" title="Mydrec">
Mydrec



</doc>
<doc id="5173558" url="https://pl.wikipedia.org/wiki?curid=5173558" title="Krzysztof Fedorowicz (pisarz)">
Krzysztof Fedorowicz (pisarz)

Krzysztof Fedorowicz (ur. 1970 w Zielonej Górze) – polski pisarz, poeta, dziennikarz.
Życiorys.
Mieszka w Zielonej Górze. Studiował filologię klasyczną oraz marketing. Zawodowo zajmuje się winiarstwem – prowadzi własną winnicę w Łazie. Jego publikacje odnaleźć można w periodykach „Twórczość” i „Odra”. Jest laureatem licznych konkursów literackich. Dorobek literacki Fedorowicza obejmuje między innymi "Martwą naturę" (1998), "Imiona własne" (2000), "Grünberg" (2012).
Jest jednym z założycieli Fundacji Tłocznia, która za cel postawiła sobie promowanie winiarskiego oblicza Zielonej Góry.
W 2021 roku jako pierwszy Lubuszanin został finalistą Nagrody Literackiej Nike za powieść "Zaświaty". Czterokrotny laureat Lubuskiego Wawrzyna Literackiego (1994, 2000, 2012 i 2021)

</doc>
<doc id="5173559" url="https://pl.wikipedia.org/wiki?curid=5173559" title="Kaplica Zbawiciela w Żejtun">
Kaplica Zbawiciela w Żejtun



</doc>
<doc id="5173562" url="https://pl.wikipedia.org/wiki?curid=5173562" title="Axel Geller">
Axel Geller

Axel Geller (ur. 1 kwietnia 1999) – argentyński tenisista, triumfator juniorskiego Wimbledonu 2017 w grze podwójnej.
Kariera tenisowa.
Podczas swojej kariery wygrał trzy singlowe oraz trzy deblowych turnieje rangi ITF.
W 2017 roku zwyciężył w juniorskim turnieju Wimbledonu w grze podwójnej. Startując w parze z Hsu Yu-hsiou, pokonał w finale Jurija Rodionova i Michaela Vrbenskiego. W tym samym sezonie osiągnął dwa finały juniorskich turniejów wielkoszlemowych w grze pojedynczej: Wimbledonu, w którym przegrał w decydującym meczu z Alejandro Davidovichem Fokiną, oraz US Open, w którym został pokonany przez Wu Yibinga.
W rankingu gry pojedynczej najwyżej był na 539. miejscu (5 sierpnia 2019), a w klasyfikacji gry podwójnej na 622. pozycji (17 lutego 2020).

</doc>
<doc id="5173564" url="https://pl.wikipedia.org/wiki?curid=5173564" title="Niszczyciele typu Vouga">
Niszczyciele typu Vouga

Niszczyciele typu Vouga, określane też jako typ Douro lub Lima – seria siedmiu niszczycieli zbudowanych dla marynarki portugalskiej według projektu brytyjskiego przed II wojną światową. Dwa z nich sprzedano następnie Kolumbii.
Projekt i budowa.
17 lipca 1930 roku minister marynarki Portugalii zatwierdził dziesięcioletni program rozbudowy marynarki wojennej w celu zastąpienia posiadanych przestarzałych okrętów wywodzących się z I wojny światowej. Między innymi, program ten zakładał początkowo budowę sześciu, a następnie siedmiu niszczycieli. Z uwagi na brak doświadczenia w projektowaniu stoczni portugalskich, w poszukiwaniu prototypu zwrócono się do brytyjskiego przemysłu okrętowego, który dostarczał już wcześniej okręty Portugalii i był liderem na świecie w tej dziedzinie. Niszczyciel dla Portugalii zaprojektowała stocznia Yarrow Shipbuilders w Scotstoun (część Glasgow), bazując na swoim niszczycielu „Ambuscade”, powstałym w połowie lat 20. na konkurs dla brytyjskiej marynarki Royal Navy. Ostatecznie Wielka Brytania wybrała jednak jako prototyp swoich standardowych niszczycieli konkurencyjny projekt stoczni Thornycroft. Stocznia Yarrow osiągnęła mimo to pewne sukcesy w promowaniu swojej konstrukcji za granicą, sprzedając projekt Holandii i Portugalii. Budowę dwóch pierwszych niszczycieli, które otrzymały nazwy „Vouga” i „Lima”, zlecono w całości stoczni Yarrow, natomiast budowę trzech dalszych powierzono we współpracy z firmą Yarrow i pod jej nadzorem portugalskiej stoczni państwowej – arsenałowi marynarki w Lizbonie (Arsenal Naval do Lisboa). Siłownie (maszyny i kotły) dla nich dostarczała firma Yarrow, nosiły one też jej dalsze numery budowy.
Stępkę pod budowę pierwszych okrętów „Vouga” i „Lima” położono w stoczni Yarrow w 1931 roku, pod numerami budowy 1624 i 1625, a wodowano je w styczniu i maju 1933 roku. Stępki pod budowę kolejnej pary „Tejo” i „Douro” położono w Lizbonie w 1932 roku, lecz budowano je szybciej i kadłuby wodowano w maju i listopadzie 1933 roku. W 1933 roku położono stępkę pod budowę piątego okrętu „Dão”. W międzyczasie jednak podjęto decyzję o sprzedaży dwóch pierwszych budowanych w Portugalii niszczycieli Kolumbii, która poszukiwała okrętów w związku z wojną z Peru, do czego doszło po ich ukończeniu w 1934 roku. Dlatego w maju 1934 roku rząd Portugalii zdecydował o zamówieniu jeszcze pary okrętów w zamian za sprzedane, które otrzymały takie same nazwy „Tejo” i „Douro”. Wszystkie okręty otrzymały nazwy portugalskich rzek, podobnie jak wcześniejsze niszczyciele tego kraju. Zrezygnowano natomiast z budowy pierwotnie przewidzianych dalszych dwóch niszczycieli dla Portugalii. Typ ten określany jest od pierwszego budowanego i zarazem pierwszego ukończonego okrętu jako "Vouga", jednakże w literaturze spotykane jest też określenie go jako "Douro" lub sporadycznie "Lima".
Okręty.
Dane:
Opis.
Okręty stanowiły niszczyciele średniej wielkości. Ich sylwetka była klasyczna – typowa dla brytyjskich niszczycieli okresu międzywojennego, z uskokiem pokładu dziobowego w ⅓ długości kadłuba, artylerią główną w postaci czterech dział umieszczonych w maskach ochronnych na dziobie i rufie w dwóch poziomach (superpozycji) oraz dwoma lekko pochylonymi kominami. Dziobnica była prosta, lekko wychylona. Od typowych brytyjskich niszczycieli odróżniała je natomiast forma rufy, przejęta z „Ambuscade” – nachylona do przodu zamiast prostopadłej.
Długość całkowita wynosiła 98,45 m (93,57 m między pionami), szerokość 9,45 metra i średnie zanurzenie 3,35 metra. Wysokość metacentryczna wynosiła 4,93 metra. Wyporność standardowa wynosiła 1219 ton, zaś pełna 1563 tony. Po modernizacji wyporność standardowa wzrosła do 1238 ton.
W chwili wejścia do służby etatowa załoga obejmowała 127 osób, natomiast później była zwiększana i w okresie II wojny światowej wynosiła od 163 do 179 osób jako stan normalny i 184 jako pełny. Kolumbijskie okręty miały załogę liczącą 147 osób, a po modernizacji 165 osób (12 oficerów).
Uzbrojenie.
Główne uzbrojenie artyleryjskie stanowiły cztery pojedyncze działa kalibru 120 mm (4,7 cala) Mk. G, o długości lufy L/50 (50 kalibrów), produkcji Vickers–Armstrong, osłonięte maskami ochronnymi. Były to brytyjskie działa eksportowego modelu, o dłuższej lufie i większej donośności od typowych brytyjskich Mk. IX L/45. Rozmieszczone były klasycznie: na pokładzie dziobowym i rufowym oraz nad nimi w superpozycji na nadbudówce dziobowej i rufowej. Zapas amunicji wynosił po 140 pocisków na działo, w dwóch komorach amunicyjnych, na dziobie i rufie. Działa te strzelały amunicją z pociskami o masie 22 kg i ładunkami miotającymi w łuskach (działa typu QF). Masa działa wynosiła 3396 kg (bez maski), a długość lufy 6000 mm. Prędkość wylotowa pocisku wynosiła 915 m/s, a maksymalna donośność 19 500 metrów przy kącie podniesienia lufy 45°.
Broń przeciwlotniczą stanowiły trzy pojedyncze automatyczne działka przeciwlotnicze Vickers kal. 40 mm L/39, z zapasem 1500 pocisków na lufę. Dwa umieszczone były na pokładzie nadbudówki rufowej ("shelter deck") i jedno między kominami. Strzelały pociskami o masie 0,916 kg. Masa działka wynosiła 279 kg, prędkość wylotowa pocisku 610 m/s, maksymalny kąt podniesienia lufy 85°, donośność maksymalna 7160 metrów, a pułap 4300 metrów.
Broń podwodną stanowiło przede wszystkim osiem wyrzutni torpedowych kal. 533 mm (21 cali) w dwóch poczwórnych aparatach w osi pokładu za śródokręciem. Uzbrojenie uzupełniały dwa miotacze bomb głębinowych z zapasem 12 bomb. Okręty również mogły przenosić 20 min morskich. 
Napęd.
Okręty napędzany był przez dwa zespoły turbin parowych Parsonsa o łącznej mocy projektowej 33 000 KM. Składały się z turbin akcyjnych wysokiego ciśnienia oraz dwuprzepływowych turbin reakcyjnych niskiego ciśnienie. Sprzężone z nimi były również turbiny marszowe oraz stopień niskiego ciśnienia. Parę przegrzaną dostarczały trzy wodnorurkowe trójwalczakowe kotły Yarrow o ciśnieniu roboczym 27,2 at. Okręty miały dwa przedziały wodoszczelne kotłowni (dziobowy z dwoma kotłami), za nimi wspólny przedział maszynowni z turbinami, a dalej przedział przekładni redukcyjnych. Turbiny za pomocą przekładni redukcyjnych i wałów napędowych poruszały dwoma trójłopatowymi śrubami. 
Okręty mogły rozwijać prędkość maksymalną 36 węzłów. Na próbach przekraczały prędkość projektową („Vouga” – 36,55 w). Zasięg wynosił 3500 mil morskich przy prędkości 15 węzłów. Zapas paliwa płynnego wynosił 316 ton (według innych danych, od normalnego 296 ton do maksymalnego 345 ton).
Wyposażenie.
Okręty miały jeden reflektor na platformie na śródokręciu oraz dwa reflektory sygnalizacyjne na nadbudówce dziobowej. Wyposażone były m.in. w echosondę, system sygnalizacji podwodnej, żyrokompas i radiostację.
Do kierowania ogniem służyły między innymi dwa dalmierze Vickersa na dachu pomostu – 3-metrowy dla artylerii głównej i 4-metrowy dla artylerii przeciwlotniczej.
Okręty przenosiły dwie łodzie ratunkowe na lewej burcie na śródokręciu i kuter roboczy na prawej burcie, a także dwie tratwy na dachach osłony przeciwpodmuchowej dział.

</doc>
<doc id="5173566" url="https://pl.wikipedia.org/wiki?curid=5173566" title="Guy de Valle Flor">
Guy de Valle Flor

Guy Chaves de Valle Flor (ur. 19 maja 1920 w Pau we Francji) – portugalski strzelec, olimpijczyk i medalista mistrzostw Europy.
Kariera.
Dwukrotny uczestnik igrzysk olimpijskich (IO 1960, IO 1964). Startował wyłącznie w trapie, w którym zajął 15. pozycję w Rzymie i 28. lokatę w Tokio (w zawodach wystąpiło odpowiednio 66 i 51 strzelców).
W 1956 roku zdobył brązowy medal mistrzostw Europy w skeecie. Wielokrotny zwycięzca Pucharu Portugalii w trapie (1958, 1959, 1960, 1963, 1965, 1968).

</doc>
<doc id="5173567" url="https://pl.wikipedia.org/wiki?curid=5173567" title="Niszczyciele typu Douro">
Niszczyciele typu Douro



</doc>
<doc id="5173569" url="https://pl.wikipedia.org/wiki?curid=5173569" title="War of the Colossal Beast">
War of the Colossal Beast

War of the Colossal Beast – amerykański film science fiction z 1958 roku w reżyserii Berta I. Gordona. Bezpośrednia kontynuacja "Zdumiewająco kolosalnego człowieka".
Fabuła.
W Guavos w Meksyku policja prowadzi dochodzenie w sprawie napadów na ciężarówek dostarczających żywność. Jednym z podejrzanych jest młody chłopak Miguel, który leczy się z doznanego szoku.
W Los Angeles Joyce Manning, słysząc o sprawie, kontaktuje się z właścicielem skradzionych ciężarówek – Johnem Swansonem. Towarzyszący jej major Baird pyta się Swansona, czy nie zauważył coś niezwykłego. Joyce wyjaśnia, że za tym może stać jej brat Glenn, który po wystawieniu się na działanie bomby plutonowej urósł do 60 stóp wysokości. Nabiera przekonania, że Glenn ochrzczony przez media jako „Kolosalny człowiek” przeżył upadek i ostrzał artylerii w związku z nieodnalezieniem jego ciała.
Joyce jedzie do Guavos, gdzie chce nawiązać kontakt z Miguelem. Ten majaczy coś o olbrzymie. Przybyli na miejsce dr Carmichael i Baird wraz z Joyce i lokalnym sierżantem policji Murillo analizują miejsce, gdzie znaleziono Miguela. Odkrywają gigantyczny ślad po ludzkiej stopie. W górach szukają dalszych śladów, gdzie znajdują opróżnione ciężarówki Swansona, jak i Kolosalnego człowieka zdeformowanego od ran i zachowującego jak zwierzę.
Następuje akcja schwytania Kolosalnego człowieka, który zażywa pokarm ze środkiem nasennym. Zostaje przewieziony z powrotem do Stanów Zjednoczonych i umieszczony w hangarze wojskowego lotniska. Tam Kolosalny człowiek przypomina swe dawne życie jako Glenn Manning. Uwalnia się z więzów, ale szybko zostaje unieszkodliwiony. Przedstawiciele wojska w rozmowie z burmistrzem wnioskują, że Manning oprócz amnezji może mieć uszkodzenia w mózgu powodujące trwałą psychozę. Podczas testowania pamięci Kolosalnego człowieka, ten ponownie uwalnia się i sieje postrach w Los Angeles. Chce zniszczyć szkolny autobus pełen dzieci, póki Joyce nie przemawia mu do rozsądku. Zdając sobie sprawę z tego, kim się stał i co zrobił, Manning popełnia samobójstwo, porażając się prądem na liniach wysokiego napięcia w pobliżu Obserwatorium Griffitha.

</doc>
<doc id="5173570" url="https://pl.wikipedia.org/wiki?curid=5173570" title="Żerdiewo (rejon fatieżski)">
Żerdiewo (rejon fatieżski)

Żerdiewo () – wieś (ros. деревня, trb. dieriewnia) w zachodniej Rosji, w sielsowiecie baninskim rejonu fatieżskiego w obwodzie kurskim.
Geografia.
Miejscowość położona jest w dorzeczu Rżawca (dopływ Krasawki w dorzeczu Swapy), 8,5 km od centrum administracyjnego sielsowietu (Czermosznoj), 11 km na północny wschód od centrum administracyjnego rejonu (Fatież), 55 km na północny zachód od Kurska, 4 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajduje się 126 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 159 osób.

</doc>
<doc id="5173578" url="https://pl.wikipedia.org/wiki?curid=5173578" title="Wu Yibing">
Wu Yibing

Wu Yibing (; ur. 14 października 1999 w Hangzhou) – chiński tenisista, zwycięzca juniorskiego US Open 2017 w grze pojedynczej oraz podwójnej, reprezentant kraju w rozgrywkach Pucharu Davisa.
Kariera tenisowa.
Podczas swojej kariery wygrał cztery singlowe turnieje cyklu ATP Challenger Tour. Ponadto zwyciężył w dwóch singlowych turniejach rangi ITF.
W 2017 roku zwyciężył w juniorskim US Open w grze pojedynczej, w finale pokonując Axela Gellera. Podczas tego samego turnieju wygrał również rozgrywki deblowe, startując w parze z Hsu Yu-hsiou.
Rok później, podczas igrzysk azjatyckich zdobył srebrny medal w grze pojedynczej. Przegrał wówczas w finale z Denisem Istominem 6:2, 2:6, 6:7(2).
W rankingu gry pojedynczej najwyżej był na 58. miejscu (13 lutego 2023), a w klasyfikacji gry podwójnej na 295. pozycji (23 kwietnia 2018).

</doc>
<doc id="5173580" url="https://pl.wikipedia.org/wiki?curid=5173580" title="Maria Likarz">
Maria Likarz

Maria Likarz (ur. 28 marca 1893 w Przemyślu, zm. 10 listopada 1971 w Rzymie) – projektantka, graficzka, pracownica Wiener Werkstätte.
Życiorys.
W latach 1908–1910 uczęszczała do Szkoły Sztuk Pięknych dla Pań i Dziewcząt w Wiedniu. W latach 1910–1914 studiowała sztukę w wiedeńskiej Szkole Rzemiosła Artystycznego pod kierunkiem Josefa Hoffmanna i Antona Kennera.
W latach 1916–1920 była nauczycielką w Szkole Rzemiosłą w Halle. Była pierwszą kobietą w gronie pedagogicznym, która zbudowała warsztat do obróbki emalii.
W latach 1912–1914 oraz 1920–1931 pracowała jako graficzka w Wiener Werkstätte. Zajmowała się głównie grafiką użytkową. Projektowała pocztówki, reklamy, plakaty, ogłoszenia, ekslibrisy, papier pakowy, papier biurowy i papier marmurowy (maczany). Później poświęciła się ceramice i emalii, a następnie zajęła się modą. Projektowała m.in. akcesoria dla kobiet oraz kartki z propozycjami kobiecych strojów w secesyjnej stylistyce.
Jej prace były wielokrotnie pokazywane na wystawach (np. wystawa mody w 1915, wystawa sztuki w 1920, Targi Niemieckie w Monachium w 1922, wystawa prac współczesnego rękodzieła austriackiego w 1923, Wystawa Sztuki Chrześcijańskiej w 1925/1926, Exposition Internationale des Arts Décoratifs et Industriels Modernes w Grand Palais w Paryżu w 1925, Haga w 1927/1928, wystawa Werkbundu w 1930, Exposition de la Société des Artistes Décorateurs w Grand Palais w Paryżu w 1930).
Tworzyła także dekoracje sceniczne (Stadttheater Halle, 1918) i malowidła ścienne (pokoje rekreacyjne firmy Bernhard Altmann w Wiedniu, 1928; chinoiserie w żółtej sali wiedeńskiego Kaiserbaru). Wraz z Vally Wieselthier zaprojektowała płaskorzeźby dla Oskara Strnada, które były pokazywane na Targach Niemieckich w Monachium w 1922.
Od 1931 samodzielnie pracowała w Wiedniu. W 1938 wraz z mężem, żydowskim lekarzem Richardem Straussem, wyemigrowała na chorwacką wyspę Korčula. Następnie wyjechała do Rzymu. Pracowała tam głównie jako ceramiczka.

</doc>
<doc id="5173581" url="https://pl.wikipedia.org/wiki?curid=5173581" title="Sotnikowo (rejon fatieżski)">
Sotnikowo (rejon fatieżski)

Sotnikowo () – wieś (ros. село, trb. sieło) w zachodniej Rosji, w sielsowiecie baninskim rejonu fatieżskiego w obwodzie kurskim.
Geografia.
Miejscowość położona jest nad Gniłowodczikiem (lewy dopływ Usoży w dorzeczu Swapy), 8 km od centrum administracyjnego sielsowietu (Czermosznoj), 10 km na północny wschód od centrum administracyjnego rejonu (Fatież), 50 km na północny zachód od Kurska, 7 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajdują się 223 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 377 osób.

</doc>
<doc id="5173587" url="https://pl.wikipedia.org/wiki?curid=5173587" title="Szczekatichino">
Szczekatichino

Szczekatichino () – chutor w zachodniej Rosji, w sielsowiecie baninskim rejonu fatieżskiego w obwodzie kurskim.
Geografia.
Miejscowość położona jest nad Gniłowodczikiem (lewy dopływ Usoży w dorzeczu Swapy), 7,5 km od centrum administracyjnego sielsowietu (Czermosznoj), 9 km na północny wschód od centrum administracyjnego rejonu (Fatież), 49 km na północny zachód od Kurska, 7,5 km od drogi magistralnej (federalnego znaczenia) M2 «Krym» (część trasy europejskiej E105).
W chutorze znajduje się 15 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwało 5 osób.

</doc>
<doc id="5173588" url="https://pl.wikipedia.org/wiki?curid=5173588" title="Kaplica Zwiastowania w Balzan">
Kaplica Zwiastowania w Balzan



</doc>
<doc id="5173591" url="https://pl.wikipedia.org/wiki?curid=5173591" title="NF-kB">
NF-kB



</doc>
<doc id="5173592" url="https://pl.wikipedia.org/wiki?curid=5173592" title="Sorokin (obwód kurski)">
Sorokin (obwód kurski)

Sorokin () – chutor w zachodniej Rosji, w sielsowiecie baninskim rejonu fatieżskiego w obwodzie kurskim.
Geografia.
Miejscowość położona jest nad Rżawcem (dopływ Krasawki w dorzeczu Swapy), 5,5 km od centrum administracyjnego sielsowietu (Czermosznoj), 9 km na północ od centrum administracyjnego rejonu (Fatież), 54 km na północny zachód od Kurska, przy drodze magistralnej (federalnego znaczenia) M2 «Krym» (część trasy europejskiej E105).
W chutorze znajdują się 23 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwało 58 osób.

</doc>
<doc id="5173598" url="https://pl.wikipedia.org/wiki?curid=5173598" title="Kaplica Zwiastowania w Victorii (Gozo)">
Kaplica Zwiastowania w Victorii (Gozo)



</doc>
<doc id="5173599" url="https://pl.wikipedia.org/wiki?curid=5173599" title="Newestino (obwód Kyrdżali)">
Newestino (obwód Kyrdżali)

Newestino () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 129 mieszkańców.

</doc>
<doc id="5173601" url="https://pl.wikipedia.org/wiki?curid=5173601" title="Ostrowica (Bułgaria)">
Ostrowica (Bułgaria)

Ostrowica () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 304 mieszkańców.

</doc>
<doc id="5173602" url="https://pl.wikipedia.org/wiki?curid=5173602" title="Ostrowica (obwód Kyrdżali)">
Ostrowica (obwód Kyrdżali)



</doc>
<doc id="5173604" url="https://pl.wikipedia.org/wiki?curid=5173604" title="Ipuć (osiedle)">
Ipuć (osiedle)

Ipuć (; , "Iput´") – osiedle na Białorusi, w obwodzie homelskim, w rejonie homelskim, w sielsowiecie Ułukauje, w pobliżu Ipuci. Od zachodu graniczy z Homlem.
Znajduje tu się stacja kolejowa Ipuć, położona na wschodniej obwodnicy kolejowej Homla.

</doc>
<doc id="5173607" url="https://pl.wikipedia.org/wiki?curid=5173607" title="Rudina (obwód Kyrdżali)">
Rudina (obwód Kyrdżali)

Rudina () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 167 mieszkańców.

</doc>
<doc id="5173608" url="https://pl.wikipedia.org/wiki?curid=5173608" title="Tri mogili (obwód Kyrdżali)">
Tri mogili (obwód Kyrdżali)

Tri mogili () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 327 mieszkańców.

</doc>
<doc id="5173609" url="https://pl.wikipedia.org/wiki?curid=5173609" title="Tri mogili">
Tri mogili



</doc>
<doc id="5173611" url="https://pl.wikipedia.org/wiki?curid=5173611" title="Wisoka">
Wisoka

Wisoka () – wieś w Bułgarii, w obwodzie Kyrdżali, w gminie Kyrdżali. Obecnie już zamieszkiwana przez jednego człowieka.

</doc>
<doc id="5173614" url="https://pl.wikipedia.org/wiki?curid=5173614" title="Najla Bouden">
Najla Bouden

Najla Bouden Romdhane (arab. نجلاء بودن رمضان; ur. 29 czerwca 1958 w Kairuan) – tunezyjska geolożka; od 11 października 2021 premier Tunezji, pierwsza kobieta na tym stanowisku w Tunezji i w całym świecie arabskim.
Życiorys.
Studiowała we Francji, gdzie na École des Mines de Paris uzyskała doktorat z geologii. Skupiła się w nim na sejsmice w Tunezji. Była profesorem w Narodowej Szkole Inżynierów (National Engineering School of Tunis) w Tunis El Manar University. Wydała 2 książki, w tym pracę doktorską.
W 2011 objęła stanowisko dyrektora ds. jakości w tunezyjskim Ministerstwie Szkolnictwa Wyższego i Badań Naukowych. Odpowiadała za badania naukowe i realizację programów we współpracy z Bankiem Światowym.
W 2016 otrzymała tytuł Damy Narodowego Orderu Zasług Tunezji.
W dniu 29 września 2021 w czasie tunezyjskiego kryzysu politycznego prezydent Tunezji Kajs Su'ajjid poprosił ją o sformowanie rządu i przewodniczenia mu. Tym samym Bouden stała się pierwszą kobietą w historii Tunezji i pierwsza w świecie arabskim pełniąca funkcję szefowej rządu. Urząd objęła 11 października 2021. Zgodnie z wolą prezydenta, podczas stanu wyjątkowego w Tunezji parlament podlega jej władzy.

</doc>
<doc id="5173617" url="https://pl.wikipedia.org/wiki?curid=5173617" title="Kirkcudbrightshire">
Kirkcudbrightshire

Kirkcudbrightshire (także Kirkcudbright, East Galloway, Stewartry of Kirkcudbright lub The Stewartry, ) – hrabstwo historyczne w południowo-zachodniej Szkocji, z ośrodkiem administracyjnym w Kirkcudbright. Współcześnie teren hrabstwa znajduje się w granicach jednostki administracyjnej Dumfries and Galloway.
Położone było nad północnym brzegiem zatoki Solway Firth (Morze Irlandzkie). Wybrzeże przeważająco urwiste, rozczłonkowane przez estuaria rzek Nith, Urr, Dee, Fleet i Cree. Większa część hrabstwa położona była na obszarze Wyżyny Południowoszkockiej. Północno-zachodnią część hrabstwa zajmowało pasmo górskie Galloway Hills, w jego obrębie najwyższy szczyt – Merrick (843 m n.p.m.). Krajobraz pofałdowany, poprzecinany licznymi dolinami. Powierzchnia hrabstwa w 1887 roku – 2325 km², w 1951 roku – 2323 km² (3% terytorium Szkocji). Liczba ludności w 1887 roku – 42 127, w 1951 roku – 30 725 (0,6% populacji Szkocji).
Hrabstwo znajdowało się dawniej we władaniu lordów Galloway, posiadających szeroką autonomię. Do XIV wieku zachowało odrębny od reszty Szkocji kodeks prawny. Podporządkowane władzy królewskiej zostało w 1455 roku, w okresie panowania Jakuba II. Reprezentantem władzy królewskiej na terytorium hrabstwa był namiestnik ("steward"), a nie – jak w innych hrabstwach – szeryf, stąd wariantowa nazwa tego hrabstwa to „namiestnictwo” ("The Stewartry").
Głównymi ośrodkami miejskimi były Kirkcudbright, Castle Douglas, Dalbeattie, Gatehouse of Fleet, New Galloway i St John's Town of Dalry. Do głównych gałęzi lokalnej gospodarki należały hodowla bydła, rybołówstwo, wydobycie granitu, przemysł włókienniczy i papierniczy. Do lokalnych zabytków należą ruiny cysterskich klasztorów Dundrennan z XII wieku i Sweetheart z XIII wieku.
Kirkcudbrightshire otoczone było przez hrabstwa Dumfriesshire na wschodzie, Ayrshire na północy i Wigtownshire na zachodzie. Z tym ostatnim tworzy krainę historyczną Galloway. Zlikwidowane w wyniku reformy administracyjnej w 1975 roku, weszło w skład regionu administracyjnego Dumfries and Galloway.

</doc>
<doc id="5173618" url="https://pl.wikipedia.org/wiki?curid=5173618" title="Kirkcudbright (ujednoznacznienie)">
Kirkcudbright (ujednoznacznienie)



</doc>
<doc id="5173619" url="https://pl.wikipedia.org/wiki?curid=5173619" title="West Galloway">
West Galloway



</doc>
<doc id="5173620" url="https://pl.wikipedia.org/wiki?curid=5173620" title="East Galloway">
East Galloway



</doc>
<doc id="5173621" url="https://pl.wikipedia.org/wiki?curid=5173621" title="The Stewartry">
The Stewartry



</doc>
<doc id="5173624" url="https://pl.wikipedia.org/wiki?curid=5173624" title="Katarzyna Budzyńska">
Katarzyna Budzyńska

Katarzyna Budzyńska – polska filozof, doktor habilitowana nauk humanistycznych, specjalizująca się w logice i metodologii nauk. Profesor Wydziału Administracji i Nauk Społecznych Politechniki Warszawskiej.
Życiorys.
W 1998 ukończyła ekonomię w Szkole Głównej Handlowej w Warszawie. Stopień doktora uzyskała w 2002 na podstawie pracy zatytułowanej "Porównanie pojęć argumentacji i dowodzenia na gruncie pragmatyki logicznej" na Wydziale Filozofii Chrześcijańskiej Uniwersytetu Kardynała Stefana Wyszyńskiego przygotowanej pod kierunkiem Edwarda Nieznańskiego, a w 2013 habilitowała się w Instytucie Filozofii i Socjologii Polskiej Akademii Nauk na podstawie rozprawy pt. "The Structure of Persuasive Communication". W 1998 rozpoczęła pracę na Wydziale Filozofii Chrześcijańskiej UKSW, początkowo jako asystentka, a od 2002 do 2012 jako adiunkt. Od 2012 przez 8 lat pracowała w Zakładzie Logiki i Kognitywistyki IFiS PAN, od 2013 obejmując stanowisko profesora nadzwyczajnego. W 2020 została zatrudniona w Zakładzie Filozofii i Etyki w Administracji na Wydziale Administracji i Nauk Społecznych PW na stanowisku profesora uczelni. Ponadto od 2013 pracowała dla University of Dundee, od 2018 do 2020 będąc tam profesorem uczelni, a od 2020 – honorowym profesorem.
W swojej działalności naukowej skupiła się na badaniu perswazji i argumentacji, korzystając z lingwistyki, filozofii oraz sztucznej inteligencji.
Jest współautorką monografii "Dynamika dialogów w ujęciu formalnym" oraz "Strategie retoryczne, techniki komunikacyjno-poznawcze, błędy i sofizmaty", publikuje prace w czasopismach, takich jak „Synthese”, „Argumentation”, „Discourse &amp; Society” czy „Artificial Intelligence”.

</doc>
<doc id="5173625" url="https://pl.wikipedia.org/wiki?curid=5173625" title="Stade 11 Decembre 1961">
Stade 11 Decembre 1961

Stade 11 Decembre 1961 – wielofunkcyjny stadion w Chelghoum Laïd, w Algierii. Obiekt może pomieścić 10 000 widzów. Swoje spotkania rozgrywają na nim piłkarze klubu HB Chelghoum Laïd

</doc>
<doc id="5173626" url="https://pl.wikipedia.org/wiki?curid=5173626" title="Ludwik Sczaniecki">
Ludwik Sczaniecki



</doc>
<doc id="5173628" url="https://pl.wikipedia.org/wiki?curid=5173628" title="Trybska Przełęcz">
Trybska Przełęcz



</doc>
<doc id="5173632" url="https://pl.wikipedia.org/wiki?curid=5173632" title="Josef Spickermann">
Josef Spickermann

Josef Alexander Spickermann, także Józef Spickermann (6 marca 1870 w Błocie, zm. 22 marca 1947 w Lipsku) – działacz mniejszości niemieckiej w Polsce, poseł na Sejm Ustawodawczy, poseł na Sejm II RP I kadencji i senator II kadencji Senatu Rzeczypospolitej Polskiej na Sejm RP.
Życiorys.
Ukończył szkołę w Łodzi w wieku 19 lat, zdając egzamin i uzyskując tytuł mistrza stolarskiego. Od 1909 zajmował się handlem, w 1922 we wsi Błoto prowadził firmę budowlaną, a także zajmował się produkcją mebli. Pełnił funkcję radnego gminy Błoto oraz był członkiem Rady Nadzorczej Banku Spółek Niemieckich w Polsce i Komisji Synodalnej Kościoła Ewangelicko-Augsburskiego.
W wyniku wyborów przeprowadzonych w styczniu 1917, kandydując z listy Zjednoczonych Niemieckich Komitetów Wyborczych, został członkiem Rady Miejskiej m. Łodzi. W 1919 został ponownie wybrany do Rady Miejskiej, w której pełnił funkcję sekretarza. W tym samym roku został posłem Sejmu Ustawodawczego z ramienia Niemieckiego Stronnictwa Ludowego, a następnie w latach 1922–1927 posłem Sejmu I kadencji. W latach 1928–1930 był senatorem Senatu II kadencji. W 1930 został wybrany ponownie do senatu, niemniej zrezygnował ze względu na wewnętrzne ustalenia w ramach Niemieckiego Stowarzyszenia Ludowego w Polsce (którego był członkiem zarządu), ustępując Augustowi Uttcie. Po 1930 wycofał się z polityki.
Po zajęciu Łodzi w 1939 przez wojska niemieckie podpisał volkslistę. Był członkiem Narodowosocjalistycznej Niemieckiej Partii Robotników (NSDAP) od 1944. Do 1945 był starszym cechu stolarzy w Łodzi. W 1945 Spickermannowie wyjechali wraz z wycofującym się niemieckim frontem na tereny późniejszego NRD.
Życie prywatne.
Spickermann miał żonę i dziewięcioro dzieci. Troje zmarło w dzieciństwie, pozostałe zaś – 3 synów i 3 córki – założyły rodziny. Zmarł 22 marca 1947 i został pochowany na (kw. XXIV, grób 579).

</doc>
<doc id="5173642" url="https://pl.wikipedia.org/wiki?curid=5173642" title="Krócieniec urzeźbiony">
Krócieniec urzeźbiony

Krócieniec urzeźbiony ("Rhyncolus sculpturatus") – gatunek chrząszcza z rodziny ryjkowcowatych i podrodziny trzeni. Zamieszkuje Europę i Azję Zachodnią. Zasiedla martwe, butwiejące drewno drzew liściastych i iglastych.
Taksonomia.
Gatunek ten opisany został po raz pierwszy w 1839 roku przez Josepha Waltla.
Morfologia.
Chrząszcz o ciele długości od 3,2 do 4 mm, w zarysie owalnym. Ubarwiony jest czarnobrunatnie z czerwonobrunatnymi odnóżami i czerwonobrunatnymi czułkami o buławkach wyraźnie jaśniejszych niż reszta biczyków. Punktowanie głowy jest grube i gęste. Ryjek jest tak szeroki jak głowa, wyraźnie krótszy niż u nasady szeroki, ku przodowi zwężony, u samca przeciętnie krótszy i grubszy niż u samicy. Oczy są wypukłe słabiej i równomierniej niż u krócieńca wysmukłego. Czułki są przysadziste, o drobnych buławkach i siedmioczłonowej pozostałej części biczyka. Przedplecze może być od niewiele szerszego niż dłuższego do nieco dłuższego niż szerszego, na przedzie jest słabo przewężone. Powierzchnia przedplecza jest grubo i gęsto punktowana; punkty w jego części środkowej są okrągłe i trzykrotnie większe od tych w wydzielonej przewężeniem części przedniej. Tarczka jest widoczna. Pokrywy mają rzędy z punktami mniejszymi niż u krócieńca wysmukłego, a międzyrzędy słabiej wypukłe niż u tego gatunku. Międzyrzędy od czwartego wzwyż mają krawędzie wewnętrzne zaostrzone, a zewnętrzne spłaszczone. Odnóża mają wąskie stopy. Samiec ma wgłębienie u nasady odwłoka.
Ekologia i występowanie.
Owad ten zasiedla lasy iglaste, liściaste i mieszane oraz stare parki i ogrody. Zarówno larwy, jak i postacie dorosłe zasiedlają martwe, butwiejące drewno drzew. Podawane były z brzóz, buków, dębów, lip, olsz, sosen, świerków, topoli osiki i wiązów. Owady dorosłe spotyka się w ciągu całego roku. Rójkę odbywają w maju i czerwcu. Zimują pod korą drzew i w drewnie.
Gatunek zachodniopalearktyczny, w Europie znany z Hiszpanii, Andory, Francji, Holandii, Niemiec, Austrii, Włoch, Danii, Szwecji, Norwegii, Finlandii, Łotwy, Polski, Czech, Słowacji, Chorwacji, Grecji oraz europejskich części Turcji i Rosji. W Skandynawii sięga aż po koło podbiegunowe. Na wschodzie sięga po azjatycką Turcję i zachodnie Zakaukazie.
W Polsce jest gatunkiem rzadszym od krócieńca czarnego i wysmukłego, podawanym z nielicznych i rozproszonych stanowisk, z wielu nienotowanym od XIX wieku. Na „Czerwonej liście gatunków zagrożonych Republiki Czeskiej” umieszczony został ze statusem bliskiego zagrożenia wyginięciem (NT).

</doc>
<doc id="5173643" url="https://pl.wikipedia.org/wiki?curid=5173643" title="Rhyncolus sculpturatus">
Rhyncolus sculpturatus



</doc>
<doc id="5173645" url="https://pl.wikipedia.org/wiki?curid=5173645" title="W Series 2021">
W Series 2021

Sezon 2021 W Series był drugim sezonem tej serii wyścigowej poświęconej wyłącznie dla kobiet, zastępując sezon 2020, który został odwołany ze względu na pandemię COVID-19. Sezon składał się z ośmiu rund po 30 minut. Rozpoczął się 26 czerwca wyścigiem na torze Red Bull Ring w Spielbergu w Austrii, a zakończył 24 października na torze Circuit of the Americas w Austin w Stanach Zjednoczonych. Mistrzostwo obroniła Jamie Chadwick.
Lista startowa.
Wszystkie zawodniczki korzystały z samochodu Tatuus–Alfa Romeo F3 T-318
Zmiany.
Skład kierowców.
Dwanaście najlepszych zawodniczek z sezonu 2019 zakwalifikowały się do sezonu 2020, pozostawiając osiem wolnych miejsc. Do udziału w drugim sezonie zgłosiło się czterdzieści zawodniczek, jednak zaledwie czternaście wzięły udział w teście, który odbył się w dniach 16–18 września 2019 na torze Circuito de Almería w Hiszpanii. Lista osiemnastu kierowców została ogłoszona 17 grudnia 2020, z możliwością ogłoszenia kolejnych w późniejszym terminie. 11 czerwca 2021 zaprezentowano pięć zawodniczek, które miały pełnić rolę kierowców rezerwowych – zostały nimi Gosia Rdest, Naomi Schiff, Caitlin Wood (które ścigały się w sezonie 2019), Abbi Pulling (zdobywczyni miejsc na podium w Brytyjskiej Formule 4) i Tasmin Pepper, która nie mogła wziąć udziału w sezonie, ze względu na ograniczenia w podróżowaniu ze względu na COVID-19.
Mistrzostwa.
W listopadzie 2020 poinformowano, że seria będzie towarzyszyć wyścigom Grand Prix Formuły 1. Hitech GP ogłosiło zaprzestanie zaangażowania w tej serii w sezonie 2021, a ich rolę przejęło Fine Moments. 24 czerwca 2021, władze serii postanowiły podzielić stawkę kierowców na zespoły. Ma to być sezon przejściowy, gdyż FIA wymaga zgłoszenia zespołów na długo przed rozpoczęciem sezonu. Ze względu na umowę dotyczącą towarzyszeniu Formule 1, Hankook początkowo zostało usunięte z roli dostawcy opon, a władze serii rozmawiały „z wieloma dostawcami opon”. 5 maja 2021 potwierdzono dalsze zaangażowanie firmy.
Kalendarz.
W listopadzie 2020 ujawniono, że sezon będzie składał się z ośmiu wyścigów, które będą towarzyszyć wyścigom Formuły 1. Prowizoryczny kalendarz został opublikowany 8 grudnia 2020. Po tym jak władze Formuły 1 wprowadziły modyfikacje w kalendarzu, W Series postanowiło o przeniesieniu pierwszego wyścigu z toru Circuit Paul Ricard na obiekt Red Bull Ring. Przy kolejnych zmianach, kiedy przelożono wyścig o Grand Prix Meksyku, postanowiono o przeniesieniu finałowej rundy na tor Circuit of the Americas.

</doc>
<doc id="5173646" url="https://pl.wikipedia.org/wiki?curid=5173646" title="Hybrydyzacja grążyc">
Hybrydyzacja grążyc

Hybrydyzacja grążyc – zjawisko hybrydyzacji ptaków z plemienia Aythini w rodzinie kaczkowatych (Anatidae). 
Mieszańce międzygatunkowe u kaczkowatych są bardzo rzadkie, zdarzają się częściej u grążyc (plemię Aythini) i gęsi (podrodzina Anserinae) niż u kaczek pływających (plemię Anatini). Mieszaniec ma większe szanse na pojawienie się, gdy jeden z gatunków rodzicielskich jest rzadszy od drugiego. Bariery międzygatunkowe przełamują się, wtedy gdy jeden z osobników rodzicielskich ma do dyspozycji jedynie przedstawicieli innego, podobnego gatunku.
Bibliografia.
Lars Svensson: "Przewodnik Collinsa: Ptaki. Najpełniejszy przewodnik do rozpoznawania ptaków Europy". Warszawa: Wydawnictwo Multico, str. 34 – 35 

</doc>
<doc id="5173661" url="https://pl.wikipedia.org/wiki?curid=5173661" title="Piecki (skały)">
Piecki (skały)

Piecki – skały na Łysinie w Masywie Trzech Koron w Pieninach Właściwych. Są to zbudowane z wapieni żebra i pocięte żlebami ścianki na północnych urwiskach Łysiny. Wznoszą się ponad miejscem, które przez flisaków pienińskich nazywane jest Leniwe. Są to dzikie pienińskie ostępy. Znajdują się poza szlakami turystycznymi w Pienińskim Parku Narodowym, są trudno dostępne i przez ludzi odwiedzane bardzo rzadko.
Nazwa skał wywodzi się od starosłowiańskiego słowa "piec" oznaczającego grotę. Dawniej skały znane też były pod nazwą "Przypiecki". Znajduje się w nich kilka niewielkich jaskiń.
Piecki są jedną z nielicznych ostoi jałowca sabińskiego. Jest tu też liczący około 900 krzewów gaj cisowy. Liczne okazy cisów rosną na trudno dostępnych półkach skalnych. Rejon Łysiny i Facimiecha ma bardzo duże znaczenie przyrodnicze. Skały porastają murawy górskie i kserotermiczne z okrzynem szerokolistnym i chryzantemą Zawadzkiego i lasy urwiskowe. W 2016 r. znaleziono tu dwa gatunki rzadkich mchów podlegających ochronie: grzebieniowiec piórkowaty ("Ctenidium molluscum") i miechera spłaszczona ("Neckera complanata").

</doc>
<doc id="5173666" url="https://pl.wikipedia.org/wiki?curid=5173666" title="Kamienica przy ulicy św. Antoniego 8 we Wrocławiu">
Kamienica przy ulicy św. Antoniego 8 we Wrocławiu

Kamienica przy ulicy św. Antoniego 8 – zabytkowa kamienica przy ulicy św. Antoniego we Wrocławiu.
Opis architektoniczny.
Budynek w obecnej formie został wzniesiony ok. 1700 roku. Był przebudowywany w drugiej połowie XIX wieku oraz w 1905 roku. Budynek narożny, czterokondygnacyjny, pięcioosiowy pokryty dachem kalenicowym. 

</doc>
<doc id="5173667" url="https://pl.wikipedia.org/wiki?curid=5173667" title="Eugeniusz Gabryelski">
Eugeniusz Gabryelski

Eugeniusz Gabryelski (ur. 27 kwietnia 1928 w Sompolnie, zm. 1995 w Opolu) – polski nauczyciel fizyki, doktor nauk humanistycznych. 
Życiorys.
Od najmłodszych lat mieszkał z rodzicami i dwójką rodzeństwa w Kole. W tym mieście ukończył szkołę podstawową, a w 1949 roku zdał maturę w Liceum „Oświata”. Po napisaniu matury został nauczycielem w Szkole Podstawowej w Majdanach, rok później, po tragicznej śmierci ojca, przeniósł się do Szkoły Podstawowej nr 1 w Kole. W 1950 zdał także egzamin w Liceum Pedagogicznych w Rogoźnie, uzyskując dyplom nauczyciela szkół podstawowych.
W 1951 ukończył we Wrocławiu Kurs Przysposobienia Zawodowego Nauczycieli Szkół Średnich w zakresie fizyki i dzięki temu miał prawo do nauczania tego przedmiotu w szkołach ponadpodstawowych. W 1954 ukończył dwuletnie studium zaoczne na Wydziale Matematyczno-Fizycznym Wyższej Szkole Pedagogicznej w Gdańsku. W 1960 roku obronił tytuł magistra fizyki na Wyższej Szkole Pedagogicznej w Opolu. W latach 1963–1964 był stypendystą rządu amerykańskiego i przebywał na uczelniach w USA. W 1974 roku w Instytucie Badań Pedagogicznych został doktorem nauk humanistycznych.
Od 1951 roku uczył w I Liceum Pedagogicznym we Wrocławiu, a od 1952 związał się jednocześnie z Wojewódzkim Ośrodkiem Doskonalenia Kadr Oświatowych w Opolu. W 1954 roku na stałe przeniósł się do Opola i został kierownikiem Sekcji Fizyki tego ośrodka. Od 1958 do 1960 roku był zatrudniony w Wojewódzkim Ognisku Metodycznym i kierował doskonaleniem nauczycieli fizyki. Po likwidacji tej placówki w 1960 objął stanowisko kierownika Sekcji Fizyki w Okręgowym Ośrodku Metodycznym w Opolu. Od 1973 roku pracował w Instytucie Kształcenia Nauczycieli i Badań Oświatowych w Opolu, od 1976 roku jako adiunkt sprawował funkcję kierownika Zakładu Informacji Naukowej.
Był także aktywnym działaczem Stronnictwa Demokratycznego na szczeblu miejskim i wojewódzkim. Został wyróżniony tytułem Zasłużonego Działacza Stronnictwa Demokratycznego.
W 1951 roku zawarł związek małżeński z Marią Gruszecką.
Publikacje.
Był autorem ponad 60 opracowań i 11 prac zwartych. Publikował artykuły m.in. w pismach „Oświata i Wychowanie”, „Nowa Szkoła” czy „Fizyka w Szkole”. W 1970 roku za opracowanie „Sprawdziany z fizyki” zdobył I nagrodę na Ogólnopolskim Konkursie Odczytów Pedagogicznych. Od 1971 współpracował z Ministerstwem Zdrowia i Opieki Społecznej, był autorem i redaktorem m.in. opracowania „Metody testowego sprawdzania wiedzy kandydatów i studentów Akademii Medycznych”.
Wybrane publikacje: 
Odznaczenia.
Został odznaczony następującymi odznaczeniami:

</doc>
<doc id="5173668" url="https://pl.wikipedia.org/wiki?curid=5173668" title="Byczki (ujednoznacznienie)">
Byczki (ujednoznacznienie)

Miejscowości.
Byczki (, ) – nazwa miejscowości w Polsce, na Białorusi i w Rosji
m.in.:

</doc>
<doc id="5173669" url="https://pl.wikipedia.org/wiki?curid=5173669" title="Byczki (sielsowiet baninski)">
Byczki (sielsowiet baninski)

Byczki () – wieś (ros. село, trb. sieło) w zachodniej Rosji, w sielsowiecie baninskim rejonu fatieżskiego w obwodzie kurskim.
Geografia.
Miejscowość położona jest nad Rżawcem (dopływ Krasawki w dorzeczu Swapy), 5 km od centrum administracyjnego sielsowietu (Czermosznoj), 9 km na północny zachód od centrum administracyjnego rejonu (Fatież), 54 km na północny zachód od Kurska, 0,5 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajduje się 110 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 175 osób.

</doc>
<doc id="5173670" url="https://pl.wikipedia.org/wiki?curid=5173670" title="Nikodem Dyzma">
Nikodem Dyzma



</doc>
<doc id="5173673" url="https://pl.wikipedia.org/wiki?curid=5173673" title="Delta Rzeki Perłowej">
Delta Rzeki Perłowej



</doc>
<doc id="5173684" url="https://pl.wikipedia.org/wiki?curid=5173684" title="Kamienica przy ulicy św. Antoniego 12 we Wrocławiu">
Kamienica przy ulicy św. Antoniego 12 we Wrocławiu

Kamienica przy ulicy św. Antoniego 12 – zabytkowa kamienica przy ulicy św. Antoniego we Wrocławiu.
Opis architektoniczny.
Budynek w obecnej formie został wzniesiony ok 1888 roku. W 2011 roku kamienica została wyremontowana. 

</doc>
<doc id="5173686" url="https://pl.wikipedia.org/wiki?curid=5173686" title="Kościół św. Jakuba Apostoła w Błażejewie">
Kościół św. Jakuba Apostoła w Błażejewie

Kościół świętego Jakuba Apostoła w Błażejewie – rzymskokatolicki kościół parafialny należący do parafii pod tym samym wezwaniem (dekanat śremski archidiecezji poznańskiej).
Jest to świątynia wzniesiona w latach 1675–76. Ufundowana została przez księdza Stanisława Grudowicza, pierwszego filipina w Polsce, dla okolicznych mieszkańców, w czasie wyrębu drzewa dla budowanej bazyliki na Świętej Górze. Rozbudowana została w 1778 roku. Wnętrze zostało odrestaurowane w 1872 roku. Kościół został zdewastowany w 1876 roku w czasie kasaty klasztoru. Remontowany był około 1950 roku pod kierunkiem architekta Franciszka Morawskiego. W latach 70. XX wieku świątynia została rozbudowana o zakrystię i w 1980 roku o kruchtę.
Budowla jest drewniana, jednonawowa, wzniesiona została w konstrukcji zrębowej. Świątynia jest orientowana, wybudowana z drewna sosnowego na planie krzyża łacińskiego w stylu barokowym. Dwie kaplice boczne tworzą rodzaj transeptu, zamknięte są prostokątnie i posiadają kalenice równe nawie głównej. Prezbiterium nie jest wyodrębnione z nawy, zamknięte jest prostokątnie, przylega do niego zakrystia. Od frontu nawy jest umieszczona kruchta. Ozdobne barokowe szczyty wieńczą wszystkie ramiona świątyni. Na dachu pokrytym gontem, znajduje się duża czworokątna wieżyczka na sygnaturkę. Zwieńcza ją blaszany (miedziany) barokowy dach hełmowy z latarnią i krzyżem. Wnętrze nakryte jest stropem płaskim obejmującym nawę, kaplice i prezbiterium. Chór muzyczny jest nadwieszony i posiada prostą linię parapetu. Polichromia na stropie została wykonana po 2 wojnie światowej, jej autorkami są Anna i Zofia Pawłowskie. Tematyką polichromii są wizerunki z życia Chrystusa. Wyposażenie wnętrza reprezentuje styl ludowy. Cenny ołtarz główny – w stylu późnorenesansowym pochodzi z 1 połowy XVII wieku. Ołtarze w kaplicach powstały pod koniec XVII wieku. Kropielnica została wydrążona w kamieniu. Współczesne stacje Drogi Krzyżowej zostały namalowane na szkle.

</doc>
<doc id="5173687" url="https://pl.wikipedia.org/wiki?curid=5173687" title="Pałacyk Rutkowskich w Krakowie">
Pałacyk Rutkowskich w Krakowie



</doc>
<doc id="5173690" url="https://pl.wikipedia.org/wiki?curid=5173690" title="Stanisław Zdanowicz">
Stanisław Zdanowicz



</doc>
<doc id="5173692" url="https://pl.wikipedia.org/wiki?curid=5173692" title="Mosjasz (imię)">
Mosjasz (imię)

Mosjasz (deseret 𐐣𐐄𐐝𐐌𐐂, 𐐣𐐃𐐝𐐌𐐂) – imię męskie występujące w wyznaniach należących do ruchu świętych w dniach ostatnich (mormonów).
Pochodzenie.
Pochodzi z Księgi Mormona, jednego z pism świętych przynależnych do kanonu tej tradycji religijnej. Nosiły je w tym tekście dwie postacie. Pierwszą z nich był neficki prorok wybrany na króla nad ludem w Zarahemli. Drugą natomiast był wnuk poprzedniego, syn króla Benjamina.
Perspektywa historyczna.
Pojawia się w źródłach historycznych już w początkach mormonizmu. Nosił je jeden z synów Parleya P. Pratta i Phoebe Elizabeth Soper (Sopher). Dziecko to, urodzone 26 lutego 1850 już w Salt Lake City zmarło zaledwie miesiąc później. Nazwano tak również najstarszego syna Leviego Warda Hancocka i Clarissy Reed, Mosiaha Lymana (1834-1907).
Występowanie i obecność w mormońskiej kulturze.
Jako imię specyficznie mormońskie znalazło odbicie w kulturze Kościoła, z którego wierzeń wyrosło. Artykuł na łamach pisma „Friend” z maja 1994 wskazuje choćby, że imię zaczerpnięte z Księgi Mormona może być powodem do dumy oraz wywierać pozytywny wpływ na życie duchowe noszącego je człowieka. Podobną tematykę porusza numer tego samego pisma z lutego 1995.
Międzynarodowa ekspansja mormonizmu przyczyniła się do pojawienia się imienia Mosjasz również poza granicami Stanów Zjednoczonych. Występuje chociażby wśród nowozelandzkich Maorysów (w zapisie Mohia). Imię to nosi również brazylijski gimnastyk sportowy Mosiah Rodrigues, nazwany w ten sposób przez swoją głęboko religijną matkę.

</doc>
<doc id="5173694" url="https://pl.wikipedia.org/wiki?curid=5173694" title="MobiFone">
MobiFone

MobiFone (Vietnam Mobile Telecom Services Company) – wietnamski operator telefonii komórkowej z siedzibą w Hanoi. Przedsiębiorstwo zostało założone w 1993 roku.
Jest najstarszym dostawcą usług telefonii komórkowej w Wietnamie.
Operator ma 4,7 mln abonentów i jest jednym z głównych dostawców telefonii komórkowej w kraju.

</doc>
<doc id="5173695" url="https://pl.wikipedia.org/wiki?curid=5173695" title="Viettel">
Viettel

Viettel – wietnamski dostawca usług telekomunikacyjnych z siedzibą w Hanoi. Przedsiębiorstwo zostało założone w 1989 roku.
Jest właścicielem największej sieci telefonii 3G w Wietnamie.

</doc>
<doc id="5173699" url="https://pl.wikipedia.org/wiki?curid=5173699" title="Liczba ludności wiejskiej w Polsce">
Liczba ludności wiejskiej w Polsce

Liczba ludności wiejskiej w Polsce – informuje o liczbie osób mieszkających na obszarach wiejskich. Obszary wiejskie definiuje się jako tereny położone poza obrębem miast.
Dane scharakteryzowano w formie ilościowej w poszczególnych latach i w procentach w stosunku do ogółu ludności kraju. Liczba ludności wiejskiej obejmuje ludność typowo rolniczą, związaną z gospodarstwami rolnymi oraz ludność pozarolniczą osiedloną na obszarach wiejskich.
Główny Urzędu Statystyczny definiuje ludność wiejską jako osoby zamieszkujące w miejscowościach nie posiadających urzędowych praw miejskich i na obszarach, które nie posiadają statusu miasta.
Liczba ludności wiejskiej w okresie międzywojennym.
Według Małego Rocznika Statystycznego z 1938 r. liczba ludności przedstawiała się następująco (w dawnych granicach):
Liczba ludności wiejskiej po II wojnie światowej.
Liczba ludności wiejskiej według roczników statystycznych GUS przedstawiała się następująco:
Liczba ludności wiejskiej po transformacji ustrojowej z 1989 r..
Po transformacji systemowej z 1989 r. liczba ludności wiejskiej przedstawiała się następująco:

</doc>
<doc id="5173700" url="https://pl.wikipedia.org/wiki?curid=5173700" title="T-Mobile Czech Republic">
T-Mobile Czech Republic

T-Mobile Czech Republic a.s. – czeski operator telefonii komórkowej.
Przedsiębiorstwo zostało założone w 1996 roku, wówczas jako RadioMobil. W tym samym roku powstała również sieć GSM Paegas. W 2002 r. przeprowadzono rebranding i operator zaczął funkcjonować pod nazwą T-Mobile.

</doc>
<doc id="5173701" url="https://pl.wikipedia.org/wiki?curid=5173701" title="Kościół Najświętszego Serca Pana Jezusa w Jastrzębiu-Zdroju">
Kościół Najświętszego Serca Pana Jezusa w Jastrzębiu-Zdroju

Kościół pod wezwaniem Najświętszego Serca Pana Jezusa w Jastrzębiu-Zdroju – wybudowany w 1891 roku jako sanatorium dla dzieci katolickich. Dość szybko do uzdrowiska przybyły siostry Boromeuszki by opiekować się dziećmi, które przekształciły obiekt w Zakład Najświętszej Marii Panny, przy którym urządzono też kaplicę. Kilka lat później dobudowano dwa skrzydła budynku (ten kształt zachowany jest do dziś), urządzono jadalnię i łaźnie.
Po II wojnie budynki przejął zarząd PCK. Dzięki determinacji mieszkańców i kuracjuszy udało się doprowadzić do powstania kościoła. W 1951 roku w starym Zakładzie Marii uroczyście poświęcono nowy kościół pw. Najświętszego Serca Pana Jezusa (poświęcony 10 czerwca 1951 r.), nowszą zaś część przekazano parafii jako plebanię.

</doc>
<doc id="5173703" url="https://pl.wikipedia.org/wiki?curid=5173703" title="T-Mobile Česko">
T-Mobile Česko



</doc>
<doc id="5173704" url="https://pl.wikipedia.org/wiki?curid=5173704" title="Zespół klasztorny Sióstr Boromeuszek i kościół NSPJ w Jastrzębiu-Zdroju">
Zespół klasztorny Sióstr Boromeuszek i kościół NSPJ w Jastrzębiu-Zdroju



</doc>
<doc id="5173705" url="https://pl.wikipedia.org/wiki?curid=5173705" title="European and North American Railway">
European and North American Railway

European and North American Railway – transatlantycki system komunikacyjny opracowany i promowany w drugiej i trzeciej ćwierci XIX wieku przez Johna Alfreda Poora, docelowo mający połączyć Wielką Brytanię i Stany Zjednoczone wiązanym systemem wodno-lądowym (żegluga parowa przez Ocean Atlantycki, przeprawy promowej przez Zatokę Świętego Wawrzyńca oraz trasy kolejowe Dublin–Galway w Irlandii, w poprzek Nowej Fundlandii i od Cape Breton przez Nowy Brunszwik do amerykańskiego stanu Maine).
Projekt. Początki prac (do 1853).
Pierwotne założenia, krystalizujące się od połowy lat 40. XX wieku, ponadpaństwowego systemu komunikacyjnego odwołującego się do wspólnoty anglosaskiej zostały zaprezentowane przez amerykańskiego przedsiębiorcę kolejowego ze stanu Maine Johna Alfreda Poora na kongresie, którego ten ostatni był organizatorem, zwołanym do Portland w lipcu 1850 i obejmowały budowę nadbrzeżnej linii kolejowej od okolic Auburn (Danville Junction) przez Nowy Brunszwik i Nową Szkocję do portu na wyspie Cape Breton, a następnie parowcami Cunarda i Collinsa przez Ocean Atlantycki, w końcu przez Irlandię z Galway do Dublina linią kolejową Midland Railway, mający stanowić przeciwwagę dla promowanej przez Wielką Brytanię Intercolonial Railway. Badania terenowe na obszarze Nowego Brunszwiku związane z tym przedsięwzięciem prowadził już od 1847 mierniczy John Wilkinson – w 1848 zachodni odcinek z Saint John do portu Shediac, a w 1850 wschodni, z Saint John do przygranicznego Calais w stanie Maine. W wyniku kongresu doszło do zawiązania przedsiębiorstwa European and North American Company, które miało urzeczywistnić powstanie szybkiego połączenia Nowej Anglii z Londynem (konsultowanego zarówno z władzami Stanów Zjednoczonych, jak i Wielkiej Brytanii, oboma zainteresowanymi szczególnie kwestią przesyłek pocztowych), ale ze względu na rozbieżne oczekiwania i interesy polityczne poszczególnych terytoriów (Maine, Nowy Brunszwik, Nowa Szkocja) nie zaistniał jednorodny projekt i sposób finansowania tego przedsięwzięcia.
Za sprawą obecnych w Portland, a rekrutujących się głównie z nowobrunszwickiego Saint John, polityków i przedsiębiorców (Edward Barron Chandler, John Hamilton Gray, Robert Jardine) zawiązane zostało tam wkrótce potem przedsiębiorstwo o równobrzmiącej z amerykańskim nazwie, które rozpoczęło pod kierownictwem Jardine’a przygotowania do budowy szerokotorowej linii kolejowej (rozstaw 5′6″ – 1656 cm) od granicy ze Stanami Zjednoczonymi do wschodniego wybrzeża Nowego Brunszwiku przechodzącej przez to miasto (będąc istotnym czynnikiem rozwoju ekonomicznego tegoż oraz ułatwiając osiąganie profitów z funkcji tranzytowej), koncentrując się w pierwszej kolejności na kluczowym odcinku zachodnim od Saint John do nadmorskiego Shediac, którego budową zajęło się brytyjskie przedsiębiorstwo inżynieryjne Peto, Brassey, Betts, Jackson, and Company (negocjacje z nim prowadził i zamknął podpisaniem trójstronnej umowy 29 września 1852 Chandler).
W Halifaksie, stolicy Nowej Szkocji, odbyło się 24 sierpnia 1850 publiczne spotkanie, na którym poparto projekt budowy takiego systemu transportowego (wspierany również przez sekretarza prowincji Josepha Howe’a) i opracowano rezolucję adresowaną do zastępcy gubernatora na Nową Szkocję Johna Harveya, również pozytywnie nastawionego do tego pomysłu. Budowa odcinków sieci w Nowej Szkocji (pomimo początkowego wsparcia ze strony tamtejszego przywódcy konserwatystów Jamesa Williama Johnstona, również obecnego na portlandzkim kongresie czy wspierającego w 1851 Sydney jako nowoszkockiego krańca linii Johna Bourinota z hrabstwa Cape Breton) wpierw wobec sprzeciwu Howe’a, który obstawał za budową kolei ze środków państwowych (by nie została przejęta przez kapitał amerykański), a następnie od 1854 także ze względu na wycofanie się ze względów ekonomicznych ze wspierania tej inicjatywy przez Johnstona (negocjującego do tego czasu z przedstawicielem brytyjskich przedsiębiorstw inżynieryjnych Williamem Jacksonem warunki budowy, a jeszcze w 1853 po utracie większości w zgromadzeniu legislacyjnym przez liberałów forsującego budowę linii kolejowej ze środków prywatnych). W 1854 z inicjatywy Howe’a rozpoczęto prace przygotowawcze nad finansowanym przez prowincję projektem kolejowym w układzie Y łączącym Halifax z Windsorem i z Truro (Nova Scotia Railway).
Również po stronie amerykańskiej (w stanie Maine) budowy odcinków sieci, choć w 1853 Poor został prezesem European and North American Railway, ze względu na niewystarczające środki finansowe oraz zaangażowanie strony brytyjskiej w konkurencyjny projekt Intercolonial Railway, nie rozpoczęto.
Linia z Saint John do Shediac.
Budowa (1853–1860).
Uroczysta inauguracja budowy nastąpiła 14 września 1853 w Saint John (choć prace trwały już od poprzedzającego miesiąca) i byli na niej obecni orędownicy projektu także spoza Nowego Brunszwiku: Johnston i Jackson, ale właściwe prace rozpoczęto w zasadzie dopiero w 1854. Roboty budowlane (nadzorowane pod kierunkiem ówczesnego prezesa European and North American Railway Jardine’a) były realizowane w tempie satysfakcjonującym do zimy 1854/1855 (wykonano ok. 45 km linii), później jednak nastąpił zastój ze względu na problemy z wywiązywaniem się z umowy (z powodów finansowych) przez brytyjskich wykonawców, którzy ostatecznie w 1856 zostali przejęci przez władze Nowego Brunszwiku, a sam projekt stał się budową finansowaną ze środków publicznych (o co zabiegał w 1855 w Londynie – początkowo niechętny temu projektowi – premier Nowego Brunszwiku Charles Fisher przy wsparciu urodzonego w Szkocji członka nowobrunszwickiego zgromadzenia legislacyjnego Johna Robertsona). W 1856 na stanowisko głównego inżyniera kolei w Nowym Brunszwiku, nadzorującego budowę linii (ponownie wznowionej w czerwcu tego roku) został mianowany Alexander Luders Light i choć przejściowe (1856–1857) rządy konserwatywne (Graya i Roberta Duncana Wilmota) spowodowały chwilowe wstrzymanie robót, to powrót do władzy liberałów (pod przewodem Samuela Leonarda Tilleya, będącego gorącym orędownikiem budowy) i mianowanie na głównego komisarza kolei Nowego Brunszwiku Jardine’a, spowodowało, że w 1857 oddano do ruchu pierwsze fragmenty trasy: 17 marca blisko pięciokilometrowy odcinek Saint John–Moose Path, a 19 sierpnia liczący 30 km odcinek Shediac (Pointe-du-Chêne)–Moncton. Sukcesywnie oddawano do użytku w latach następnych kolejne fragmenty linii (która docelowo osiągnęła niemal 175 km długości): 1 czerwca 1858 ponaddziewięciokilometrowego odcinka Moose Path–Rothesay, w 1859 – najpierw 8 czerwca liczącego nieco ponad 21 km odcinka Rothesay–Hampton, a 10 października liczącego prawie 35 km odcinka Hampton–Sussex, w końcu 18 lipca 1860 (faktycznie 8 sierpnia) ostatniego, brakującego, liczącego ok. 73 km odcinka Sussex–Moncton. Pomimo to w tym czasie trzykrotnie ze względu na jej koszt (postępujące zadłużenie Nowego Brunszwiku) oraz możliwe nieprawidłowości w finansowaniu i doborze kadr (zarzucane bezpośrednio Tilleyowi) budowa była przedmiotem badań ze strony komisji zgromadzenia legislacyjnego (każdorazowo pod przewodnictwem konserwatysty Graya): w 1858 – dopatrzono się pewnych niewielkich nieprawidłowości, w 1859 – wobec artykułowanych ataków w kierunku Jardine’a złożył on dymisję ze stanowiska głównego komisarza kolei (sam raport końcowy, podobnie jak i komisji z 1858 – pomimo odrębnego zdania mniejszości – oceniał przedsięwzięcie pozytywnie), która jednak nie została przyjęta przez Tilleya, co stało się powodem powołania (na wniosek konserwatystów, pomimo sprzeciwu Graya, który dodatnio oceniał proces budowy) trzeciej komisji (w 1860). Już oddaną trasą przejechał w tym roku pociąg odbywającego podróż po Ameryce Północnej księcia Walii Alberta Edwarda (na jego cześć nazwano jedną z lokomotyw parowych obsługujących tę linię), korzystającego wówczas ze specjalnie zbudowanego na tę okazję szesnastokołowego wagonu.
Eksploatacja.
System kolei zarządzany był początkowo, podobnie jak w sąsiedniej Nowej Szkocji, przez właściciela, którym były władze prowincji.
Całkowita długość linii kolejowej (z Saint John do Shediac) wynosiła prawie 175 km i była to pierwotnie linia kolejowa szerokotorowa o rozstawie szyn 5′6″ (1656 cm), najpewniej pod wpływem kolei kanadyjskich. W czerwcu 1875 szyny na całej długości linii przekuto na rozstaw standardowy (4′8½″).
Linia była obsługiwana (według stanu na grudzień 1860) przez tabor, spośród którego wiadomo jedynie o lokomotywach parowych o układzie osi 4-4-0-0 w liczbie 13, w tym 8 produkcji amerykańskiej – 6 wyprodukowanych w bostońskich zakładach H. Hinckleya (dwóch od 1854 – o numerach 535 „Hercules” i 536 „Samson” – o średnicy kół napędowych wynoszącej 5 ft oraz średnicy cylindra wynoszącej 17″ i skoku 20″; jednej od 1857 ważącej 21 t – „Kennebecassis”; trzech – „Petitcodiac”, „Scadouc”, „Anagance” – od 1858), po jednej w zakładach w Portland (od 1854 – o numerze 64 „Saint John” – średnica kół napędowych: 4½ ft; średnica cylindra: 12″; skok cylindra: 18″) i zakładach w Springfield (od 1859 – „Sussex”) – i 5 wyprodukowanych w zakładach Fleminga i Humberta w Saint John (jednej od 1858 o numerze 1 – „Loostauk”; czterech o osiach napędowych łączonych zewnętrznie, średnicy kół napędowych wynoszącej 5½ ft, średnicy cylindra wynoszącej 15″ i skoku 22″ oraz wadze 35 t, w tym dwóch od 1859 – o numerach 2 „Ossekeag” i 3 „Apohaqui”, i dwóch od 1860 – o numerach 4 „Prince of Wales” i 5 „Norton”).
Przedsięwzięcie z powodu niedostatku funduszy ostatecznie ograniczone zostało do oddanej do użytku w 1860 linii kolejowej w Nowym Brunszwiku z Saint John do Shediac (w 1857 udostępniono fragment z Shediac do Moncton).
Linia z Saint John do Vanceboro ("Western Extension").
Grupa postępowych przedsiębiorców i polityków z Saint John (pod przewodnictwem Tilleya) korzystając ze wsparcia politycznego, jakiego udzieliła im ludność z wybrzeża Zatoki Świętego Wawrzyńca, dążyła do przedłużenia istniejącej linii Saint John–Shediac w kierunku amerykańskiej granicy, co pozostawało w opozycji do lansowanej przez władze brytyjskie idei (omijającej Saint John) Intercolonial Railway, postrzeganej jako przedsięwzięcie o znaczeniu imperialnym, a nie lokalnym, i promującej z jednej strony będący miasta ekonomicznym konkurentem nowoszkocki Halifax, z drugiej ignorującej powiązania ekonomiczne Nowego Brunszwiku z amerykańskimi północnymi ośrodkami nadatlantyckimi. Jako zalety budowy linii z Saint John w kierunku granicy jej zwolennicy wysuwali argumenty tak ekonomiczne (wzrost ruchu na już oddanym fragmencie w kierunku wybrzeża, przejęcie handlu z rejonu górnego biegu Saint John), jak i czysto komunikacyjne (połączenie z biegnącą wzdłuż zachodniej granicy prowincji Saint Andrews and Woodstock Railway, a tym samym i z Kanadą i ze Stanami Zjednoczonymi), tym samym stanowiąc alternatywę dla nadmorskiego szlaku Intercolonial Railway.

</doc>
<doc id="5173709" url="https://pl.wikipedia.org/wiki?curid=5173709" title="Kościół Miłosierdzia Bożego w Konstantynowie Łódzkim">
Kościół Miłosierdzia Bożego w Konstantynowie Łódzkim

Kościół Miłosierdzia Bożego w Konstantynowie Łódzkim – jeden z czterech rzymskokatolickich kościołów parafialnych w mieście Konstantynów Łódzki, w powiecie pabianickim, w województwie łódzkim. Należy do dekanatu konstantynowskiego archidiecezji łódzkiej.
Jest to najmłodsza świątynia parafialna Konstantynowa. Jej budowa rozpoczęła się w dniu 15 września 1987 roku według projektu architekta Mirosława Rybaka. Budowla jest jednonawowa, wzniesiona została na planie prostokąta, na którego przedłużeniu jest umieszczone prezbiterium. Po bokach prezbiterium znajdują się nisze, które są efektem załamania płaskiego muru fasady zachodniej. Podobnie została załamana ściana fasady wschodniej, czyli wejściowej. Wewnątrz kościoła nad wejściem znajduje się poprzeczna część – chór. Świątynia pod względem architektonicznym, dzięki prostocie układu i odpowiednim proporcjom, tworzy pełną spokoju formę. Do centralnej świątyni są dobudowane ściany dwóch kaplic: z lewej św. Faustyny, natomiast z prawej kaplica pogrzebowa. Budowla została poświęcona w dniu 18 kwietnia 1993 roku przez abpa Władysława Ziółka.

</doc>
<doc id="5173714" url="https://pl.wikipedia.org/wiki?curid=5173714" title="Gorki (sielsowiet baninski)">
Gorki (sielsowiet baninski)

Gorki () – wieś (ros. село, trb. sieło) w zachodniej Rosji, w sielsowiecie baninskim rejonu fatieżskiego w obwodzie kurskim.
Geografia.
Miejscowość położona jest nad Rżawcem (dopływ Krasawki w dorzeczu Swapy), 2,5 km od centrum administracyjnego sielsowietu (Czermosznoj), 8 km na północ od centrum administracyjnego rejonu (Fatież), 54 km na północny zachód od Kurska, 2 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajdują się 52 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 75 osób.

</doc>
<doc id="5173717" url="https://pl.wikipedia.org/wiki?curid=5173717" title="Tōru Horie">
Tōru Horie

Tōru Horie (ur. 18 maja 1999) – japoński tenisista, finalista juniorskiego US Open 2017 w grze podwójnej.
Kariera tenisowa.
W 2017 roku, startując w parze z Yutą Shimizu dotarł do finału juniorskiego US Open w grze podwójnej. W decydującym meczu japoński debel przegrał z Hsu Yu-hsiou oraz Wu Yibingiem. 

</doc>
<doc id="5173718" url="https://pl.wikipedia.org/wiki?curid=5173718" title="Toru Horie">
Toru Horie



</doc>
<doc id="5173723" url="https://pl.wikipedia.org/wiki?curid=5173723" title="Yuta Shimizu">
Yuta Shimizu

Yuta Shimizu (ur. 9 czerwca 1999) – japoński tenisista, finalista juniorskiego US Open 2017 w grze podwójnej, reprezentant kraju w rozgrywkach Pucharu Davisa.
Kariera tenisowa.
Podczas swojej kariery wygrał osiem singlowych oraz sześć deblowych turniejów rangi ITF. 
W 2017 roku, startując w parze z Tōru Horie dotarł do finału juniorskiego US Open w grze podwójnej. W decydującym meczu japoński debel przegrał z Hsu Yu-hsiou oraz Wu Yibingiem. 
W rankingu gry pojedynczej najwyżej był na 313. miejscu (2 marca 2020), a w klasyfikacji gry podwójnej na 370. pozycji (3 grudnia 2018). 

</doc>
<doc id="5173726" url="https://pl.wikipedia.org/wiki?curid=5173726" title="Bracia Dalcz i S-ka">
Bracia Dalcz i S-ka

Bracia Dalcz i S-ka – dwutomowa powieść Tadeusza Dołęgi-Mostowicza z 1933 roku.
Fabuła.
Dwaj bracia stryjeczni – Krzysztof i Paweł Dalczowie – rywalizują o zarządzanie rodzinnym przedsiębiorstwem. Krzysztof to wykształcony inżynier, subtelny i uczciwy w interesach. Paweł jest zaś przebiegły i nieuczciwy, lecz jego wpływy w spółce są coraz większe.

</doc>
<doc id="5173729" url="https://pl.wikipedia.org/wiki?curid=5173729" title="Muzalewka (obwód kurski)">
Muzalewka (obwód kurski)

Muzalewka () – wieś (ros. село, trb. sieło) w zachodniej Rosji, w sielsowiecie baninskim rejonu fatieżskiego w obwodzie kurskim.
Geografia.
Miejscowość położona jest w dorzeczu Rżawca (dopływ Krasawki w dorzeczu Swapy), 6 km od centrum administracyjnego sielsowietu (Czermosznoj), 9 km na północny wschód od centrum administracyjnego rejonu (Fatież), 54 km na północny zachód od Kurska, 2,5 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajduje się 38 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 46 osób.

</doc>
<doc id="5173731" url="https://pl.wikipedia.org/wiki?curid=5173731" title="Sotir Kuneshka">
Sotir Kuneshka

Sotir Kuneshka (ur. 15 lipca 1912 we wsi Bobosztica niedaleko Korczy, zm. 1991) – albański fizyk, profesor na Uniwersytecie Tirańskim.
Życiorys.
W roku 1935 ukończył naukę w liceum w Korczy. Mimo bardzo dobrych wyników w nauce, nie otrzymał stypendium potrzebnego do kontynuowania studiów, jednak jego ojciec, mimo nie najlepszej sytuacji finansowej, wysłał go na studia do Paryża. Kuneshka zapisał się tam na Wydział Nauki Uniwersytetu Paryskiego, który ukończył po trzech latach. Ze względu na jego sukcesy w nauce we Francji, albańskie Ministerstwo Edukacji przyznało mu pół stypendium, polepszając jego sytuację ekonomiczną.
Służba wojskowa we włoskiej armii.
W latach 1937-1940 został nauczycielem fizyki i chemii w liceum w Korczy. Musiał porzucić pracę, ponieważ nie odbył służby wojskowej. Został wysłany do szkoły artylerii w Pesaro, którą ukończył w stopniu podporucznika. Mimo jego próśb, nie zezwolono mu na powrót do będącej w tym czasie protektoratem, Albanii. 
Porzucenie służby wojskowej i działalność od 1944 roku.
Na początku 1944 roku porzucił służbę wojskową i przedostał się do Bari, by przygotować się na powrót do Albanii. W Bari zarabiał na życie, udzielając korepetycji. Tak było do października 1944, kiedy to albańscy partyzanci przetransportowali go do Albanii.
Pod koniec 1944 roku wznowiono działalność liceum w Korczy. Tam Sotir Kuneshka objął stanowisko wicedyrektora, które obejmował do lutego 1945. Został wtedy powołany do Ministerstwa Oświaty, gdzie jego zadaniem było m.in. przywrócenie systemu edukacji w Albanii. W 1948 został profesorem fizyki na nowo otwartym Instytucie Pedagogicznego w Tiranie (otwarcie tej szkoły oznaczało początek kształtowania się szkolnictwa wyższego w Albanii), gdzie już rok później został dyrektorem i tę funkcję pełnił do 1957 roku. Przeszedł wtedy do Uniwersytetu Tirańskiego, gdzie powierzono mu funkcję dziekana Wydziału Nauk Przyrodniczych. Rok później zrezygnował z tej funkcji i przeszedł na kierownictwo Wydziału Fizyki, gdzie pracował do 1982 roku.
W 1986 roku przeszedł na emeryturę.
Upamiętnienia.
W 1999 roku został pośmiertnie nagrodzony tytułem Honorowego Obywatela Miasta Korcza.

</doc>
<doc id="5173733" url="https://pl.wikipedia.org/wiki?curid=5173733" title="Służewiec-Prototypy">
Służewiec-Prototypy

Służewiec-Prototypy (inne nazwy: Osiedle Prototypów lub Służewiec Osiedle Awaryjne) – osiedle w dzielnicy Mokotów w Warszawie.
Położenie.
Osiedle Służewiec-Prototypy położone jest na stołecznym Mokotowie, w zachodniej części obszaru Miejskiego Systemu Informacji Służew. Obejmuje 66-hektarowy teren położony między aleją Lotników, ulicą Zygmunta Modzelewskiego, ulicą Bokserską i ulicą Obrzeżną. Jego centralną osią dzielącą na dwie części jest ulica Wincentego Rzymowskiego (wcześniejsza nazwa robocza: Nowowołoska). Przez jego obszar przebiegają także m.in. ulice Jadźwingów, Gotarda i Orzycka. Osiedle znajduje się na obszarze Służewca Południowego, jednostki niższego rzędu w dzielnicy Mokotów.
Historia i charakterystyka.
Osiedle zostało zbudowane w latach 1960–1965. Jego generalnymi projektantami byli Jerzy Skrzypczak, Urszula Ciborowska, Aleksander Łyczewski i Zdzisław Łuszczyński z Biura Projektów Typowych i Studiów Budownictwa Miejskiego z siedzibą przy ul. Wierzbowej 9. Za projekt komunikacji odpowiadał Bohun Zwoliński, a zieleni Barbara Tucholska. Wśród architektów zaangażowanych w projektowanie osiedla byli także m.in. Irena Solarska i Włodzimierz Minnich. Zaplanowano ponad 122 tys. m² powierzchni użytkowej mieszkalnej dla ok. 17–20 tysięcy mieszkańców, a także usługi jak: szkoły, przedszkola, żłobki i sklepy. Kubatura zabudowy wyniosła blisko 1 mln m³. Do jego realizacji Minister Budownictwa i Przemysłu Materiałów Budowlanych utworzył specjalne, nowe przedsiębiorstwo.
Osiedle z założenia miało być miejscem testowania różnych rozwiązań architektonicznych i funkcjonalnych w technologii wielkopłytowej. Było pierwszym i największym tego typu ośrodkiem w Polsce. Budowa różnych typów budynków i ich obserwacja w czasie wznoszenia oraz eksploatacji miała pozwolić na ulepszenie nowych projektów, porównanie obecnych i uniknięcie błędów, które byłyby kosztowne przy większej skali budowania powtarzalnych osiedli.
Projekt generalny osiedla wyznaczył ogólne ramy urbanistyczne, ciągi pieszo-komunikacyjne, dominanty wysokościowe, czy układ terenów zielonych, ale poszczególne mikrozespoły mieszkaniowe zostały zaprojektowane indywidualnie przez różne zespoły architektów. Umiejscowienie osiedla związane było z potrzebami mieszkaniowymi robotników powstałymi w związku z rozbudową położonego na zachód Służewca Przemysłowego. Zaprojektowano je tak, by można było w łatwy sposób dotrzeć do pracy pieszo.
W ramach osiedla projektowana była siatka ulic na bazie założonych w miejskiej koncepcji ogólnej ciągów komunikacyjnych do 24 listopada 1961 r. roboczo funkcjonujących pod nazwami „Nowo-Wołoska” (ulica Wincentego Rzymowskiego), „Nowo-Bokserska” (ulica Gotarda) i „Al. Niepodległości–bis” (ulica Zygmunta Modzelewskiego), tego dnia nadano też nazwy ulicom w pobliżu ulicy Obrzeżnej i Bokserskiej: Piotra Gruszczyńskiego, Jadźwingów, Bartłomieja i Bogunki (wcześniej określane jako „Projektowana” – odpowiednio od I do IV), a uchwałą z 16 maja 1963 r. także ulicy Kolady (wcześniej określanej jako „Dojazd Nr 22”). Uchwałą z 29 grudnia 1965 r. otrzymały nazwy ulice: Orzycka oraz (zlokalizowane w jej oraz alei Lotników pobliżu) Bełdan, Niegocińska, Śniardwy, Tuchlińska, Wiartel i Wydmińska.
Od 4 lipca 1967 r. osiedle przynależało do rejonu urbanistycznego Służew, po wprowadzeniu Miejskiego Systemu Informacji 4 października 1996 r. również znajduje się w obszarze Służew.
Jedną z testowanych technologii był system WUF, czyli Warszawska Uniwersalna Forma. Umożliwiała ona budowę z powtarzalnych elementów budynków od jednorodzinnych aż po 13-kondygnacyjne, a dostępne kategorie mieszkań obejmowały zakres od M2 do M7. Za projekt budynków-prototypów w tej technologii, które zlokalizowano w północno-zachodniej części osiedla, odpowiadali: Andrzej Bielobradek, Jan Drużyński, Tadeusz Stefański, Witold Wojczyński, Zbigniew Pawłowski, Władysław Sieradzki i Jerzy Zoller. Na potrzeby budowy zespołu powstała tymczasowa poligonowa wytwórnia powtarzalnych elementów budowlanych o mocach produkcyjnych pozwalających na wznoszenie ok. 1300 mieszkań rocznie. Doświadczenia zdobyte podczas projektowania i budowy zespołu mieszkaniowego zostały potem wykorzystane podczas pracy nad osiedlem Skarpa Puławska.
Drugim systemem, w którym powstały prototypowe bloki mieszkalne był WPP (Warszawski Poligon Przenośny).
Jeden z budynków, przy ul. Rzymowskiego 47, wybudowany w technologii WUF, został na początku XXI wieku nadbudowany o cztery kondygnacje.
Architektura osiedla reprezentuje modernizm i wyróżnia się oryginalnością na tle ówczesnego polskiego budownictwa mieszkaniowego zarówno formą (szklane luksfery na wszystkich kondygnacjach nadawały budynkom lekkości za dnia aby beton nie dominował na ich fasadach, a nocą stanowiły ich iluminację, czego nie stosowano w ówczesnym budownictwie; niektóre budynki ustawiono też na rzadko stosowanych antropomorficznych słupach zwanych pilotis aby nadać im lekkości i stworzyć podcienia, wszystkie bloki mieszkalne otrzymały czarno-białą kolorystykę aby uniknąć typowej szarości betonu) jak i funkcją (widne kuchnie i balkony były rzadkością i często rezygnowano z nich na innych osiedlach).

</doc>
<doc id="5173734" url="https://pl.wikipedia.org/wiki?curid=5173734" title="1-je Banino">
1-je Banino

1-je Banino () – wieś (ros. село, trb. sieło) w zachodniej Rosji, w sielsowiecie baninskim rejonu fatieżskiego w obwodzie kurskim.
Geografia.
Miejscowość położona jest nad Gniłowodczikiem (lewy dopływ Usoży w dorzeczu Swapy), 5 km od centrum administracyjnego sielsowietu (Czermosznoj), 4,5 km na północny wschód od centrum administracyjnego rejonu (Fatież), 37 km na północny zachód od Kurska, 6 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajduje się 95 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwały 164 osoby.

</doc>
<doc id="5173735" url="https://pl.wikipedia.org/wiki?curid=5173735" title="Trzecia płeć (powieść)">
Trzecia płeć (powieść)

Trzecia płeć – powieść Tadeusza Dołęgi-Mostowicza z 1934 roku. Wcześniej od lipca 1933 roku powieść drukowała w odcinkach gazeta "Nowiny Codzienne".
Treść.
Anna Leszczowa, prawniczka z Poznania, żona bezrobotnego utracjusza, przybywa do Warszawy w poszukiwaniu pracy. Zostaje kierowniczką w agencji turystycznej "Mundus". Ze spokojem znosi upokorzenia, jakich nieustannie doświadcza w pracy, pamiętając, że jest jedyną żywicielką rodziny, że walczy o lepszy los dla swojej córeczki. Osamotniona, zdecydowana na rozwód ze zdradzającym ją mężem, szuka wsparcia u swoich krewniaczek – feministek, poznaje też nadzwyczaj inteligentnego i wrażliwego mężczyznę, który wydaje się być uosobieniem jej ideału męskości.

</doc>
<doc id="5173739" url="https://pl.wikipedia.org/wiki?curid=5173739" title="Markiszy">
Markiszy



</doc>
<doc id="5173740" url="https://pl.wikipedia.org/wiki?curid=5173740" title="Służewiec Osiedle Awaryjne">
Służewiec Osiedle Awaryjne



</doc>
<doc id="5173742" url="https://pl.wikipedia.org/wiki?curid=5173742" title="Osiedle Awaryjne">
Osiedle Awaryjne

Zobacz też:

</doc>
<doc id="5173743" url="https://pl.wikipedia.org/wiki?curid=5173743" title="Osiedle Prototypów">
Osiedle Prototypów



</doc>
<doc id="5173750" url="https://pl.wikipedia.org/wiki?curid=5173750" title="2-je Banino">
2-je Banino

2-je Banino () – wieś (ros. село, trb. sieło) w zachodniej Rosji, w sielsowiecie baninskim rejonu fatieżskiego w obwodzie kurskim.
Geografia.
Miejscowość położona jest nad Gniłowodczikiem (lewy dopływ Usoży w dorzeczu Swapy), 6 km od centrum administracyjnego sielsowietu (Czermosznoj), 6,5 km na północny wschód od centrum administracyjnego rejonu (Fatież), 47 km na północny zachód od Kurska, 6,5 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajdują się 43 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 78 osób.

</doc>
<doc id="5173764" url="https://pl.wikipedia.org/wiki?curid=5173764" title="Świat pani Malinowskiej">
Świat pani Malinowskiej

Świat pani Malinowskiej – powieść Tadeusza Dołęgi-Mostowicza z 1934 roku.
Fabuła.
Piękna i wytworna kobieta, Bogna Jezierska, wychodzi za mąż za przystojnego, lecz niezbyt zdolnego urzędnika Ewarysta Malinowskiego. Dzięki pozycji żony Malinowski szybko awansuje, co staje się początkiem zmian w jego charakterze i zachowaniu. Pani Malinowska wspiera męża i toleruje jego wybryki, jednak do czasu.

</doc>
<doc id="5173766" url="https://pl.wikipedia.org/wiki?curid=5173766" title="Wacław Dudek (oficer Polskich Sił Zbrojnych)">
Wacław Dudek (oficer Polskich Sił Zbrojnych)



</doc>
<doc id="5173769" url="https://pl.wikipedia.org/wiki?curid=5173769" title="Combi">
Combi



</doc>
<doc id="5173771" url="https://pl.wikipedia.org/wiki?curid=5173771" title="Mołotyczi">
Mołotyczi

Mołotyczi () – wieś (ros. село, trb. sieło) w zachodniej Rosji, centrum administracyjne sielsowietu mołotyczewskiego w rejonie fatieżskim (obwód kurski).
Geografia.
Miejscowość położona jest nad ruczajem Mołotyczi (lewy dopływ Swapy), 18 km na północny wschód od centrum administracyjnego rejonu (Fatież), 58 km na północny zachód od Kurska, 8 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajdują się ulice: Antonowka, Centr, Chutor, Gora i Nizowka.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwały 442 osoby.

</doc>
<doc id="5173776" url="https://pl.wikipedia.org/wiki?curid=5173776" title="Ich dziecko">
Ich dziecko

Ich dziecko – powieść Tadeusza Dołęgi-Mostowicza z 1937 roku.
Fabuła.
Justyn i Marek to przyjaciele, których połączyła wspólna walka w wojnie polsko-bolszewickiej. Przyjaźń wystawiona jest jednak na próbę, gdy w ich życiu pojawia się Monika, o której względy zabiegają obaj.

</doc>
<doc id="5173779" url="https://pl.wikipedia.org/wiki?curid=5173779" title="Złota Maska (powieść)">
Złota Maska (powieść)

Złota Maska – powieść obyczajowa Tadeusza Dołęgi-Mostowicza z 1935 roku, pierwsza część dylogii o Magdzie Nieczajównej, której kontynuacją są "Wysokie Progi". 
Na podstawie książki powstał w 1939 roku film o tym samym tytule.
Treść.
Osiemnastoletnia Magda, córki Antoniego Nieczaja, właściciela sklepu rzeźnickiego z warszawskiego Powiśla, marzy o „lepszym życiu” artystki. W tajemnicy przed ojcem korzysta ze szkoły tańca Iwony Karnickiej, wspierana przez siostrę Adelę i narzeczonego Biesiadowskiego. Pewnego dnia korzysta z okazji rozpoczęcia pracy w warszawskim teatrze rewiowym "Złota Maska". Aby to osiągnąć decyduje się na opuszczenie domu, zerwanie kontaktów z ojcem i niekochanym narzeczonym. 
Rozpoczyna karierę artystki, co jednak wiąże się z ciężką pracą, upokarzającą biedą, umiejętnością odnalezienia się wśród intryg zakulisowych oraz rozczarowujących romansów. W wyniku rywalizacji między teatrami, Magda zostaje wylansowana na nową "gwiazdę", co przynosi jej popularność. Jednak wówczas "Złota Maska" z powodu kryzysu znajdzie się na skraju bankructwa. Wówczas z pomocą przychodzą księgowe umiejętności Magdy, których nauczyła się w sklepie ojca, a także jej znajomości. Osiągnięta dużym kosztem emocjonalnym kariera jest daleka od marzeń Magdy i nie zapewnia jej stabilizacji finansowej.
Pierwowzór.
Pierwowzorem właścicielki szkoły tańca Iwony Karnickiej jest Tacjanna Wysocka, a zespół jej tancerek "Iwonki" wzorowany jest na zespole "Tacjann' girls", potocznie zwany "Tacjankami". Teatr "Złota Maska" wzorowany zaś był na warszawskich teatrach rewiowych Qui Pro Quo i Morskie Oko.

</doc>
<doc id="5173782" url="https://pl.wikipedia.org/wiki?curid=5173782" title="Dzięcioł czerwonobrody">
Dzięcioł czerwonobrody

Dzięcioł czerwonobrody ("Celeus loricatus") – gatunek średniej wielkości ptaka z rodziny dzięciołowatych (Picidae), występujący w północno-zachodniej Ameryce Południowej i Ameryce Centralnej. W Czerwonej księdze gatunków zagrożonych IUCN klasyfikowany jest jako gatunek najmniejszej troski (LC, "Least Concern").
Systematyka.
Pierwszego naukowego opisu gatunku – na podstawie holotypu pochodzącego z Peru – dokonał niemiecki przyrodnik Ludwig Reichenbach w 1854 roku, nadając mu nazwę "Meiglyptes loricatus". Obecnie gatunek ten umieszczany jest w rodzaju "Celeus". Wyróżnia się cztery podgatunki:
Ptaki z środkowej części doliny rzeki Magdalena w Kolumbii opisano jako podgatunek "degener", ale nie jest on uznawany jako zbyt podobny do "innotatus".
Morfologia.
Niewielki dzięcioł o spiczastym dziobie koloru szarawego do żółtawego, z lekko zakrzywioną górną szczęką. Tęczówki czerwone, wokół oka naga, szara skóra. Nogi silne, szare. Pióra głowy tworzą charakterystyczny czub. Głowa prawie cała w kolorze cynamonowym z czarnymi plamkami na czole. U samic trochę ciemniejsza, przechodząca w jasnobrązową i w bardziej jednolitej kolorystyce, u samców podbródek i gardło w kolorze czerwonym. Reszta upierzenia nie wykazuje znaczącego dymorfizmu płciowego. Grzbiet i skrzydła w intensywnym rdzawym kolorze z niewielkimi czarnymi prążkami, kuper rdzawy. Górna część piersi także rdzawa, dolna część piersi, brzuch i boki białopłowe w wyraźne czarne prążki. Ogon dosyć długi w ciemnoszaro-białawe pasy. Długość ciała 19–23 cm, masa ciała 74–83 g.
Zasięg występowania.
Dzięcioł czerwonobrody występuje na nizinach i pogórzach w pasie od południowo-wschodniej Nikaragui do południowo-zachodniej części Ekwadoru. Choć jako miejsce typowe wskazano Peru, ptak ten tam nie występuje. Zamieszkuje tereny od poziomu morza do 760 m n.p.m. w Kostaryce i Panamie, 1500 m n.p.m. w Kolumbii i 800 m n.p.m. w Ekwadorze. Jest gatunkiem osiadłym.
Poszczególne podgatunki występują:
Ekologia.
Jego głównym habitatem są nizinne i górskie wilgotne lasy, rzadziej suche. Pojawia się również na skrajach lasów, w półotwartych obszarach w sąsiedztwie lasów, a także w starych lasach wtórnych. Żeruje na pniach i gałęziach, głównie w koronach drzew i ich pobliżu, ale także w niższych partiach. Żeruje pojedynczo lub w parach, tylko sporadycznie w niewielkich stadach mieszanych. Odżywia się głównie mrówkami i termitami, ale także niektórymi owocami.
Rozmnażanie.
Okres lęgowy trwa od marca do maja w Kostaryce i od stycznia do kwietnia w Kolumbii. Gniazduje w dziuplach, które wykuwa w starych drzewach o miękkim drewnie na wysokości od 6 do 9 m. Nie są znane szczegóły dotyczące lęgów, inkubacji i dojrzewania piskląt.
Status i ochrona.
W Czerwonej księdze gatunków zagrożonych IUCN dzięcioł czerwonobrody jest klasyfikowany jako gatunek najmniejszej troski (LC, "Least Concern") od 2004 roku. Liczebność populacji jest szacowana od 50 do 500 tysięcy dorosłych osobników; gatunek ten opisywany jest jako rzadki, choć lokalnie może być dość pospolity. Zasięg jego występowania według szacunków organizacji BirdLife International obejmuje około 1,21 mln km². Trend liczebności populacji uznawany jest za spadkowy ze względu na utratę siedlisk.

</doc>
<doc id="5173784" url="https://pl.wikipedia.org/wiki?curid=5173784" title="Kamienica przy ulicy św. Antoniego 16 we Wrocławiu">
Kamienica przy ulicy św. Antoniego 16 we Wrocławiu

Kamienica przy ulicy św. Antoniego 16 – zabytkowa kamienica przy ulicy św. Antoniego we Wrocławiu.
Opis architektoniczny.
Czterokondygnacyjny, ośmioosiowy budynek w obecnej formie został wzniesiony w 1905 roku. W 1860 roku w kamienicy znajdowała się Szkoła Przemysłowa dla Ubogich Dziewcząt Żydowskich.

</doc>
<doc id="5173787" url="https://pl.wikipedia.org/wiki?curid=5173787" title="Wysokie Progi">
Wysokie Progi

Wysokie Progi – powieść obyczajowa Tadeusza Dołęgi-Mostowicza z 1935 roku, druga część dylogii o Magdzie Nieczajównej, kontynuacja powieści "Złota Maska." 
Na podstawie obu książek powstał w 1939 roku film "Złota Maska."
Treść.
Dalsze losy Magdy Nieczajówny, aktorki warszawskich teatrzyków rewiowych. Korzystając z okazji Magda wybiera się na kurs turystyczny po Europie statkiem "Sarmatia", gdzie poznaje ziemianina Ksawerego Runickiego, właściciela majątku Wysokie Progi. Wspólna wyprawa zbliża oboje i Magda zakochuje się w młodym arystokracie. Po zakończeniu podróży okazuje się jednak, że majątek Runickich ma zostać wkrótce zlicytowany z powodu długów. Magda zachęca Ksawerego do pracy nad uratowaniem rodzinnego dziedzictwa i przyjmuje jego oświadczyny. 
Wkrótce rozpoczyna nowe życie jako pani Runicka, co jednak spotyka się z brakiem akceptacji mieszkańców majątku, a zwłaszcza jej teściowej, pani Aldony. Jednak dzięki ciężkiej pracy, uporządkowaniu finansów, znajomościom Magdy z Warszawy, a przede wszystkim jej umiętnościom prowadzenia rachunków, Wysokie Progi pozostają w rękach rodziny. Magda zyskuje szacunek służby i męża, jednak nadal jest traktowana z góry przez towarzystwo, a zwłaszcza dawne kochanki Ksawerego. Z czasem pojawiają się też problemy w małżeństwie, ponieważ Ksawery powraca do próżniaczego stylu życia. Szansą na uratowanie związku wydają się narodziny syna, Tomasza. Sprawy jednak nadal się komplikują..

</doc>
<doc id="5173790" url="https://pl.wikipedia.org/wiki?curid=5173790" title="Prymatolog">
Prymatolog



</doc>
<doc id="5173796" url="https://pl.wikipedia.org/wiki?curid=5173796" title="Al Schwimmer">
Al Schwimmer

Al Schwimmer (właśc. Adolph William Schwimmer, hebr. אדולף ויליאם שְוִוימֶר, ur. 10 czerwca 1917 w Nowym Jorku, zm. 10 czerwca 2011 w Tel Awiwie) – amerykański inżynier lotnictwa i pilot wojskowy żydowskiego pochodzenia. Od 1948 roku zaangażowany w pomoc Haganie, a także zdobywanie i przemyt uzbrojenia dla Sił Powietrznych Izraela. Założyciel Israeli Aircraft Industries (początkowo jako Bedek Aviation Company). Laureat Nagrody Izraela z 2006 roku za całokształt życia i zasługi dla społeczeństwa.
Życiorys.
Młodość.
Urodził się 10 czerwca 1917 roku w Nowym Jorku w rodzinie imigrantów z Węgier Johna i Cipory Schwimmerów. Była to rodzina określana mianem "masorti", czyli nie do końca świecka, ale też nieortodoksyjna religijnie. Rodzice Ala nie byli także zagorzałymi syjonistami. Przed rozpoczęciem nauki przeniósł się z rodziną do Bridgeport w Connecticut. Wraz z rozpoczęciem się wielkiego kryzysu podjął pracę, aby pomóc ojcu utrzymywać rodzinę. Zajmował się sprzedażą gazet na pobliskim lotnisku. Zajęcie to sprawiło, że zainteresował się lotnictwem. Ze względu na ciężką sytuację rodzinną nie podjął studiów z inżynierii lotniczej. Zapisał się na kilka eksternistycznych kursów, które dały mu stopień inżyniera i uprawnienia mechanika. W 1933 roku, kiedy do władzy w Niemczech doszedł Adolf Hitler, Schwimmer skrócił swoje imię z Adolph do Al.
II wojna światowa.
W 1939 roku przeniósł się do Nashville, gdzie podjął pracę w fabryce samolotów. Montował tam tłoki w silnikach. W tym samym roku zdobył licencję pilota cywilnego. Rok później wyjechał do Burbank i znalazł zatrudnienie w fabryce Lockheed. Następnie pracował dla Trans World Airlines. Po dołączeniu Stanów Zjednoczonych do II wojny światowej, TWA zostało zmilitaryzowane, a pracownicy otrzymali przydział do US Air Force w ramach Dowództwa Transportu Lotniczego. W ramach swojej służby zajmował się transportem żołnierzy i sprzętu wojskowego. Odbywał także loty do Pakistanu, Indii, Chin. W trakcie wojny był w obozie KL Bergen-Belsen oraz widział dokumentację z oswobodzenia obozu KL Auschwitz-Birkenau, co uświadomiło mu sytuację Żydów podczas wojny. Służbę w wojsku zakończył w stopniu porucznika.
Działalność po zakończeniu wojny.
W 1947 roku wrócił do pracy w TWA. Pracował między innymi w Palestynie i Casablance oraz wykonywał loty między miastami Nowy Jork–Paryż–Madryt. W tym czasie poznał Szlomo Szamira i Jehudę Araziego, członków Hagany, którzy zajmowali się rekrutowaniem pilotów żydowskiego pochodzenia i szukali źródeł zaopatrzenia dla przyszłych żydowskich sił powietrznych. W związku z przeżyciami, jakie wywołały w nim doniesienia o Zagładzie postanowił zaoferować swoją pomoc Szamirowi i Azariemu. Jego oferta nie została zaakceptowana od razu. Jednak w 1948 roku postanowiono skorzystać z jego usług i poproszono go o pomoc w tworzeniu żydowskich sił powietrznych. Schwimmer postanowił przystać na propozycję, pomimo że była ona sprzeczna z amerykańskim prawem, które zabraniało amerykańskim obywatelom sprzedaży uzbrojenia do państw toczących wojnę bez zgody rządu. Zebrał grupę pilotów pochodzenia żydowskiego i pod pretekstem budowy handlowej floty powietrznej Panamy rozpoczął skup samolotów z demobilu. Korzystał przy tym z przywileju przysługującego weteranom, który pozwalał na zakup sprzętu wojskowego po niższych cenach. Zakupione maszyny były transportowane do hangaru w okolicach Los Angeles, gdzie je naprawiano, a następnie rozbierano na części i pakowano do transportu do Włoch. Tam, na opuszczonym lotnisku, Hagana gromadziła je przed wylotem do Palestyny. Szacuje się, że w 1948 roku jego grupie udało się przeszmuglować do Izraela około 30 maszyn. W tym samym roku przystąpił do programu "Machal" jako mechanik lotniczy i instruktor.
W 1949 roku powrócił do Stanów Zjednoczonych, a rok później został aresztowany i oskarżony o łamanie swoją działalnością przepisów "U.S. Neutrality Act". Został pozbawiony praw publicznych, przywilejów weterana oraz nałożono na niego karę grzywny w wysokości 10 000 dolarów. Nie otrzymał jednak kary pozbawienia wolności. Grzywna została zapłacona z pieniędzy Agencji Żydowskiej.
Po zakończeniu procesu kontakt ze Schwimmerem nawiązał Szimon Peres. Namówił go do dalszego werbowania lotników i szmuglu uzbrojenia. W tym celu Schwimmer założył firmę przykrywkę International Airways. Jej biuro mieściło się w fabryce Lockheed w Burbank. Pierwszą wspólną operacją Peresa i Schwimmera było sprowadzenie do Izraela 26 samolotów P-51 "Mustang". Rząd Stanów Zjednoczonych nie zgodził się ich sprzedać Izraelowi i sprzedał je na złom. Zostały one pozyskane przez Schwimmera, jego grupa w Burbank sprawdziła ich sprawność, rozłożyła na części i wysłała do Izraela jako sprzęt chłodniczy. Przed 1951 rokiem Schwimmer podjął się wysłania do Izraela samolotów "de Havilland Mosquito". Do Izraela trafiały one na dwa sposoby: rozebrane na części lub leciały na miejsce z kilkoma przystankami. Podczas jednego z lotów nad Nową Funlandią zaginął jeden z samolotów. W akcję poszukiwawczą zaangażowali się Schwimmer i Peres, ale nie odnaleźli ciała pilota. W 1951 roku premier Dawid Ben Gurion osobiście poprosił Schwimmera o powrót do Izraela i pomoc w przemyśle lotniczym.
Po emigracji do Izraela.
W 1953 roku założył w Lod państwowe przedsiębiorstwo Bedek Aviation Company. Mimo obietnic Ben Guriona, że przedsiębiorstwo będzie działać jak amerykańskie korporacje i nie będzie uwikłane w politykę państwa, rzeczywistość okazała się inna. Schwimmer spotykał się z opozycją części środowisk rządowych, które nie akceptowały pomysłu produkcji przez Izrael własnych samolotów. Początkowo Bedek zajmowało się renowacją samolotów Spitfire i Mosquito dla Sił Powietrznych Izraela. Z czasem zajęło się produkcją części, a od 1959 roku również uzbrojenia.
Schwimmerowi przypisuje się namówienie do współpracy szwajcarskiego inżyniera Alfreda Frauenknechta. Miał on pozyskać we Francji plany samolotu Dassault Mirage III i przekazać je Izraelowi. Na ich podstawie IAI zbudowała takie konstrukcje jak "Neszer" i "Kfir". Schwimmer zaangażowany był także w rozwój projektu samolotu "Lawi" i pocisku "Gabriel".
W 1978 roku, po 25 latach sprawowania funkcji prezesa Bedek a później IAI, przeszedł na emeryturę, prawdopodobnie ze względu na konflikt interesów, w jaki popadł z Mosze Dajanem i Ezerem Weizmanem. Na emeryturze zainwestował w badania nad lekiem, który, jak wierzył, będzie w stanie pokonać raka. Był doradcą premiera ds. technologii i przemysłu. Zajmował się także rozwijaniem relacji Izraela z Iranem szacha Rezy Pahlawiego i RPA w okresie "apartheidu". W przypadku Iranu Izraelczycy chcieli zaangażować się w rozwój jego przemysłu lotniczego, ale plany te porzucono po rewolucji. Po rewolucji w Iranie Schwimmer wraz z oficerem Mosadu próbowali przekonać Cyrusa Rezę Pahlawiego do obalenia Ajatollaha Chomeiniego. Chcieli stworzyć program szkoleń dla wygnanych irańskich wojskowych. W tym celu powołali spółkę, która za saudyjskie pieniądze kupowałaby broń z Izraela dla sił wrogich Chomeiniemu. Pomysł zyskał nawet akceptację ówczesnego ministra obrony Ariela Szarona. Planowi sprzeciwił się jednak premier Menachem Begin i szef Mosadu .
Od 1984 roku zaangażowany był w przygotowania do sprzedaży broni Iranowi, która znana później była pod nazwą „Irangate”. Schwimmer zajmował się organizowaniem transportu lotniczego dla przeciwpancernych pocisków BGM-71 TOW i pocisków ziemia-powietrze MIM-23 "Hawk".
W 2001 roku został ułaskawiony przez Billa Clintona. Co ciekawe, nastąpiło to nie na wniosek samego Schwimmera, ale rodziny jego znajomego Hanka Greenspuna.
W 2006 roku otrzymał Nagrodę Izraela za całokształt życia i zasługi dla społeczeństwa izraelskiego.
Zmarł w Tel Awiwie 10 czerwca 2011 roku.
Nagrody i tytuły honorowe.
W swoim życiu Schwimmer otrzymał:

</doc>
<doc id="5173798" url="https://pl.wikipedia.org/wiki?curid=5173798" title="Historia Żydów w Ostrowi Mazowieckiej">
Historia Żydów w Ostrowi Mazowieckiej

Historia Żydów w Ostrowi Mazowieckiej rozpoczęła się ok. 1434 roku po podniesieniu osady Ostrovia do rangi miasta z woli księcia mazowieckiego Bolesława IV. Rozkwit kultury żydowskiej w mieście nastąpił w II poł. XIX wieku.
Pojawienie się Żydów w mieście.
W związku z otrzymaniem od księcia mazowieckiego Bolesława IV w 1434 roku praw miejskich Ostrovia stała się celem dla wędrownych kupców żydowskich. Jednak nie osiedlali się w mieście. W tym okresie duchowieństwo i szlachta starała się o zakaz osiedlania się Żydom na Mazowszu. Ostrów, wzorując się na dekrecie księcia warszawskiego Janusza z 1525 roku, zabraniającym niekatolikom, mieszkać w Warszawie oraz trudnić się handlem i rzemiosłem, wprowadziła takie prawo u siebie. Z tego powodu Żydom na stałe udało się osiedlić w mieście dopiero w XVIII wieku.
Żydzi, którzy osiedlali się w powiecie ostrowskim, początkowo trudnili się rolnictwem. Stopniowo ich ziemie przejmowali chłopi, a Żydzi przenosili się do osad i miast, gdzie zajmowali się rzemiosłem i handlem. W 1765 roku w Ostrowi w 15 domach mieszkało 20 rodzin żydowskich płacących podatki. W okolicznych wsiach dodatkowo mieszkało 45 Żydów. W 1792 roku miasto liczyło 867 mieszkańców, w tym 135 Żydów. Żydzi utrzymywali się z handlu, rzemiosła i dzierżawy. Żydzi mieszkający w Ostrowi i okolicach przybyli z centralnej Polski i Litwy. Narodził się specyficzny dialekt jidysz, łączący charakterystyczne elementy polskie i litewskie.
Pomimo formalnego zakazu osiedlania się Żydów w Ostrowi, w 1808 roku mieszkało tu 328 Żydów. Stanowili 34% ogółu mieszkańców. W XIX wieku liczba Żydów w Ostrowi systematycznie rosła. Spowodowane było polityką Królestwa Kongresowego. Chodziło o to, by znacznie zmniejszyć liczbę Żydów na wsi. W 1827 roku w mieście było 809 Żydów; w 1857 roku stanowili już większość (ponad 2 tys. mieszkańców – 61% populacji). Zajmowali się wówczas głównie handlem detalicznym i obnośnym, krawiectwem, transportem. Kilka zamożnych rodzin żydowskich trudniło się handlem zbożem i drewnem. W 1897 roku na 10 471 mieszkańców 5660 było Żydami.
Od 1850 roku w mieście funkcjonowała jesziwa. W 1858 roku z inicjatywy Abrahama Grosmana i Zeleka Bengelsdorffa, członków dozoru bożniczego, powstała łaźnia żydowska.
W drugiej połowie XIX wieku wybuchł spór pomiędzy litwakami a silnymi w Ostrowi chasydami. W sporze po stronie chasydów uczestniczył cadyk Gerszon Hanoch z Radzynia, który ostatecznie zastąpił litwackiego rabina Dawida Szlomo Margoliota. W mieście działał również słynny cadyk Bencjon Rabinowicz, urodzony w 1840 roku w Warszawie.
Wśród rabinów sprawujących urząd pod koniec XIX wieku byli między innymi wybitny i znany uczony rabin Dowid Szlomo Margolis i rabin Jehuda Lejb Gordon.
Mieszkańcy miasta wzięli udział w powstaniu styczniowym. Wśród nich byli również Żydzi. Wiadomo o Herszko Frajdzie oraz o Berko Muzykancie. Berko Muzykant za dostarczanie powstańcom odzieży i obuwia dostał karę chłosty. Po upadku powstania władze carskie umiejscowiły w Ostrowi i Komorowie garnizony wojskowe. Zyskała na tym okoliczna ludność, w tym także Żydzi, uzyskując znaczne dochody za dostawy towarów dla oddziałów rosyjskich stacjonujących w mieście w latach 1865–1918. Kolejnym źródłem dochodów była kolej i zlokalizowanie stacji w mieście.
Na początku XX wieku w mieście rozwinął się przemysł drzewny. Działały dwa duże tartaki jeden należał do Zelmana Józefa Nutkiewicza, a drugi do rodziny Hirszela Tejtla. Funkcjonowały młyny parowe i browar.
Po odzyskaniu niepodległości.
W 1921 r. w mieście było 6812 Żydów na 13 425 mieszkańców. 5398 zadeklarowało narodowość żydowską. W 1922 roku do miasta została przeniesiona z pobliskiej Ostrołęki znacząca jesziwa, Beis Josef. Jej ostatnim dyrektorem był Jakób Kret, który przeżył wojnę, emigrując do Stanów Zjednoczonych. Przez wiele lat był rabinem synagogi w Harlemie, zanim przeszedł na emeryturę w 1998 roku.
Żydzi mieszkali głównie na ulicach Warszawskiej, 3 Maja, Solnej, Jatkowej. Wszystkie sklepiki i zakłady rzemieślnicze przy starym rynku (pl. Księżnej Anny Mazowieckiej) należały do nich. Większość jednak żyła w biedzie.
Chłopcy z rodzin żydowskich uczyli się w szkołach Talmud-Tora i chaderach, dziewczynki uczęszczały do szkół powszechnych. Żydzi posiadali własną bibliotekę w języku hebrajskim i jidysz, zgromadzono około 4000 książek. W mieście działały organizacje żydowskie, Ha-Noar ha-Cijoni, organizacja skautów, Ha-Szomer ha-Leumi, socjalistyczno-syjonistyczna organizacja Ha-Szomer ha-Cair i prawicowy Betar. Przygotowywano również, od 1931 w kibucach, młodzież do wyjazdu do Palestyny. Od 1916 r. funkcjonował w Ostrowi żydowski klub sportowy Makabi.
W mieście działały również żydowskie partie polityczne, Aguda, Bund i organizacje robotnicze. Jednym z wiceburmistrzów miasta był Herszel Tejtel, a Michał Tejtel był sędzią sądu miejskiego.
Żydzi wydawali własne gazety i czasopisma, m.in. „Hanojga” („Światło”), „Ostrower Lebn” („Życie Ostrowskie”), „Nosiw” („Droga”), „Ostrower Tribune” („Trybuna Ostrowska”).
Bardzo mocną pozycję Żydzi mieli w handlu i rzemiośle na terenie miasta. W 1933 roku na 32 piekarnie – 27 należało do Żydów; spośród 32 krawców – 26 było wyznania mojżeszowego; rzeźników i masaży żydowskich było 28 (na ogólną liczbę 31); 13 szewców (spośród 23); 9 stolarzy (na 18); 7 dorożkarzy (na 10). Spośród ogólnej liczby 250 rzemieślników, co piąty nie był pochodzenia żydowskiego. Na 107 sklepików 88 należało do Żydów, w tym wszystkie z galanterią (25) i handlujące zbożem oraz materiałami drzewnymi (16). W okresie międzywojennym sławni stali się tutejsi krawcy, którzy szyli eleganckie mundury dla oficerów Wojska Polskiego.
Do Żydów należało także sześć z siedmiu młynów:
Do Żydów należały również dwa duże tartaki przy ulicy Komorowskiej. Jeden Zelmana Josefa Nutkiewicza, Gabineta i Lewera i drugi należący Josefa Froimowicza. Do rodziny Tejtel należał miejscowy browar.
Żydzi w czasie wojny.
10 września 1939 roku do miasta wkroczyli Niemcy. Mimo że na powitanie wyszła delegacja członków gminy żydowskiej, tego samego dnia Niemcy zamordowali 25 Żydów. 12 września Niemcy zamordowali około 300 Żydów. 13 września okupanci wtargnęli do bożnicy. Zdewastowali wnętrze, rabinowi obcięli brodę, tałesami kazali czyścić ustępy. W październiku 1939 Niemcy nakazali opuścić miasto Żydom i przenieść się na tereny, które przypadły zgodnie z paktem Ribbentrop-Mołotow Sowietom. Wielu Żydów jednak pozostało w Ostrowi.
9 listopada 1939 roku władze okupacyjne oskarżyły Żydów o spowodowanie pożaru budynków przy ul. 3 Maja. Niemcy następnego dnia (lub 11 listopada) zgromadzili między 500 a 800 osób pochodzenia żydowskiego. Nakazano wykopać doły, a następnie zamordowano wszystkich zgromadzonych Żydów. Byli to głównie przybyli do miasta uchodźcy lub osoby starsze, którym nie udało się wyjechać. Według dokumentów niemieckich 364 mężczyzn, kobiet i dzieci zostało rozstrzelanych przez 4. batalion policji dowodzony przez pułkownika policji Brennera.
Jadwiga Długoborska 11 listopada 1939 roku udzieliła schronienia 10 osobom z żydowskich rodzin Renkant, Ryczke, Lewartowicz i Szumowicz. Następnie pomogła im przekroczyć niemiecko-radziecką granicę.
W Ostrowi nie utworzono getta. Większość mieszkańców społeczności żydowskiej zginęła 10 listopada, część uciekła na tereny zajęte przez Sowietów. Wielu z tych, którzy uciekli, zginęła po 1941 roku. Ocaleli jedynie ci Żydzi, których Sowieci zesłali do obozów pracy na Syberii.
Synagoga w Ostrowi.
Synagoga gminy żydowskiej w Ostrowi znajdowała się przy ulicy Okrzei (dawna ul Pułtuska).
Budynek obecnie służy za siedzibę Sądu Rejonowego.
Cmentarze żydowskie.
Fundacja Ochrony Dziedzictwa Żydowskiego w Warszawie na swojej stronie internetowej fakt ten datuje na koniec XVII w., choć bardziej prawdopodobne jest, że cmentarz powstał w końcu kolejnego stulecia, razem z miejscową gminą wyznaniową.
Cmentarz żydowski założony na początku XX wieku pomiędzy obecną ul. Wołodyjowskiego a ul. Podstoczysko.

</doc>
<doc id="5173801" url="https://pl.wikipedia.org/wiki?curid=5173801" title="Puchar Wysp Owczych w piłce nożnej (1992)">
Puchar Wysp Owczych w piłce nożnej (1992)

Puchar Wysp Owczych w piłce nożnej mężczyzn 1992 (far. "Løgmanssteypið") – 46. edycja rozgrywek mających na celu wyłonienie zdobywcy Pucharu Wysp Owczych. Tytułu bronił klub B36 Tórshavn, a przejął go HB Tórshavn.
Uczestnicy.
W Pucharze Wysp Owczych wzięły udział drużyny ze wszystkich poziomów ligowych na archipelagu.

</doc>
<doc id="5173803" url="https://pl.wikipedia.org/wiki?curid=5173803" title="Dalbeattie">
Dalbeattie

Dalbeattie () – miasto w południowo-zachodniej Szkocji, w jednostce administracyjnej Dumfries and Galloway, historycznie w hrabstwie Kirkcudbrightshire, położone nad strumieniem Dalbeattie Burn, blisko jego ujścia do rzeki Urr Water. W 2011 roku liczyło 4227 mieszkańców.
Miasto rozplanowane i zbudowane zostało po 1781 roku. Co najmniej od XVII wieku w miejscu tym funkcjonował port, a także młyny i inne zakłady przemysłowe wykorzystujące silny nurt rzeczny. Miasto rozwinęło się przede wszystkim jako ośrodek wydobycia granitu, a w mniejszym stopniu także cegielnictwa. W szczytowym okresie, przypadającym na początek XX wieku, roczne wydobycie granitu sięgało 70 tys. ton. Wykorzystany był on do wzniesienia wielu budynków w mieście, a także m.in. do budowy nabrzeża portowego w Liverpoolu, londyńskich bulwarów nad Tamizą oraz latarni morskiej Eddystone.
W pobliżu znajdują się pozostałości XII-wiecznego zamku Buittle, doszczętnie zniszczonego w XIV wieku.

</doc>
<doc id="5173806" url="https://pl.wikipedia.org/wiki?curid=5173806" title="Abstynencja płciowa">
Abstynencja płciowa



</doc>
<doc id="5173814" url="https://pl.wikipedia.org/wiki?curid=5173814" title="Phlegmacium mussivum">
Phlegmacium mussivum

Phlegmacium mussivum (Fr.) Niskanen &amp; Liimat. – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Phlegmacium, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisał go Elias Fries w 1838 r. nadając mu nazwę "Agaricus mussivus". Obecną, uznaną przez Index Fungorum nazwę nadali mu Tuula Niskanen i Kare Liimatainen w 2022 r.
Synonimy:
Występowanie i siedlisko.
W Europie podano liczne stanowiska "Cortinatius mussivus", ale skupione głównie w Alpach i na Półwyspie Skandynawskim. Znane są też dwa stanowiska w Ameryce Północnej. W opracowanej przez Władysława Wojewodę w 2003 r. "Krytycznej liście wielkoowocnikowych grzybów podstawkowych Polski" brak takiego gatunku. Jego stanowisko w Polsce (na Sarniej Skale w Tatrach) podała Anna Ronikier w 2012 r.
Wszystkie zasłonaki to grzyby mykoryzowe.

</doc>
<doc id="5173815" url="https://pl.wikipedia.org/wiki?curid=5173815" title="Liga Młodzieżowa UEFA (2018/2019)">
Liga Młodzieżowa UEFA (2018/2019)

Liga Młodzieżowa UEFA (2018/2019) – 6. sezon Ligi Młodzieżowej UEFA, rozgrywek piłkarskich dla ekip składających się z zawodników poniżej 19. roku życia. Obrońcą tytułu była Barcelona, zdobywca tytułu w latach 2017/2018.
Ograniczenia drużynowe.
Zawodnicy mogą wziąć udział w turnieju, jeśli urodzili się 1 stycznia 2000 lub później. Kluby mają możliwość powołania także maksymalnie pięciu graczy urodzonych między 1 stycznia, a 31 grudnia 1999 roku.
Uczestnicy.
W rozgrywkach biorą udział 64 drużyny z 37 z 55 stowarzyszeń członkowskich UEFA. Są one podzielone na dwie grupy, każda po 32 zespoły.
W przypadku, gdyby pojawiło się wolne miejsce (stowarzyszenie bez krajowych rozgrywek młodzieżowych lub młodzieżowy mistrz krajowy już uwzględniony w Ścieżce Ligi Mistrzów UEFA), zajmował je młodzieżowy mistrz krajowy następnej federacji w rankingu UEFA.
Format.
Turniej składa się z dwóch części, fazy wstępnej i fazy pucharowej:
Terminarz.
Harmonogram zawodów jest następujący (wszystkie losowania odbyły się w siedzibie UEFA w Nyonie w Szwajcarii, chyba że zaznaczono inaczej).
Ścieżka Ligi Mistrzów UEFA.
Zespoły rozgrywały swoje spotkania w takim samym składzie grup, jak w Lidze Mistrzów 2018/19.
Ścieżka Mistrzów Krajowych.
Losowanie zarówno pierwszej, jak i drugiej rundy odbyło się 31 sierpnia 2018 r. w siedzibie UEFA w szwajcarskim Nyonie. 
32 drużyny zostały przed losowaniem podzielone na koszyki zdefiniowane według kryteriów sportowych i geograficznych.
Drużyny z tego samego koszyka zostały wylosowane przeciwko sobie, kolejność meczów została ustalona przez losowanie.
W drugiej rundzie szesnastu zwycięzców pierwszej rundy, których tożsamość nie była znana w momencie losowania, 
podzielono na dwie grupy: Grupa A zawierająca zwycięzców z koszyków 1 i 2, grupa B zawierająca zwycięzców z koszyków 3 i 4. 
Drużyny z tej samej grupy zostały wylosowane przeciwko sobie, a kolejność meczów została ustalona przez losowanie.
Pierwsza runda.
! colspan=5 style="background-color:cornsilk" | Pierwsze mecze 2–4 października, a rewanże 23, 24 października 2018 roku.
Druga runda.
! colspan=5 style="background-color:cornsilk" | Pierwsze mecze 6, 7 listopada, a rewanże 27, 28 listopada 2018 roku.
Faza pucharowa.
Play-offy.
! colspan=3 style="background-color:cornsilk" | 19 lutego 2019
! colspan=3 style="background-color:cornsilk" | 20 lutego 2019
1/8 finału.
! colspan=3 style="background-color:cornsilk" | 6 marca 2019
! colspan=3 style="background-color:cornsilk" | 12 marca 2019
! colspan=3 style="background-color:cornsilk" | 13 marca 2019
Ćwierćfinały.
! colspan=3 style="background-color:cornsilk" | 2 kwietnia 2019
! colspan=3 style="background-color:cornsilk" | 3 kwietnia 2019
Półfinały.
! colspan=3 style="background-color:cornsilk" | 26 kwietnia 2019
Finał.
! colspan=3 style="background-color:cornsilk" | 29 kwietnia 2019

</doc>
<doc id="5173819" url="https://pl.wikipedia.org/wiki?curid=5173819" title="Synagoga w Ostrowi Mazowieckiej">
Synagoga w Ostrowi Mazowieckiej

Synagoga w Ostrowi Mazowieckiej – była synagoga w Ostrowi Mazowieckiej, znajdowała się przy ulicy Okrzei.
Pierwsza synagoga przy ul. Borkowskiej w Ostrowi Mazowieckiej okazała się za mała dla rozrastającej się społeczności żydowskiej w Ostrowi. W związku z tym członkowie dozoru bóżniczego Abram Grosman i Zelek Bengelsdorff zainicjowali budowę drewnianej synagogi przy ul. Okrzei (dawna Pułtuska).
Obok synagogi znajdował się bet midrasz i mykwa.
Budynek synagogi został zbombardowany przez Niemców we wrześniu 1939 roku. W 1964 roku działka przeszła na rzecz Skarbu Państwa i obecnie znajduje się tam budynek sądu rejonowego.

</doc>
<doc id="5173822" url="https://pl.wikipedia.org/wiki?curid=5173822" title="Polaris (przedsiębiorstwo)">
Polaris (przedsiębiorstwo)

Polaris Inc. – amerykański koncern i producent mikrosamochodów, quadów, skuterów śnieżnych i motocykli z siedzibą w Medinie działający od 1954 roku.
Historia.
Przedsiębiorstwo Polaris Industries założone zostało w 1954 roku w amerykańskim miasteczku Roseau w stanie Minnesota przez braci Edgara i Allana Hettena oraz ich partnera biznesowego, Davida Johnsona. Dwa lata po założeniu, w 1956 roku zbudowano pierwszy prototym skutera śnieżnego, z sukcesem wdrażając do produkcji seryjnej. No na tego typu pojazdach firma skoncentrowała się przez kolejne 30 lat systematycznie umacnianej działalności rynkowej.
W 1968 roku na fali intensywnego wzrostu rynku skuterów śnieżnych, Polaris został zakupiony przez firmę Textron z Teksasu, a taki stan rzeczy utrzymał się przez kolejne 13 lat. W 1981 roku próbowano sprzedać Polarisa w ręce konkurencyjnego Bombardiera, co zostało jednak zablokowane przez zarząd przedsiębiorstwa, które dokonało tzw. wykupu lewarowanego.
Oprócz skuterów śnieżnych, w 1985 roku Polaris zdecydował się wkroczyć do zdominowanej przez japońską Hondę branży tzw. pojazdów typu ATV, poszerzając swoje portfolio o wielozadaniowe czterokołowe pojazdy stanowiące rozwinięcie koncepcji quada. W 1992 roku rozpoczęto produkcję skuterów wodnych, z kolei 1997 roku firma utworzyła podległą jej markę motocykli Victory Motorcycles. XXI wiek przyniósł intensywny rozwój zarówno oferty Polaris, jak i portfolio podległych mu przedsiębiorstw. W 2009 roku wydzielono oddział do budowy pojazdów do jazdy w terenie, w 2014 roku firma przedstawiła pierwszego trójkołowca Slingshot łączącego cechy samochodu i motocyklu, z kolei w 2021 roku na bazie sztandarowego dostawczo-osobowego modelu Ranger zbudowano pierwszy w historii firmy samochód elektryczny. W międzyczasie, poza firmami specjalizującymi się w pojazdach śnieżnych, motorcyklach czy łodziach, Polaris zwiększył swój udział wśród firm motoryzacyjnych. W 2011 roku przejęto od Chryslera firmę Global Electric Motorcars, a w 2013 roku przejęto udziały francuskiego Aixama.
W 2014 roku Polaris otworzył swoją pierwszą fabrykę poza Ameryką Północną, otwierając zakłady w Polsce, w Opolu. Zajęły się one wytwarzaniem różnego rodzaju pojazdów oferowanych przez Polarisa.

</doc>
<doc id="5173823" url="https://pl.wikipedia.org/wiki?curid=5173823" title="Pieńsk (stacja kolejowa)">
Pieńsk (stacja kolejowa)



</doc>
<doc id="5173827" url="https://pl.wikipedia.org/wiki?curid=5173827" title="Anthony Downs">
Anthony Downs

James Anthony Downs (ur. 21 listopada 1930 w Evanston, Illinois; zm. 2 października 2021 w Bethesdzie, Maryland) – ekonomista amerykański znany między innymi z pionierskiego wkładu w teorię wyboru publicznego. Wieloletni pracownik Brookings Institution.
Wczesne życie i wykształcenie.
Był najstarszym z trójki dzieci. Jego ojciec był konsultantem i przedsiębiorcą prowadzącym Real Estate Research Corp, firmę doradczą dla branży nieruchomości. Jego matka zajmowała się domem i transkrybowała książki na alfabet Braille’a. Downs posługiwał się zdrobnieniem Tony i nie używał pierwszego imienia James.
Poznał swoją przyszłą żonę, Mary Katherine Watson, w liceum. Wzięli ślub w 1956 i byli ze sobą do jej śmierci w 1998.
Studiował ekonomię ze stypendium na Uniwersytecie Stanforda (M.A.; Ph.D 1956). Nie lubił posługiwać się tytułem „doktor”. Promotorem jego pracy dyplomowej był Kenneth Arrow. Tekst „The Washington Post” nazwał Downsa jednym z głównych intelektualnych następców Arrowa.
Po studiach podlegał pod pobór do wojska; zapisał się do Navy i służył przez trzy lata jako oficer wywiadu.
Kariera.
Po studiach pracował firmie doradczej jego ojca (od 1959), wykładał na University of Chicago (1959–1962), i pracował w RAND Corporation (1963–1965). Następnie służył w ciałach doradczych dla Senatu i Białego Domu, m.in. w Kerner Commission. Był też okazjonalnie konsultantem dla deweloperów i agencji rządowych. Od 1977 do emerytury pracował w Brookings Institution.
Był członkiem Amerykańskiej Akademii Sztuk i Nauk (od 1977).
Praca naukowa.
Publikował liczne, wpływowe prace na tematy społeczne związane z ekonomią, politologią i urbanistyką. Zdobył duże uznanie dzięki opartej o jego dysertację doktorską książce o głosowaniach i demokracji, "An Economic Theory of Democracy" z 1957. Rozwinęła i spopularyzowała ona twierdzenie o medianowym wyborcy oraz przestrzenną teorię głosowania. Podjął tam też m.in. problem niskiego zaangażowania wyborców w demokrację, i oportunizmu polityków, pracując nad koncepcją racjonalnej ignorancji. Zaproponował systematyczny opis, czemu w indywidualnym rachunku korzyści i strat takie postawy mogą być uznawane za sensowne. Jego prace w tym nurcie stanowiły ważny wkład w teorię racjonalnego wyboru i podłoże pod rozwój teorii wyboru publicznego. Według Tylera Cowena, stał się dzięki nim jednym z najważniejszych badaczy ekonomii politycznej.
Opracował część rozdziałów rządowego raportu Kerner Commission, w których pisał, że panujące wówczas niepokoje społeczne wśród mniejszości etnicznych były w dużej mierze skutkiem dyskryminacji i złej kondycji finansów oraz rynków mieszkań i pracy.
Od początku kariery zajmował się ekonomiką transportu i miast. Jego prace w tym obszarze zyskały popularność dzięki książce "Stuck in Traffic" z 1992. Zaproponował i rozwijał opis paradoksu Downsa-Thomsona i powiązanych zjawisk. Wysuwał tezę, że „ruch drogowy wypełnia dostępną przestrzeń drogową”. Był pesymistyczny wobec następstw modelu życia w domach jednorodzinnych z wieloma samochodami na przedmieściach, oraz co do politycznej realności reform, które mogłyby skutecznie łagodzić związane z tym problemy (np. korki drogowe). Jako takie rozwiązania wskazywał m.in. na dynamiczne, zależne od natężenia ruchu opłaty drogowe. Zajmował się ich popularyzacją, zdobywając np. wyrażone w tekście pożegnalnym poparcie libertarianina z Cato Institute. Pod koniec jego życia takie opłaty wprowadzono m.in. w Mediolanie, Londynie, Sztokholmie, Rzymie, czy na Singapurze – co poskutkowało zmniejszeniem korków.
Według nekrologu z „The Wall Street Journal”, zainteresowania naukowe Downsa były bardzo różnorodne, a wyniki jego badań nie pasowały do prostych podziałów politycznych. W czasie pracy dla RAND zajmował się biurokracją, przedstawiając tam wyniki rzucające na nią dobre światło. W Brookings zajmował się mieszkalnictwem i ruchem drogowym. Z jego tekstów płynęły negatywne oceny kontroli czynszów, amerykańskiego odpisu podatkowego od kredytów hipotecznych, czy zjawiska NIMBY. Wskazywał na zalety bezpośrednich dodatków mieszkaniowych dla ubogich, i podkreślał znaczenie funkcjonalnego, dostępnego cenowo mieszkalnictwa w gospodarce i życiu społecznym.
Późniejsze życie i śmierć.
Jego pierwsze małżeństwo z Mary Katherine Watson trwało 42 lata, do jej śmierci spowodowanej chorobą nowotworową w 1998. Zawarł później drugie małżeństwo z Darian Dreyfuss, które trwało do jego śmierci – 22 lata. Miał piątkę dzieci z pierwszego małżeństwa, trójkę przybranych dzieci, i trzynaścioro wnuków. Pod koniec życia mieszkał w McLean (Wirginia). Przez całe życie uczęszczał do kościoła katolickiego. Zmarł 2 października 2021 w szpitalu w Bethesdzie przez infekcję, która rozwinęła się w sepsę.

</doc>
<doc id="5173828" url="https://pl.wikipedia.org/wiki?curid=5173828" title="Rezerwat Kurylski">
Rezerwat Kurylski

Rezerwat Kurylski (ros. Государственный природный заповедник «Курильский») – ścisły rezerwat przyrody (zapowiednik) w Rosji położony w rejonie jużno-kurilskim w obwodzie sachalińskim. Jego obszar wynosi 653,65 km², a strefa ochronna wokół rezerwatu 734,75 km² (w tym wody morskie 320 km²). Rezerwat został utworzony dekretem rządu Rosyjskiej Federacyjnej Socjalistycznej Republiki Radzieckiej z dnia 10 lutego 1984 roku. W 2016 roku został zakwalifikowany przez BirdLife International jako ostoja ptaków IBA. Siedziba dyrekcji mieści się w miejscowości Jużno-Kurilsk i podlega jej też Rezerwat przyrody „Małe Kuryle” (wyspa Szykotan i inne w Małym Łańcuchu Kurylskim). 
Opis.
Rezerwat znajduje się w południowej części Wysp Kurylskich, na wyspach będących przedmiotem sporu pomiędzy Japonią a Rosją. Składa się z trzech części:
Flora.
Flora to 835 gatunków roślin naczyniowych. Lasy zajmują ponad 70% terenu rezerwatu na wyspie Kunaszyr. Pozostałe wyspy są bezdrzewne, pokrywają je łąki. W rezerwacie rosną m.in. wąkroty z gatunku "Hydrocotyle ramiflora", drzewa z gatunku "Bothrocaryum controversum", krzewy z gatunku "Daphniphyllum humile", różaneczniki z gatunku "Rhododendron tschonoskii," przywarki z gatunku "Schizophragma hortensjeoides," magnolie szerokolistne, rośliny z gatunku "Amitostigma kinoshitae," drzewa z gatunku "Tilia maximowicziana," brzozy Maksimowicza, klony japońskie, jodły z gatunku "Abies sachalinensis", świerki sachalińskie ("Picea glehnii").
Fauna.
W rezerwacie żyje 260 gatunków ptaków. Są to m.in. żuraw mandżurski, biegus łyżkodzioby, mewa modrodzioba, nur białodzioby, albatros ciemnolicy, burzyk kreskowany, burzyk szarogrzbiety, bajkałówka, czuprynka, rycyk, morzyk japoński, puchacz japoński, jemiołuszka japońska, trznadel mandżurski.
Ssaki lądowe to m.in. niedźwiedź brunatny, lis rudy, soból tajgowy, łasica pospolita, norka europejska, myszarka japońska, nornica z gatunku "Clethrionomys sikotanensis".
W wodach morskich żyją m.in. uchatki grzywiaste, kałany morskie, koticzaki niedźwiedziowate, foki plamiste, foki pospolite, kajguliki pręgowane, orki oceaniczne, kaszaloty, dziobogłowce północne.

</doc>
<doc id="5173830" url="https://pl.wikipedia.org/wiki?curid=5173830" title="Chamzat Czimajew">
Chamzat Czimajew

Chamzat Chizarowicz Czimajew (ur. 1 maja 1994 w Beno-Jurt) – szwedzki zapaśnik i zawodnik mieszanych sztuk walki wagi półśredniej oraz średniej pochodzenia czeczeńskiego. Trzykrotny mistrz Szwecji w zapasach. Były zawodnik organizacji Brave Combat Federation. Od 2020 walczy dla UFC.
Wczesne życie.
Urodził się w Czeczenii, gdzie w wieku pięciu lat zaczął uprawiać zapasy. Zdobył brązowy medal na Mistrzostwach Rosji na poziomie juniorskim. W 2013 roku, gdy miał 18 lat, wyemigrował z matką do Szwecji, dołączając do starszego brata.
Kariera zapaśnicza.
Po przeprowadzce do Szwecji trenował w wielu klubach, w tym w BK Athén. Uważany był za jednego z najlepszych zapaśników w stylu wolnym w kraju. Zdobył złoty medal na Mistrzostwach Szwecji w stylu dowolnym w 2016 i 2017 roku z w wadze 86 kilogramów, a w 2018 roku w wadze 92 kilogramów. Zaliczył serię dominujących występów w turnieju, uzyskując ogólny rekord 12-0, w tym trzy szpilki, siedem upadków technicznych i łączny wynik 105 punktów, podczas gdy sam oddał tylko dwa, we wszystkich swoich trzech rozgrywkach. Brał również udział w kilku turniejach judo i czterech walkach sambo.
19 listopada 2021 roku w walce wieczoru szwedzkiego Bulldog Fight Night 9 rywalizował z innym zawodnikiem UFC Jackiem Hermanssonem w stylu wolnym. Zwyciężył walkę na punkty. Czimajew ważył około 90 kilogramów, kiedy jego rywal ważył około 88 kilogramów.
Kariera MMA.
Treningi MMA rozpoczął, gdy miał 23 lata. Trenuje w klubie Allstar Training Center w Sztokholmie, wraz z trzykrotnym pretendentem do mistrzostw wagi półciężkiej UFC Alexandrem Gustafssonem, Ilirem Latifi i Rezą Madadi. Gustafsson - jeden z jego głównych partnerów treningowych podczas konferencji prasowej w czerwcu 2019 roku powiedział szwedzkiemu dziennikarzowi, że Czimajew był jednym z najlepszych zawodników, z jakimi kiedykolwiek trenował.
Wczesna kariera.
Między wrześniem 2017 a kwietniem 2018 stoczył trzy amatorskie walki MMA. W pierwszej z nich pokonał rywala przez poddanie w drugiej rundzie. Kolejne dwie walki amatorskie zwyciężył kolejno przez poddanie i techniczny nokaut, kończąc karierę amatorską z rekordem 3-0.
26 maja 2018 roku przeszedł na zawodowstwo i podczas International "Ring Fight Arena 14" zmierzył się przeciwko Gardowi Olve Sagenowi. Wygrał walkę przez techniczny nokaut w drugiej rundzie. Jego kolejna walka odbyła się 18 sierpnia 2018 roku przeciwko Ole Magnorowi w "Fight Club Rush 3". Wygrał przez poddanie pod koniec pierwszej rundy.
Brave Combat Federation.
Po pierwszych dwóch profesjonalnych walkach w Szwecji, podpisał kontrakt z organizacją Brave Combat Federation na Bliskim Wschodzie. 16 listopada 2018 w debiucie dla nowego pracodawcy miał zmierzyć się przeciwko Benjaminowi Bennettowi, jednak Bennett wycofał się z walki i został zastąpiony przez niepokonanego wówczas Marka Kisiča. Wygrał walkę przez techniczny nokaut w pierwszej rundzie.
Następną walkę stoczył zaledwie miesiąc później, kiedy to 22 grudnia 2018 r. na "Brave CF 20" zmierzył się z Sidneyem Wheelerem, zastępując kontuzjowanego Leona Aliu. Wygrał walkę przez techniczny nokaut w 35 sekund od rozpoczęcia pojedynku.
Następnie zadebiutował w wadze półśredniej mierząc się z Ikramem Aliskerowem 19 kwietnia 2019 roku na "Brave CF 23". Wygrał walkę przez nokaut po trafieniu podbródkowym w pierwszej rundzie. Występ przyniósł mu nagrodę za najlepszy nokaut wieczoru
4 października 2019 r. na "Brave CF 27" poddał duszeniem w drugiej rundzie Mzwandila Hlongwa.
Oczekiwano, że zmierzy się z Jarrahem Al-Selawe o mistrzostwo BCF w wadze półśredniej 18 kwietnia 2020 r. na "Brave CF 37". Walka ta byłaby pierwszym wydarzeniem w rodzinnym mieście Czimajewa w Sztokholmie, w Szwecji. Z powodu pandemii COVID-19 wydarzenie zostało przełożone, a pojedynek został całkowicie odwołany ze względu na podpisanie przez Czimajewa kontraktu z UFC.
UFC.
Czimajew zebiutował w amerykańskim gigancie w wadze średniej, kiedy to zmierzył się przeciwko Johnowi Phillipsowi, zastępując Duško Todorovića, 16 lipca 2020 roku na "UFC on ESPN 13". Wygrał walkę przez poddanie w drugiej rundzie. Po walce został nagrodzony pierwszym bonusem za "występ wieczoru".
Dziesięć dni po walce z Phillipsem, zmierzył się z debiutującym w UFC Rhysem McKee w wadze półśredniej, 25 lipca 2020 roku na "UFC on ESPN 1"4. Wygrał walkę przez techniczny nokaut w pierwszej rundzie. Zdobył drugi bonus za najlepszy "występ wieczoru". To zwycięstwo oznaczało również nowy rekord UFC pod względem najszybszych kolejnych zwycięstw we współczesnej historii organizacji (dziesięć dni), chociaż oficjalny rekord UFC nadal należy do Royce'a Gracie, który odniósł cztery kolejne zwycięstwa w ciągu jednej nocy na UFC 2.
1 marca 2021 za pośrednictwem instagrama ogłosił, że odchodzi ze sportu z powodu powikłań płucnych spowodowanych przez COVID-19. Później prezydent UFC, Dana White ogłosił, że chęć zakończenia sportowej kariery była spowodowana emocjami po tym, jak podczas sesji treningowej doświadczył wpływu prednizonu na płuca.
30 października 2021 roku na gali "UFC 267" powrócił, by zmierzyć się z Chińczykiem, Li Jingliangiem. Wygrał walkę przez techniczne poddanie, dusząc nieprzytomnego Jinglianga zza pleców w pierwszej rundzie. Zwycięstwo przyniosło mu czwarty z rzędu bonus za "występ wieczoru".
Na "UFC 273" w dniu 9 kwietnia 2022 roku stoczył walkę z Gilbertem Burnsem. Po trzech rundach niesamowitej i pełnej zwrotów walki pierwszy raz w karierze zwyciężył przez jednogłośną decyzję. Walka została nagrodzona nagrodą bonusem za walkę wieczoru. Przyniosła mu również pierwsze miejsce w nagrodzie Crypto.com Fan "Bonus of the Night".
10 września 2022 roku w walce wieczoru gali "UFC 279" miał zmierzyć się z Nate Diazem. Podczas ważenia Czimajew przekroczył limit kategorii półśredniej o 3,4 kg. W wyniku braku wagi, został usunięty z walki wieczoru z Diazem, a zamiast tego zmierzył się z Kevinem Hollandem w Co-Main Evencie, w limicie umownym do 81,6 kg. Wygrał walkę przez poddanie w pierwszej rundzie. 

</doc>
<doc id="5173833" url="https://pl.wikipedia.org/wiki?curid=5173833" title="Polaris Industries">
Polaris Industries



</doc>
<doc id="5173836" url="https://pl.wikipedia.org/wiki?curid=5173836" title="Jachlusz">
Jachlusz



</doc>
<doc id="5173837" url="https://pl.wikipedia.org/wiki?curid=5173837" title="Adrian Andreew">
Adrian Andreew

Adrian Andreew, bułg. Адриан Андреев (ur. 12 maja 2001 w Sofii) – bułgarski tenisista, triumfator juniorskiego US Open 2018 w grze podwójnej, reprezentant kraju w rozgrywkach Pucharu Davisa.
Kariera tenisowa.
Podczas swojej kariery wygrał dwa singlowe turnieje rangi ITF. 
W 2018 roku, startując w parze z Antonem Matusevichem zwyciężył w finale juniorskiego US Open w grze podwójnej. W decydującym meczu Andreew i Matusevich pokonali Emilio Navę oraz Axela Nefve'a. 
W tym samym sezonie, podczas igrzysk olimpijskich młodzieży zdobył srebrny medal w grze podwójnej. Startując w parze z Rinkym Hijikatą przegrał w finale z Sebastiánem Báezem i Facundo Díazem Acostą.
W rankingu gry pojedynczej najwyżej był na 319. miejscu (13 września 2021), a w klasyfikacji gry podwójnej na 980. pozycji (25 października 2021). 

</doc>
<doc id="5173839" url="https://pl.wikipedia.org/wiki?curid=5173839" title="Adrian Andreev">
Adrian Andreev



</doc>
<doc id="5173840" url="https://pl.wikipedia.org/wiki?curid=5173840" title="Adrian Andriejew">
Adrian Andriejew



</doc>
<doc id="5173843" url="https://pl.wikipedia.org/wiki?curid=5173843" title="Adam Zając (botanik)">
Adam Zając (botanik)



</doc>
<doc id="5173850" url="https://pl.wikipedia.org/wiki?curid=5173850" title="Bilichilda">
Bilichilda

Bilichilda (zm. jesień 675) – żona frankijskiego króla Childeryka II.
Była córką króla Sigiberta III i jego żony Chimnechildy. W 662 wyszła za swego kuzyna Childeryka II. Małżeństwo to, zawarte wbrew prawu kościelnemu, było krytykowane przez biskupa Leodegariusza z Autun. Została zamordowana wraz ze swoim mężem w 675. W momencie śmierci była w ciąży. Pochowano ją w opactwie Saint-Germain-des-Prés.
Miała dwójkę dzieci: Dagoberta i Chilperyka II.

</doc>
<doc id="5173851" url="https://pl.wikipedia.org/wiki?curid=5173851" title="Gerd Gigerenzer">
Gerd Gigerenzer

Gerd Gigerenzer (ur. 3 września 1947 w Wallersdorf) – niemiecki psycholog poznawczy i historyk statystyki.
Wczesne życie i wykształcenie.
Studiował psychologię; zrealizował doktorat oraz habilitację na Uniwersytecie Ludwika i Maksymiliana w Monachium ("Magister", 1974; "Doktor", 1977; "Habilitation", 1982).
W czasie studiów dorabiał grając jazz na banjo jako członek zespołu Munich Beefeaters Dixieland Band, który wykonał muzykę w reklamie Volkswagena Golfa z 1974 roku.
Kariera.
Był wykładowcą Uniwersytetu w Konstancji (1984–1990), Uniwersytetu w Salzburgu (1990–1992) i Uniwersytetu Chicagowskiego (1992–1995). 
Następnie związany z instytutami Towarzystwa Maxa Plancka – jako dyrektor Instytutu Badań Psychologicznych w Monachium (1995–1997), i dyrektor Instytutu Rozwoju Człowieka w Berlinie (1997–2017). Był w tym czasie także m.in. honorowym wykładowcą Wolnego Uniwersytetu Berlińskiego, Uniwersytetu Humboldtów w Berlinie i wizytującym wykładowcą w Instytucie Isaaca Newtona na University of Cambridge (2016–2017). W 2021 jest dyrektorem emerytowanym Instytutu Rozwoju Człowieka, pozostaje także dyrektorem Harding Center for Risk Literacy w Berlinie (od 2008) i honorowym wykładowcą Uniwersytetu Poczdamskiego (od 2020).
Jest członkiem m.in. Niemieckiej Akademii Przyrodników Leopoldina (od 2001), Berlińsko-Brandenburskiej Akademii Nauk, Cognitive Science Society, Amerykańskiej Akademii Sztuk i Nauk (od 2016), Amerykańskiego Towarzystwa Filozoficznego, i Europejskiej Rady ds. Badań Naukowych (w kadencji 2020–2024).
Należy m.in. do redakcji czasopism „Decision”, „International Journal of Psychology”, „Journal of Behavioral Decision Making”, „Psychological Inquiry”, i „Mind &amp; Society”.
Praca naukowa.
Zajmuje się psychologią poznawczą, teorią decyzji i metodologią nauk, w szczególności historią statystyki, heurystykami, i komunikacją prawdopodobieństwa i ryzyka. W pierwszych publikacjach naukowych podejmował temat stosowania modeli matematycznych w psychologii.
Historia statystyki.
Zainspirowany lekturą "The Emergence of Probability" Iana Hackinga zaangażował się w prace nad historią statystyki; według opracowania Ślebody, „[jego] wkład w rozwój tej dziedziny jest najbardziej znaczący”. Opublikował szczegółowe omówienia historycznego tła rozwoju i interpretacji teorii prawdopodobieństwa i statystyki, m.in. w książce "The Empire of Chance" (ze współautorami). Przedstawił np. krytyczną charakterystykę procedur wnioskowania częstościowego, czy dyskusję mocy statystycznej publikacji naukowych nawiązującą do prac J. Cohena. 
Heurystyki i intuicje, oraz krytyka ekonomii behawioralnej.
Od przełomu lat 1980 i 1990 publikował liczne, żywiołowe polemiki z pracami Daniela Kahnemana i Amosa Tversky’ego o heurystykach i błędach poznawczych. Według relacji m.in. „The Guardian” z 2014, Gigerenzer był najpoważniejszym, najbardziej wytrwałym krytykiem tych badaczy – co stwierdził w książce "Pułapki myślenia" także sam Kahneman, choć wspomniał o tym tylko w przypisie. Jak podaje Śleboda, od 1997 Gerd skupia się głównie rozwijaniu w ramach psychologii poznawczej własnych modeli racjonalności "ekologicznej" (in. "adaptacyjnej"), w nawiązaniu do koncepcji „ograniczonej racjonalności” Simona. Bada skuteczność i przystosowawczy charakter heurystyk. Opisał wybrane z nich jako „szybkie i oszczędne” reguły decyzyjne, które mają stanowić niedoskonałe, ale praktyczne i przystosowawcze części umysłowego „przybornika narzędziowego”. Bronił ich obok intuicji – jako doraźnie przydatnych i skutecznych poznawczych „skrótów” w warunkach niedoboru lub nadmiaru informacji. W pracy z 2009 zaproponował powiązanie efektywność heurystyk z kompromisem między obciążeniem a wariancją – mają bowiem stanowić wadliwe i uproszczone, ale za to nie „nadwrażliwe” mentalne modele sytuacji.
Gigerenzer opowiada się za wzajemnym wspomaganiem „instynktu” i edukacji oraz wiedzy statystycznej, i stosowaniem obu w odpowiednich dla nich kontekstach. Odróżnia to podejście od „myślenia szybkiego i wolnego” opisanego przez Kahnemana. Twierdzi, że inaczej niż ten badacz, nie deprecjonuje heurystyk (ani ich użytkowników), a przeciwnie – kładzie nacisk na wartość świadomego i celowego używania ich do stosownych celów. Jak pisze, „moja teza nie polega na tym, że intuicja jest zawsze lepsza. Polega na tym, że potrzebujemy wielu narzędzi”. 
Według opisów Rutkiewicza, Tarnowskiego, czy Makowskiego, w tym podejściu błędy poznawcze nie muszą wynikać z niedbałości lub niewiedzy – porażki „kompromisu między trafnością a wysiłkiem” – ale mogą być skutkiem działania sytuacyjnie racjonalnych mechanizmów w mylącej sytuacji. „Szybkie i oszczędne” heurystyki nie są u ludzi wadą lub środkiem zastępczym, ale podstawowym. Intuicje i heurystyki są traktowane jako sprawne ewolucyjnie narzędzia do podejmowania decyzji w warunkach braku informacji. Przykładem, przy którym jednoznacznie właściwe jest odwołanie do statystyki, a nie intuicji, są zdaniem Gigerenzera gry hazardowe, ze znanymi, dobrze określonymi prawdopodobieństwami. Uważa, że inaczej jest np. na rynkach finansowych, w których pokładanie pełnej wiary w szczegółowe prognozy „graniczą z astrologią”.
Oceniał modele podejmowania decyzji z ekonomii behawioralnej (np. teorie oczekiwanej użyteczności czy perspektywy) jako nierealistyczne i niepotrzebnie normatywne – jego zdaniem, dokonując wyboru w warunkach niepewności ludzie mogą, i czasami powinni czy wręcz muszą, kierować się regułami jakościowymi a nie ilościowymi. Był krytyczny wobec libertariańskiego paternalizmu i tzw. technik "nudge" – m.in. dlatego, że nie pomagają ludziom stawać się mądrzejszymi, co uznaje za sensowniejszy cel niż jednorazową zmianę zachowania. Popularyzował swoją perspektywę m.in. w książce "Simple Heuristics That Make Us Smart" (1999; pol. "Zagadki heurystyk decyzyjnych…"). W książce "Risk Savvy" (2014), Gigerenzer opisał szereg reguł uproszczonego wnioskowania, które jego zdaniem są przydatne w życiu codziennym czy biznesie.
Jak relacjonuje np. Lewis, w oparciu o wspomnienia i archiwalne listy z początku lat dziewięćdziesiątych, Kahneman i Tversky od początku sporu uważali, że krytyka Gerda jest krzywdząca i niesprawiedliwa. Ich prace uwzględniały, według nich, wszystkie odpowiedzi i zastrzeżenia, których brak zarzucał im Gigerenzer. Zgadzali się, że ich oponent zdobywa niezasłużony poklask atakując niesłusznie przypisane im pozycje – przy czym Daniel był nastawiony polubownie, a Amosowi zależało na ostrej reakcji. Drugi uważał Gigerenzera za nieuczciwego intelektualnie prowokatora; „nie chciał dać mu tylko kontry, chciał go zniszczyć”. Intensywna praca nad replikami doprowadziła Kahnemana i Tversky’ego do kłótni, i niemal do zerwania znajomości. Amos otrzymał niedługo później diagnozę zaawansowanego nowotworu, przez co ich niezgoda została zażegnana. W późniejszych latach także Thaler, broniąc ekonomii behawioralnej, stwierdził, że „Gigerenzer atakuje chochoły; moją heurystyką jest ignorowanie go”. 
Według niektórych autorów, ekonomia behawioralna przyswoiła jednak część konstruktywnych komentarzy Gigerenzera. W ocenie np. Samuelsa i in., spór Gigerenzera z Kahnemanem i Tverskym był w dużej mierze retoryczny i personalny, a nie merytoryczny – zgadzali się bowiem co do większości kluczowych kwestii. Relacjonując kontekst debaty podają, że czytelnicy często czerpali z nurtu heurystyk i zniekształceń poznawczych „ponure implikacje” co do oceny rozsądku przeciętnych ludzi. Takim pesymistycznym interpretacjom rzucono wyzwanie z perspektywy ewolucyjnej, do której Samuels i in. zaliczają Gigerenzera. „Deprecjonowanie” intuicji przez Daniela i Amosa miało być jednak głównie retoryczne, podobnie jak przeciwne wizje heurystyk jako „eleganckich urządzeń” u Gerda. Zgodnie z tą relacją, fundamentalnie odkrycia obu zespołów uzupełniają się, a elementy prawdziwej, głębokiej niezgody między tymi badaczami są wysoce abstrakcyjne – to przede wszystkim wybór normatywnej interpretacji prawdopodobieństwa (obiektywnej i częstościowej, czy subiektywnej i bayesowskiej). 
Komunikacja ryzyka.
Gigerenzer podejmował również temat skutecznej komunikacji danych statystycznych, ryzyka i pojęć związanych z testami – szczególnie w kontekście medycznym. Według wniosków z jego badań, statystyki są lepiej rozumiane, gdy przedstawia się je jako bezwzględną częstość („coś zdarza się u 1 na 10 kobiet”), a nie klasyczną miarę w postaci procenta („ryzyko wynosi 10%”) czy ryzyko względne („o 50% częściej”). Ma to mieć wyjaśnienie ewolucyjne – w naturalnym środowisku człowieka informacje były spotykane jako konkretna obserwowalna częstość, a nie syntetyczne wskaźniki. Opisywał też błędy statystyczne popełniane przez lekarzy-praktyków, m.in. mylenie czułości i swoistości testu, oraz zaniedbywanie miarodajności, które mogą głęboko zmieniać interpretację wyników badań diagnostycznych.
Jest krytyczny wobec nadmiernie częstego korzystania z kosztownych i ryzykownych testów diagnostycznych, takich jak zdjęcia rentgenowskie i mammografia. Według niego, dane empiryczne nie zawsze sugerują uniwersalnie korzystny rachunek korzyści i zagrożeń związanych z takimi badaniami, i nie jest to dobrze komunikowane ani pacjentom, ani lekarzom. Proponował, aby przeciwdziałać złym interpretacjom ryzyka przy pomocy czytelnych diagramów i drzew decyzyjnych, opartych o częstości a nie bardziej abstrakcyjne wskaźniki. Sam unika niepotrzebnych badań diagnostycznych. 
Poruszał też temat wpływu przerażających zagrożeń (ang. "dread risks") na decyzje. Zgodnie z jego oszacowaniem, przez częstsze podróże samochodowe spowodowane lękiem wobec samolotów po zamachach z 11 września 2001, w wypadkach drogowych zginęło w USA ok. 1600 dodatkowych osób. Ma być to przykład kontekstu, w którym w ujęciu Gigerenzera, intuicja jest zawodna i powinna ustąpić statystycznej ocenie. Zabierał również głos na temat oceny ryzyka w czasie pandemii COVID-19. W tekście z marca 2020 przestrzegał przed przesadzonymi reakcjami na rozprzestrzenianie się infekcji, oraz przypominał o wysokiej śmiertelności takich chorób jak malaria, do której ludzie są przyzwyczajeni. Stwierdził przy tym, że „tylko z perspektywy czasu będziemy wiedzieć, czy zareagowaliśmy zbyt mocno czy zbyt słabo”. Według krytycznych komentarzy psychologów takich jak Vazire, Yarkoni czy Ritchie, esej Gigerenzera był w pełnej wymowie jednak przedwcześnie optymistyczny i umniejszający powagę zagrożenia. W późniejszych wypowiedziach poruszał też temat łagodzenia lęku przed szczepieniami na tę chorobę, a techniki komunikacji jakie promuje w Harding Center były przywoływane jako potencjalne metody radzenia sobie z takimi obawami.
Wyróżnienia.
Odebrał m.in. nagrody American Association for the Advancement of Science (1991), "Deutscher Psychologie Preis" (2011), "Communicator-Preise" od Deutsche Forschungsgemeinschaft (2011) i Allais Memorial Prize in Behavioral Sciences (2019).
Otrzymał doktoraty "honoris causa" od Uniwersytetu w Bazylei (2007) i Open Universiteit Nederland (2009).
Życie prywatne.
Od 1985 jest żonaty z Lorraine Daston, dyrektorką Instytutu Historii Nauki Towarzystwa Maxa Plancka. Poznali się ok. 1982 w trakcie projektu badawczego na temat historii statystyki, z udziałem Iana Hackinga, na który przyjechała jako dr historii nauki z Uniwersytetu Harvarda. Mają córkę. Jak wspominają, łączenie życia rodzinnego i kariery naukowej, z częstymi przenosinami między USA a Niemcami, wymagało od nich wiele współpracy i elastyczności, dopóki nie osiedli w Berlinie.
Jak podaje, posługuje się swoimi teoriami w życiu prywatnym. Zamawiając jedzenie w restauracji nie czyta menu, lecz prosi o to, co obsługa zamówiłaby dla siebie. Ulokował własne oszczędności kierując się zasadą „które firmy kojarzy z nazwy”, co jak mówi „było jedną z najbardziej lukratywnych decyzji jakie podjął”. Jak zwraca uwagę, nawet Markowitz, pionier współczesnej teorii portfolio, nie zarządzał swoimi inwestycjami emerytalnymi według dokładnych zaleceń własnego modelu, ale posługiwał się prostą, intuicyjną metodą dywersyfikacji – dzieląc pieniądze równo na wiele różnych aktywów.

</doc>
<doc id="5173853" url="https://pl.wikipedia.org/wiki?curid=5173853" title="Polaris Slingshot">
Polaris Slingshot

Polaris Slingshot – trójkołowy samochód sportowy klasy miejskiej produkowany pod amerykańską marką Polaris od 2014 roku.
Historia i opis modelu.
Trójkołowy samochód sportowy Slingshot powstał jako pierwszy tego typu pojazd w historii amerykańskiego przedsiębiorstwa Polaris dotychczas skoncentrowanego głównie na quadach i skuterach śnieżnych. Premiera tego modelu odbyła się w lipcu 2014 roku, wyróżniając się połączeniem cech samochodu i motocyklu z dwumiejscowym, otwartym nadwoziem typu roadster.
Układ napędowy Slingshota początkowo utworzył 2,4-litrowy silnik benzynowy z serii EcoTec konstrukcji General Motors, wyróżniając się mocą maksymalną 173 KM i współpracą z 5-biegową, manualną przekładnią biegów przenoszącą moc na pojedyncze, tylne koło. Po 5 latach produkcji, w 2019 roku Polaris wyposażył Slingshota w nową, tym razem samodzielnej konstrukcji, 4-cylindrową jednostką benzynową o pojemności 2 litrów i większej niż poprzednio mocy 203 KM.
Sprzedaż.
Sprzedaż Polarisa Slingshota rozpoczęła się w roku debiutu, w 2014 roku. Cena pojazdu na rodzimym rynku amerykańskim wynosi 20 tysięcy dolarów, z kolei w ramach oficjalnej polskiej dystrybucji najtańszy egzemplarz Slingshota można kupić za 104 tysiące złotych. Produkcją trójkołowego samochodu Polarisa zajmują się zakłady w amerykańskim mieście Huntsville w stanie Alabama.

</doc>
<doc id="5173854" url="https://pl.wikipedia.org/wiki?curid=5173854" title="Penetracja seksualna">
Penetracja seksualna

Penetracja seksualna – wprowadzenie części ciała lub innego obiektu do otworu ciała, takiego jak pochwa, odbyt lub usta, w ramach aktywności seksualnej człowieka lub zachowań seksualnych zwierząt.
Definicje.
Penetracja pochwy przez prącie jest kluczowym elementem w definicji stosunku płciowego, który ma miejsce tylko wtedy, gdy penis samca penetruje pochwę samicy. Jeżeli penis penetruje odbyt innej osoby, określa się to jako seks analny lub stosunek analny. Seks oralny z penetracją może obejmować penetrację ust przez penisa (fellatio) lub użycie języka do penetracji pochwy (cunnilingus).

</doc>
<doc id="5173857" url="https://pl.wikipedia.org/wiki?curid=5173857" title="Andrzej Bieniek (ujednoznacznienie)">
Andrzej Bieniek (ujednoznacznienie)



</doc>
<doc id="5173858" url="https://pl.wikipedia.org/wiki?curid=5173858" title="Andrzej Bieniek (żołnierz)">
Andrzej Bieniek (żołnierz)



</doc>
<doc id="5173860" url="https://pl.wikipedia.org/wiki?curid=5173860" title="Maria Ursula d'Abreu e Lencastro">
Maria Ursula d'Abreu e Lencastro



</doc>
<doc id="5173862" url="https://pl.wikipedia.org/wiki?curid=5173862" title="Kaldera Gołownina">
Kaldera Gołownina



</doc>
<doc id="5173864" url="https://pl.wikipedia.org/wiki?curid=5173864" title="Contessina de' Bardi">
Contessina de' Bardi



</doc>
<doc id="5173867" url="https://pl.wikipedia.org/wiki?curid=5173867" title="WTA Finals 2021">
WTA Finals 2021

WTA Finals 2021, właśc. Akron WTA Finals Guadalajara 2021 – tenisowy turniej WTA w sezonie 2021 z cyklu WTA Finals, zamykający sezon rozgrywek kobiecych, rozgrywany w dniach 10–17 listopada 2021 roku w Guadalajararze na kortach twardych w hali o puli nagród wynoszącej 5 000 000 dolarów amerykańskich.
W zawodach singlowych brało udział osiem najlepszych zawodniczek świata według klasyfikacji "Porsche Race", podsumowującej występy tenisistek w danym sezonie. Tenisistki rywalizowały w dwóch grupach po cztery osoby. Dwie najlepsze zawodniczki z każdej grupy awansowały do półfinałów, a ich zwyciężczynie zagrały o trofeum. Zawody deblowe odbywały się, tak jak w 2019 roku, w dwóch grupach.

</doc>
<doc id="5173871" url="https://pl.wikipedia.org/wiki?curid=5173871" title="George Washington (rzeźba)">
George Washington (rzeźba)

George Washington – rzeźba autorstwa amerykańskiego rzeźbiarza Horatio Greenougha stworzona w 1840, znajdująca się w zbiorach National Museum of American History w Waszyngtonie, będącego oddziałem Smithsonian Institution.
Opis.
W roku 1832, z okazji setnej rocznicy urodzin pierwszego prezydenta Stanów Zjednoczonych Jerzego Waszyngtona, Kongres USA zamówił u artysty pomnik ojca narodu amerykańskiego. Greenough stworzył rzeźbę Waszyngtona symbolizującą wolność i pokój. 
Mierząca około 3,5 metra rzeźba wykonana jest z marmuru i odwołuje się do wzorców greckich. Pełen majestatu Jerzy Waszyngton z nagim torsem i sandałami na stopach, okryty jest togą. Prawą rękę z wyciągniętym palcem wskazującym skierowaną ma ku niebu, a w lewej dłoni trzyma miecz symbolizujący władzę, który przekazuje ludowi. Siedzi na krześle pokrytym symbolami bohaterskiego narodu: grecki bóg Apollo w swoim rydwanie reprezentuje amerykańskie oświecenie, Herakles ratujący siebie i swojego brata Ifiklesa przed wężem symbolizuje odwagę narodu amerykańskiego a Krzysztof Kolumb i Indianin reprezentują spotkanie starego i nowego świata. 
Niekonwencjonalna rzeźba była prezentowana w rotundzie Kapitolu w latach 1841–1843, kiedy to została przeniesiona na zewnątrz gmachu. W 1908 Kongres przekazał rzeźbę Smithsonian Institution, gdzie była eksponowana w Smithsonian Castle aż do przeniesienia jej do National Museum of American History w 1964. 

</doc>
<doc id="5173880" url="https://pl.wikipedia.org/wiki?curid=5173880" title="Böttcherstraße (Brema)">
Böttcherstraße (Brema)

Böttcherstraße – piesza ulica w centrum Starego Miasta w Bremie, przebiegająca z północnego wschodu na południowy zachód i łącząca Stary Rynek z Martinistraße.
Historia.
Licząca 108 metrów długości ulica została zbudowana w latach 1922–1931 i od czasu powstania przyciąga turystów (co było celem budowniczych) ze względu na nieszablonowe rozwiązania architektoniczne oraz handel (sztuka, rękodzieło, kuchnia regionalna).
Budynki.
Jednym z najważniejszych budynków jest wybudowany przez Bernharda Hoetgera w 1927 "Paula-Becker-Modersohn-Haus". Należy on do najlepszych przykładów niemieckiego ekspresjonizmu ceglanego w architekturze. Mieści się tam najważniejsza kolekcja dzieł Pauli Modersohn-Becker. Dodatkowo funkcjonują tu na parterze sklepy "Werkschau" i "Handwerkerhof" oferujące nowoczesne rękodzieło. Inną placówką kulturalną zlokalizowaną przy ulicy jest Muzeum Ludwiga Roseliusa (1874-1943, kupca kawowego, założyciela przedsiębiorstwa Café HAG), prezentujące obrazy, płaskorzeźby i rzeźby z różnych epok. "Haus de Glocken-Spiels" zawiera instalację trzydziestoma porcelanowymi dzwonkami, wygrywającymi szanty, a "Haus Atlantis" charakteryzuje się układem optycznym mającym przywodzić na myśl zatopione miasto. Ulicę od strony Wezery ("Martinistraße") zamyka "Robinson-Crusoe-Haus" zbudowany w duchu kolonialnym i nawiązujący do powieści Daniela Defoe.

</doc>
<doc id="5173883" url="https://pl.wikipedia.org/wiki?curid=5173883" title="Ćwiczenia aerobowe">
Ćwiczenia aerobowe

Trening aerobowy – ćwiczenia fizyczne o niskiej lub średniej intensywności, w których tętno nie przekracza 70% tętna maksymalnego. Osiągają one poziom intensywności, przy którym energia do pracy mięśni pochodzi głównie z przemian zużywających tlen "spalając" glukozę, tłuszcze, ketokwasy i aminokwasy. Aktywność aerobowa jest często wykonywana w celu poprawy wytrzymałości sercowo-naczyniowej, zwiększenia beztłuszczowej masy mięśniowej i utraty wagi. Przykładem takiej aktywności może być bieganie, pływanie czy jazda na rowerze.
Prozdrowotny wpływ treningu aerobowego jest wskazywany przez wiele instytucji, jak np. amerykańskie Centers for Disease Control and Prevention, brytyjskie National Institute for Health and Care Excellence, czy Polskie Towarzystwo Kardiologiczne.
Trening aerobowy istnieje od lat 60. XX wieku, kiedy dr Kenneth H. Cooper spopularyzował go poprzez badania, które prowadził nad treningiem o wysokiej intensywności. Trening aerobowy, znany również jako trening o wysokiej intensywności, można podzielić na trzy kategorie: ciągły, interwałowy i próg. Podstawowym założeniem ciągłych ćwiczeń aerobowych jest to, że prawie każdy może wytrzymać ten rodzaj aktywności przez długi czas. Niektóre przykłady tego rodzaju aktywności to jogging, powolne chodzenie na bieżni w stałym tempie (ale bez zatrzymywania się, aby złapać oddech) lub bieganie bez przerwy przez jedną milę (bieg na milę co 5 minut).
Trening interwałowy to kolejny krok po ciągłej aktywności aerobowej. Trening interwałowy składa się z okresów o niskiej intensywności z okresami wysokiej intensywności, po których następuje okres regeneracji. Okres rekonwalescencji jest czasami określany jako ochłodzenie i zazwyczaj obejmuje spacer lub łatwy jogging. Intensywność wszystkich rodzajów ćwiczeń aerobowych można zwiększyć, dodając trening interwałowy.

</doc>
<doc id="5173884" url="https://pl.wikipedia.org/wiki?curid=5173884" title="Tor kolarski w Aszchabadzie">
Tor kolarski w Aszchabadzie

Tor kolarski w Aszchabadzie – kryty tor kolarski w Aszchabadzie, stolicy Turkmenistanu. Został otwarty w 2014 roku. Może pomieścić 6000 widzów. Długość toru kolarskiego wynosi 250 m.
Tor powstał w ramach przygotowań do goszczenia przez Aszchabad Asian Indoor and Martial Arts Games w 2017 roku. Obiekt został otwarty w 2014 roku i znajduje się na terenie Kompleksu Olimpijskiego, tuż obok Stadionu Olimpijskiego. W 2017 roku rozegrano na nim zawody kolarstwa torowego w ramach Asian Indoor and Martial Arts Games. W 2021 roku tor miał być również areną mistrzostw świata w kolarstwie torowym, ale kilka miesięcy przed zawodami UCI zdecydowało o odebraniu imprezy Aszchabadowi z powodu zastosowania w Turkmenistanie zbyt ostrych restrykcji w związku z pandemią COVID-19 (zawody ostatecznie odbyły się na krytym torze w Roubaix).

</doc>
<doc id="5173896" url="https://pl.wikipedia.org/wiki?curid=5173896" title="Böttcherstraße">
Böttcherstraße



</doc>
<doc id="5173897" url="https://pl.wikipedia.org/wiki?curid=5173897" title="Maksymilian Polański">
Maksymilian Polański



</doc>
<doc id="5173909" url="https://pl.wikipedia.org/wiki?curid=5173909" title="Gizowszczyzna">
Gizowszczyzna

Gizowszczyzna (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Jody.
Historia.
W czasach zaborów wieś prywatna w powiecie dzisieńskim, w guberni wileńskiej Imperium Rosyjskiego
W latach 1921–1945 wieś leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Według Powszechnego Spisu Ludności z 1921 roku zamieszkiwały tu 108 osób, 21 było wyznania rzymskokatolickiego a 87 prawosławnego. Jednocześnie 1 mieszkaniec zadeklarował polską a 107 białoruską przynależność narodową. Było tu 21 budynków mieszkalnych. W 1931 w 20 domach zamieszkiwało 120 osób.
Wierni należeli do parafii rzymskokatolickiej w Borodzieniczach i prawosławnej w Jodach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Jodach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5173911" url="https://pl.wikipedia.org/wiki?curid=5173911" title="Puchar Wysp Owczych w piłce nożnej (1993)">
Puchar Wysp Owczych w piłce nożnej (1993)

Puchar Wysp Owczych w piłce nożnej mężczyzn 1993 (far. "Løgmanssteypið") – 47. edycja rozgrywek mających na celu wyłonienie zdobywcy Pucharu Wysp Owczych. Tytułu bronił klub HB Tórshavn, a przejął go B71 Sandoy.
Uczestnicy.
W Pucharze Wysp Owczych wzięły udział drużyny ze wszystkich poziomów ligowych na archipelagu.

</doc>
<doc id="5173912" url="https://pl.wikipedia.org/wiki?curid=5173912" title="Chmielewoje (obwód kurski)">
Chmielewoje (obwód kurski)

Chmielewoje () – wieś (ros. село, trb. sieło) w zachodniej Rosji, w sielsowiecie mołotyczewskim rejonu fatieżskiego w obwodzie kurskim.
Geografia.
Miejscowość położona jest nad Gniłowodczikiem (lewy dopływ Usoży w dorzeczu Swapy), 6 km od centrum administracyjnego sielsowietu (Mołotyczi), 13 km na północny wschód od centrum administracyjnego rejonu (Fatież), 49 km na północny zachód od Kurska, 11 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajduje się 569 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 548 osób.

</doc>
