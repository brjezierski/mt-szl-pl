<doc id="5182063" url="https://pl.wikipedia.org/wiki?curid=5182063" title="Zbiornik wodny Slezská Harta">
Zbiornik wodny Slezská Harta

Zbiornik wodny Slezská Harta (czes. "Vodní nádrž Slezská Harta") – zapora wodna na Morawicy w Czechach (kraj morawsko-śląski), zlokalizowana na południowy wschód od Bruntala i północny zachód od zbiornika Kružberk.
Historia.
Budowa obiektu została przeprowadzona z uwagi na potrzebę wzmocnienia retencji, na potrzeby której niewystarczający był zbiornik Kružberk. Stopniowo rozszerzono funkcje projektowanego akwenu o cele wodociągowe oraz poprawę przepływów w Morawicy, Opawie i Odrze, a także wzmocnienie możliwości poboru wód dla przemysłu i celów energetycznych. Budowę rozpoczęto w 1987, a zakończono w 1997. Napełnianie zbiornika rozpoczęto na początku 1996, a zakończono w 1998.
Charakterystyka.
Kamienna zapora z uszczelnieniem gliniastym, dwustopniowym filtrem i strefą przejściową utrzymuje łącznie 2528 tys. m³ wody. Podłoże uszczelnione jest sitem iniekcyjnym do głębokości od 10 do 55 metrów. Budynki obsługi usytuowane są na lewym brzegu. Obiekt wlotowo-poborowy składa się z wieży, a pobór wody surowej możliwy jest z czterech poziomów. Budowla obejmuje elektrownię wodną z dwiema turbinami Francisa o mocy 2,75 i 0,4 MW.
Parametry.
Parametry zbiornika:

</doc>
<doc id="5182082" url="https://pl.wikipedia.org/wiki?curid=5182082" title="Caulophyllum">
Caulophyllum



</doc>
<doc id="5182094" url="https://pl.wikipedia.org/wiki?curid=5182094" title="Lemingowiec">
Lemingowiec

Lemingowiec ("Myopus") – rodzaj ssaka z podrodziny karczowników (Arvicolinae) w obrębie rodziny chomikowatych (Cricetidae).
Zasięg występowania.
Rodzaj obejmuje jeden żyjący współcześnie gatunek występujący w Eurazji.
Morfologia.
Długość ciała (bez ogona) 90–115 mm, długość ogona 12–19,7 mm; masa ciała 20–40 g.
Systematyka.
Etymologia.
"Myopus": "mus", μυος "muos" „mysz”; πους "pous", ποδος "podos" „stopa”.
Podział systematyczny.
Do rodzaju należy jeden występujący współcześnie gatunek:
Opisano również gatunek wymarły z pliocenu Rosji:

</doc>
<doc id="5182105" url="https://pl.wikipedia.org/wiki?curid=5182105" title="Filologia Polska (czasopismo)">
Filologia Polska (czasopismo)

Filologia Polska (pełny tytuł: Filologia Polska. Roczniki Naukowe Uniwersytetu Zielonogórskiego) – polskie czasopismo naukowe wychodzące na Uniwersytecie Zielonogórskim od roku 2015 i redagowane przez pracowników Instytutu Filologii Polskiej na Wydziale Humanistycznym. Tematyka publikowanych na jego łamach artykułów mieści się w obszarze dwóch wiodących w jednostce dyscyplin, językoznawstwa oraz literaturoznawstwa, ale także pokrewnych (historia, nauki o kulturze i sztuce), dzięki czemu kolejne numery nabierają charakteru interdyscyplinarnego. 
Rocznik (choćby poprzez jego tytuł) odwołuje się do tradycji dwu dawniejszych serii wydawniczych, mianowicie „Filologii Polskiej” wydawanej przez Wyższą Szkołę Pedagogiczną w Zielonej Górze (w ramach „Studiów i Materiałów”) w latach 1975-1999 (dziesięć tomów), a następnie przez Uniwersytet Zielonogórski, kiedy to w okresie 2003-2013 wyszło pięć zeszytów.
Na łamach periodyku swoje materiały zamieszczają przede wszystkim poloniści, nadto slawiści, historycy, historycy sztuki, religioznawcy. Studia w większości ukazują się w języku polskim, zarazem po angielsku, niemiecku, rosyjsku, serbsku, ukraińsku. W trakcie opracowywania kolejnych numerów stały zespół redakcyjny każdorazowo wspierany jest przez redaktorów naukowych, którzy opracowują tematycznie sprofilowane zaproszenie do rocznika, w efekcie poszczególne zeszyty zyskują walor cyklu większych bądź mniejszych monografii (poświęconych np. życiu i twórczości Elizy Orzeszkowej, Adama Mickiewicza, Henryka Sienkiewicza, Bolesława Leśmiana, Mikołaja Reja czy wartościom w tekstach kultury).
Artykuły oraz numery rocznika wyposażone są w unikalne identyfikatory DOI (prefiks: 10.34768), natomiast publikacja składanych przez autorów materiałów odbywa się na warunkach Creative Commons / Uznanie autorstwa – Użycie niekomercyjne – Bez utworów zależnych 4.0 Międzynarodowe (CC BY-NC-ND 4.0).
Strukturę tomów wyznaczają obecne zawsze dwie zasadnicze sekcje: obszerne „Studia i Materiały” oraz skromniejsze „Regionalia Lubuskie”. Ponadto: „Opinie”, „Recenzje”, „Varia”, „Obszary Trzecie”. Zawartość głównej części poszczególnych roczników wypełniają rozprawy nadesłane w odpowiedzi na cyklicznie formułowane zaproszenia.
Redakcję periodyku stale wspiera Rada naukowa oraz Zespół recenzencki, którego członkami są wyłącznie badacze nieafiliowani przy Uniwersytecie Zielonogórskim.
Rocznik publikowany jest hybrydowo, dlatego też ukazuje się w postaci tradycyjnej, papierowej (która jest formą podstawową czasopisma) i jednocześnie dostępny jest on-line poprzez oficjalny serwis internetowy „Filologii Polskiej”, co m.in. wpisuje czasopismo w idee open access, w efekcie czasopismo otrzymało wyróżnienie „Diamentowy otwarty dostęp”. Redakcja ściśle współpracuje z Zielonogórską Biblioteką Cyfrową i Repozytorium Biblioteki Uniwersytetu Zielonogórskiego (zarejestrowanymi w ) oraz Oficyną Wydawniczą Uniwersytetu Zielonogórskiego.
„Filologia Polska” jest indeksowana i/lub archiwizowana w ramach kilkunastu platform zewnętrznych (baz referencyjnych bądź repozytoriów): Academic and Scholarly Research Publication Center (EuroPub), (BASE), Baza Bibliograficzna Czasopism Humanistycznych i Społecznych (BazHum), Biblioteka Nauki, CORE, Digital Object Identifier System (DOI), Directory of Open Access Journals (DOAJ), Federacja Bibliotek Cyfrowych (FBC), Google Scholar, Index Copernicus International, Portal Komunikacji Naukowej INFO NA, Repozytorium Uniwersytetu Zielonogórskiego, The Central European Journal of Social Sciences and Humanities (CEJSH), (ERIH PLUS), WorldCat.org, Zielonogórska Biblioteka Cyfrowa (ZBC).
Łamy czasopisma udostępniono także w celach dokumentacyjnych, w związku z czym w kolejnych numerach systematycznie pojawiają się rejestry bibliograficzne dokonań naukowych lubuskiego środowiska polonistycznego, sprawozdania z realizowanych inicjatyw oraz prezentacje sylwetek badaczy związanych z rocznikiem i Instytutem Filologii Polskiej Uniwersytetu Zielonogórskiego – Maria Januszewicz, Małgorzata Mikołajczak, Anna Szóstak, Jerzy Brzeziński, Marian Bugajski, Czesław Paweł Dutka, , Józef Tomasz Pokrzywniak, Ireneusz Sikora, Władysław Magnuszewski.

</doc>
<doc id="5182109" url="https://pl.wikipedia.org/wiki?curid=5182109" title="Jaan Poska">
Jaan Poska

Jaan Poska, właściwie Iwan Iwanowicz Poska (ros. Иван Иванович Поска; ur. 24 stycznia 1866 w Laiuse, zm. 7 marca 1920 w Tallinnie) – estoński adwokat i polityk, sygnatariusz traktatu w Tartu.
Lata młodości.
Urodził się w rosyjskojęzycznej rodzinie jako piąte z dwanaściorga dzieci. Jego ojciec był zakrystianem w miejscowej cerkwi prawosławnej. Po ukończeniu szkoły cerkiewnej w Tuhalaane i seminarium duchownego w Rydze, w 1886 roku rozpoczął studia medyczne na uniwersytecie w Dorpacie, jednak później przeniósł się na wydział prawniczy, który ukończył w 1890 roku. Następnie przeniósł się do Tallinna i rozpoczął praktykę adwokacką. Podczas studiów zaczął również zajmować się tłumaczeniami – jako Jaan Karu opublikował wiele przekładów z języka rosyjskiego, m.in. dzieł Puszkina.
Kariera polityczna.
W 1904 roku został członkiem rady miejskiej Tallinna, a w 1913 roku z inicjatywy Konstantina Pätsa objął posadę burmistrza tego miasta. Dzięki swoim kontaktom i umiejętności łagodzenia konfliktów, był skutecznym zarządcą oraz zyskał poparcie lokalnej ludności niemieckiej i rosyjskiej. Po rewolucji lutowej rosyjski Rząd Tymczasowy powołał go na gubernatora estońskiego. Jesienią 1917 roku został wybrany do rosyjskiej Konstytuanty. Po ogłoszeniu przez Estonię niepodległości 24 lutego 1918 roku, Poska objął stanowisko ministra spraw zagranicznych w rządzie tymczasowym i pełnił tę funkcję do 12 listopada tegoż roku, kiedy został ministrem sprawiedliwości. Jednocześnie przez krótki okres pełnił obowiązki premiera Estonii od momentu zakończenia okupacji niemieckiej i zalegalizowania władzy estońskiego rządu do momentu powrotu Pätsa z niemieckiego więzienia. 27 listopada 1918 roku ponownie został ministrem spraw zagranicznych, którym pozostał również w rządzie Otto Strandmana do 20 września 1919 roku. Pod koniec 1919 roku został szefem estońskiej delegacji podczas negocjacji estońsko-sowieckich w Tartu, ostatecznie 2 lutego 1920 roku podpisując traktat pokojowy, kończący wojnę o niepodległość Estonii, którego warunki okazały się korzystne dla Estonii. 27 lutego 1920 roku został odznaczony Orderem Krzyża Wolności III kategorii 1. klasy.
Życie prywatne.
W 1895 roku poślubił Constance Ekström, z którą miał ośmioro dzieci: Jüriego, Niinę, Jaana, Annę, Helenę, Ksenię, Tatjanę i Verę; ta ostatnia była dziennikarką i prawniczką, uznawaną za liderkę estońskiego ruchu feministycznego. Zmarł 7 marca 1920 roku w Tallinnie, został pochowany na prawosławnym cmentarzu św. Aleksandra Newskiego. W jego pogrzebie uczestniczyło 20 tys. osób.
Upamiętnienie.
W 1999 roku został uznany za jednego ze stu wybitnych Estończyków XX wieku. W 2008 roku dom w Tallinnie, w którym mieszkał, został odnowiony i otwarto w nim muzeum. Rok później został patronem jednego z przedszkoli w Tallinnie. W budynku, w którym podpisano traktat założono w 2011 roku gimnazjum, którego patronem został Poska. W 2016 roku Bank Estonii, z okazji 150. rocznicy urodzin Poski, wydał pamiątkową monetę o nominale 10 euro z jego wizerunkiem. W tym samym roku w parku Kadriorg został odsłonięty pomnik Poski. W Tallinnie, w śródmieściu znajduje się ulica jego imienia. W latach 1931–1940 Poska był również patronem bulwaru w Rakvere.

</doc>
<doc id="5182110" url="https://pl.wikipedia.org/wiki?curid=5182110" title="Daniel Meagher">
Daniel Meagher

Daniel Joseph Meagher (ur. 10 listopada 1961 w West Wyalong) – australijski duchowny katolicki, biskup pomocniczy Sydney od 2021.
Życiorys.
Święcenia kapłańskie przyjął 2 lipca 1995 i został inkardynowany do archidiecezji Sydney. Pracował głównie jako duszpasterz parafialny, był także m.in. diecezjalnym duszpasterzem powołań, kierownikiem programu formacyjnego dla diakonów oraz rektorem seminarium w Sydney.
18 listopada 2021 papież Franciszek mianował go biskupem pomocniczym archidiecezji Sydney oraz biskupem tytularnym "Pocofeltus". Sakry udzielił mu 8 grudnia 2021 arcybiskup Anthony Fisher.

</doc>
<doc id="5182119" url="https://pl.wikipedia.org/wiki?curid=5182119" title="Bazyli Poskrobko">
Bazyli Poskrobko

Bazyli Poskrobko (ur. 1941, zm. 28 października 2021) – polski ekonomista, prof. dr hab.
Życiorys.
Obronił pracę doktorską, 5 maja 1994 habilitował się na podstawie pracy zatytułowanej "Sterowanie procesami ochrony środowiska". 31 lipca 2000 nadano mu tytuł profesora w zakresie nauk ekonomicznych. Został zatrudniony na stanowisku profesora w Katedrze Ekonomii Wyższej Szkole Ekonomicznej w Białymstoku, oraz profesora zwyczajnego w Katedrze Gospodarowania Środowiskiem i Turystyki Wyższej Szkole Ekonomicznej w Białymstoku, w Zakładzie Zrównoważonego Rozwoju na Wydziale Ekonomii i Zarządzania Uniwersytetu w Białymstoku, w Katedrze Ekonomii i Ekologii na Wydziale Finansów i Informatyki Wyższej Szkole Finansów i Zarządzania w Białymstoku i w Instytucie Inżynierii i Ochrony Środowiska na Wydziale Budownictwa i Inżynierii Środowiska Politechniki Białostockiej.
Był kierownikiem Katedry Gospodarowania Środowiskiem i Turystyki Wyższej Szkole Ekonomicznej w Białymstoku, wiceprzewodniczącym na Oddziale Polski Europejskiego Stowarzyszenia Ekonomistów Środowiska i Zasobów Naturalnych, a także członkiem Komitetu Przestrzennego Zagospodarowania Kraju Prezydium Polskiej Akademii Nauk.
Zmarł 28 października 2021, pochowany na Cmentarzu Miejskim w Białymstoku.

</doc>
<doc id="5182123" url="https://pl.wikipedia.org/wiki?curid=5182123" title="Dipcadi">
Dipcadi



</doc>
<doc id="5182125" url="https://pl.wikipedia.org/wiki?curid=5182125" title="Sielsowiet Cierucha">
Sielsowiet Cierucha

Sielsowiet Cierucha (, ) – sielsowiet na Białorusi, w obwodzie homelskim, w rejonie homelskim, z siedzibą w Cierusze.
Demografia.
Według spisu z 2009 sielsowiet Cierucha zamieszkiwało 4047 osób, w tym 3416 Białorusinów (84,41%), 320 Ukraińców (7,91%), 262 Rosjan (6,47%), 8 Ormian (0,20%), 6 Żydów (0,15%), 6 Uzbeków (0,15%), 2 Polaków (0,05%), 27 osób innych narodowości i 11 osób, które nie podały żadnej narodowości.
Geografia i transport.
Sielsowiet położony jest w południowej części rejonu homelskiego. Jego południowa granica pokrywa się z granicą państwową z Ukrainą. Przebiegają przez niego droga magistralna M8, na której znajduje się tu przejście graniczne Nowaja Huta oraz linia kolejowa Nawabielickaja – Kraucouka.

</doc>
<doc id="5182127" url="https://pl.wikipedia.org/wiki?curid=5182127" title="Grand Prix Kataru 2021">
Grand Prix Kataru 2021

Grand Prix Kataru 2021, oficjalnie Formula 1 Ooredoo Qatar Grand Prix 2021 – dwudziesta runda Mistrzostw Świata Formuły 1 w sezonie 2021. Grand Prix odbyło się w dniach 19–21 listopada 2021 na torze Losail International Circuit w Lusajlu. Wyścig wygrał po starcie z pole position Lewis Hamilton (Mercedes), a na podium kolejno stanęli Max Verstappen (Red Bull) oraz Fernando Alonso (Alpine).
Klasyfikacja po wyścigu.
Kierowcy.
Źródło: FIA
Konstruktorzy.
Źródło: FIA

</doc>
<doc id="5182130" url="https://pl.wikipedia.org/wiki?curid=5182130" title="Ciareniczy">
Ciareniczy

Ciareniczy (; , "Tierieniczi"; pol. hist. Terenicze) – agromiasteczko na Białorusi, w obwodzie homelskim, w rejonie homelskim, w sielsowiecie Ciareniczy, nad Uzą.
W XIX i w początkach XX w. wieś i folwark położone w Rosji, w guberni mohylewskiej, w powiecie homelskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5182132" url="https://pl.wikipedia.org/wiki?curid=5182132" title="Terenicze">
Terenicze



</doc>
<doc id="5182135" url="https://pl.wikipedia.org/wiki?curid=5182135" title="Luca Van Assche">
Luca Van Assche

Luca Van Assche (ur. 11 maja 2004 w Woluwe-Saint-Lambert) – francuski tenisista, zwycięzca juniorskiego French Open 2021 w grze pojedynczej.
Kariera tenisowa.
W 2021 roku zwyciężył w juniorskim French Open w grze pojedynczej, pokonując w finale Arthura Filsa 6:4, 6:2.
W karierze zwyciężył w jednym singlowym oraz jednym deblowym turnieju rangi ITF.
W rankingu gry pojedynczej najwyżej był na 198. miejscu (14 listopada 2022), a w klasyfikacji gry podwójnej na 344. pozycji (3 października 2022).

</doc>
<doc id="5182139" url="https://pl.wikipedia.org/wiki?curid=5182139" title="Zapora wodna Bystřička">
Zapora wodna Bystřička

Zapora wodna Bystřička (czes. "Přehrada Bystřička") – zapora wodna we wschodniej części Republiki Czeskiej (na Morawach), wzniesiona na potoku Bystřička (prawobrzeżny dopływ Górnej Beczwy). Po jej wybudowaniu powstał zbiornik zaporowy Bystřička.
Położenie.
Zapora leży w północno-zachodniej części Gór Wsetyńskich. Wzniesiono ją ok. 4,3 km powyżej ujścia Bystřički do Górnej Beczwy w miejscowości Bystřička w powiecie Vsetín. Znajduje się w dorzeczu Morawy.
Historia.
Już w XVIII w. pojawiały się pierwsze konkretne projekty budowy drogi wodnej, łączącej Dunaj z Odrą i/lub Łabą. Budowa takiego kanału została zatwierdzona w 1873 r. przez obie izby parlamentu wiedeńskiego. Na skutek działań akcjonariuszy rozbudowywanych wówczas linii kolejowych prace nie zostały wówczas uruchomione. Dopiero 11 czerwca 1901 r. podpisano Ustawę o drogach wodnych, która przewidywała również budowę kanału Dunaj-Odra-Łaba. Ustawa przewidywała, że realizacja powinna rozpocząć się w 1904 roku i zakończyć w ciągu 20 lat. Elementami tego planowanego (i nigdy nie zrealizowanego) dzieła były podjęte wówczas m.in. regulacje niektórych odcinków rzek na Morawach. W celu zapewnienia wody niezbędnej do zasilania śluz nitki kanału prowadzącej do Odry, a znajdujących się w rejonie Bramy Morawskiej, podjęto w 1907 r. budowę zapory na Bystřičce i związanego z nią zbiornika wodnego. Prace zakończono w 1912 r. Drugą, w obliczu szeregu powodzi nawiedzających ten region na przełomie XIX i XX w. równie ważną rolą zapory miało być regulowanie przepływu wody Bystřički (i przyjmującej ją Górnej Beczwy).
Zapora na Bystřičce była jedną z pierwszych zapór wodnych budowanych na terenie Czech, pierwszą w dorzeczu Morawy powyżej ujścia do niej Dyji. Była również pierwszą zaporą wodną, wznoszoną w tej części Karpat, która zbudowana jest z fliszu karpackiego. Jej koszt wyniósł ok. 7 milionów ówczesnych koron austro-węgierskich.
W ciągu ponad stu lat funkcjonowania zapory była ona kilkakrotnie remontowana. Główne działania objęły modernizację urządzeń zrzutowych w latach 1960 - 1961 oraz remont samej zapory w latach 1964 - 1967, w trakcie którego mur zapory wzmocniono i uszczelniono systemem iniekcji cementowych. W latach 2001-2002 przeprowadzono remont korony zapory, a w latach 2003-2004, po spuszczeniu wody, wykonano po raz pierwszy od uruchomienia zapory oczyszczenie dna zbiornika z nanosów.
Charakterystyka zapory.
Zapora grawitacyjna, łukowa, murowana z bloków piaskowca spajanych zaprawą cementową. Korpus zapory został posadowiony około 9 metrów poniżej poziomu dna doliny, na wysokości 350 m n.p.m. Podstawę zapory tworzą warstwy litych piaskowców i zlepieńców z niewielką wkładką łupków ilastych. Piaskowce mają lepiszcze wapniste. upad warstw budujących podłoże wynosi 38°, warstwy zapadają w kierunku północno-zachodnim, a więc w kierunku odwodnej strony muru zapory.
Objętość muru zapory wynosi 70 000 m3. Promień łuku zapory wynosi 135 m, długość jej korony 170 m, szerokość 4,6 m, wysokość 27,4 m. Korona zapory znajduje się na wysokości 386,60 m n.p.m. Dolna część muru zapory do wysokości 369 m n.p.m. jest wzmocniona przesłoną z materiału ilastego o miąższości 1,5-2,5 m.
Oba lica muru zapory zostały wyłożone okładzinami z wysokiej jakości kamienia, który został sprowadzony w tym celu z kamieniołomów w Hrabůvce koło Hranic na Morawach i w Bystřici pod Hostýnem, czyli z odległości około 50 km.
Wzniesiono ją według projektu wiedeńskiego konstruktora i radcy budowlanego Emila Grohmana, który w swych obliczeniach zastosował już współczesne spojrzenie na rozkłady obciążeń działających na mur zapory. Budowę realizowała wiedeńska firma "Rabas, Kosina und Weiner", a kierował nimi inżynier Julius Radna. Wszystkie prace były wykonywane ręcznie. Kamień konstrukcyjny pochodził z niedalekiego kamieniołomu, usytuowanego poniżej zapory, z którego dostarczano go specjalnie wybudowaną kolejką wąskotorową.
Zapora posiada upust denny, usytuowany w centrum łuku muru zaporowego (wydajność max. 2,5 m3/s) oraz dwa upusty w wieży wodnej (łączna wydajność max. 12,2 m3/s). Duży upust przelewowy, szerokości 51,5 m, którego krawędź znajduje się na wysokości 384,15 m n.m., z systemem kaskadowo ułożonych stopni, znajduje się poza zaporą, po jej lewej stronie, w odległości ok. 120 m od krańca muru zaporowego. Pomiędzy nimi stoi murowany budynek dyrekcji zapory, pochodzący z czasów jej budowy.
W celu ochrony przed przeciekami zaporę pomalowano warstwą specjalnej farby o grubości 0,5 ÷ 2,0 cm, nałożonej na tynk cementowy.
Na końcu dolnej galerii wylotowej zbudowano w 1982 r. niewielką elektrownię wodną, która wykorzystuje energię wody odprowadzanej ze zbiornika. Do obu rur tłocznych przyspawane zostały odgałęzienia, na których zainstalowano turbiny Bankiego-Michella o mocach odpowiednio 68,7 kW i 13,65 kW. Elektrownia jest w stanie wykorzystać przepływy od 0,027 m3/s do 0,588 m3/s.
Ochrona.
W chwili budowy zapora na Bystřičce była najśmielszą tego typu konstrukcją w całych Austro-Węgrzech. Jest do dziś klasycznym, świetnie zachowanym dziełem myśli technicznej przełomu XIX i XX w. i przykładem ówczesnych zasad budowy zapór wodnych w tej części Europy. W uznaniu historycznych wartości całego kompleksu hydrotechnicznego w 2003 r. Ministerstwo Kultury Republiki Czeskiej uznało go zabytkiem kultury.

</doc>
<doc id="5182148" url="https://pl.wikipedia.org/wiki?curid=5182148" title="Ulica Jedności Robotniczej w Gdańsku">
Ulica Jedności Robotniczej w Gdańsku



</doc>
<doc id="5182149" url="https://pl.wikipedia.org/wiki?curid=5182149" title="Majka Milejko">
Majka Milejko



</doc>
<doc id="5182154" url="https://pl.wikipedia.org/wiki?curid=5182154" title="Eritrichium">
Eritrichium



</doc>
<doc id="5182155" url="https://pl.wikipedia.org/wiki?curid=5182155" title="Karol Szulc">
Karol Szulc

Karol Szulc (ur. 11 sierpnia 1839 w Śremie, zm. 18 lipca 1907 w Poznaniu) – działacz polonijny w Brazylii, publicysta i księgarz.
Życiorys.
Urodził się 11 sierpnia 1839 roku w Śremie. Był uczestnikiem powstania styczniowego. W 1884 wyjechał do Brazylii, osiadając w Kurytybie w stanie Parana. Około roku 1890 założył pierwsze polskie księgarnię i drukarnię w Brazylii. Wydawał „Gazetę Polską w Brazylii”. W 1893 opublikował "Elementarz" Hieronima Durskiego. W 1895 roku wrócił do Poznania. Zmarł 18 lipca 1907 roku.

</doc>
<doc id="5182156" url="https://pl.wikipedia.org/wiki?curid=5182156" title="Poland In">
Poland In



</doc>
<doc id="5182157" url="https://pl.wikipedia.org/wiki?curid=5182157" title="Bryce Edgmon">
Bryce Edgmon

Bryce Edgmon (ur. 3 maja 1961 w Dillingham) – amerykański polityk, spiker (w latach 2017–2021, z miesięczną przerwą w sprawowaniu tej funkcji w 2019 roku) i członek (od 2007 roku) Izby Reprezentantów Alaski.
Życiorys.
Młodość i edukacja.
Bryce Edgmon urodził się i dorastał w Dillingham, dokonywał tam komercyjnych połowów łososi i śledzi. Był wieloletnim prezesem spółki Choggiung Limited Village Corporation, której właścicielami było ponad 1650 akcjonariuszy z Dillingham, i Portage Creek, pełnił także funkcję dyrektora operacyjnego Bristol Bay Economic Development Corporation. Ukończył Dillingham High School i University of Alaska Anchorage.
Kariera polityczna.
W 1994 roku bezskutecznie kandydował w prawyborach Partii Demokratycznej do Senatu Alaski.
Edgmon wystartował w przeprowadzonych 22 sierpnia 2006 prawyborach Partii Demokratycznej do Izby Reprezentantów Alaski. Zdobył wówczas 767 głosów, tyle samo, co jego oponent, urzędujący członek stanowej Izby Reprezentantów z 37. okręgu wyborczego. O zwycięstwie Edgmona w prawyborach zdecydował rzut monetą. Zwyciężył w wyborach powszechnych i w styczniu 2007 został członkiem tej Izby. Uzyskiwał reelekcję w 2008, 2010, 2012, 2014, 2016, 2018, 2020.
W 2017 roku, głosami 17 Demokratów, 2 bezpartyjnych i 3 umiarkowanych Republikanów, został wybrany spikerem Izby Reprezentantów Alaski. W 2019 uzyskał reelekcję na to stanowisko. Przestał pełnić funkcję spikera w styczniu 2021 roku.

</doc>
<doc id="5182158" url="https://pl.wikipedia.org/wiki?curid=5182158" title="Karol Geyer">
Karol Geyer

Karol Władysław Geyer (ur. 23 marca 1890 w Łodzi, zm. 15 października 1947 w Zurychu) – fabrykant, ziemianin, jeden z najbogatszych łodzian I połowy XX w.
Życiorys.
Karol Geyer był z wykształcenia chemikiem, Ukończył w 1914 Politechnikę w Zurychu, gdzie zdobył tytuł inżyniera, następnie wrócił do Łodzi gdzie pracował w rodzinnych zakładach. W okresie międzywojennym zarządzał rodzinną fabryką, wspólnie z kuzynami – Robertem Geyerem i Gustawem Wilhelmem Geyerem. Ponadto pracował w zarządzie Związku Eksportowego Polskiego Przemysłu Włókienniczego. Co więcej wraz z kuzynami za pośrednictwem firmy wspierał szpital w Kochanówce, szpital Anny Marii dla dzieci, a także łożył na Szkołę Rzemiosł. Karol Geyer działał również na rzecz korzystnego dla Polski wyniku plebiscytu na Warmii i Mazurach. W imieniu firmy przeznaczył 50 000 marek na działania z nim związane oraz uczestniczył w zbiórkach organizowanych na jego potrzeby, mimo sceptycyzmu niemieckich robotników wobec uznania Warmii i Mazur za część Polski.
W 1919 po ślubie z Marią Eryką Buchholtz zamieszkał przy ul. Czerwonej 4 w Łodzi w tzw. Willi Karola Geyera. Biorąc z nią ślub uplasował się w czołówce najbogatszych łodzian, a jego majątek szacowano wówczas na około 40 mln zł, co wiązało się między innymi zarówno z dziedzictwem przemysłowym Geyerów, jak i znacznym posagiem żony, która do małżeństwa wniosła 1000 akcji fabryki Scheiblerów oraz majątek w Dąbrowie Zielonej, który pierwotnie należał do babki Marii – Anny Scheibler, i który Buchholtzowie kupili za 110 tys. dolarów. Ponadto do jego majątku należały udziały w rodzinnej firmie Ludwika Geyera, cukrowni w Leśmierzu, kopalni Węgla Kamiennego „Saturn”, cementowni „Jowisz”, Łódzkich Kolejach Dojazdowych, a także w fabryce jedwabiu Beckera w Białymstoku oraz fabryce koronek w Warszawie, ponadto założył spółkę Zurdoma w Szwajcarii zajmującą się budową i eksploatacją apartamentowców, których wybudował 4 lub 5. był także właścicielem drugiego samochodu, który pojawił się w Łodzi. W majątku w Dąbrowie Zielonej Geyerowie mieli 400-letni dwór wraz z folwarkiem, ponadto Karol założył: krochmalnię, gorzelnię, serownię, 2 młyny, tartak oraz suszarnię drewna, zatrudniał tam około 500 osób.
W związku ze znajomością Geyera z marszałkiem Edwardem Śmigłym-Rydzem i jego wizytą w domu Geyerów opinia publiczna przypuszczała, że zostanie członkiem rządu, co jednak nie miało miejsca.
W 1934 Karol Geyer uzyskał patent na przyrząd do wytwarzania kolorystycznych efektów kropkowanych na tkaninach.
II wojna światowa.
Geyerowie lato 1939 spędzali w Dąbrowie Zielonej, tam też zastał ich wybuch II wojny światowej. W związku z prowadzonymi interesami Karol zmuszony był przyjeżdżać do Łodzi. W związku z faktem, iż nie chciał podpisać volkslisty w trakcie jednego z pobytów w rodzinnym mieście, został aresztowany w nocy z 11 na 12 grudnia przez gestapo, w związku z czym Robert Geyer podjął interwencję u wojskowego komendanta miasta. Kiedy wrócił 12 grudnia, wraz z siostrzeńcem Guido Johnem, do swojego domu przy Piotrkowskiej 280, zastał w nim czterech funkcjonariuszy Gestapo. Jeden ze służących, relacjonował, że słyszał głośną i krótką wymianę zdań po której padły strzały. Następnie widział, jak Guido John został zastrzelony, kiedy biegł przez park chcąc dostać się do furtki. Po opuszczeniu przez Gestapo domu, służący znalazł martwe ciało fabrykanta. Karol Geyer w tym czasie został zamknięty w więzieniu, a po kilku dniach został wywieziony w bydlęcym wagonie do Krakowa, jednocześnie otrzymując zakaz powrotu do Łodzi, Niemcy skonfiskowali jego łódzki majątek, w związku z czym postanowił zamieszkać w Dąbrowie Zielonej.
W okresie II wojnie światowej przez majątek w Dąbrowie przewinęły się liczne wydarzenia. Nachodzili go Niemcy w celu odebrania kontyngentów zboża i bydła, a także partyzanci Armii Krajowej i Armii Ludowej, w celu zdobycia prowiantu, odzieży oraz pieniędzy. Co więcej sam Karol Geyer był członkiem Uprawy – konspiracyjnej organizacji właścicieli ziemskich zaopatrującej partyzantów.
W grudniu 1943 Armia Ludowa porwała dla okupu Karola juniora, którego po 5 dniach uwolniła w zamian za gotówkę i spirytus. Następnie 2-krotnie został porwany Mariusz, będący żołnierzem Armii Krajowej – za pierwszym razem został wykupiony za pieniądze, jedzenie i spirytus. W trakcie drugiego porwania, 1 listopada 1944 Mariusz Geyer zginął, prawdopodobnie w trakcie próby odbicia zakładników przez jednostkę Narodowych Sił Zbrojnych. Po śmierci Mariusza rodzina Geyerów podjęła decyzję o wyjechaniu z okupowanej Polski. W pierwszej kolejności wysłali oni Karola juniora do Feldkirch pod pretekstem pracy w Niemczech i dzięki przekupieniu niemieckiego urzędnika. Następnie sami postanowili opuścić Dąbrowę Zieloną, wjechali do Feldkirch, a następnie do Innsbrucka, gdzie Karol Geyer miał swoje szwajcarskie przedsiębiorstwo. Geyerowie dostali szwajcarskie wizy, lecz nie dostali pozwolenia na stały pobyt.
Karol Geyer zmarł nagle na zawał serca 15 października 1947. Po jego śmierci żona z dwójką dzieci przenieśli się do Toronto, gdzie wylądowali w lipcu 1948.
Życie prywatne.
Karol Geyer był synem Emila Geyera – łódzkiego fabrykanta, syna Ludwika Geyera oraz Anny Magdaleny z d. Weil.
W 1919 Karol Geyer ożenił się z Marią Eryką Buchholtz – córką przemysłowca z Supraśla – Adolfa Buchholtza i Adeli Marii z d. Scheibler, córki Karola Wilhelma Scheiblera i Anny Scheibler.
Geyerowie mieli troje dzieci – Mariusza, Annę oraz Karola juniora.

</doc>
<doc id="5182165" url="https://pl.wikipedia.org/wiki?curid=5182165" title="Roussas (Portugalia)">
Roussas (Portugalia)

Roussas – wieś w gminie Melgaço, w dystrykcie Viana do Castelo, w Portugalii. Według danych na rok 2013 wieś zamieszkiwały 1139 osoby, a gęstość zaludnienia wyniosła 260 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5182167" url="https://pl.wikipedia.org/wiki?curid=5182167" title="Patrycja Sasnal">
Patrycja Sasnal

Patrycja Sasnal, właśc. Patrycja Anna Sasnal-Ostrowska (ur. w Tarnowie) – polska arabistka, politolożka, filozofka.
Życiorys.
Urodziła się w Tarnowie. W rodzinnym mieście zdała maturę w II Liceum Ogólnokształcącym. Ukończyła studia magisterskie na Uniwersytecie Jagiellońskim w zakresie stosunków międzynarodowych, specjalność – amerykanistyka (1999–2005) oraz arabistyki (2000–2005). W roku akademickim 2003/2004 kształciła się w Université Sorbonne-Nouvelle w Paryżu, a w roku akademickim 2010/2011 jako stypendystka Fulbrighta w Center for Transatlantic Relations Uniwersytetu Johnsa Hopkinsa. Prowadziła badania na Uniwersytecie Amerykańskim w Bejrucie (2004–2005). W 2013 uzyskała doktorat nauk społecznych w dyscyplinie nauki o polityce, specjalność – stosunki międzynarodowe, na podstawie dysertacji "Między stabilizacją a stagnacją. Polityka Stanów Zjednoczonych wobec świata arabskiego 2005–2011" (promotor – Andrzej Mania). W 2018 uzyskała tytuł magistra filozofii na Uniwersytecie Warszawskim.
Od 2007 jest związana zawodowo z Polskim Instytutem Spraw Międzynarodowych (PISM). W latach 2012–2019 była kierowniczką Programu „Bliski Wschód i Afryka” PISM. W 2018 została zastępczynią kierownika, a rok później kierowniczką Biura Badań i Analiz PISM.
Jako badaczka specjalizuje się w polityce na Bliskim Wschodzie, stosunkach transatlantyckich, radykalizacji, migracjach i studiach postkolonialnych. Jest członkinią rady European Council on Foreign Relations.
Zna język angielski, francuski i arabski.
Życie prywatne.
Jest siostrą Wilhelma, malarza i twórcy filmów.

</doc>
<doc id="5182169" url="https://pl.wikipedia.org/wiki?curid=5182169" title="Boksoszachy">
Boksoszachy



</doc>
<doc id="5182172" url="https://pl.wikipedia.org/wiki?curid=5182172" title="Sidonia Hedwig Zäunemann">
Sidonia Hedwig Zäunemann

Sidonia Hedwig Zäunemann (ur. 15 stycznia 1711 w Erfurcie, zm. 11 grudnia 1740 koło Plaue) – niemiecka poetka.
Życiorys.
Była córką adwokata i notariusza Paula Nikolasa Zäunemanna i jego żony Dorothei. Dorastała w religijnej rodzinie mieszczańskiej. W domu rodzinnym w Erfurcie mieszkała aż do śmierci. Nigdy nie wyszła za mąż.
Wcześniej wykazała chęć do nauki. Samodzielnie zgłębiała francuski i łacinę. Chętnie czytała książki. Szybko zaczęła pisać poezję.
Ponieważ w tym okresie kobiety nie mogły poruszać bez opieki mężczyzny, w przebraniu męskim podróżowała konno. Dzięki temu często odwiedzała siostrę w Ilmenau. Była jedną z pierwszych kobiet, które odwiedziły miejscową kopalnię miedzi i srebra. Doświadczenie opisała w wierszu "Das Ilmenauische Bergwerk" (1737). Opisała też pożar Erfurtu w 1736. Wydała m.in. zbiór wierszy poświęcony cesarzowej Rosji Annie, który ukazał się w Erfurcie w 1738.
Do jej najsłynniejszych dzieł należą wiersze. Pierwsze powstały w 1731. Początkowo pisała z przeznaczeniem ody, pochwały, wiersze gratulacyjne i przemówienia na wesela oraz inne uroczystości, także do astronomiczno-meteorologiczno-ekonomicznego kalendarza podróży. Do podręcznego kalendarza kobiet z roku 1737 autorstwa Johanna Michaela Funcke napisała przedmowę. Aatakowała społeczną dominację mężczyzn, potępiała powszechne przekonanie, że kobiety to ludzie drugiej kategorii. Ze względu na niekonwencjonalne życie była uważana za outsiderkę. Miłość do przyrody, którą obserwowała podczas samotnych wypraw, odzwierciedlała seria wierszy o tematyce leśnej i łąkowej. Występowała przeciw ówczesnemu pojmowaniu roli kobiety, ograniczonym możliwościom kształcenia kobiet i instytucji małżeństwa, która, jej zdaniem, psuła "szczęście i szlachetną wolność panny".
Za poetycki wzór uważała Christianę Marianę von Ziegler. W 1738, podobnie jak wcześniej mistrzyni, otrzymała honorowy tytuł poeta laureata na Uniwersytecie w Getyndze.
Jej ostatni wiersz poświęcony był wstąpieniu na tron ​​Fryderyka Wielkiego. Utonęła podczas jednej z przejażdżek w 1740, przechodząc przez zniszczony przez powódź most na Gerze koło Angelrody. Została tam pochowana 16 grudnia 1740. Tam znajduje się jej nagrobek.
Jako poetka została na nowo odkryta w 1855. 
Na jej cześć nazwano ramienionoga dewońskiego "Undispirifer sidoniae".

</doc>
<doc id="5182174" url="https://pl.wikipedia.org/wiki?curid=5182174" title="Stanisław Miszewski">
Stanisław Miszewski



</doc>
<doc id="5182179" url="https://pl.wikipedia.org/wiki?curid=5182179" title="Uładzimir Mackiewicz (ur. 1956)">
Uładzimir Mackiewicz (ur. 1956)

Uładzimir Mackiewicz (biał. "Уладзімір Уладзіміравіч Мацкевіч", "Uładzimir Uładzimirawicz Mackiewicz"; ros. "Владимир Владимирович Мацкевич", "Władimir Władimirowicz Mackiewicz"; ur. 14 maja 1956 w Czeremchowie w obwodzie irkuckim Rosyjskiej FSRR) – białoruski filozof (metodolog), działacz społeczny i polityczny.
Aresztowany przez władze białoruskie 4 sierpnia 2021 r. Organizacje praw człowieka uznały go za więźnia politycznego.

</doc>
<doc id="5182180" url="https://pl.wikipedia.org/wiki?curid=5182180" title="Nasze magiczne Encanto">
Nasze magiczne Encanto

Nasze magiczne Encanto (oryg. "Encanto") – animowany komputerowo film familijny Disneya z 2021 roku, którego reżyserami są Byron Howard i Jared Bush. Piosenki do filmu napisał Lin-Manuel Miranda. Obraz wyróżniono m.in. Złotym Globem i Oscarem za najlepszy pełnometrażowy film animowany.
Fabuła.
Film opowiada o rodzinie Madrigal, mieszkającej w magicznym zakątku zwanym Encanto, w górach Kolumbii. Jej członkowie w dzieciństwie zyskują niezwykłe zdolności, które w późniejszym czasie mają wykorzystywać by pomagać innym, lecz piętnastoletnia Mirabel nie otrzymała żadnego daru. Okazuje się jednak, że to właśnie ona musi ochronić rodzinę przed jej własnymi członkami.
Obsada.
źródła:
Polski dubbing.
źródło:
Rozwój projektu.
Twórcy filmu, w ramach przygotowań do produkcji, pojechali do Kolumbii, gdzie odwiedzili m.in. Bogotę, Cartagenę i mniejsze miejscowości oraz punkty widokowe. Spędzali przy tym czas z lokalnymi rodzinami.
Premiera.
Premiera "Encanto" odbyła się w hollywoodzkim kinie El Capitan Theatre, 3 listopada 2021. Trzy tygodnie później, film trafił do szerokiej dystrybucji w USA. W Polsce pojawił się jeszcze dwa dni później - 26 listopada.
Film został udostępniony na platformie Disney+ 24 grudnia 2021.
Odbiór.
Reakcja krytyków.
Film spotkał się z pozytywną reakcją krytyków. W agregatorze recenzji Rotten Tomatoes 91% ze 181 recenzji uznano za pozytywne, a średnia ocen wystawionych na ich podstawie wyniosła 7,50 na 10. Z kolei w agregatorze Metacritic średnia ważona ocen z 40 recenzji wyniosła 76 punktów na 100.

</doc>
<doc id="5182186" url="https://pl.wikipedia.org/wiki?curid=5182186" title="Rzeźba Psa Asa w Warszawie">
Rzeźba Psa Asa w Warszawie

Rzeźba Psa Asa – rzeźba wyżła Asa, bohatera noweli Adolfa Dygasińskiego "As", znajdująca się w Łazienkach Królewskich w Warszawie.
Opis.
Rzeźba leżącego psa jest kopią brązowej rzeźby Czesława Makowskiego z 1903, będącej elementem nagrobka Adolfa Dygasińskiego na stołecznym cmentarzu Powązkowskim.
Rzeźba została ustawiona przy Starej Pomarańczarni, w miejscu pochówku psów strażniczych Łazienek.

</doc>
<doc id="5182188" url="https://pl.wikipedia.org/wiki?curid=5182188" title="Sejm piotrkowski 1533">
Sejm piotrkowski 1533

Sejm piotrkowski 1533 – Sejm walny Korony Królestwa Polskiego został zwołany 23 października 1532 roku do Piotrkowa.
Sejmiki przedsejmowe odbyły się: poznańsko-kaliski 3 grudnia, sieradzki w Szadku 9 grudnia, łęczycki 5 grudnia, kujawsko-inowrocławski w Radziejowie 5 grudnia, płocki w Raciążu 6 listopada, sochaczewski 6 listopada, gostyński w Gąbinie 29 listopada, rawski 3 grudnia, dobrzyński w Rypinie 9 grudnia, mazowieckie, 2 grudnia, główny w Warszawie 12 grudnia, krakowski w Proszowicach 5 grudnia, sandomierski w Opatowie 3 grudnia, lubelski 2 grudnia, bełzki 23 listopada, chełmski 22 listopada, ruski w Wiśni 29 listopada, generalny korczyński 10 grudnia 1532 roku. 
Obrady sejmu trwały od 23 stycznia do 14 lutego 1533 roku.

</doc>
<doc id="5182199" url="https://pl.wikipedia.org/wiki?curid=5182199" title="Titi Kamal">
Titi Kamal

Titi Kamal, właśc. Kurniati Kamalia (ur. 7 grudnia 1981 w Dżakarcie) – indonezyjska aktorka, modelka i piosenkarka.
Jej mężem jest aktor Christian Sugiono.
Życiorys.
Jej popularność wzrosła po zagraniu jednej z głównych ról w filmie "Ada Apa Dengan Cinta" (Maura).
Na swoim koncie ma MTV Indonesia Movie Awards (2004 i 2006, za role w filmach "Eiffel I’m in Love" i "Mendadak Dangdut").
Występuje także w serialach telewizyjnych i reklamach.

</doc>
<doc id="5182202" url="https://pl.wikipedia.org/wiki?curid=5182202" title="Andi Rianto">
Andi Rianto

Andi Rianto (ur. 7 maja 1972 w Sorong) – indonezyjski kompozytor muzyki filmowej, który pracował przy kilku najpopularniejszych indonezyjskich filmach. Lider i dyrygent Magenta Orchestra. Współpracował ze muzykami indonezyjskimi, takimi jak Rita Effendy, Ari Lasso czy Ebiet G. Ade
Życiorys.
Urodził się w Sorong w prowincji Papua Zachodnia jako najmłodszy z trzech braci. Jego matka w młodości grała na kontrabasie i organizowała koncerty w swoim salonie. Jego ojciec, Mohamad Rosjaad, był bankierem, który często przenosił się z rodziną podczas swoich podróży służbowych. Uzdolnienie muzyczne przejawiał już w młodym wieku. Zaczął od lekcji gry na fortepianie w wieku 4 lat. „O Ina Ni Keke” była pierwszą piosenkę, którą zagrał jako 5–latek. Gdy miał 8 lat wraz z rodziną przeprowadził się do Surabai, gdzie jego ojciec kupił mu pierwsze organy Yamaha i otrzymał trzymiesięczny bezpłatny kurs w Yamaha Musik Indonesia. 
Swoje umiejętności rozwijał pod kierunkiem kompozytora Yazeeda Soelaimana Djamina, który dostrzegł jego talent i nauczył go tworzenia własnych kompozycji. W 1990, kiedy uczęszczał do Senior High School, jego rodzina przeniosła się do Stanów Zjednoczonych. Wkrótce rozpoczął naukę w Forest Hills High School w Nowym Jorku. Studiował w Berklee College of Music. 
Stworzył muzykę do produkcji takich jak: "Ca-bau-kan" (2002), "Titik Hitam" (2002), "Biarkan Bintang Menari" (2003), "Arisan!" (2003), "30 Hari Mencari Cinta" (2004), "Mengejar Matahari" (2004), "Vina Bilang Cinta" (2005), "9 Naga" (2006), "Jatuh Cinta Lagi" (2006), "Mendadak Dangdut" (2006), "Firegate" (2016) i "Layla Majnun" (2021).
Na swoim koncie ma trzy albumy – "Empty" (2021), "Bahasa Kalbu" (2021) wspólnie z Raisą i "Sang Dewi" (2022) z Lyodrą Ginting.

</doc>
<doc id="5182203" url="https://pl.wikipedia.org/wiki?curid=5182203" title="Edwin Wiśniewski">
Edwin Wiśniewski

Edwin Wiśniewski (ur. 19 kwietnia 1927 w Tczewie, zm. 22 listopada 2010) – polski ekonomista, wiceminister żeglugi (1973–1974) oraz handlu zagranicznego i gospodarki morskiej, ambasador PRL w Peru (1980–1982).
Życiorys.
Syn Franciszka i Jadwigi. Ekonomista. W latach 1947–1951 studiował na Wydziale Finansowym Wyższej Szkoły Ekonomicznej w Szczecinie, uzyskując w 1952 kwalifikacje ekonomisty-planisty. Pracował jako starszy inspektor w Inspektoracie Kontrolno-Rewizyjnym w Gdańsku (1952–1956), kierownik działu w Zarządzie Portu w Gdyni (1956–1962). W latach 1956–1962 studiował także finanse na Wydziale Morskim Wyższej Szkoły Ekonomicznej w Sopocie, otrzymując stopień magistra ekonomii. 5 września 1958 został członkiem Polskiej Zjednoczonej Partii Robotniczej. W latach 1962–1963 zastępca dyrektora Polskiej Izby Handlu Zagranicznego – Oddział Morski w Gdyni. W 1963 objął stanowisko dyrektora Morskiej Agencji w Gdyni. Od 22 grudnia 1966 do 1969 dyrektor naczelny Przedsiębiorstwa Handlu Zagranicznego „Polcargo” w Gdyni. Od 25 października 1969 do 1973 dyrektor generalny w Ministerstwie Żeglugi w Warszawie. Następnie pełnił funkcję podsekretarza stanu, początkowo w Ministerstwie Żeglugi (1973–1974), a następnie Ministerstwie Handlu Zagranicznego i Gospodarki Morskiej. Od 1980 do 1982 pełnił funkcję ambasadora nadzwyczajnego i pełnomocnego PRL w Republice Peru w Limie, akredytowanym także w Boliwii.
Pochowany na cmentarzu w Wilanowie.

</doc>
<doc id="5182204" url="https://pl.wikipedia.org/wiki?curid=5182204" title="Widji Thukul">
Widji Thukul

Widji Thukul (ur. 26 sierpnia 1963 w Surakarcie) – indonezyjski poeta. W swojej twórczości porusza tematy polityczne i często krytykuje rząd indonezyjski oraz uwarunkowania społeczne w kraju. Od 1998 roku pozostaje osobą zaginioną.

</doc>
<doc id="5182206" url="https://pl.wikipedia.org/wiki?curid=5182206" title="Jajang C. Noer">
Jajang C. Noer

Jajang C. Noer, właśc. Lidia Djunita Pamontjak (ur. 28 czerwca 1952 w Paryżu) – indonezyjska aktorka.
Jej mąż Arifin C. Noer (zm. 1995) był reżyserem filmowym.
W 1992 r. została laureatką Festival Film Indonesia (1992) w kategorii najlepsza aktorka drugoplanowa, za sprawą roli w filmie "Bibir Mer". Zagrała także w produkcjach: "Surat Untuk Bidadari" (1994), "Eliana, Eliana" (2002), "Durian" (2003), "Biola Tak Berdawai" (2003), "Joni Be Brave" (2003), "Arisan!" (2003), "Berbagi Suami" (2006).

</doc>
<doc id="5182209" url="https://pl.wikipedia.org/wiki?curid=5182209" title="Ho-Kwang Mao">
Ho-Kwang Mao

Ho-Kwang Mao (; ur. 1941 r. w Szanghaju) – chińsko-amerykański geolog, pionier wysokociśnieniowej geochemii i geofizyki.

</doc>
<doc id="5182210" url="https://pl.wikipedia.org/wiki?curid=5182210" title="Bebi Romeo">
Bebi Romeo

Bebi Romeo, właśc. Virdy Megananda (ur. 6 września 1974 w Dżakarcie) – indonezyjski artysta muzyczny. Swoją karierę rozpoczął w połowie lat 90. jako wokalista grupy Bima. W 1996 r. zespół wydał swój jedyny album studyjny pt. "Sebuah Awal", na którym pojawił się singiel „Dua Hati”. Szerszą rozpoznawalność zyskał po założeniu zespołu Romeo w 1998 r. Skomponował utwór „Bunga Terakhir”, będący przebojem grupy, a jako wokalista zespołu nagrał cztery albumy studyjne.
Jest autorem utworów wykonywanych przez wielu indonezyjskich artystów, takich jak Krisdayanti, Ari Lasso, Chrisye, Rita Effendy, Reza Artamevia czy Afgansyah Reza. W 2000 r. został laureatem Anugerah Musik Indonesia (AMI) za sprawą utworu „Mencintaimu” (wykonanie: Krisdayanti). Zasiadał w jury pierwszego sezonu "X Factor Indonesia".
Życie prywatne.
W 2004 r. ożenił się z Meisyą Siregar, z którą ma trójkę dzieci.

</doc>
<doc id="5182217" url="https://pl.wikipedia.org/wiki?curid=5182217" title="Mia Electric">
Mia Electric

Mia Electric – dawny francusko-niemiecki producent elektrycznych samochodów z siedzibami w Cerizay i Merzig działający w latach 2010–2014.
Historia.
Na przełomie pierwszej i drugiej dekady XXI wieku francuskie przedsiębiorstwo karoseryjne Heuliez zdecydowało się utworzyć filię specjalizującą się w opracowaniu produkcyjnego, miejskiego samochodu elektrycznego zapowiedzianego przez prototypy Friendly i Mia z 2008 i 2010 roku. Ostatecznie pomysł przerodził się w odrębną firmę Mia Electric będącą francusko-niemiecką inicjatywą, z finansowaniem zapewnionym przez farmaceutycznego przedsiębiorcę Edwina Kohla z Merzig oraz zakładami produkcyjnymi we francuskim Cerizay.
Podczas targów samochodowych Geneva Motor Show w marcu 2011 roku Mia przedstawiła produkcyjny model Mia EV, z początkiem dostaw do klientów zaplanowanym na kolejny, 2012 rok. Produkcja samochodu rozpoczęła się jeszcze w tym samym roku, w czerwcu 2011 roku. Dostawy pierwszych egzemplarzy do klientów wraz z testami prasowych egzemplarzy przez motoryzacyjne media rozpoczęły się wiosną 2012 roku.
Likwidacja.
Inicjatywa fimy Mia Electric okazała się trudna do utrzymania w płynności finansowej już rok po rozpoczęciu sprzedaży, przez co przedsiębiorstwo zmuszone było zakończyć produkcję w grudniu 2013 roku. Firma zmuszona była przeprowadzić likwidację swojej działalności kilka miesięcy później, w marcu 2014 roku.
Mia 2.0.
6 lat po zakończeniu produkcji modelu Mii Electric, inny niemiecki startup Fox e-mobility zdecydował się odnowić dawną koncepcję tego pojazdu. W grudniu 2020 roku rozpoczął on testy oryginalnego projektu nadwozia ze zmodernizowanymi podzespołami, by ostatecznie gruntownie zmodernizować wizualnie projekt z planami wdrożenia go do produkcji pod nazwą Mia 2.0 w 2023 roku.

</doc>
<doc id="5182234" url="https://pl.wikipedia.org/wiki?curid=5182234" title="Zbigniew Brycki">
Zbigniew Brycki

Zbigniew Brycki ps. „Kozak” (ur. 21 sierpnia 1917 w Mąkowarsku, zm. 21 sierpnia 1944 w Warszawie) – podchorąży, uczestnik wojny obronnej w 1939 roku, żołnierz Armii Krajowej (Grupy „Kampinos”), powstaniec warszawski.
Syn Franciszka i Bronisławy. W okresie okupacji niemieckiej zaangażowany w działalność konspiracyjną Obwodu III „Waligóra” (Wola) Warszawskiego Okręgu Armii Krajowej.
Podczas pierwszego ataku na Dworzec Gdański (w nocy 20/21 sierpnia 1944) został bardzo ciężko ranny. Zmarł 21 sierpnia 1944, w dniu swoich 27. urodzin. Spoczywa na Cmentarzu Wojskowym na Powązkach (kwatera A27 – 8 – 2).
Pośmiertnie odznaczony Medalem za Udział w Wojnie Obronnej 1939 oraz Warszawskim Krzyżem Powstańczym.
Patron skweru w Mąkowarsku (położonego przy skrzyżowaniu ulic Bydgoskiej i Tucholskiej).

</doc>
<doc id="5182239" url="https://pl.wikipedia.org/wiki?curid=5182239" title="Jajang C.Noer">
Jajang C.Noer



</doc>
<doc id="5182240" url="https://pl.wikipedia.org/wiki?curid=5182240" title="Děkov">
Děkov

Děkov – wieś i gmina w Czechach, w powiecie Rakovník, w kraju środkowoczeskim. Według danych z dnia 1 stycznia 2021 liczyła 220 mieszkańców.

</doc>
<doc id="5182247" url="https://pl.wikipedia.org/wiki?curid=5182247" title="Synagoga Kowea Itim I'Tora">
Synagoga Kowea Itim I'Tora



</doc>
<doc id="5182251" url="https://pl.wikipedia.org/wiki?curid=5182251" title="I'm with You (album)">
I'm with You (album)



</doc>
<doc id="5182253" url="https://pl.wikipedia.org/wiki?curid=5182253" title="Drahouš">
Drahouš

Drahouš – wieś i gmina w Czechach, w powiecie Rakovník, w kraju środkowoczeskim. Według danych z dnia 1 stycznia 2021 liczyła 81 mieszkańców.

</doc>
<doc id="5182254" url="https://pl.wikipedia.org/wiki?curid=5182254" title="I'm with You">
I'm with You



</doc>
<doc id="5182255" url="https://pl.wikipedia.org/wiki?curid=5182255" title="Mia EV">
Mia EV

Mia EV – elektryczny samochód osobowy klasy najmniejszej produkowany przez francusko-niemieckie przedsiębiorstwo Mia Electric w latach 2011–2013 oraz przez niemieckie przedsiębiorstwo Fox e-mobility pod nazwą Mia 1.0 w latach 2020–2021.
Historia i opis modelu.
Projekt niewielkiego, jednobryłowego miejskiego samochodu elektrycznego z odsuwanymi drzwiami opracowało po raz pierwszy francuskie przedsiębiorstwo Heuliez, prezentując prototyp Heuliez Friendy podczas Paris Motor Show 2008. Koncepcja została rozwinięta ponownie w marcu 2010 roku, kiedy to podczas targów Geneva Motor Show przedstawiono kolejny prototyp Heuliez Mia.
Seryjny model opracowało francusko-niemieckie przedsiębiorstwo Mia Electric, prezentując podczas Geneva Motor Show w marcu 2011 roku finalny projekt przeznaczony do produkcji. Podobnie jak dotychczasowe prototypy, samochód wyróżniła koncepcja trzyosobowego nadwozia, odsuwane do tyłu drzwi, a także jednobryłowa sylwetka z wysuniętą do przedniej krawędzi szybą czołową. Za stylistykę pojazdu odpowiedzialny był turecki projektant Murat Günak.
Poza podstawowym wariantem w postaci krótkiego hatchbacka, ofertę wariantów nadwoziowych wzbogacił także wydłużony model nazywany Mia L, a także oparta na wydłużonej odmianie Mia U będąca pojazdem dostawczym.
Sprzedaż.
Produkcja elektrycznego samochodu firmy Mia Electric rozpoczęła się we francuskich zakładach przedsiębiorstwa w mieście Cerizay w czerwcu 2011 roku, z kolei dostawy pierwszych egzemplarzy do nabywców na terenie Europy Zachodniej rozpoczęły się wiosną 2012 roku. Z powodu kłopotów finansowych, Mia Electric zmuszona była zakończyć produkcję swojej linii pojazdów po niespełna półtora roku, w grudniu 2013 roku.
W grudniu 2020 roku niemiecki startup Fox e-mobility zdecydował się przywrócić do użytku koncepcję niewielkiego samochodu Mia Electric po 7 latach przerwy pod nazwą Mia 1.0. Prowadząc testy samochodu w odświeżonej formule, pierwotnie wykorzystano stare nadwozie identyczne z modelem z lat 2011–2013. 
W sierpniu 2021 roku firma przedstawiła zupełnie nowy projekt nadwozia pojazdu, który pod nazwą Mia 2.0 ma trafić do produkcji w 2023 roku.
Dane techniczne.
Linia pojazdów Mia Electric była samochodami elektrycznymi, które oferowane były z silnikiem o mocy 24 KM, osiągając maksymalną prędkość 110 km/h. Samochody dostępne były z dwoma pakietami akumulatorów: mniejszym 8 kWh osiągającym na jednym ładowaniu zasięg ok. 80–90 kilometrów lub większym 12 kWh mogącym przejechać na jednym ładowaniu 120–130 kilometrów.

</doc>
<doc id="5182257" url="https://pl.wikipedia.org/wiki?curid=5182257" title="Fabian Dmowski">
Fabian Dmowski

Fabian Dmowski (ur. 15 czerwca 1934 w Księżopolu) – pułkownik, funkcjonariusz Służby Bezpieczeństwa, dyrektor Departamentu I MSW.
Życiorys.
Syn Kazimierza i Konstancji. W Zarządzie Miejskim ZMP Węgrowie od 1951 r. pełnił funkcję instruktora, był też przewodniczącym tegoż Zarządu. W 1952 r. rozpoczął pracę w Szkolno-Harcerskim Powiatowym Zarządzie ZMP w Węgrowie na stanowisku kierownika. W 1953 r. został kierownikiem Domu Książki w Węgrowie.
Służbę w organach bezpieczeństwa państwa rozpoczął 1 kwietnia 1959 r. na stanowisku oficera operacyjnego Wydziału VII Departamentu II Ministerstwa Spraw Wewnętrznych. 10 października 1964 r., już jako starszy oficer operacyjny, przeszedł do służby w Wydziale VI Departamentu I MSW. 
W listopadzie 1962 r. został skierowany do Szkoły Oficerskiej Służby Bezpieczeństwa w Departamencie Kadr i Szkolenia MSW, którą ukończył w październiku 1963 r. W celu dalszego podnoszenia kwalifikacji zawodowych został skierowany w październiku 1963 r. na kurs w zakresie prowadzenia czynności dochodzeniowych w Departamencie II MSW. W grudniu 1964 r. został skierowany na roczny kurs Departamentu I, który ukończył w listopadzie 1965 r. 17 września 1966 r. wyjechał służbowo na placówkę we Francji. Od września 1966 do sierpnia 1971 r. służył jako oficer operacyjny rezydentury w Paryżu ps. „Didier”, oficjalnie był tam zatrudniony jako II sekretarz, następnie I sekretarz ds. prasowych Ambasady PRL w Paryżu.
Stopniowo awansował, 1 grudnia 1971 został zastępcą naczelnika Wydziału VI, a 1 stycznia 1973 naczelnikiem tego wydziału. W lutym 1972 r. został skierowany na placówkę do Włoch. Był również delegowany służbowo na placówki w NRD, Węgrzech, Belgii oraz Związku Radzieckim. Od lipca 1975 do maja 1980 r. służył jako rezydent w Rzymie ps. „Canto”, oficjalnie jako radca Ambasady PRL w Rzymie.
1 czerwca 1980 r. został zastępcą dyrektora Departamentu I, 1 stycznia 1980 r. został dyrektorem tego departamentu. Funkcję dyrektora pełnił do 26 września 1983 r., został przekazany do dyspozycji dyrektora Departamentu Kadr MSW. 31 lipca 1986 r. został zwolniony ze służby. W 1987 r. został zatrudniony na stanowisku dyrektora Departamentu Współpracy z Zagranicą w Urzędzie Postępu Naukowo-Technicznego i Wdrożeń.
Ordery i odznaczenia.
Był odznaczony: 

</doc>
<doc id="5182259" url="https://pl.wikipedia.org/wiki?curid=5182259" title="Tjokroaminoto">
Tjokroaminoto



</doc>
<doc id="5182260" url="https://pl.wikipedia.org/wiki?curid=5182260" title="Narodowa Partia Indonezji">
Narodowa Partia Indonezji



</doc>
<doc id="5182263" url="https://pl.wikipedia.org/wiki?curid=5182263" title="Kuźmowszczyzna">
Kuźmowszczyzna

Kuźmowszczyzna – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie brasławskim, w sielsowiecie Ciecierki.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie wieś leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Według Powszechnego Spisu Ludności z 1921 roku zamieszkiwały tu 102 osoby, 20 było wyznania rzymskokatolickiego, 29 prawosławnego a 53 staroobrzędowego. Jednocześnie wszyscy mieszkańcy zadeklarowali polską przynależność narodową. Były tu 24 budynki mieszkalne. W 1931 w 23 domach zamieszkiwało 111 osób.
Wierni należeli do parafii rzymskokatolickiej w Borodzieniczach i prawosławnej w Jodach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Jodach.

</doc>
<doc id="5182269" url="https://pl.wikipedia.org/wiki?curid=5182269" title="Twardziczka">
Twardziczka

Twardziczka, eskalonia, szkarłatnik, żywistka ("Escallonia") – rodzaj roślin z rodziny twardziczkowatych "Escalloniaceae". Obejmuje 41 gatunków. Rośliny te występują w Ameryce Południowej i Środkowej – na obszarach górskich od Kostaryki po Ziemię Ognistą, poza tym w północnej Argentynie, Urugwaju, Paragwaju i południowej Brazylii. Najbardziej zróżnicowane są w Chile, gdzie występuje ok. 25 gatunków. Zasiedlają różne siedliska, rosnąc w zaroślach, na urwiskach skalnych i łagodnych stokach oraz nad strumieniami.
Różne gatunki i ich mieszańce uprawiane są jako rośliny ozdobne. Ze względu na odporność na wiatr są często sadzone m.in. na wybrzeżach Europy Zachodniej. Na wielu obszarach dziczeją i jako gatunki introdukowane występują także poza uprawami na Wyspach Brytyjskich, we Francji, Hiszpanii, Nowej Zelandii i na Hawajach.
Nazwa naukowa rodzaju upamiętnia hiszpańskiego lekarza i podróżnika po Ameryce Południowej z XVIII wieku – Antonia Escallón y Flórez.
Systematyka.
Rodzaj roślin z rodziny twardziczkowatych "Escalloniaceae" z podrodziny "Escallonioideae". W dawniejszych systemach klasyfikacyjnych (np. w Cronquista z 1981) zwykle włączany do szeroko ujmowanych agrestowatych "Grossulariaceae".

</doc>
<doc id="5182270" url="https://pl.wikipedia.org/wiki?curid=5182270" title="Eskalonia">
Eskalonia



</doc>
<doc id="5182271" url="https://pl.wikipedia.org/wiki?curid=5182271" title="Karol Niedźwiecki">
Karol Niedźwiecki

Karol Niedźwiecki vel Niedźwiedzki (ur. 22 kwietnia 1867, zm. w czerwcu 1915) – podporucznik Legionów Polskich, kawaler Orderu Virtuti Militari.
Życiorys.
Urodził się 22 kwietnia 1867 lub 20 listopada 1892 w Zimnej Wodzie, w ówczesnym powiecie lwowskim Królestwa Galicji i Lodomerii, w rodzinie Aleksego.
Służył w 1., a następnie 2. kompanii III batalionu 1 Pułku Piechoty Legionów Polskich, w stopniu podporucznika. 8 lutego 1915 przebywał w szpitalu w Kętach. Poległ w czerwcu 1915. Został pochowany na cmentarzu w Tarłowie. Jego rodzina mieszkała w Stanisławowie przy ul. Asnyka 1.

</doc>
<doc id="5182272" url="https://pl.wikipedia.org/wiki?curid=5182272" title="Escallonia">
Escallonia



</doc>
<doc id="5182273" url="https://pl.wikipedia.org/wiki?curid=5182273" title="Tureia">
Tureia

Tureia – atol znajdujący się w południowo-wschodniej części archipelagu Tuamotu, w Polinezji Francuskiej. Powierzchnia atolu wynosi 8 km². Główną miejscowością atolu jest Fakamaru, atol jest centrum administracyjnym gminy Tureia, do której należą również atole Fangataufa, Mururoa, Tematangi and Vanavana.
Demografia.
Liczba ludności zamieszkującej atol Tureia:

</doc>
<doc id="5182274" url="https://pl.wikipedia.org/wiki?curid=5182274" title="Lareta">
Lareta

Lareta – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Jody.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 5 osób.
Wierni należeli do parafii rzymskokatolickiej w Borodzieniczach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Jodach.

</doc>
<doc id="5182280" url="https://pl.wikipedia.org/wiki?curid=5182280" title="Piotr z Prochowic">
Piotr z Prochowic

Piotr z Prochowic (niem. "Peter von Parchwitz", żył w XIV w.) herb Jeleńczyk – rycerz, władca na Książu.
Życiorys.
O Piotrze do czasów obecnych nie przetrwało zbyt wiele informacji. Wiadomym jest, że był jednym z następców Kekelona z Czirn, władcy Książa i rycerza, obalonego przez Bolka II. W historii Świebodzic członkowie rodziny "von Parchwitz" (pol. "z Prochowic") po raz pierwszy pojawiają się w okolicach roku 1386 roku. 1 stycznia tego roku księżna świdnicka, Agnieszka, wystawiła w swojej kancelarii dokument, z którego wynika, że:
Dzięki owemu dokumentowi łatwo jest się również domyślić, że był w posiadaniu miasta Świebodzice i Książa już przed wydaniem owego dokumentu, czyli przed 1386 rokiem.
Korzeni rodu Piotra należy szukać w staropolskim rodzie Jeleni (Jeleńczyków), potwierdzeniem tego stwierdzenia jest jego pieczęć pochodząca z 1370 roku'. Kolejnym argumentem jest jeden z jego krewnych, Iko Parchwitz, bywający na dworze książąt legnickich, w otoczeniu księcia Bolesława II Rogatki. Iko sprawował tam urząd palatyna miasta Legnicy'.
Życie prywatne.
Wspomniany wyżej dokument księżnej Agnieszki wspomina o żonie Piotra, Elżbiecie z Prochowic.

</doc>
<doc id="5182286" url="https://pl.wikipedia.org/wiki?curid=5182286" title="Optyczna tomografia koherencyjna">
Optyczna tomografia koherencyjna



</doc>
<doc id="5182289" url="https://pl.wikipedia.org/wiki?curid=5182289" title="Linkowszczyzna (rejon brasławski)">
Linkowszczyzna (rejon brasławski)

Linkowszczyzna (; ) – wieś na Białorusi, w obwodzie witebskim, w rejonie brasławskim, w sielsowiecie Ciecierki.
Dawniej używana nazwa – Linkowszczyzna Uklańska.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego
W latach 1921–1945 wieś leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody, a następnie w gminie Przebrodzie.
Według Powszechnego Spisu Ludności z 1921 roku zamieszkiwało tu 50 osób, 47 było wyznania rzymskokatolickiego a 3 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 9 budynków mieszkalnych. W 1931 w 8 domach zamieszkiwało 47 osób.
Wierni należeli do parafii rzymskokatolickiej w Miorach i prawosławnej w Przebrodziu. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5182290" url="https://pl.wikipedia.org/wiki?curid=5182290" title="Jan od Jezusa i Maryi">
Jan od Jezusa i Maryi

Jan od Jezusa i Maryi (ur. 1564, zm. 28 maja 1615) – hiszpański karmelita bosy. Czcigodny Sługa Boży.
Biografia.
Urodził się w Calahorra w Hiszpanii w 1564 r. Jego rodzicami byli Diego de San Pedro i Anna Ustarroz. Ojciec był poważanym lekarzem. Syn odebrał staranne wykształcenie. Podczas studiów w Salmance zetknął się z karmelitami bosymi. W wieku 18 lat przeszedł z uniwersytetu w Alcalá de Henares do nowicjatu karmelitów bosych w Pastranie i niedługo potem został mianowany profesorem w Colegio Comlutense. W 1590 roku przyjął święcenia kapłańskie.
W 1585 roku został wysłany do Genui, aby założył pierwszy klasztor poza granicami Hiszpanii. W roku 1593 uczestniczył w kapitule w Cremonie, gdzie nastąpiło oddzielenie karmelitów bosych od karmelitów. W 1597 roku powołano go do Rzymu, gdzie redagował konstytucję dla Kongregacji włoskiej. W 1611 roku został wybrany na generała zakonu.
Po zakończeniu kadencji osiadł w klasztorze św. Sylwestra w Monte Compatri. Zmarł 28 maja 1615 roku. Jego ciało po śmierci nie uległo rozkładowi i jest przechowywane w Monte Compatri, tam gdzie zmarł. W 1997 roku otwarto jego proces beatyfikacyjny. 25 listopada 2021 roku papież Franciszek promulgował dekret o heroiczności jego cnót i odtąd przysługuje mu tytuł Czcigodny.
Za życia Jan od Jezusa i Maryi cieszył się wielkim autorytetem. Z jego rad korzystali kardynałowie oraz władcy. Szacunkiem darzył go papież Paweł V.

</doc>
<doc id="5182291" url="https://pl.wikipedia.org/wiki?curid=5182291" title="Josef Kalabus">
Josef Kalabus

Josef Kalabus (ur. 1908, zm. 1995) – czeski robotnik, przodownik pracy, bohater pracy socjalistycznej, członek Komunistycznej Partii Czechosłowacji.
Życiorys.
W młodości działał w Robotniczym Związku Gimnastycznym. Od lutego 1948 był przedstawiany jako wzorowy działacz ruchu stachanowskiego (czes. "údernické hnutí") i organizator współzawodniczących ze sobą zmian (czes. "údernických směn"). Opisywano go jako "uświadomionego nosiciela zasad postępowego porządku". Od końca lat 50. XX wieku propagował działalność brygad pracy socjalistycznej w "Vítkovických železárnach" w Ostrawie. W 1951 został wybrany na przewodniczącego krajowego komitetu Komunistycznej Partii Czechosłowacji w Ostrawie (kraj morawsko-śląski). Był pierwszym czechosłowackim metalowcem, który otrzymał tytuł bohatera pracy socjalistycznej (29 kwietnia 1962). Z tego powodu otrzymał jedno z najnowocześniejszych mieszkań należących do witkowickich zakładów metalurgicznych (na Kolonii Jubileuszowej). 
Kultura.
W 1974 Miroslav Hrubý nakręcił o nim film dokumentalny zatytułowany "Josef Kalabus - hrdina socialistické práce".

</doc>
<doc id="5182292" url="https://pl.wikipedia.org/wiki?curid=5182292" title="Zbiornik wodny Bystřička">
Zbiornik wodny Bystřička

Zbiornik wodny Bystřička (czes. "Údolní vodní nádrž Bystřička") – zbiornik zaporowy we wschodniej części Republiki Czeskiej (na Morawach), powstały przez przegrodzenie potoku Bystřička równoimienną zaporą wodną.
Położenie.
Zbiornik znajduje się w północno-zachodniej części Gór Wsetyńskich, w dolinie Bystřički. Leży w powiecie Vsetín. Od muru zapory, leżącego ok. 4,3 km powyżej ujścia Bystřički do Górnej Beczwy jego tafla ciągnie się w kierunku wschodnim. Zapora znajduje się na terenie wsi Bystřička, ale zbiornik wodny rozciąga się również na terytorium Velkéj Lhoty, a niewielki obszar na początku zalewu sięga na teren wsi Malá Bystřice.
Charakterystyka zbiornika.
Minimalna utrzymywana wysokość lustra wody w zbiorniku wynosi 372 m n.p.m., czemu odpowiada objętość zgromadzonej wody równa 0,791 mln m³. Objętość użytkowa wynosi ok. 0,852 mln m³, czemu odpowiada podniesienie lustra wody do poziomu 376,60 m n.p.m. Kontrolowaną objętość retencyjną wynoszącą 2,235 milionów m³ wyznacza próg przelewu upustowego na lewym brzegu zbiornika, znajdujący się na wysokości 384,15 m n.p.m.
Powierzchnia zbiornika wynosi 37,8 ha, a całkowita maksymalna objętość wody w zbiorniku – 4,58 mln m3. Długość powstałego jeziora to nieco ponad 2 km, ale jego szerokość sięga tylko ok. 300 m. Maksymalna głębokość zbiornika w pobliżu zapory to ok. 26 m. Powierzchnia zlewni zbiornika wynosi 63,88 km², a średni przepływ przez zbiornik w ciągu roku 0,883 m³/s.
Zbocza wokół zbiornika są w większości zalesione. Publiczne drogi jezdne umożliwiają przejazd wokół zbiornika.
Wykorzystanie zbiornika.
Zbiornik, wybudowany w latach 1907–1912 w celu zasilania w wodę śluz planowanego kanału Dunaj-Odra, z powodu zaniechania tego projektu nigdy nie został do tego celu wykorzystany. Ze względu na niewielką powierzchnię zlewni i małą objętość retencyjną zbiornika jego możliwości przeciwpowodziowe są również niewielkie.
Już w latach międzywojennych tereny wokół zbiornika zaczęły być zagospodarowywane w kierunku ich rekreacyjnego wykorzystania i reklamowane jeko „Ľetovisko Bystřička”. Po II wojnie światowej, zwłaszcza w latach 70. i 80., funkcja rekreacyjno-wypoczynkowa zbiornika nabrała największego znaczenia. Wokół jego brzegów powstało szereg ośrodków wypoczynkowych, campingów, pól namiotowych oraz dziesiątki prywatnych daczy. W chwili obecnej (2021 r.) popularność tego miejsca nieco zmalała, choć w dalszym ciągu w letnie weekendy przybywa tu wielu gości. Działają dwa hotele, kilka pensjonatów i autocamping oraz szereg obiektów gastronomicznych. Funkcjonują dwie plaże z możliwością kąpieli, wypożyczalnia łodzi i rowerów wodnych, zgrupowane głównie w zatoczce na północnym brzegu, poniżej wsi Velká Lhota. Zabronione jest używanie jednostek silnikowych. Akwen jest dopuszczony do wędkarstwa sportowego.

</doc>
<doc id="5182294" url="https://pl.wikipedia.org/wiki?curid=5182294" title="Side A">
Side A

Side A – filipiński zespół pop-rockowy. Został założony w 1985 roku w Manili.
W 1991 r. formacja (w składzie: Naldy Gonzalez – wokal, klawisze, Joey Generoso – wokal, Kelly Badon – gitara, Joey Benin – bas, Ernie Severino – perkusja) wydała album pt. "White Album", który był certyfikowany potrójną platyną.
Zespół wylansował szereg przebojów filipińskiej sceny muzycznej. Wypromowali m.in. utwór „Forevermore” (1995).

</doc>
<doc id="5182297" url="https://pl.wikipedia.org/wiki?curid=5182297" title="Plebiscyt Przeglądu Sportowego 2021">
Plebiscyt Przeglądu Sportowego 2021

87. Plebiscyt na 10 Najlepszych Sportowców Polski 2021 roku zorganizowany został przez Przegląd Sportowy oraz Telewizję Polsat. 
Nominowani.
Nominowanych zostało 20 sportowców:

</doc>
<doc id="5182300" url="https://pl.wikipedia.org/wiki?curid=5182300" title="Puchar Słowenii w piłce siatkowej mężczyzn (1994/1995)">
Puchar Słowenii w piłce siatkowej mężczyzn (1994/1995)

Puchar Słowenii w piłce siatkowej mężczyzn 1994/1995 – 4. sezon rozgrywek o siatkarski Puchar Słowenii po odzyskaniu przez to państwo niepodległości zorganizowany przez Słoweński Związek Piłki Siatkowej ("Odbojkarska zveza Slovenije", OZS).
Do Pucharu Słowenii w sezonie 1994/1995 zgłosiło się 41 drużyn. Rozgrywki składały się z trzech rund wstępnych, 1/8 finału, ćwierćfinałów, półfinałów i finału. We wszystkich rundach rywalizacja toczyła się w systemie pucharowym. 
Po raz trzeci Puchar Słowenii zdobył klub Bella Viola Maribor, który w finale pokonał .

</doc>
<doc id="5182303" url="https://pl.wikipedia.org/wiki?curid=5182303" title="Filologia Polska. Roczniki Naukowe Uniwersytetu Zielonogórskiego">
Filologia Polska. Roczniki Naukowe Uniwersytetu Zielonogórskiego



</doc>
<doc id="5182314" url="https://pl.wikipedia.org/wiki?curid=5182314" title="Józef Biesaga">
Józef Biesaga

Józef Biesaga (zm. 1972) – polski rolnik, Sprawiedliwy wśród Narodów Świata.
Życiorys.
Józef Biesaga wspólnie z żoną Stefanią prowadził gospodarstwo rolne w Smardzowicach. Miał czwórkę dzieci. W czerwcu 1941 r. Biesagowie ukryli na strychu znajomą sprzed wojny, zbiegłą z obozu w Płaszowie Dorę Nassan, z trzymiesięczną córką. Ze względu na poczucie zagrożenia jesienią 1941 r. rodzina Nassan przeniosła się do kryjówki położonej w lesie, gdzie została zdekonspirowana, a następnie rozstrzelana w kirkucie w Skale. Mężowi Dory, Dawidowi Nassanowi, udało się zbiec, po czym został ukryty w gospodarstwie Biesagów. W stodole był ukrywany do wyzwolenia regionu przez Armię Czerwoną w styczniu 1945 r., łącznie przez 37 miesięcy. Drugą osobą ukrywaną przez Biesaga był Samuel Zelinger, brat Dory. 
13 lutego 2000 r. Józef Biesaga został uznany przez Jad Waszem za Sprawiedliwego wśród Narodów Świata.

</doc>
<doc id="5182315" url="https://pl.wikipedia.org/wiki?curid=5182315" title="Zwyrodnienie żółtkowate plamki">
Zwyrodnienie żółtkowate plamki



</doc>
<doc id="5182317" url="https://pl.wikipedia.org/wiki?curid=5182317" title="Gęś egipska">
Gęś egipska



</doc>
<doc id="5182322" url="https://pl.wikipedia.org/wiki?curid=5182322" title="Władysław Wójcik (poseł)">
Władysław Wójcik (poseł)

Władysław Wójcik ps. Czerski, Żegociński, Żegota (ur. 1917, zm. 1972) – polski działacz społeczny, poseł do Krajowej Rady Narodowej z ramienia Polskiej Partii Socjalistycznej. Sekretarz krakowskiej Rady Pomocy Żydom "Żegota", członek Cywilnego Sądu Społecznego, Sprawiedliwy wśród Narodów Świata.
Życiorys.
W styczniu 1944 r. był sekretarzem Rady Pomocy Żydom "Żegota" okręgu krakowskiego. Poza zadaniami związanymi z zajmowanym stanowiskiem zajmował się także osobiście ratowaniem Żydów. Przyjmował ich do swojego domu po ucieczce z różnych obozów, dając im schronienie, dopóki nie mógł zorganizować stałych kryjówek. Będąc członkiem podziemnej Polskiej Partii Socjalistycznej, swoje kontakty wykorzystywał do organizowania fałszywych dokumentów dla Żydów, jak na przykład metryki urodzenia czy kenkarty. Uczestniczył również regularnie w konferencjach Żegoty odbywających się w Warszawie.
Był członkiem Cywilnego Sądu Społecznego, a także posłem do Krajowej Rady Narodowej.
28 marca 1979 r. Władysław Wójcik został uznany przez Jad Waszem za Sprawiedliwego wśród Narodów Świata. Wspólnie z nim uhonorowano jego żonę, Wandę Wójcik.

</doc>
<doc id="5182326" url="https://pl.wikipedia.org/wiki?curid=5182326" title="Doliny Niżne">
Doliny Niżne



</doc>
<doc id="5182328" url="https://pl.wikipedia.org/wiki?curid=5182328" title="Gęśle (skała)">
Gęśle (skała)

Gęśle – maczuga skalna w grupie Lorencowych Skałek w Pieninach Spiskich. Skałki te znajdują się we wsi Krempachy na polach na południe od zabudowanego obszaru tej miejscowości, a Gęśle są u ich południowo-zachodniego podnóża. Geoportal podaje ich wysokość 634 m n.p.m., Józef Nyka 670 m. Ich wysokość względna wynosi 10–12 m. Nazwa skały pochodzi od kształtu podobnego do gęśli, dawnego góralskiego, smyczkowego instrumentu muzycznego.
Południowa część skałki Gęśli zbudowana jest z czerwonych, pionowych ławic wapieni bulastych formacji czorsztyńskiej. Większą część skały tworzą jasnokremowe wapienie mikrytowe. Pod mikroskopem widoczne w nich są liczne kalpionelle formacji dursztyńskiej pochodzące z wczesnej kredy. Obydwa rodzaje tych skał są najpłytszą sukcesją w basenie pienińskim, który w mezozoiku był jedną z najbardziej północnych gałęzi oceanu Tetydy.
Gęśle stanowią dominujący element krajobrazu i są jedyną tego rodzaju skałą w całym Pienińskim Pasie Skałkowym. Wraz z należącymi do Lorencowych Skałek Basami jest pomnikiem przyrody nieożywionej.

</doc>
<doc id="5182331" url="https://pl.wikipedia.org/wiki?curid=5182331" title="Jan Van Der Auwera">
Jan Van Der Auwera

Jan Baptist Isabella Van Der Auwera (ur. 9 stycznia 1924 w Mechelen, zm. 17 marca 2004) – belgijski piłkarz grający na pozycji obrońcy. Był reprezentantem Belgii.
Kariera klubowa.
Przez całą swoją piłkarską karierę był związany z klubem KRC Mechelen, w którym w sezonie 1947/1948 zadebiutował w pierwszej lidze belgijskiej. Wraz z KRC Mechelen wywalczył wicemistrzostwo Belgii w sezonie 1951/1952. W 1954 roku zakończył karierę.
Kariera reprezentacyjna.
W reprezentacji Belgii zadebiutował 24 kwietnia 1949 roku w wygranym 2:0 towarzyskim meczu z Irlandią, rozegranym w Dublinie. Od 1945 do 1954 roku rozegrał 23 mecze w kadrze narodowej.

</doc>
<doc id="5182333" url="https://pl.wikipedia.org/wiki?curid=5182333" title="Tomasz Witkowski (polityk)">
Tomasz Witkowski (polityk)

Tomasz Witkowski (ur. 3 grudnia 1976 w Brzegu) – polski polityk, ekonomista i urzędnik samorządowy, w latach 2015–2021 wiceburmistrz Brzegu, od 2021 wicewojewoda opolski.
Życiorys.
Absolwent Akademii Ekonomicznej im. Oskara Langego we Wrocławiu, specjalizował się m.in. w zakresie księgowości. Zajmował stanowiska skarbnika gminy Olszanka i powiatu brzeskiego oraz głównego księgowego w Dolnośląskiej Instytucji Pośredniczącej.
W 2006 ubiegał się o fotel wójta gminy Olszanka z ramienia lokalnego komitetu, przegrywając w drugiej turze. W 2015 objął stanowisko zastępcy burmistrza Brzegu. W 2018 kandydował do rady powiatu brzeskiego. Zaangażował się w międzyczasie w działalność polityczną w ramach ugrupowania Porozumienie, zasiadał w jego zarządzie. W 2021 po rozłamie w tej partii związał się ze Stowarzyszeniem „OdNowa Rzeczypospolitej Polskiej”, skupionym wokół Marcina Ociepy.
10 listopada 2021 powołany na stanowisko wicewojewody opolskiego (w ramach porozumienia środowiska OdNowy RP z Prawem i Sprawiedliwością). W ramach swoich zadań odpowiada m.in. za nadzór nad administracją zespoloną.

</doc>
<doc id="5182338" url="https://pl.wikipedia.org/wiki?curid=5182338" title="Gęśle (ujednoznacznienie)">
Gęśle (ujednoznacznienie)



</doc>
<doc id="5182339" url="https://pl.wikipedia.org/wiki?curid=5182339" title="Klubowe Mistrzostwa Świata w piłce siatkowej kobiet 2021">
Klubowe Mistrzostwa Świata w piłce siatkowej kobiet 2021

14. edycja Klubowych mistrzostw świata w piłce siatkowej kobiet odbędzie się w dniach 15–19 grudnia 2021 w stolicy Turcji w Ankarze. W rozgrywkach będzie brać udział 6 drużyn.
Faza grupowa.
Grupa A.
Tabela
Wyniki
Grupa B.
Tabela
Wyniki

</doc>
<doc id="5182341" url="https://pl.wikipedia.org/wiki?curid=5182341" title="Stan Van Den Eynde">
Stan Van Den Eynde

Stanley Adolf Hubert Winifred Van Den Eynde (ur. 3 października 1909 w Rotterdamie, zm. 18 listopada 1994 w Antwerpii) – belgijski piłkarz grający na pozycji pomocnika. Był reprezentantem Belgii.
Kariera klubowa.
Przez całą swoją piłkarską karierę Van Den Eynde był związany z klubem Beerschot VAC, w którym w sezonie 1929/1930 zadebiutował w pierwszej lidze belgijskiej. Wraz z Beerschotem wywalczył wicemistrzostwo Belgii w sezonie 1936/1937. Z kolei w sezonach 1937/1938 i 1938/1939 został mistrzem Belgii. W 1939 roku zakończył karierę.
Kariera reprezentacyjna.
W reprezentacji Belgii Van Den Eynde zadebiutował 3 maja 1931 roku w wygranym 4:2 towarzyskim meczu z Holandią, rozegranym w Antwerpii. W kadrze Belgii grał w eliminacjach do MŚ 1934 i do MŚ 1938. Od 1931 do 1938 roku rozegrał 26 meczów i strzelił 9 goli w kadrze narodowej.

</doc>
<doc id="5182344" url="https://pl.wikipedia.org/wiki?curid=5182344" title="Stan Vanden Eynde">
Stan Vanden Eynde



</doc>
<doc id="5182345" url="https://pl.wikipedia.org/wiki?curid=5182345" title="Mirza Lagumdzija">
Mirza Lagumdzija

Mirza Lagumdzija (ur. 18 maja 2001) – turecki siatkarz pochodzenia bośniackiego, reprezentant kraju, grający na pozycji przyjmującego. 
Jego ojciec o imieniu Ekrem był siatkarzem i również starszy brat Adis uprawia siatkówkę. 
Sukcesy klubowe.
Puchar Turcji:
Sukcesy reprezentacyjne.
Mistrzostwa Europy U-17:
Liga Europejska:
Statystyki zawodnika.
Rozgrywki ligowe.
AXA Sigorta Efeler Ligi.
Stan na dzień 19.11.2021

</doc>
<doc id="5182347" url="https://pl.wikipedia.org/wiki?curid=5182347" title="Gaston Hubin">
Gaston Hubin

Gaston Hubin (ur. 10 lipca 1886 w Brukseli - zm. 13 września 1950) – belgijski piłkarz grający na pozycji obrońcy. Był reprezentantem Belgii.
Kariera klubowa.
Swoją karierę piłkarską Hubin rozpoczął w klubie Racing Bruksela, w którym w sezonie 1902/1903 zadebiutował w pierwszej lidze belgijskiej. Wraz z Racingiem wywalczył dwa mistrzostwa Belgii w sezonach 1902/1903 i 1907/1908 oraz wicemistrzostwo w sezonie 1906/1907. W latach 1908-1912 grał w Excelsiorze Bruksela, w latach 1912-1923 - ponownie w Racingu Bruksela, a w latach 1923-1926 w Léopold FC.
Kariera reprezentacyjna.
W reprezentacji Belgii Hubin zadebiutował 26 października 1908 roku w wygranym 2:1 towarzyskim meczu ze Szwecją, rozegranym w Uccle. Od 1908 do 1914 roku rozegrał 21 meczów i strzelił 1 gola w kadrze narodowej.

</doc>
<doc id="5182348" url="https://pl.wikipedia.org/wiki?curid=5182348" title="Montagnais">
Montagnais



</doc>
<doc id="5182349" url="https://pl.wikipedia.org/wiki?curid=5182349" title="Basy (skała)">
Basy (skała)

Basy – masywna skała w grupie Lorencowych Skałek w Pieninach Spiskich. Grupa Lorenzowych Skałek znajduje się we wsi Krempachy na polach, na południe od zabudowanego obszaru tej miejscowości, a Basy znajdują się na jej szczycie. Wznoszą się na wysokość 650,5 m n.p.m. U południowo-zachodniego podnóża Lorencowych Skałek wznoszą się Gęśle, których nazwa pochodzi od góralskiego instrumentu muzycznego. Basami w gwarze podhalańskiej i spiskiej nazywano inny instrument muzyczny – basetlę.
Basy to skały wapienne sukcesji czorsztyńskiej. Tworzą je dwie grupy skał. Dolna to czerwone wapienie krynoidowe formacji wapienia z Krupianki wieku środkowojurajskiego. Nad nimi leżą uławicone, czerwone wapienie bulaste formacji wapienia czorsztyńskiego (szeroko rozprzestrzenionej w alpejskiej geologii tzw. facji Ammonitico Rosso). Wszystkie są najpłytszą sukcesją w basenie pienińskim, który w mezozoiku był jedną z najbardziej północnych gałęzi oceanu Tetydy.
Basy wraz z Gęślami są pomnikiem przyrody nieożywionej.

</doc>
<doc id="5182352" url="https://pl.wikipedia.org/wiki?curid=5182352" title="Medal za Ratowanie Tonących (Dania)">
Medal za Ratowanie Tonących (Dania)

Medal za Ratowanie Tonących (, skr. M.f.D.R., w polskiej literaturze błędnie przetłumaczony jako „Medal za Ratowanie Ginących”) – duńskie cywilne odznaczenie ustanowione 19 sierpnia 1812 przez króla Fryderyka VI Oldenburga.
Medal ten przyznawany jest przez duńskiego władcę za ratowanie ludzkiego życia z poważnym narażeniem życia zarówno ratującego jak i tonącego. Gdy odznaczany posiada już ten medal, a nagroda należy mu się po raz kolejny, może wówczas otrzymać Medal za Czyn Szlachetny, co dotąd zdarzyło się już cztery razy.
W duńskiej kolejności starszeństwa odznaczeń znajduje się obecnie (na listopad 2021) za Medalem za Czyn Szlachetny, a przed Medalem Obrony za Waleczność.
Administracją medalu zajmuje się Ministerstwo Sprawiedliwości.
Medal jest stosunkowo duży w porównaniu do innych duńskich medali, ma średnicę 47 mm, waży 68 gramów i wykonywany jest ze srebra (do 1881 również ze złota). Na awersie znajduje się prawy profil głowy aktualnie panującego monarchy, otoczony napisem „MARGARETHE DEN ANDEN DANMARKS DRONNING” (pol. "MAŁGORZATA DRUGA DUŃSKA KRÓLOWA"). Na rewersie umieszczany jest wieniec z kwiatów i liści, a w jego wnętrzu napis „AF FARENS SVÆLG FREMBLOMSTRER PRIIS OG LÖN” ("Z OTCHŁANI NIEBEZPIECZEŃSTWA ZAKWITA NAGRODA I ZAPŁATA"). Medal mocowany jest do wiązanej w pięciokąt czerwonej wstążki o szerokości 31 mm z dużym białym krzyżem na środku.
Projektantem aktualnego awersu jest medalier Frode Bahnsen, a revers stworzył jeszcze w 1881 Harald Conradsen. Pierwotnym medaljerem był Johannes Conradsen.
Łącznie do roku 2005 złotym medalem odznaczono 6, a srebrnym około 1809 osób.

</doc>
<doc id="5182360" url="https://pl.wikipedia.org/wiki?curid=5182360" title="Polechowka">
Polechowka

Polechowka () – wieś (ros. деревня, trb. dieriewnia) w zachodniej Rosji, w sielsowiecie rusanowskim rejonu fatieżskiego w obwodzie kurskim.
Geografia.
Miejscowość położona jest nad Usożą (lewy dopływ Swapy w dorzeczu Sejmu), 0,5 km od centrum administracyjnego sielsowietu (Basowka), 1 km na zachód od centrum administracyjnego rejonu (Fatież), 45 km na północny zachód od Kurska, 1 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajduje się 26 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 46 osób.

</doc>
<doc id="5182364" url="https://pl.wikipedia.org/wiki?curid=5182364" title="Hulina">
Hulina



</doc>
<doc id="5182365" url="https://pl.wikipedia.org/wiki?curid=5182365" title="Paul Van Den Berg">
Paul Van Den Berg

Paul Herman Marie Ghislain Van Den Berg (ur. 11 października 1936 w Saint-Gilles) – belgijski piłkarz grający na pozycji ofensywnego pomocnika. Był reprezentantem Belgii.
Kariera klubowa.
Swoją karierę piłkarską Van Den Berg rozpoczął w klubie Royale Union Saint-Gilloise, w którym w sezonie 1954/1955 zadebiutował w pierwszej lidze belgijskiej. W 1965 roku przeszedł do Standardu Liège. W sezonach 1965/1966 i 1966/1967 zdobył z nim dwa Puchary Belgii. W sezonie 1967/1968 grał w Anderlechcie, z którym wywalczył mistrzostwo Belgii. Następnie w latach 1968-1970 grał w Crossingu Schaerbeek, a w sezonie 1970/1971 w Uccle Sport, w którym zakończył karierę.
Kariera reprezentacyjna.
W reprezentacji Belgii Van Den Berg zadebiutował 31 marca 1957 roku w przegranym 0:5 towarzyskim meczu z Hiszpanią, rozegranym w Brukseli. W kadrze Belgii grał w eliminacjach do MŚ 1958, do MŚ 1962, do Euro 64, do MŚ 1966 i do Euro 68. Od 1957 do 1967 roku rozegrał 38 meczów i strzelił 16 goli w kadrze narodowej.

</doc>
<doc id="5182368" url="https://pl.wikipedia.org/wiki?curid=5182368" title="Richard Orlans">
Richard Orlans

Richard Jérome Orlans (ur. 6 października 1931 w Gandawie) – belgijski piłkarz grający na pozycji lewoskrzydłowego. Był reprezentantem Belgii.
Kariera klubowa.
Swoją karierę piłkarską Orlans rozpoczął w klubie ARA La Gantoise, w którym w sezonie 1959/1950 zadebiutował w pierwszej lidze belgijskiej. W sezonie 1954/1955 wywalczył z nim wicemistrzostwo Belgii. W sezonie 1961/1962 był zawodnikiem CS Brugeois. W sezonie 1963/1964 grał w Anderlechcie, z którym wywalczył mistrzostwo Belgii. Następnie w latach 1964-1969 grał w Zwevegem Sport, a w latach 1969-1971 w KSK Roeselare, w którym zakończył karierę.
Kariera reprezentacyjna.
W reprezentacji Belgii Orlans zadebiutował 5 czerwca 1955 roku w przegranym 1:3 towarzyskim meczu z Czechosłowacją, rozegranym w Brukseli. W kadrze Belgii grał w eliminacjach do MŚ 1958. Od 1955 do 1958 roku rozegrał 21 meczów i strzelił 5 goli w kadrze narodowej.
Kariera trenerska.
Orlans w latach 1964-1969 był piłkarzem-trenerem w Zwevegem Sport, a w latach 1969-1971 w KSK Roeselare. Następnie prowadził: ASV Oostende KM (1971-1972), Excelsior Mouscron (1972), Zwevegem Sport (1972-1974), KAA Gent (1974-1976), KRC Gent (1976-1978) i reprezentację Zairu (1982).

</doc>
<doc id="5182369" url="https://pl.wikipedia.org/wiki?curid=5182369" title="Huta (polana)">
Huta (polana)

Huta lub Hutniańska Polana – duża polana w Pieninach na prawym brzegu Dunajca, naprzeciwko Facimiecha, na terenie Słowacji. Znajduje się na wysokości około 420 m przy Drodze Pienińskiej. Jest przy niej wiata turystyczna i rozdroże szlaków turystycznych.
Polana położona jest na marglach i marglistych wapieniach. W 1690 r. Elżbieta Rakoczy założyła tu hutę szkła. Była ona wówczas właścicielką Czerwonego Klasztoru. W hucie z dunajcowych żwirów wytwarzano zielone butelki, szklanki i talerze. Przy hucie powstał 6-domowy przysiółek Lesnické Huty. Jego ostatni mieszkaniec wyprowadził się z niego w 1969 r.
Na polanie znajduje się źródło z dobrą wodą. Według podań zakochani, którzy z niego napiją się wody w ciągu roku pobiorą się. Kazimierz Ignacy Sosnowski w 1930 r. na polanie tej widział „wymarzone miejsce na założenie w pośrodku Pienin letniska”. Około 1960 r. zaczęli go tworzyć Słowacy, jednak zrezygnowano z niego w związku z utworzeniem Pienińskiego Parku Narodowego.

</doc>
<doc id="5182375" url="https://pl.wikipedia.org/wiki?curid=5182375" title="Tichonowka">
Tichonowka

Tichonowka () – nazwa toponimów w Rosji i Kazachstanie
m.in.:

</doc>
<doc id="5182376" url="https://pl.wikipedia.org/wiki?curid=5182376" title="Tichonowka (obwód kurski)">
Tichonowka (obwód kurski)

Tichonowka () – wieś (ros. деревня, trb. dieriewnia) w zachodniej Rosji, w sielsowiecie rusanowskim rejonu fatieżskiego w obwodzie kurskim.
Geografia.
Miejscowość położona jest nad Usożą (lewy dopływ Swapy w dorzeczu Sejmu), 1,5 km od centrum administracyjnego sielsowietu (Basowka), 0,7 km na południowy zachód od centrum administracyjnego rejonu (Fatież), 44 km na północny zachód od Kurska, 1,5 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajdują się 43 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 129 osób.

</doc>
<doc id="5182382" url="https://pl.wikipedia.org/wiki?curid=5182382" title="Ben Wallace (polityk)">
Ben Wallace (polityk)

Robert Ben Lobban Wallace (ur. 15 maja 1970 w Londynie) – brytyjski polityk pełniący funkcję sekretarza stanu ds. obrony od 24 lipca 2019, kapitan wojsk lądowych Brytyjskich Sił Zbrojnych.
Jest absolwentem Royal Military Academy Sandhurst. Od 1991 w Scots Guards. W latach 1991-1998 służył w Niemczech, na Cyprze, w Belize oraz Irlandii Północnej. Jest członkiem Partii Konserwatywnej. Od 24 lipca 2019 jest Ministrem obrony Wielkiej Brytanii w kolejnych rządach premierów: Borisa Johnsona, Liz Truss oraz Rishiego Sunaka.
Ben Wallace przebywał w Polsce w listopadzie 2021 roku w związku z kryzysem migracyjnym na granicy polsko-białoruskiej.

</doc>
<doc id="5182386" url="https://pl.wikipedia.org/wiki?curid=5182386" title="Zbór Ewangelickiego Kościoła Czeskobraterskiego w Suchdole nad Odrou">
Zbór Ewangelickiego Kościoła Czeskobraterskiego w Suchdole nad Odrou

Zbór Ewangelickiego Kościoła Czeskobraterskiego w Suchdole nad Odrou – zbór (parafia) ewangelicka w Suchdole nad Odrou, należąca do senioratu morawskośląskiego Ewangelickiego Kościoła Czeskobraterskiego, w kraju morawsko-śląskim, w Czechach.
Historia.
Miejscowość Suchdol posiada długą tradycję protestantyzmu już od czasów XV-wiecznego husytyzmu, ale od XVI wieku zdominowaną przez niemieckosudeckich mieszkańców miasta wyznania luterańskiego. Początek obecnego czeskobraterskiego zboru przypisuje się przybyciu 7 rodzin pochodzenia czeskiego z położonego w Polsce Zelowa w 1925 roku. Społeczność ta została wysiedlona przez III Rzeszą po aneksji w 1938 roku. Po wojnie i wymianie ludności na czeską nowy zbór powstał w 1947 roku z siedzibą w skonfiskowanym przez władzę czechosłowacką budynek kościoła dawnego Niemieckiego Kościoła Ewangelickiego w Czechach, na Morawach i na Śląsku. Zbór zakupił budynek na własność w 2008 roku.

</doc>
<doc id="5182390" url="https://pl.wikipedia.org/wiki?curid=5182390" title="Zoja (film)">
Zoja (film)



</doc>
<doc id="5182392" url="https://pl.wikipedia.org/wiki?curid=5182392" title="Zoya">
Zoya



</doc>
<doc id="5182393" url="https://pl.wikipedia.org/wiki?curid=5182393" title="Optyka falowa">
Optyka falowa



</doc>
<doc id="5182396" url="https://pl.wikipedia.org/wiki?curid=5182396" title="Ulga na złe długi">
Ulga na złe długi

Ulga na złe długi – możliwość skorygowania przez wierzyciela podstawy opodatkowania VAT oraz podatku należnego z tytułu dostawy towarów lub świadczenia usług na terytorium kraju w przypadku wierzytelności, których nieściągalność została uprawdopodobniona. Nieściągalność wierzytelności uważa się za uprawdopodobnioną w przypadku, gdy wierzytelność nie została uregulowana lub zbyta w jakiejkolwiek formie w ciągu 90 dni od dnia upływu terminu jej płatności określonego w umowie, lub na fakturze.
Rozliczenie w podatku dochodowym.
W kontekście podatku dochodowego wierzyciel może zmniejszyć podstawę opodatkowania o zaliczaną do przychodów należnych wartość wierzytelności, która nie została uregulowana lub zbyta w odpowiednim terminie. 
Zmniejszenia podstawy opodatkowania dokonuje się, jeżeli do dnia złożenia zeznania podatkowego wierzytelność nie została uregulowana lub zbyta, w zeznaniu podatkowym składanym za rok podatkowy, w którym upływa 90 dni od dnia upływu terminu zapłaty określonego na fakturze (rachunku) lub w umowie.
Wierzytelności odliczone od podstawy obliczenia podatku dochodowego jako ulga na złe długi nie podlegają zaliczeniu do kosztów podatkowych na podstawie innych przepisów ustaw o podatku dochodowym, a zaliczone do kosztów podatkowych nie podlegają odliczeniu od podstawy opodatkowania.
Rozliczenie w VAT.
Wierzyciel, w związku z zastosowaniem ulgi na złe długi, ma prawo do skorygowania VAT należnego, natomiast dłużnik zobowiązany jest do skorygowania odliczonego VAT. Wierzyciel musi spełnić następujące warunki:
Dodatkowo, z ulgi na złe długi można skorzystać, gdy od daty wystawienia faktury dokumentującej wierzytelność nie upłynęły 2 lata, licząc od końca roku, w którym została wystawiona.

</doc>
<doc id="5182397" url="https://pl.wikipedia.org/wiki?curid=5182397" title="Emile Hanse">
Emile Hanse



</doc>
<doc id="5182402" url="https://pl.wikipedia.org/wiki?curid=5182402" title="Léon Vandermeiren">
Léon Vandermeiren

Léon Vandermeiren (ur. 8 stycznia 1896 – zm. 3 maja 1955 w Brukseli) – belgijski piłkarz grający na pozycji bramkarza. Był reprezentantem Belgii.
Kariera klubowa.
Całą swoją karierę Vandermeiren spędził w klubie Daring Club z Brukseli. Zadebiutował w nim w 1919 roku w pierwszej lidze belgijskiej i grał w nim do 1928 roku. W sezonie 1920/1921 wywalczył z nim tytuł mistrza Belgii.
Kariera reprezentacyjna.
W reprezentacji Belgii Vandermeiren zadebiutował 17 lutego 1920 roku w wygranym 3:0 towarzyskim meczu z Anglią, rozegranym w Brukseli. Był w kadrze Belgii na Igrzyska Olimpijskie w Antwerpii. Zdobył na nich złoty medal, jednak nie rozegrał żadnego spotkania na tym turnieju. Od 1920 do 1925 roku rozegrał 3 mecze w kadrze narodowej.

</doc>
<doc id="5182404" url="https://pl.wikipedia.org/wiki?curid=5182404" title="Oļegs Burovs">
Oļegs Burovs

Oļegs Burovs (ros. Олег Буров, trb. Oleg Burow; ur. 5 sierpnia 1960 w Rydze) – łotewski polityk i samorządowiec narodowości rosyjskiej, w latach 2019–2020 burmistrz Rygi, od 2021 przewodniczący partii Honor Służyć Rydze.
Życiorys.
W 1977 ukończył szkołę średnią nr 54 w Rydze, następnie zaś studiował w ryskiej szkole medycznej nr 4, uzyskując dyplom felczera. W 1994 został absolwentem instytutu społeczno-gospodarczego w ramach akademii pracy i stosunków społecznych. Na początku lat 90. należał do centrowej partii Łotewska Droga. Pracował w ministerstwie finansów i łotewskiej agencji prywatyzacji, następnie zaś uzyskał zatrudnienie w samorządzie miejskim Rygi, gdzie zasiadał w radach i zarządach spółek miejskich.
W 2013 po raz pierwszy został radnym Rygi ze wspólnej listy Centrum Zgody oraz partii Honor Służyć Rydze. W wyborach z 2017 uzyskał reelekcję. Po ustąpieniu Andrisa Ameriksa w 2018 objął stanowisko wiceburmistrza Rygi, będąc zastępcą Nilsa Ušakovsa. W sierpniu 2019 objął funkcję burmistrza Rygi w ramach koalicji ugrupowania Honor Służyć Rydze oraz Socjaldemokratycznej Partii „Zgoda”.
W wyborach z 2020 uzyskał ponownie mandat Rygi, jego ugrupowanie przeszło do opozycji. W lutym 2020 odszedł ze stanowiska burmistrza. W radzie miejskiej wszedł w skład komisji własności miejskiej oraz oświaty, kultury i sportu. Został również członkiem rady spółki samorządowej zarządzającej ryskim dworcem międzynarodowym (RSA). W listopadzie 2021 został wybrany na przewodniczącego partii Honor Służyć Rydze, zastępując na tej funkcji Andrisa Ameriksa.
W 2022 uzyskał mandat posła na Sejm z ramienia ugrupowania Ainārsa Šlesersa.

</doc>
<doc id="5182406" url="https://pl.wikipedia.org/wiki?curid=5182406" title="Léopold De Groof">
Léopold De Groof

Léopold De Groof (ur. 2 lutego 1896 w Lille – zm. 26 czerwca 1984 w Antwerpii) – belgijski piłkarz grający na pozycji obrońcy. Był reprezentantem Belgii.
Kariera klubowa.
Całą swoją karierę de Groof spędził w klubie Royal Antwerp FC. Zadebiutował w nim w 1914 roku w pierwszej lidze belgijskiej i grał w nim do 1927 roku. W sezonie 1924/1925 wywalczył z nim wicemistrzostwo Belgii.
Kariera reprezentacyjna.
W reprezentacji Belgii De Groof zadebiutował 5 maja 1921 roku w przegranym 2:3 towarzyskim meczu z Włochami, rozegranym w Antwerpii. Był w kadrze Belgii na Igrzyska Olimpijskie w Antwerpii. Zdobył na nich złoty medal, jednak nie rozegrał żadnego spotkania na tym turnieju. W 1921 roku rozegrał 2 mecze w kadrze narodowej.

</doc>
<doc id="5182407" url="https://pl.wikipedia.org/wiki?curid=5182407" title="José Mario Bacci Trespalacios">
José Mario Bacci Trespalacios

José Mario Bacci Trespalacios CIM (ur. 19 marca 1971 w Magangué) – kolumbijski duchowny katolicki, biskup Santa Marta od 2022.
Życiorys.
Święcenia kapłańskie otrzymał 17 grudnia 1995 w Zgromadzeniu Jezusa i Maryi. Pracował głównie jako wychowawca w seminariach duchownych w Ekwadorze, na Dominikanie, w Brazylii i w Hondurasie. W 2016 wybrany przełożonym kolumbijskiej prowincji zakonnej.
19 listopada 2021 papież Franciszek mianował go ordynariuszem diecezji Santa Marta. Sakry udzielił mu 25 stycznia 2022 arcybiskup Luis José Rueda Aparicio.

</doc>
<doc id="5182410" url="https://pl.wikipedia.org/wiki?curid=5182410" title="Uladzimir Mackievič">
Uladzimir Mackievič



</doc>
<doc id="5182411" url="https://pl.wikipedia.org/wiki?curid=5182411" title="John Oates">
John Oates

John William Oates (ur. 7 kwietnia 1948 w Nowym Jorku) – amerykański muzyk, najbardziej znany jako członek duetu rockowo-soulowego Hall &amp; Oates razem z Darylem Hallem. Wykonywał muzykę rock, R&amp;B i soul i w duecie pełnił rolę gitarzysty, wokalisty, autora tekstów i producenta muzycznego.

</doc>
<doc id="5182413" url="https://pl.wikipedia.org/wiki?curid=5182413" title="Uładzimir Mackiewicz (ujednoznacznienie)">
Uładzimir Mackiewicz (ujednoznacznienie)



</doc>
<doc id="5182417" url="https://pl.wikipedia.org/wiki?curid=5182417" title="Stanisław Bryliński">
Stanisław Bryliński

Stanisław Bryliński (ur. 1 maja 1890 w Kamieńcu Podolskim, zm. 10 października 1953 w Łodzi) – polski aktor teatralny i filmowy, reżyser teatralny, dyrektor teatrów.
Życiorys.
Jako uczeń warszawskiej Szkoły Handlowej, w 1905 roku wziął udział w strajku szkolnym. W młodości, podczas wakacji w Nałęczowie zetknął się ze Stefanem Żeromskim. Pisarz najpierw namówił Brylińskiego do zorganizowania teatru szkolnego, a następnie dał mu list polecający do Ludwika Solskiego, dzięki któremu został przyjęty do zespołu Teatru Miejskiego w Krakowie.&lt;br&gt;
W Teatrze Miejskim Bryliński występował do 1909 roku. Następnie był członkiem zespołu Gabrieli Zapolskiej oraz grał w krakowskim Teatrze Ludowym (1909–1913). W kolejnych latach przeniósł do Warszawy, gdzie występował w Teatrze Polskim (1913–1914).
Po wybuchu I wojny światowej, jako obywatel Austro-Węgier, został ewakuowany w głąb Rosji. Tam grał m.in. w Petersburgu, Mińsku i Moskwie u boku takich aktorów jak Aleksander Zelwerowicz, Bolesław Orliński, Stefan Jaracz czy Juliusz Osterwa. Grał również w filmach rosyjskich. Po zakończeniu walk powrócił do Polski. W latach 1918-1925 występował w Warszawie na deskach Teatrów: Polskiego (1918–1923) i Małego (1924–1925). Wskutek konfliktu ze Związkiem Dyrektorów Teatrów musiał opuścić stolicę. Udał się do Poznania, gdzie pracował (z małymi przerwami na występy we Lwowie)) do 1930 roku (Teatr Nowy, Teatr Polski). W 1929 roku objął kierownictwo Teatru Rewia, działającego podczas Powszechnej Wystawy Krajowej, z którym to zespołem wystawił przedstawienie pt. "Kulig" w reżyserii Leona Schillera. Następnie pracował w Lublinie (Teatr Miejski 1930-1931), Katowicach (Teatr Polski 1932-1935), Warszawie (Teatr Ateneum 1935, Teatr Wielki 1937), Grodnie (1935–1936) oraz Kaliszu (w zespole Iwo Galla w 1938). Następnie, w 1938 roku przeniósł się do Grodna, gdzie zastał go wybuch II wojny światowej.
Po zajęciu Grodna przez Armię Czerwoną zorganizował w mieście Teatr Polski i kierował nim do przejęcia kierownictwa przez Aleksandra Węgierkę. Po ataku III Rzeszy na ZSRR w 1941 roku przedostał się do Warszawy, gdzie ukrywał się. Został aresztowany przez Niemców i trafił do obozu w Olesznie, skąd zbiegł i do końca wojny ukrywał się w Krakowie.
Po zakończeniu walk powrócił do aktorstwa. Występował w Teatrze Wojska Polskiego w Łodzi (1945) oraz Teatrze Dolnośląskim w Jeleniej Górze (1945–1947). Lata 1947–1950 spędził w Szczecinie, występując w tamtejszym Teatrze Polskim. W 1947 roku został odznaczony Złotym Krzyżem Zasługi. Ostatnie lata życia (1950–1953) spędził w Łodzi, gdzie grał w Teatrze Nowym (1950–1952) oraz w Teatrze Powszechnym (1952-1953).
Był dwukrotnie żonaty z aktorkami: Heleną Górska (rozwód w 1947 roku) oraz Krystyną Feldman.

</doc>
<doc id="5182425" url="https://pl.wikipedia.org/wiki?curid=5182425" title="Live 1980-2007">
Live 1980-2007



</doc>
<doc id="5182427" url="https://pl.wikipedia.org/wiki?curid=5182427" title="Live Forever - The Album">
Live Forever - The Album



</doc>
<doc id="5182428" url="https://pl.wikipedia.org/wiki?curid=5182428" title="Live - Uživo">
Live - Uživo



</doc>
<doc id="5182429" url="https://pl.wikipedia.org/wiki?curid=5182429" title="Volio bi' da te ne volim">
Volio bi' da te ne volim



</doc>
<doc id="5182431" url="https://pl.wikipedia.org/wiki?curid=5182431" title="Dueti 1988-2005">
Dueti 1988-2005



</doc>
<doc id="5182432" url="https://pl.wikipedia.org/wiki?curid=5182432" title="Live '92">
Live '92



</doc>
<doc id="5182433" url="https://pl.wikipedia.org/wiki?curid=5182433" title="Live '98">
Live '98



</doc>
<doc id="5182434" url="https://pl.wikipedia.org/wiki?curid=5182434" title="USA'92 - Live">
USA'92 - Live



</doc>
<doc id="5182437" url="https://pl.wikipedia.org/wiki?curid=5182437" title="Zalew Cierlicki">
Zalew Cierlicki



</doc>
<doc id="5182438" url="https://pl.wikipedia.org/wiki?curid=5182438" title="Staw pod Warszawianką">
Staw pod Warszawianką

Staw pod Warszawianką lub Staw pod Skarpą, Glinianka Bazylianów – staw w Warszawie, w dzielnicy Mokotów.
Położenie i charakterystyka.
Staw znajduje się w stołecznej dzielnicy Mokotów, na obszarze MSI Sielce, u podnóża skarpy warszawskiej, poniżej kościoła św. Michała Archanioła, w pobliżu ulicy Dolnej. Położony jest na obszarze zlewni Kanału Głównego „A”. W pobliżu znajdują się skwer Olgi i Andrzeja Małkowskich, tereny klubu sportowego Warszawianka, a także osiedle Dolna-Piaseczyńska.
Zgodnie z „Programem Ochrony Środowiska dla m. st. Warszawy na lata 2009–2012 z uwzględnieniem perspektywy do 2016 r.” staw położony jest na terasie nadzalewowej. Jego powierzchnia wynosi 0,3599 ha. Staw jest bezodpływowy. Zasilany jest stale wodami podziemnymi. Według numerycznego modelu terenu udostępnionego przez Geoportal lustro wody znajduje się na wysokości 89,2 m n.p.m. Jego głębokość wynosi ok. 1 m. Identyfikator MPHP to 130936348.
Staw położony jest na terenie Warszawskiego Obszaru Chronionego Krajobrazu. Porośnięty jest roślinnością szuwarową.
Jedną z nazw określających zbiornik wodny jest "Glinianka Bazylianów". W XVIII wieku w pobliżu ulicy Dolnej powstała cegielnia należąca do zakonu bazylianów.
W 2021 roku rozpoczęto oczyszczanie stawu i porządkowanie okolicznego terenu w ramach projektu finansowanego z budżetu obywatelskiego.

</doc>
<doc id="5182440" url="https://pl.wikipedia.org/wiki?curid=5182440" title="Zbiornik wodny Žermanice">
Zbiornik wodny Žermanice



</doc>
<doc id="5182441" url="https://pl.wikipedia.org/wiki?curid=5182441" title="Live While We're Young">
Live While We're Young



</doc>
<doc id="5182443" url="https://pl.wikipedia.org/wiki?curid=5182443" title="Staw pod Skarpą">
Staw pod Skarpą



</doc>
<doc id="5182444" url="https://pl.wikipedia.org/wiki?curid=5182444" title="Glinianka Bazylianów">
Glinianka Bazylianów



</doc>
<doc id="5182445" url="https://pl.wikipedia.org/wiki?curid=5182445" title="Puchar Słowenii w piłce siatkowej mężczyzn (1995/1996)">
Puchar Słowenii w piłce siatkowej mężczyzn (1995/1996)

Puchar Słowenii w piłce siatkowej mężczyzn 1995/1996 – 5. sezon rozgrywek o siatkarski Puchar Słowenii po odzyskaniu przez to państwo niepodległości zorganizowany przez Słoweński Związek Piłki Siatkowej ("Odbojkarska zveza Slovenije", OZS).
Do Pucharu Słowenii w sezonie 1995/1996 zgłosiły się 34 drużyny. Rozgrywki składały się z dwóch rund wstępnych, 1/8 finału, ćwierćfinałów, półfinałów i finału. We wszystkich rundach rywalizacja toczyła się w systemie pucharowym. Zespoły z 1B. DOL rozpoczynały rozgrywki od 2. rundy, natomiast te z 1A. DOL – od 1/8 finału.
Po raz drugi Puchar Słowenii zdobył , który w finale pokonał .

</doc>
<doc id="5182446" url="https://pl.wikipedia.org/wiki?curid=5182446" title="Live at Slim's 8-Track Tape">
Live at Slim's 8-Track Tape



</doc>
<doc id="5182447" url="https://pl.wikipedia.org/wiki?curid=5182447" title="Live at Slim's (album The Melvins)">
Live at Slim's (album The Melvins)



</doc>
<doc id="5182448" url="https://pl.wikipedia.org/wiki?curid=5182448" title="Live at Slim's">
Live at Slim's



</doc>
<doc id="5182449" url="https://pl.wikipedia.org/wiki?curid=5182449" title="Live at Slim’s">
Live at Slim’s



</doc>
<doc id="5182450" url="https://pl.wikipedia.org/wiki?curid=5182450" title="Aleksander Młodzianowski">
Aleksander Młodzianowski

Aleksander Młodzianowski herbu Dąbrowa – cześnik przasnyski w 1778 roku, sędzia grodzki ciechanowski w 1773 roku, wojski mniejszy ciechanowski w 1770 roku, miecznik ciechanowski w 1760 roku, komornik graniczny ciechanowski w 1778 roku.
Poseł na sejm 1778 roku z ziemi ciechanowskiej.

</doc>
<doc id="5182453" url="https://pl.wikipedia.org/wiki?curid=5182453" title="The Melvins">
The Melvins



</doc>
<doc id="5182454" url="https://pl.wikipedia.org/wiki?curid=5182454" title="Live at Slim’s (album The Melvins)">
Live at Slim’s (album The Melvins)



</doc>
<doc id="5182456" url="https://pl.wikipedia.org/wiki?curid=5182456" title="Singles 1-12">
Singles 1-12



</doc>
<doc id="5182457" url="https://pl.wikipedia.org/wiki?curid=5182457" title="Hafiz Darraji">
Hafiz Darraji

Hafiz Darraji () (ur. 10 października 1964 roku w El Harrach) – algierski dziennikarz i komentator sportowy (głównie piłkarski) katarskiej telewizji beIN Sports.
Biografia.
Rozpoczął swoją karierę jako dziennikarz w 1989 roku w algierskiej telewizji. Przez 19 lat pełnił funkcję komentatora sportowego, producenta i prezentera. Podczas tego okresu, Darraji zdobył wiele prestiżowych wyróżnień i nagród w Algierii oraz poza granicami kraju, np. nagrodę Międzynarodowego Komitetu Olimpijskiego w 2004 roku oraz nagrodę najlepszego komentatora sportowego roku 2001 roku nadaną przez marokańską gazetę Ahdath. W 2006 roku zdobył nagrodę dla najlepszego komentatora w Algierii. W 2008 roku dołączył do grupy Al Jazeera Sports w której komentował głównie mecze piłkarskie lig europejskich oraz najważniejszych turniejów reprezentacyjnych. Od 2012 roku pracuje dla katarskiej stacji beIN Sports. Jego głos można usłyszeć m.in. w rozgrywkach krajowych (liga angielska lub hiszpańska) oraz w rozgrywkach międzynarodowych.
Styl komentarza.
Hafiz Darraji komentuje mecze w ekspresyjny sposób używając głównie standardowego języka arabskiego. Jak większość arabskich komentatorów podczas wyrażania emocji używa wstawek dialektalnych. Bardzo charakterystyczne dla stylu komentatora są wykrzyknienia niemające żadnego znaczenia semantycznego. Wypowiada się na wizji w bardzo szybki sposób, w pewnych momentach trudny do zrozumienia.

</doc>
<doc id="5182461" url="https://pl.wikipedia.org/wiki?curid=5182461" title="Petru Drăgoescu">
Petru Drăgoescu

Petru Drăgoescu (ur. 22 lipca 1962) – rumuński lekkoatleta, średniodystansowiec, halowy wicemistrz Europy.
Kariera sportowa.
Specjalizował się w biegu na 800 metrów. Zajął 4. miejsce w tej konkurencji na halowych mistrzostwach Europy w 1983 w Budapeszcie, a na mistrzostwach świata w 1983 w Helsinkach odpadł w przedbiegach. Zajął 4. miejsce na tym dystansie na światowych igrzyskach halowych w 1985 w Paryżu.
Zdobył srebrny medal w biegu na 800 metrów na halowych mistrzostwach Europy w 1985 w Pireusie, przegrywając jedynie z Robem Harrisonem z Wielkiej Brytanii, a wyprzedzając Łeonida Masunowa ze Związku Radzieckiego. Na halowych mistrzostwach Europy w 1988 w Budapeszcie odpadł w półfinale tej konkurencji.
Zwyciężał w mistrzostwach krajów bałkańskich w biegu na 800 metrów w 1984 i 1985 oraz w biegu na 1500 metrów w latach 1984–1986.
Był mistrzem Rumunii w biegu na 800 metrów w 1983 i 1988.
Jest aktualnym (listopad 2021) rekordzistą Rumunii w biegu na 800 metrów na stadionie z czasem 1:45,41 (ustanowionym 4 września 1985 w Kobe) i w hali z czasem 1:47,21 (uzyskanym 2 marca 1985 w Pireusie).
Pozostałe rekordy życiowe Drăgoescu:

</doc>
<doc id="5182463" url="https://pl.wikipedia.org/wiki?curid=5182463" title="Michał Mistrzak">
Michał Mistrzak

Michał Mistrzak (ur. 8 sierpnia 1975 we Wrocławiu) – polski policjant i urzędnik państwowy, w latach 2021–2022 główny inspektor ochrony środowiska.
Życiorys.
Ukończył studia prawnicze na Wydziale Prawa, Administracji i Ekonomii Uniwersytetu Wrocławskiego oraz z zakresu zarządzania na Uniwersytecie Ekonomicznym we Wrocławiu. Przez dwadzieścia lat służył w Policji, zajmując się zwalczaniem przestępczości zorganizowanej i działając w CBŚP. Był współautorem nowelizacji kodeksu karnego w zakresie zwalczania przestępczości środowiskowej.
Został założycielem i wicedyrektorem Departamentu Zwalczania Przestępczości Środowiskowej w ramach Głównego Inspektoratu Ochrony Środowiska. 17 września 2021 tymczasowo objął obowiązki Głównego Inspektora Ochrony Środowiska. 28 grudnia tegoż roku został powołany na Głównego Inspektora Ochrony Środowiska. W sierpniu 2022 zdymisjonowany na skutek niedostatecznej reakcji na katastrofę ekologiczną na Odrze.

</doc>
<doc id="5182464" url="https://pl.wikipedia.org/wiki?curid=5182464" title="Kolonia Jubileuszowa w Ostrawie">
Kolonia Jubileuszowa w Ostrawie

Kolonia Jubileuszowa w Ostrawie (czes. "Jubilejní kolonie") – kolonia mieszkaniowa zlokalizowana na Hrabůvce w Ostrawie, przede wszystkim wzdłuż ulicy Jubilejní.
Historia.
Geneza.
W miarę rozwoju przemysłu metalurgicznego na terenie Ostrawy, powstawała potrzeba stworzenia mieszkań dla coraz liczniejszych pracowników rozrastających się hut i fabryk. Począwszy od drugiej połowy XIX wieku w mieście zaczęły powstawać coraz liczniejsze kolonie mieszkaniowe poszczególnych zakładów, szczególnie na terenie Witkowic, które do czasu wybuchu I wojny światowej zostały praktycznie całkowicie zabudowane. W związku z tym "Vítkovické železárny" wyszukały działkę na terenie Hrabůvki i w 1921 podpisały umowę z gminą na wystawienie 23 budynków mieszkalnych dla swoich pracowników. Wkrótce wykupiono też grunty pod budowę od lokalnych właścicieli.
Pierwsza faza.
Pierwsze domy (obecne numery 250–258) powstały w latach 1921–1922 na polach dawnego Cholevova, przy obecnej ulicy Závodní. Autorem ich projektu był Friedrich Kober. Był to projekt typowy, a podobne domy wzniósł on także w ostrawskim Zábřehu przy ulicy Krokovej. W 1924 dobudowano mieszkańcom przydomowe chlewiki, a w 1926 budynki te uzyskały nowe fasady, dostosowane do kolejnych wzniesionych obok obiektów. Mimo przebudowy różnią się od późniejszych domów bardziej tradycyjnym wyglądem i brakiem, charakterystycznych dla reszty, ekspresjonistycznych układów i detalu. Ostatecznie z 23 planowanych budynków powstało zaledwie dziewięć. Przyczyną wstrzymania budowy był powojenny kryzys.
Druga faza.
Druga faza rozbudowy osiedla nastąpiła od roku 1926, po ustaniu powojennego kryzysu. Twórcą projektu tej fazy był ostrawski architekt niemiecko-żydowskiego pochodzenia, Arnošt Körner. Nadał on dzielnicy swój styl nacechowany stylistyką ekspresjonizmu o wiedeńskiej proweniencji. Nowe budynki posadowiono na zachód od części najstarszej. Najpierw postawiono budynki pomiędzy ulicami Slezską, a Velflíkovą, potem dom z przejazdem (obecny "Komorní klub") i do 1927 kolejne budynki w kierunku zachodnim, do centralnego placu osiedla. Następnie zabudował parcelę łączącą zrealizowaną część z najstarszymi domami, z bardzo charakterystycznym reprezentacyjnym domem z przejazdem (czes. "Vstupní Dům"). Pozwoliło to stworzyć spójną całość urbanistyczną, której detal został częściowo zniszczony podczas nieudolnego remontu w latach 80. XX wieku.
Do roku 1928 kolonia nie miała żadnej nazwy, gdyż była jedyną na terenie Hrabůvki. Gdy "Vítkovické železárny" obchodziły swoje stulecie, 5 grudnia 1928, nadano osiedlu nazwę Jubileuszowego (czes. "Jubilejní kolonie").
Trzecia faza.
Układ monachijski zaowocował w rejonie Ostrawy napływem czeskich uchodźców z zajętych przez Niemcy terenów. W związku z tym w początku 1939 zaczęto na terenie kolonii wznosić nowe domy według projektu Aloisa Pixa. Wznoszone wtedy obiekty nawiązywały do wcześniejszej stylistyki Körnera. Z uwagi na wybuch II wojny światowej zrealizowano jedynie sześć dwupiętrowych domów przy ulicach Jubilejní oraz Mládeže, które zasiedlono jesienią 1940. Obecnie mają one status zabytków i są cenne z uwagi na fakt, że nigdy nie zostały w żaden sposób przebudowane. 
Czwarta faza.
Po zajęciu Czech przez Niemcy "Vítkovické železárny" uzyskały zarząd okupacyjny"." Władze niemieckie nie ceniły ekspresjonistycznej architektury międzywojnia, a także samego Körnera, jako Żyda. Mimo to postanowiły rozbudować kolonię o około dwieście mieszkań. W latach 1941-1942 zrealizowano jedynie dwanaście domów z 48 mieszkaniami, reprezentujące styl III Rzeszy (tzw. "Heimatbaustil"). Na resztę zabrakło środków finansowych. Proste w formie budynki przy ulicach Jubilejní i Dvouletky wyposażone były w schrony przeciwlotnicze. Każde mieszkanie składało się z gabinetu, sypialni, kuchni, spiżarni, przedpokoju, łazienki i toalety. 
Piąta faza.
W latach 1946–1947 po zachodniej stronie kolonii nastąpiła jej dalsza rozbudowa. Przy ulicy Dvouletky postawiono osiemnaście budynków, tzw. "dvouletek" (nazwa powzięta od czechosłowackiego gospodarczego planu dwuletniego). Obiekty zasiedlono w listopadzie 1947. Były to proste, identyczne, modernistyczne budynki ustawione w sześciu rzędach z dwupokojowymi mieszkaniami i balkonami. Fasady były w późniejszych dziesięcioleciach mocno zaburzone przez różne, drobne modernizacje. 
Od 1947 do 1950 postawiono kolejne domy przy ulicach Mládeže i Edisonovej. Największe mieszkania dysponowały tutaj trzema pokojami. Obiekty wyposażono w ciepłą wodę i centralne ogrzewanie. 
Podsumowanie.
Łącznie w latach 1921–1950 na osiedlu wzniesiono 142 domy z 830 mieszkaniami dla około 3500 mieszkańców (głównie robotników). Kolonia stanowi wybitny przykład urbanistyczny architektury przejściowej pomiędzy osadami robotniczymi z przełomu XIX i XX wieku, a wielkopłytowymi osiedlami, jakie zaczęto budować w Czechosłowacji w latach 60. XX wieku. W 2002 za zabytki architektury uznano 23 budynki osiedla. Wiele z nich zostało wyremontowanych. Kolonia jest przedmiotem licznych prac naukowych. Określana bywa jako "rodinné stříbro městského obvodu Ostrava-Jih". 
Obiekty.
Komorní klub.
Obiekt (budynek bramny nad ulicą Jubilejní) zbudowany w 1927, jako centralny dla całej kolonii. W parterze odbywały się różne obchody i uroczystości, a na piętrze umieszczono bibliotekę z czytelnią, a także biuro zarządcy osiedla. Meble zaprojektowano w stylu ekspresjonistycznym. W 2006 przeprowadzono rekonstrukcję budynku z przeznaczeniem na klub. 
Vstupní Dům.
Budynek bramny (przejazd dla aut i dwa przejścia dla pieszych) nad ulicą Jubilejní, stanowiący urbanistyczny "początek" osiedla i mający formę bramy zamkowej.
Harmonika.
Charakterystyczny segment budynków przy ulicy Edisonovej oddany do użytku w 1930 w formie diagonalnej (przypominającej zębatkę).
Plac główny.
Przy ulicy Jubilejní zlokalizowany jest główny plac osiedla, otoczony ekspresjonistycznymi budynkami projektu Arnošta Körnera, stanowiący jego architektoniczne credo. Dominantą placu jest segment budynku na narysie półokręgu i, po przeciwległej stronie, dom flankowany dwiema ośmiobocznymi wieżami. Detal placu jest bogaty, fasady płynne i falujące, wyposażone w gzymsy, attyki, loggie, alkierze i szczyty. Część elementów inspirowanych jest stylami renesansowym i klasycystycznym. Po obu stronach placu stoją dwie rzeźby: "Aviatan" i "Den pátý". 
Łaźnia.
Budowane w latach 20. XX wieku mieszkania kolonii posiadały toalety, ale nie miały łazienek. W związku z tym w 1930 wzniesiono łaźnię z prysznicami i wannami, a także pralnią. Obiekt funkcjonował do lat 60. XX wieku. Potem pełnił różne funkcje, a jesienią 2020 został poddany renowacji.
Czeska szkoła.
Szkołę wzniesiono w latach 1930–1931 przy ulicy Edisonovej. Nosiła nazwę "Masarykova dětská škola" (w 1930 prezydent Tomasz Masaryk obchodził 80 urodziny).
Niemiecka szkoła.
Około 15% mieszkańców osiedla w latach 20. XX wieku stanowili Niemcy. Dla ich dzieci wzniesiono w 1931 szkołę podstawową ze świetlicą, kuchnią i jadalnią.
Komunikacja.
Tramwaje na Hrabůvkę dotarły z Witkowic 5 października 1930 i początkowo prowadzone były trakcja parową po linii jednotorowej. Przy Vstupním Důmu utworzony został przystanek "Jubilejní kolonie". Od 1934 kursował tramwaj elektryczny. Obecnie linia jest dwutorowa.

</doc>
<doc id="5182470" url="https://pl.wikipedia.org/wiki?curid=5182470" title="François Dogaer">
François Dogaer

François Dogaer (ur. 6 lipca 1897 w Mechelen – zm. 5 lipca 1926 tamże) – belgijski piłkarz grający na pozycji napastnika. Był reprezentantem Belgii.
Kariera klubowa.
W swojej karierze piłkarskiej Dogaer grał w klubie RC Malines.
Kariera reprezentacyjna.
W reprezentacji Belgii Dogaer zadebiutował 5 maja 1921 roku w przegranym 2:3 towarzyskim meczu z Włochami, rozegranym w Antwerpii. Był w kadrze Belgii na Igrzyska Olimpijskie w Antwerpii. Zdobył na nich złoty medal, jednak nie rozegrał żadnego spotkania na tym turnieju. Od 1921 do 1922 roku rozegrał 3 mecze w kadrze narodowej.

</doc>
<doc id="5182471" url="https://pl.wikipedia.org/wiki?curid=5182471" title="Skała (Pieniny)">
Skała (Pieniny)

Skała (839 m) – mało wybitny szczyt w Małych Pieninach. Wraz z położonym niżej szczytem Homole tworzy grzbiet oddzielający dolinę Koniowiec od Dubantowskiej Dolinki. Wierzchołkowa partia góry tworzy typowy dla Pienin stromy stożek porośnięty mocno przetrzebioną buczyną karpacką. Na południowych, wschodnich i północnych stokach znajduje się polana Kiczera. Jej dolna część do Niżnia Kiczera. Na górnej części polany znajduje się jedyny w całej okolicy dom. Na Kiczerze i na Polanie pod Wysoką prowadzony jest kulturowy wypas. Szczyt Homole odwadniany jest przez potok Koniowiec (po zachodniej stronie) i Kamionkę (po wschodniej stronie), obydwa są dopływami Grajcarka. Nie prowdzi przez niego żaden szlak turystyczny.

</doc>
<doc id="5182474" url="https://pl.wikipedia.org/wiki?curid=5182474" title="Ivan Thys">
Ivan Thys

Ivan Victor Anna Thys (ur. 29 kwietnia 1897 w Antwerpii – zm. 15 lutego 1982 tamże) – belgijski piłkarz grający na pozycji napastnika. Był reprezentantem Belgii.
Kariera klubowa.
Przez całą swoją piłkarską karierę Thys był związany z klubem Beerschot VAC. W sezonie 1919/1920 zadebiutował w jego barwach w pierwszej lidze belgijskiej i grał w nim do 1931 roku. Pięciokrotnie zostawał z nim mistrzem Belgii w sezonach 1921/1922, 1923/1924, 1924/1925, 1925/1926 i 1927/1928 oraz trzykrotnie wicemistrzem w sezonach 1922/1923, 1926/1927 i 1928/1929. W sezonie 1921/1922 był królem strzelców ligi z 21 strzelonymi golami.
Kariera reprezentacyjna.
W reprezentacji Belgii Thys zadebiutował 6 marca 1921 roku w wygranym 3:1 towarzyskim meczu z Francją, rozegranym w Forest. Był w kadrze Belgii na Igrzyska Olimpijskie w Antwerpii. Zdobył na nich złoty medal, jednak nie rozegrał żadnego spotkania na tym turnieju. Był również w kadrze Belgii na Igrzyska Olimpijskie w Paryżu. Od 1921 do 1926 roku rozegrał 20 meczów i strzelił 7 goli w kadrze narodowej.

</doc>
<doc id="5182477" url="https://pl.wikipedia.org/wiki?curid=5182477" title="Taszka (broń biała)">
Taszka (broń biała)

Taszka – element broni białej, w formie kołnierza (zachodzącego na jej podkrzyże), chroniącego wlot pochwy przed dostawaniem się do jej wnętrza wody i zanieczyszczeń.
Taszki pojawiły się w średniowieczu, jako następstwo wcześniejszej praktyki owijania tkaniną wlotu pochwy miecza (w celu jej uszczelnienia). W przeciwieństwie do prowizorycznie owiniętej tkaniny, taszka jako zintegrowany z bronią drobny kołnierz, nie przeszkadzała w jej dobywaniu. W źródłach ikonograficznych pochodzących z całej Europy element ten zaczyna pojawiać się od początku XIII w. Początkowo wykonywane były ze skóry, a od XV w. zaczęły pojawiać się również ich metalowe wersje (z mosiądzu, srebra, miedzi, stali).
Taszki stały się również elementem reprezentacyjnym, a ich powierzchnię ozdabiano przykładowo ornamentami czy herbami (w niektórych przypadkach wykorzystując w tym celu kamienie i metale szlachetne).

</doc>
<doc id="5182479" url="https://pl.wikipedia.org/wiki?curid=5182479" title="Taszka">
Taszka



</doc>
<doc id="5182480" url="https://pl.wikipedia.org/wiki?curid=5182480" title="Fernand Wertz">
Fernand Wertz

Ferdinand André Henri Joseph Wertz (ur. 29 stycznia 1894 w Dolhain – zm. 28 listopada 1971 w Edegem) – belgijski piłkarz grający na pozycji napastnika. Był reprezentantem Belgii.
Kariera klubowa.
Przez całą swoją piłkarską karierę Wertz był związany z klubem Royal Antwerp FC. W sezonie 1913/1914 zadebiutował w jego barwach w pierwszej lidze belgijskiej i grał w nim do 1928 roku. W sezonie 1925/1925 wywalczył z nim wicemistrzostwo Belgii.
Kariera reprezentacyjna.
W reprezentacji Belgii Wertz zadebiutował 2 listopada 1913 roku w wygranym 2:0 towarzyskim meczu ze Szwajcarią, rozegranym w Verviers. Był w kadrze Belgii na Igrzyska Olimpijskie w Antwerpii. Zdobył na nich złoty medal, jednak nie rozegrał żadnego spotkania na tym turnieju. Od 1913 do 1921 roku rozegrał 5 meczów i strzelił 1 gola w kadrze narodowej.
Kariera trenerska.
Po zakończeniu kariery piłkarskiej Wertz został trenerem. Prowadził: K. Lyra (1930-1934), Royal Antwerp FC (1938-1939), Standard Liège (1942-1945) i ponownie K. Lyra (1948-1950).

</doc>
<doc id="5182482" url="https://pl.wikipedia.org/wiki?curid=5182482" title="Georges Michel (piłkarz)">
Georges Michel (piłkarz)

Georges Zenon August Michel (ur. 28 kwietnia 1898 w Halle – zm. 10 czerwca 1928 w Uccle) – belgijski piłkarz grający na pozycji napastnika. Był reprezentantem Belgii.
Kariera klubowa.
W swojej karierze piłkarskiej Michel występował w klubie Léopold FC.
Kariera reprezentacyjna.
W reprezentacji Belgii Michel zadebiutował 9 marca 1919 roku w zremisowanym 2:2 towarzyskim meczu z Francją, rozegranym w Uccle. Był w kadrze Belgii na Igrzyska Olimpijskie w Antwerpii. Zdobył na nich złoty medal, jednak nie rozegrał żadnego spotkania na tym turnieju. Od 1919 do 1922 roku rozegrał 10 meczów i strzelił 3 gole w kadrze narodowej.

</doc>
<doc id="5182483" url="https://pl.wikipedia.org/wiki?curid=5182483" title="Eirik Leander Fystro">
Eirik Leander Fystro

Eirik Leander Fystro (ur. 13 grudnia 1999) – norweski skoczek narciarski. Medalista mistrzostw Norwegii.
Przebieg kariery.
W grudniu 2018 w Notodden zadebiutował w FIS Cupie, zajmując 40. lokatę. Pierwsze punkty tego cyklu zdobył w lutym 2019, zajmując 14. miejsce w Rastbüchl. W sierpniu 2019 zadebiutował w letniej edycji Pucharu Kontynentalnego, zajmując kolejno 36. i 28. miejsce we Frenštácie.
Fystro stawał na podium mistrzostw Norwegii – latem 2021 zdobył brązowy medal w konkursie drużynowym na skoczni normalnej.

</doc>
<doc id="5182484" url="https://pl.wikipedia.org/wiki?curid=5182484" title="Somos nada">
Somos nada

„Somos nada” to piosenka wykonywana przez amerykańską wokalistkę Christinę Aguilerę, wydana na singlu 18 listopada 2021 roku. Był to drugi singel promujący minialbum wykonawczyni "La Fuerza", który potem ukazał się też na jej dziewiątym albumie studyjnym "Aguilera".
Singel zajął piąte miejsce na liście "Billboardu" Latin Digital Song Sales oraz dziesiąte w notowaniu Spain Digital Songs tego samego wydawcy.
Informacje o utworze.
„Somos nada” to latin-popowa ballada zaaranżowana pod pianino. Tekst utworu w poetycki sposób rzuca światło na takie tematy, jak wewnętrzna siła, odwaga i usamodzielnienie, wiara we własne możliwości, podejmowanie ryzyka w obliczu trudności. Piosenka opowiada o poszukiwaniu miłości w obliczu pustki i locie na „szklanych skrzydłach”.
Według Latynoskiej Akademii Muzyki (The Latin Recording Academy) utwór mówi o tym, jak potrafimy być jednocześnie „wszystkim i niczym” dla drugiego człowieka.
Nagranie skomponowano w tonacji a-moll, jest ono oparte na umiarkowanie wolnym ruchu 50 uderzeń na minutę. Głos Aguilery opiera się na oktawach, od C3 do D5. Autorami utworu są Aguilera, Federico Vindver, Mario Domm i Sharlene Taulé, a za produkcję odpowiadają Vindver i Rafa Arcaute.
Wydanie singla.
Piosenka zajęła pierwsze miejsce na listach przebojów iTunes Store w kilkunastu krajach świata, między innymi w Hiszpanii, Brazylii, Meksyku, Kostaryce, Ekwadorze, Gwatemali czy Peru. W kilku państwach debiutowała na szczycie notowania. Nagranie objęło też pozycję 1. na liście iTunes Top 100 Latin Songs w Stanach Zjednoczonych.
Utwór zadebiutował w notowaniu "Billboardu" Latin Digital Song Sales na pozycji dwudziestej piątej. Po tygodniu zajął na tej liście miejsce piąte.
Recenzje.
Ballada została pozytywnie oceniona przez krytyków muzycznych. Aldo Magallanes z meksykańskiego dziennika "El Siglo de Torreón" napisał, że Aguilera „ożywia tekst utworu tak, jak tylko ona potrafi, oddając jego głębię, wrażliwość i intensywność”. Pip Ellwood-Hughes, dziennikarz portalu "Entertainment Focus", uznał, że piosenka jest „mocna” i znacząco różni się od poprzedniego singla z minialbumu "La Fuerza" – „Pa mis muchachas”, a Albert Nowicki, w recenzji albumu dla serwisu "Prime News", twierdził, że „wokale wykonawczyni dostają się głęboko pod skórę”. Utwór pochwalił również za poetycki przekaz. Enrique Cerros, związany ze stroną "NEIU Independent", wydał piosence pozytywną recenzję, pisząc: „Aguilera jest w szczytowej formie, kiedy śpiewa mezzosopranem i stroni od grubych, rozpraszających beatów – tak jak w «Somos nada»”. Zuzanna Janicka ("The-Rockferry") chwaliła utwór za surową formę i „wielki głos” Aguilery. Utwór pozytywnie ocenił też Lucas Villa z serwisu "Rolling Stone" (za tekst i przekaz) oraz dziennikarz hiszpańskojęzycznej wersji tej strony ("Rolling Stone en Español"; „Aguilera odważyła się podjąć ryzyko, wydają nową piosenkę, «Somos nada»”). Sebas E. Alonso, piszący dla hiszpańskiego portalu "Jenesaispop", jako zaletę „Somos nada” wymienił „szykowny nihilizm”. W omówieniu albumu "La Fuerza" dla platformy Medium uznano, że ballada jest wzruszająca i przemówi do słuchaczy „o złamanym sercu”.
Teledysk.
Teledysk oficjalnie ukazał się w sieci jeden dzień po premierze singla, 19 listopada 2021 roku. Był następnie promowany przez serwis YouTube, który opłacił emisję klipu na wizualnych billboardach w dużych miastach.
Zdjęcia do teledysku realizowano w Los Angeles.
Promocja.
18 listopada 2021 roku Aguilera udzieliła wywiadu stacji telewizyjnej Univision, zapowiadając swój nadchodzący występ. Odbył się on tego samego dnia podczas 22. ceremonii wręczenia nagród Latin Grammy Awards w Las Vegas – wokalistka zaśpiewała medley swoich nowych singli, „Pa mis muchachas” oraz „Somos nada”. Na scenie nosiła kreację "haute couture" od Jean-Paula Gaultiera – czarny gorset i eleganckie, koronkowe body. Występ pochwalił między innymi piosenkarz Adam Lambert.
7 grudnia w Santa Monica odbyła się ceremonia wręczenia nagród People’s Choice, podczas której Aguilera zaśpiewała medley swoich utworów. Jednym z nich był „Somos nada”.
Spuścizna.
W lipcu 2022 roku utwór został wykonany przez Danię González − uczestniczkę jedenastej edycji talent show "La Voz", bazującego na formacie "The Voice".
Twórcy.
Informacje za Spotify:

</doc>
<doc id="5182485" url="https://pl.wikipedia.org/wiki?curid=5182485" title="Muzeum Techniki w Brnie">
Muzeum Techniki w Brnie

Muzeum Techniki w Brnie ("Technické muzeum v Brně", TMB) – państwowe muzeum w Brnie w Czechach. Podlega Ministerstwu Kultury i ma swoją siedzibę w części Brna Královo Pole.
Historia.
Maszyny rolnicze i przemysłowe pod koniec XIX wieku zaczęło gromadzić istniejące od 1817 roku w Brnie "Františkovo Muzeum" (obecnie Muzeum Morawskie). W 1873 roku powstało "Moravské Průmyslové Muzeum" (obecnie Moravská galerie v Brně), w którym od 1895 roku istniał dział techniczny prezentujący na stałej ekspozycji kolekcję narzędzi i maszyn. W 1924 roku z inicjatywy brneńskiej sekcji "Spolku československých inženýrů" (Związku Inżynierów Czechosłowackich) powołano komisję do opracowania statutu muzeum techniki, na czele której stanęli profesor "Vysoké učení technické v Brně" Karel Ryska i inżynier František Nedvědický. Jednak koncepcja założenia muzeum została zablokowana przez Muzeum Techniki w Pradze, które starało się utrzymać swoją monopolistyczną pozycję. W 1936 roku powstało w Brnie "Archiv pro dějiny průmyslu, obchodu a technické práce" (ADPOTP) (Archiwum historii przemysłu i handlu oraz prac technicznych), które korzystało z gościnności Moravskégo průmyslovégo Muzeum i z braku miejsca gromadziło tylko zbiory biblioteczne i nieliczne eksponaty. 
W 1948 roku Archiv reaktywowano, a w 1951 roku po upaństwowieniu stał się oddziałem Narodowego Muzeum Techniki w Pradze. W 1951 roku zbiory przeniesiono do pomieszczeń byłego klasztoru urszulanek w centrum Brna.
1 stycznia 1961 roku muzeum zostało wydzielone z Narodowego Muzeum Techniki w Pradze i w Brnie utworzono niezależne Muzeum Techniki ("Technické muzeum v Brně"). W wyniku Ustawy o restytucji mienia kościelnego z 1991 roku siedziba muzeum została zwrócona zakonowi urszulanek. Muzeum otrzymało prawo do dzierżawy budynku do 2001 roku. Na podstawie tej samej ustawy muzeum musiało również opuścić dwa budynki w Rousínovie, w których były magazyny, oraz domy przy ulicach Josefská i Novobranská w Brnie o powierzchni użytkowej 20 796 m². W latach 1995–1996 muzeum musiało zrezygnować z pomieszczeń wystawowych w klasztorze Urszulanek z powodu uszkodzenia budynku. Podjęto decyzję o przeniesieniu siedziby do wyremontowanego budynku w dzielnicy Královo Pole. Po remoncie nowej siedziby muzeum zostało ponownie otwarte w 1997 roku.
Oddziały.
Oddziałami muzeum są:

</doc>
<doc id="5182494" url="https://pl.wikipedia.org/wiki?curid=5182494" title="Fox e-mobility">
Fox e-mobility

Fox e-mobility AG – niemiecki producent elektrycznych samochodów z siedzibą w Monachium działający od 2018 roku. Oferuje pojazdy pod marką Mia.
Historia.
W 2018 roku w niemieckim Monachium powstał motoryzacyjny startup skoncentrowany na rozwoju niewielkich samochodów elektrycznych skierowanych do mieszkańców miast wykorzystujących go do różnych celów. W grudniu 2020 roku firma ogłosiła, że chce odtworzyć produkowany krótko między 2011 a 2013 rokiem projekt jednobryłowego hatchbacka z odsuwanymi drzwiami, który wytwarzała upadła francusko-niemiecka firma Mia Electric. Na przełomie 2020 i 2021 roku samochód przeszedł testy pod nazwą rozwojową Mia 1.0, stanowiąc punkt wyjściowy do prac nad nowoczesną interpretacją pojazdu marki Mia.
W sierpniu 2021 roku Fox e-mobility przedstawiło komputerowe, obszerne wizualizacje własnego rozwinięcia koncepcji dawnego samochodu Mia EV, nadając mu bardziej obłe kształty i wyposażając go w oświetlenie wykonane w technologii LED. Produkcja pojazdu ma rozpocząć się w 2023 roku pod nazwą Mia 2.0.

</doc>
<doc id="5182497" url="https://pl.wikipedia.org/wiki?curid=5182497" title="Joy Tobing">
Joy Tobing

Joy Destiny Tiurma Tobing (ur. 20 marca 1980 w Dżakarcie) – indonezyjska piosenkarka, która wygrała pierwszy sezon programu "Indonesian Idol" (2004).

</doc>
<doc id="5182499" url="https://pl.wikipedia.org/wiki?curid=5182499" title="Abraveses">
Abraveses

Abraveses – parafia "(freguesia)" w gminie Viseu, w Portugalii. Według danych na rok 2021 parafię zamieszkiwało 8356 osób, a gęstość zaludnienia wyniosła 683,4 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5182509" url="https://pl.wikipedia.org/wiki?curid=5182509" title="Antoni Bądzyński">
Antoni Bądzyński

Antoni Bądzyński herbu Junosza – podkomorzy mielnicki w latach 1794-1795, sędzia mielnicki w latach 1781-1794, stolnik mielnicki w latach 1777-1781, podczaszy mielnicki w latach 1775-1777, podstoli mielnicki w latach 1772-1775, cześnik mielnicki w latach 1769-1772, wojski mielnicki w latach 1765-1769, regent ziemski drohicki, komornik ziemski nurski.
Poseł na sejm 1778 roku i na sejm 1782 roku z ziemi mielnickiej.

</doc>
<doc id="5182516" url="https://pl.wikipedia.org/wiki?curid=5182516" title="The Groove">
The Groove

The Groove – indonezyjski zespół muzyczny z Dżakarty. Został założony w 1997 roku.
Skład zespołu przedstawia się następująco: Reza Hernanza Desiawan (Reza) – wokal, Reza Jozef Patty (Rejoz) – perkusja, Arie Arief Indrayana (Arie) – gitara, Destanto Putrandito (Tanto) – klawisze, Ari Firman (bas), Ali Akbar Ospari (Ali) – fortepian, Deta Gunima (Deta) – perkusja. W 2002 roku zespół opuścił M. Youkeu Sampurna (Yuke), który dołączył do grupy Dewa, a dwa lata później formację opuściła Rieka Roslan.
W 1999 roku wydali swój debiutancki album pt. "Kuingin". W 2016 roku zespół był nominowany do Anugerah Musik Indonesia (AMI) za album "Forever U’ll Be Mine".

</doc>
<doc id="5182517" url="https://pl.wikipedia.org/wiki?curid=5182517" title="Essam Shawali">
Essam Shawali

Essam Shawali (właściwie عصام الشوالي) (ur. 10 września 1970 w Tuluzie) – tunezyjski dziennikarz i komentator sportowy. Uważany za jednego z najlepszych i najbardziej rozpoznawalnych komentatorów piłkarskich arabskiej telewizji. 
Biografia.
Po ukończeniu studiów filologicznych dołączył do młodzieżowej rozgłośni radiowej. Następnie trafił do lokalnej tunezyjskiej telewizji kablowej, aby później przenieść się do arabskojęzycznej stacji ART (Arab Radio and Television Network). Swój pierwszy mecz skomentował w 1998 r. i było to spotkanie Ligi Mistrzów pomiędzy Realem Madryt a Interem Mediolan. Po przejęciu stacji ART przez kanał Al Jazeera Sports, Tunezyjczyk znalazł się wśród najwybitniejszych arabskich komentatorów. Aktualnie, podobnie jak większość innych czołowych sprawozdawców arabskich, związany jest ze stacją beIN Sports.
Styl komentarza.
Charakterystyczne dla Chawaliego jest odwaga i bezpośredniość w swoim komentarzu. Dla osoby niearabskojęzycznej może być on jednak trudny do zrozumienia. W swoich wypowiedziach przeplata często słowa z różnych języków, w szczególności z francuskiego, oraz używa bardzo dużo dialektu tunezyjskiego. W niektórych sytuacjach jest dosyć ekscentryczny, od zwykłej wypowiedzi potrafi nagle przejść w śpiew.

</doc>
<doc id="5182520" url="https://pl.wikipedia.org/wiki?curid=5182520" title="Wiszniouka (rejon homelski)">
Wiszniouka (rejon homelski)

Wiszniouka (; , "Wiszniowka") – osiedle na Białorusi, w obwodzie homelskim, w rejonie homelskim, w sielsowiecie Ciareniczy.

</doc>
<doc id="5182522" url="https://pl.wikipedia.org/wiki?curid=5182522" title="Żytoula">
Żytoula

Żytoula (; , "Żytowla") – osiedle na Białorusi, w obwodzie homelskim, w rejonie homelskim, w sielsowiecie Ciareniczy, nad Uzą i przy drodze magistralnej M5.

</doc>
<doc id="5182526" url="https://pl.wikipedia.org/wiki?curid=5182526" title="Iwańkau (rejon homelski)">
Iwańkau (rejon homelski)

Iwańkau (; , "Iwańkow") – osiedle na Białorusi, w obwodzie homelskim, w rejonie homelskim, w sielsowiecie Ciareniczy.

</doc>
<doc id="5182532" url="https://pl.wikipedia.org/wiki?curid=5182532" title="Regina (Rena) Boguszewska">
Regina (Rena) Boguszewska



</doc>
<doc id="5182537" url="https://pl.wikipedia.org/wiki?curid=5182537" title="Arnošt Körner">
Arnošt Körner

Arnošt Körner (ur. jako Ernst Kohn 12 sierpnia 1888 w Uherským Brodzie, zm. 19 sierpnia 1966 w Sydney) – niemiecko-żydowski architekt działający przede wszystkim w Ostrawie.
Życiorys.
Urodził się w zamożnej rodzinie niemiecko-żydowskiej (ojciec był kupcem i właścicielem gorzelni). Zmienił nazwisko wraz z rodziną, kiedy na początku XX wieku zaczęły się prześladowania Żydów. Studiował na Uniwersytecie Technicznym w Wiedniu. W atmosferze Czerwonego Wiednia zafascynował się realizacją osiedli komunalnych i pracowniczych, a także szkół i założeń rekreacyjnych dla mieszkańców miast. 
W 1920 przeprowadził się do Ostrawy, gdzie dzięki swym wpływowym braciom uzyskał kontrakty na realizację obiektów, które do dziś stanowią ważne dominanty urbanistyczne miasta. Tu po raz kolejny zmienił personalia - imię Ernst na czeskie Arnošt (w latach 30. XX wieku powrócił do imienia niemieckiego, kiedy znów było to opłacalne).
W 1939 uciekł do Szwajcarii, skąd przedostał się do Wielkiej Brytanii, a w końcu popłynął do Australii, gdzie założył własne przedsiębiorstwo ze swoim szwagrem, Kurtem Singerem. Ze względu na ograniczenia wojenne zrealizowali oni tylko trzy projekty (m.in. w 1940 własny modernistyczny dom w Cremorne, czy dom w Mosmanie). Po zwolnieniu z więzienia w 1948 nie wznowił praktyki architektonicznej i pozostał nieznany w Australii. Nigdy nie powrócił do Ostrawy.
Dzieła.
W Ostrawie zaprojektował m.in.:

</doc>
<doc id="5182538" url="https://pl.wikipedia.org/wiki?curid=5182538" title="Kozłowicze (przystanek kolejowy)">
Kozłowicze (przystanek kolejowy)

Kozłowicze (; ) – przystanek kolejowy w miejscowości Kozłowicze, w rejonie słuckim, w obwodzie mińskim, na Białorusi. Położony jest na linii Osipowicze – Baranowicze.

</doc>
<doc id="5182541" url="https://pl.wikipedia.org/wiki?curid=5182541" title="Arthur Fils">
Arthur Fils

Arthur Fils (ur. 12 czerwca 2004) – francuski tenisista, zwycięzca juniorskiego French Open 2021 w grze podwójnej.
Kariera tenisowa.
W karierze zwyciężył w dwóch deblowych turniejach rangi ITF.
W 2021 roku, startując w parze z Giovannim Mpetshi Perricardem zwyciężył w juniorskim French Open w grze podwójnej, pokonując w finale Martina Katza oraz Hermana Samofałowa 7:5, 6:2. W tym samym turnieju dotarł również do juniorskiego finału w grze pojedynczej. Wówczas w decydującym meczu przegrał z Lucą Van Assche 4:6, 2:6.
W rankingu gry pojedynczej najwyżej był na 117. miejscu (13 lutego 2023), a w klasyfikacji gry podwójnej na 459. pozycji (18 lipca 2022).

</doc>
<doc id="5182542" url="https://pl.wikipedia.org/wiki?curid=5182542" title="Koniowiec (dolina)">
Koniowiec (dolina)

Koniowiec – dolinka potoku Koniowiec w Małych Pieninach, w obrębie wsi Jaworki w województwie małopolskim, w powiecie nowotarskim, w gminie miejsko-wiejskiej Szczawnica. Jej prawe zbocza tworzą szczyty Skała (832 m) i Homole (732 m), lewe niski grzbiet odgałęziający się na północ od Durbaszki. Na grzbiecie tym znajdują się Czerszlowe Skałki i Koniowska Skała.
Tylko najwyższa część doliny Koniowiec to łąka Bukowinka, większość doliny porasta las.

</doc>
<doc id="5182547" url="https://pl.wikipedia.org/wiki?curid=5182547" title="Koniowiec">
Koniowiec



</doc>
<doc id="5182548" url="https://pl.wikipedia.org/wiki?curid=5182548" title="Rodzina d’Obyrn">
Rodzina d’Obyrn

O’Byrnowie herbu własnego, znani również jako d’Obyrnowie – żyjący do dziś polski ród herbowy, wywodzący się z irlandzkiego królewskiego klanu "O’Byrne" lub "Byrne" (irl. "Ó Broin"). Członkowie głównej gałęzi O’Byrnów są potomkami – króla Leinsteru, należącego do szczepu rodu Uí Dúnlainge.
Do rodziny d’Obyrnów należał również Tytus O’Byrn, pułkownik w powstaniu styczniowym.
Etymologia nazwiska.
Większość irlandzkich nazwisk ma pochodzenie celtyckie i wywodzi się z IV wieku p.n.e. Celtowie ustanowili system dziedzicznych nazwisk, dodając przed drugim imieniem „Mac” (syn) lub „O” (wnuk lub potomek). O’Byrn jest więc nazwiskiem odosobowym, wywodzi się od imienia starożytnego celtyckiego wodza, Brana mac Maolmòrrdha – króla Leinster, zmarłego w 1052 roku. Jego potomkowie nazywali siebie "w języku irlandzkim Ó Broin", co oznacza wnuka lub potomka Brana. Irlandzka forma nazwiska uległa zanglicyzowaniu, w wyniku czego powstał obecnie znany "O’Byrne".
Historia.
Gałąź irlandzka.
Początki.
Bran mac Máelmórda był królem Leinsteru, obalonym w 1018, zmarłym w 1052 roku. Jego ojciec, Maelmorda, był królem Leinster i zmarł po bitwie pod Clontarf w 1014. Jeszcze za życia Maelmorda poprowadził Irlandczyków z Leinster w sojuszu z Wikingami z Dublina przeciwko Brianowi Boru. Po tym, jak Maelmorda został zabity w 1014, jego syn Bran został królem Leinster, ale rządził tylko przez cztery lata. W 1018 Bran został oślepiony przez rywala o imieniu Sitric. To ubezwłasnowolnienie Brana sprawiło, że nie mógł zostać królem, ponieważ zgodnie ze starożytnymi irlandzkimi prawami brehonów tylko fizycznie nieskazitelni członkowie rodziny mogli służyć jako przywódcy (królowie lub wodzowie klanu). Potomkowie Brana nazywali się na jego cześć „O’Bran”. Ród tem rządził niegdyś ze swojego fortu w Naas równiną Liffey – najbogatszą krainą północnego Kildare. Nieco ponad sto lat po śmierci Brana, O’Byrnowie oraz ich blisko spokrewnieni sojusznicy, O’Toolowie, zostali zmuszeni do opuszczenia swoich domów przez inwazję Normanów i Anglików. Ta inwazja była spowodowana walką o to samo królestwo Leinster, które wcześniej należał do przodka O’Byrnów, Brana. Droga inwazji Strongbowa w celu zdobycia Dublina przebiegała przez terytorium O’Byrnów i O’Toolów którzy zostali stosunkowo łatwo pokonani.
Anglo-normański schyłek.
Wraz z postępami podbojów anglo-normandzkich na terenie Irlandii, klany O’Byrne i O’Toole zostały zmuszone do migracji ze swoich ówczesnych terenów do biedniejszych krain oraz gór na wschodzie. Góry te zapewniły im azyl, umożliwiający stopniowy wzrost wielkości i siły. Na początku XIII wieku oba klany kontrolowały większość dzisiejszego hrabstwa Wicklow. Często łączyły swoje siły w najazdach na „The Pale”. Przez prawie trzysta lat O’Byrnowie i ich sojusznicy O’Toole byli najpotężniejszą siłą na południe od Dublina. Kraj O’Byrnów znany był po irlandzku jako "„Críoch Branach”".
Na początku XIV wieku istniały dwie odrębne gałęzie klanu O’Byrnów. Oddział „Crioch” rządził ziemią na wschodzie od Delgany aż do przedmieść Arklow. Półautonomiczny oddział zajmował górzysty kraj na wschód od Imaal, między Glendalough i Shillelagh i był znany jako „Gabhal Raghnaill” (od którego pochodzi nazwisko Ranelagh). Jej terytorium koncentrowało się wokół głównej siedziby rodu w Ballincor.
W XVI wieku wódz O’Byrne, Thady O’Byrne i przywódcy klanu żyjący na równinach w pobliżu morza poddali się angielskiej władzy. Podwładny Sept Ranelagh mieszkający w górach i dowodzony przez Hugh McShane O’Byrna odmówił podążania za ich szefem i nie poddawał się angielskim rządom. Thady O’Byrne zmarł w 1578 roku, a jego następcą został Dunlaing O’Byrne, który również nie chciał stawiać oporu Anglikom. W 1580 roku zginęli zarówno nowy wódz Dunlaing, jak i górski wojownik Hugh McShane O’Byrne.
Względna siła obu gałęzi zmieniła się w połowie XVI wieku wraz z objęciem stanowiska wodza Gabhal Raghnaill – Hugh McShane O’Byrna. Pod przywództwem Hugh, oddział Gabhal Raghnaill agresywnie prowadził politykę oporu wobec anglizacji Irlandii, sami O’Byrnowie stali się potężną siłą. Regularnie najeżdżali i nękali mieszkańców The Pale wokół Dublina. Hugh został zastąpiony jako przywódca Gabhal Raghnaill w 1579 roku przez jego syna, Fiacha MacHugh O’Byrna (irl. Fiach Mac Aodha Ó Broin) który stał się największym wojownikiem, jaki kiedykolwiek został nazwany O’Byrne’em.
Fiach O’Byrne, wraz z lordem The Pale, (trzecim wicehrabią Baltinglass), kontynuował działania wojenne wobec angielskiej administracji. Wielkie siły angielskie pod dowództwem , , zostały wysłane, by ich pokonać, jednakże wpadły w zasadzkę i zostały pokonane w w 1580 roku, tracąc przy tym ponad 800 wojskowych. Fiach pomógł także w ucieczce z Zamku Dublińskiego w 1591 roku. Po ucieczce Hugh Roe przebywał z O’Byrnem w Ballinacor.
W 1595 roku Ballinacor został zajęty przez garnizon Tudorów, jednakże waleczny Fiach O’Byrne zdołał wypędzić garnizon i zniszczyć znajdujący się tam fort. Zginął dopiero w wyniku zdrady przez siły Lorda Deputowanego Irlandii w Fananerin w dniu 8 maja 1597 roku. Zginął, a jego głowa, odcięta jego własnym mieczem, została wysłana do Zamku Dublińskiego i umieszczona na kolcu. Głowę później zakonserwowano i wysłano do Anglii.
Z biegiem czasu sytuacja Irlandczyków stawała się coraz trudniejsza – pogorszyło ją także to, że nie odnieśli się entuzjastycznie do reformacji angielskiej. Po spustoszeniu kraju przez wojska Oliwera Cromwella rozpoczęła się intensywna kolonizacja, wysiedlenia i konfiskaty majątków. Gdy zaś większość Irlandczyków poparla Jakuba II w wojnie z Wilhelmem III Orańskim, po klęsce Stuarta w bitwie nad Boyne w której brał udział przodek polskich O’Byrnów wprowadzono tzw. Prawa Karne (). Uniemożliwiały one katolikom irlandzkim posiadanie ziemi i praw wyborczych, oraz możliwość służby w wojsku lub studiów uniwersyteckich, stało się to więc impulsem do masowej emigracji szlachty. Tak liczny odpływ zwłaszcza młodych mężczyzn za granicę nazwano Odlotem Dzikich Gęsi. Podobnie jak inni, O’Byrnowie rozpoczęli emigrację do Francji i innych krajów.
Gałąź polska.
Dzisiejsza polska rodzina d’Obyrn wywodzi się od Jamesa O’Byrna, syna baroneta Gregory’ego Byrne z Timogue, Queen’s County (dziś Co. Laois), który około 1725 roku osiedlił się w Polsce, obejmując stanowisko kapitana Gwardii Królewskiej Augusta II, podczas gdy jego brat John James zaangażował się w armii Saksonii. Obydwaj służyli na pewno wcześniej w Niemczech, ale ich poprzednie etapy kariery wojskowej nie są znane. Niemieccy O’Byrnowie służyli na dworze Króla Saksonii i piastowali wysokie stopnie wojskowe.
Synowie Jakuba O’Byrna – Jakub d’Obyrn, kanonik poznański (w 1791 roku proboszcz prużański), wraz z Jerzym, podpułkownikiem wojsk litewskich, otrzymali w 1764 roku polski indygenat z potwierdzeniem ich szlachectwa i prawem do kładzenia korony hrabiowskiej nad tarczą w ich herbie od Króla Stanisława Augusta Poniatowskiego. Jeden z nich, Jerzy, był pułkownikiem wojsk litewskich, drugi zaś, dr Jakub d’Obyrn duchownym. Jakub mieszkał w Warszawie, choć w późniejszych latach rodzina żyła głównie w zaborze rosyjskim na Ziemiach Zabranych. Najbardziej znanym przedstawicielem polskiej linii d’Obyrnów (O’Byrnów) jest pułkownik i powstaniec styczniowy Tytus O’Byrn, którego gałąź rodziny zrezygnowała z francuskiego przedrostka "d’".

</doc>
<doc id="5182552" url="https://pl.wikipedia.org/wiki?curid=5182552" title="D’Obyrnowie">
D’Obyrnowie



</doc>
<doc id="5182557" url="https://pl.wikipedia.org/wiki?curid=5182557" title="Qiyu Zhou">
Qiyu Zhou

Qiyu Zhou (; znana również jako akaNemsko, ur. 6 stycznia 2000 w Jingzhou) – kanadyjsko-fińska szachistka pochodzenia chińskiego, arcymistrzyni oraz zdobywczyni tytułu Mistrz FIDE, streamerka, osobowość internetowa.
Dzieciństwo oraz początki kariery szachowej.
Zhou urodziła się 6 stycznia 2000 roku. Przyszła na świat w rodzinie chińskich naukowców, w miejscowości Jingzhou. Jej matka jest doktorem anglistyki, natomiast ojciec prowadzi badania z dziedziny inżynierii komputerowej. W wieku 3 lat, za sprawą pracy ojca, rodzina Zhou wyemigrowała do Francji, gdzie ojciec pracował we Francuskim Ośrodku na rzecz Badań Komputerowych i Automatyzacji, znajdującym się w Antibes. Wówczas tam miała miejsce jej pierwsza styczność z szachami. Jako 3–4 letnie dziecko wykazywała zdolność do pokonywania 10-letnich graczy.
W wieku 4 lat, po krótkotrwałym pobycie we Francji, rodzina Zhou, również z powodu pracy naukowej, zmieniła kraj zamieszkania. Przeprowadzili się do Finlandii, gdzie jej rodzice pracowali jako adiunkci na Uniwersytecie w Oulu. Młoda Qiyu dołączyła tam do miejscowego klubu szachowego, gdzie trenował ją Jouni Tolonen. W ciągu następnego roku została najmłodszą mistrzynią dziecięcą Finlandii w historii kraju. Wygrała zawody szachowe dla dzieci poniżej 10. roku życia, mając zaledwie 5 lat. Jej zwycięstwo odbiło się szerokim echem w fińskich mediach do tego stopnia, że fakt o wygranej Zhou został zamieszczony w ogólnokrajowym podręczniku dla uczniów szkół podstawowych. Qiyu obroniła tytuł fińskiego mistrza szachów w kategorii dzieci do lat dziesięciu, wygrywając ponownie w zawodach przez 4 lata z rzędu, w okresie 2007–2010. W 2010 roku, wygrała fińskie mistrzostwa szachowe kobiet, w wieku 10 lat.
W wyniku dotychczasowych sukcesów Zhou została zakwalifikowana do międzynarodowych mistrzostw świata młodzieży w szachach.
W trakcie zawodów miała okazję mierzyć się z Hou Yifan, przez długi czas uważaną za najlepszą młodzieżową szachistkę świata.
W wieku około 11 lat wraz z rodzicami przeprowadziła się do Ottawy w Kanadzie, w wyniku czego zmieniła swoje zrzeszenie z fińskiej federacji szachowej na kanadyjską, co miało miejsce w 2011 roku.
Dalsza kariera szachowa.
Po wzięciu udziału w szachowych mistrzostwach świata młodzieży 2010 roku Zhou zyskała swój pierwszy ranking szachowy w FIDE, zaczynając na poziomie 1710 punktów. Pod koniec 2014 roku jej ranking sięgnął 2157 punktów. W tym czasie Zhou miała okazję wziąć udział w światowych zawodach szachowych dziewcząt poniżej 14 roku życia, które miały miejsce w 2014 roku. W trakcie tych zawodów wygrała złoty medal, mierząc się między innymi z Oliwią Kiołbasą.
Na mistrzostwach szachowych młodzieży Ameryki Północnej w Toluca (w kategorii wiekowej do lat 18) Qiyu otrzymała tytuł Mistrzyni Międzynarodowej (ang. "Woman International Master").
W 2016 roku uhonorowano ją tytułem Mistrza FIDE oraz poddano ją kwalifikacji do, ewentualnego uzyskania, tytułu arcymistrzyni (ang. skrót "WGM"), co miało miejsce rok później. Tym sposobem Zhou została pierwszą kobietą w historii Kanady uhonorowaną którymś z tych dwóch tytułów. W marcu 2016 roku, na mistrzostwach w Sztokholmie, pokonała łotewskiego szachistę Tomsa Kantansa, który posiadał wówczas tytuł mistrza międzynarodowego oraz ranking FIDE 2496, co czyniło go najwyżej notowanym zawodnikiem, jakiego Qiyu kiedykolwiek pokonała. We wrześniu 2016 osiągnęła swój najwyższy ranking w karierze – 2367.
Rozwój kariery Zhou zapewnił jej miejsce wśród stu najwyżej pozycjonowanych kobiet i dziewcząt do lat 21 w rankingu FIDE.
W 2017 roku wygrała Mistrzostwa Kanady Kobiet w szachach klasycznych.
Życie prywatne.
Qiyu Zhou, z racji mieszkania w wielu krajach, potrafi mówić w wielu różnych językach. Deklaruje, że potrafi płynnie posługiwać się: angielskim, mandaryńskim, fińskim, francuskim. Poza graniem w szachy, pasjonuje się badmintonem i koszykówką, choć nie uprawia ich zawodowo.
Kariera streamerska.
W 2020 roku Zhou zaczęła streamować w serwisie Twitch, pod pseudonimem akaNemsko (pseudonim ten pochodzi od słowa Neemo, ponieważ tak w dzieciństwie była nazywana przez rodziców w nawiązaniu, do tytułowego bohatera filmu Gdzie jest Nemo?). Nemsko, która zdołała wypromować swoją osobę przez wcześniejsze występowanie na różnych, szachowych kanałach streamerskich, zdołała sobie przysporzyć znacznej popularności w internecie. W trakcie swoich transmisji w znaczny sposób przyczyniła się do promocji szachów w przestrzeni internetowej. Oprócz szachów, Zhou na swoich streamach gra również w inne gry, najczęściej League of Legends. Z uwagi na zdobytą popularność Nemsko zyskała różne oferty współpracy. Jest jedną z autorek samouczków do gry w szachy na platformie ChessBase. Współpracuje również z drużyną esportową Counter Logic Gaming, która umożliwiła jej udział w profesjonalnych rozgrywkach w League of Legends. Jest to jej drugi przedmiot kariery sportowej, gdyż w dalszym ciągu poświęca się głównie szachom.
Qiyu studiuje ekonomię i statystykę oraz matematykę jako drugi kierunek. Jednak, w celu głębszego poświęcenia się streamowaniu, w styczniu 2021 roku wzięła urlop dziekański.

</doc>
<doc id="5182560" url="https://pl.wikipedia.org/wiki?curid=5182560" title="Charles-Émile Picard">
Charles-Émile Picard

Charles-Émile Picard (ur. 24 lipca 1856 w Paryżu, zm. 11 grudnia 1941 tamże) – francuski matematyk, autor prac dotyczących analizy matematycznej, geometrii algebraicznej i mechaniki.
Profesor Uniwersytetu w Tuluzie (od 1879 r.), Uniwersytetu Paryskiego i École normale supérieure (od 1881 r.). Członek Francuskiej Akademii Nauk (od 1889 r., od 1917 r. był jej sekretarzem), Royal Society (od 1909 r.) oraz Akademii Francuskiej (fotel 1, od 1924 r.)
Odznaczony Krzyżem Wielkim Legii Honorowej.
Teściem Picarda był matematyk Charles Hermite, zaś jego uczniami byli Jacques Salomon Hadamard oraz Ernest Vessiot.
Upamiętnienie.
Od jego nazwiska wzięły nazwę następujące pojęcia matematyczne:
Na jego cześć nagroda naukowa przyznawana przez Instytut Francji nazwana została "Medalem Émile'a Picarda".

</doc>
<doc id="5182563" url="https://pl.wikipedia.org/wiki?curid=5182563" title="Charles Émile Picard">
Charles Émile Picard



</doc>
<doc id="5182566" url="https://pl.wikipedia.org/wiki?curid=5182566" title="Łeonid Masunow">
Łeonid Masunow

Łeonid Iwanowycz Masunow (ukr. Леонід Іванович Масунов, ur. 5 maja 1962 w Omsku) – ukraiński lekkoatleta, średniodystansowiec, medalista halowych mistrzostw Europy. Podczas swojej kariery reprezentował Związek Radziecki.
Kariera sportowa.
Nie wziął udziału w igrzyskach olimpijskich w 1984 w Los Angeles z powodu ich bojkotu przez ZSRR. Wystąpił w zawodach Przyjaźń-84, zorganizowanych w Moskwie dla lekkoatletów z państw bojkotujących igrzyska olimpijskie, gdfzie zajął 4. miejsce w biegu na 800 metrów.
Zdobył brązowy medal w biegu na 800 metrów na halowych mistrzostwach Europy w 1985 w Pireusie, przegrywając jedynie z Robem Harrisonem z Wielkiej Brytanii i Petru Drăgoescu z Rumunii. Wystąpił również w biegu na 1500 metrów, lecz nie ukończył biegu eliminacyjnego. Odpadł w półfinale biegu na 1500 metrów na mistrzostwach świata w 1987 w Rzymie.
Był mistrzem ZSRR w biegu na 1500 metrów w 1987.
24 czerwca 1984 w Kijowie ustanowił rekord Ukrainy w biegu na 800 metrów czasem 1:45,08.
Pozostałe rekordy życiowe Masunowa:

</doc>
<doc id="5182568" url="https://pl.wikipedia.org/wiki?curid=5182568" title="Żłobina (polana)">
Żłobina (polana)

Żłobina – polana w Pieninach Czorsztyńskich. Należy do wsi Sromowce Wyżne w województwie małopolskim, w powiecie nowotarskim, w gminie Czorsztyn. Znajduje się w dolnej części lewych zboczy Strasznego Potoku i zachodnich zboczy Macelowej Góry. Ma status łąki i położona jest na wysokości około 500–570 m. Na wysokości 546 m jest na niej źródło, z którego wypływa niewielki ciek uchodzący do Strasznego Potoku. Polana jest prywatną własnością, ale znajduje się na obszarze Pienińskiego Parku Narodowego i gospodarka na niej podlega kontroli parku.
Dzięki specyficznym warunkom glebowym, klimatycznym i geograficznym łąki i polany Pienińskiego Parku Narodowego są siedliskiem bardzo bogatym gatunkowo. W latach 1987–1988 znaleziono tu trzy rzadkie, w Polsce zagrożone wyginięciem gatunki porostów: mąkla tarniowa "Evernia prunastri", obrost sinawy "Physcia aipolia", soreniec opylony "Physconia distorta".

</doc>
<doc id="5182570" url="https://pl.wikipedia.org/wiki?curid=5182570" title="Żłobina">
Żłobina



</doc>
<doc id="5182572" url="https://pl.wikipedia.org/wiki?curid=5182572" title="Daniel Nosewicz">
Daniel Nosewicz

Daniel Nosewicz (ur. 4 maja 1987 r. w Lidzbarku Warmińskim) – polski kompozytor, aranżer, dyrygent i gitarzysta. Laureat Fryderyka w kategorii Fonograficzny Debiut Roku Jazz.
Ukończył I stopień Państwowej Szkoły Muzycznej w klasie fortepianu i gitary klasycznej w Lidzbarku Warmińskim. Edukację muzyczną kontynuował w Państwowej Szkole Muzycznej II stopnia w Olsztynie w klasie gitary Adama Giski. W 2013 roku ukończył studia z wyróżnieniem w Akademii Muzycznej im. Stanisława Moniuszki w Gdańsku na kierunku Jazz i Muzyka Estradowa w klasie aranżacji i kompozycji Leszka Kułakowskiego oraz w klasie gitary jazzowej Macieja Grzywacza. W latach 2010/2011 student Royal Conservatoire de Musique de Bruxelles na Wydziale Jazzu w ramach programu Erasmus.
Laureat wielu konkursów międzynarodowych i ogólnopolskich, m.in.: laureat programu stypendialnego Ministerstwa Kultury i Dziedzictwa Narodowego "Młoda Polska" (2020), I Nagroda na VII Międzynarodowym Konkursie Kompozytorskim im. Krzysztofa Komedy (2013 r.), finalista 'The 1st Annual Young European Bigband Composer Competition w Kopenhadze (2013 r.), finalista Oticons Faculty Film Music Competition 2016r., finalista Young Talent Award 2015r., laureat Stypendium Artystycznego Marszałka Województwa Warmińsko-Mazurskiego (2011 r.), II Nagroda na Big Band Festival w Bydgoszczy (2009 r.) oraz II Nagroda na Ogólnopolskim Festiwalu Big Bandów w Nowym Tomyślu (2010 r.) z Big Bandem Akademii Muzycznej w Gdańsku pod kier. Leszka Kułakowskiego i wiele innych.
W 2014 roku odbyła się premiera jego koncertu na gitarę i orkiestrę symfoniczną w Filharmonii Warmińsko-Mazurskiej im. Feliksa Nowowiejskiego podczas IX Międzynarodowego Kursu i Konkursu Gitarowego w Olsztynie. Orkiestrę poprowadził Piotr Sułkowski. Partię solową wykonała Anna Pietrzak.
W 2015 roku aranżował i dyrygował orkiestrą podczas koncertu w 100. rocznicę urodzin Franka Sinatry w Operze Leśnej w Sopocie, gdzie wystąpili m.in. Kasia Cerekwicka, Kasia Wilk, Łukasz Zagrobelny, Sławek Uniatowski, Mateusz Krautwurst, Weronika Korthals. Koncert prowadził Piotr Bałtroczyk.
Autor symfonicznych aranżacji piosenek Sławka Uniatowskiego. Prapremiera odbyła się 25 września 2016 roku w Filharmonii im. Mieczysława Karłowicza w Szczecinie.
Dyrygent, aranżer i kierownik muzyczny telewizyjnego programu "Hit Hit Hurra!” w TVP1, w którym występował m.in. z Edytą Górniak, Kayah, Natalią Szroeder, Zbigniewem Wodeckim, Ryszardem Rynkowskim, Michałem Szpakiem, Sound’n’Grace, Andrzejem Piasecznym, Kasią Stankiewicz &amp; Varius Manx, Marylą Rodowicz, Kombii, Mezo, Red Lips, Dawidem Kwiatkowskim, Mesajah, Anią Wyszkoni, Kasią Kowalską, Pawłem Podgórskim, zespołem IRA, Alicją Majewską, zespołem Feel, Martą Zalewską. W jury zasiedli Edyta Górniak, Hirek Wrona i Bartek Caboń, a gospodarzem show był Artur Orzech. Program Hit Hit Hurra! liczył 12 odcinków wraz z odcinkiem finałowym na żywo. Zwyciężczynią w głosowaniu SMS-owym publiczności została Alicja Szemplińska. Na potrzeby programu powstało około 150 aranżacji. Emisja trwała od września do grudnia 2016 roku.
W 2016, 2017 i 2018 roku podczas festiwalu „Blues Na Świecie” dyrygował i aranżował dla czołówki europejskiego i światowego bluesa. W koncertach z festiwalową orkiestrą wzięli udział m.in.: Frank McComb, Lachy Doley, Matt Schofield, Mike Andersen, Sari Schorr, Ben Poole, Henrik Freichlader, Innes Sibun, Stanisław Soyka, Grażyna Łobaszewska, Natalia Przybysz, Ania Karwan, Natalia Lubrano, Anna Grzelak, Sławek Wierzcholski, Jacek Jaguś, Tobiasz Staniszewski, Tomasz Nitribitt.
W 2017 roku stworzył orkiestracje polskich piosenek z lat dwudziestych i trzydziestych na zlecenie Filharmonii im. Mieczysława Karłowicza w Szczecinie. Premierowy koncert odbył się 31 grudnia, w którym wzięli udział: Zosia Nowakowska, Sylwia Różycka, Jakub Szydłowski, Rafał Drozd oraz Orkiestra Symfoniczna Filharmonii w Szczecinie pod jego batutą.
W sierpniu 2018 r. jako aranżer i dyrygent wystąpił wraz z orkiestrą podczas transmitowanego koncertu "The Best Of Sopot" w ramach Sopot Top Of The Top Festival, towarzysząc gwiazdom polskiej estrady. Na scenie Opery Leśnej wystąpili: Edyta Górniak, Natalia Szroeder, Kasia Kowalska, Kasia Cerekwicka, Patricia Kazadi, Kasia Wilk, Izabela Trojanowska, Sławek Uniatowski, Andrzej Piaseczny, Andrzej Dąbrowski, Michał Kwiatkowski oraz zespoły: Feel, Pectus i grupa VOX. Koncert prowadziła Grażyna Torbicka i Olivier Janiak.
27 grudnia 2018 r. odbył się koncert "Muzyka Wolności" z okazji setnej rocznicy wybuchu Powstania Wielkopolskiego. Na Stadionie Miejskim w Poznaniu wystąpili Perfect, Kayah, Edyta Górniak, Lady Pank, Andrzej Piaseczny, Maryla Rodowicz, Natalia Kukulska, Margaret, Kamil Bednarek, Natalia Szroeder, Kasia Kowalska, Michał Szpak, Varius Manx &amp; Kasia Stankiewicz, Anna Wyszkoni, Lombard, Cleo, Stanisław Soyka, Sebastian Riedel, Kasia Wilk &amp; Mezo, Sztywny Pal Azji, Ola Gintrowska oraz orkiestra symfoniczna pod kierownictwem muzycznym: Adama Sztaby, Daniela Nosewicza i Nikoli Kołodziejczyka. Organizatorem koncertu był Samorząd Województwa Wielkopolskiego. Wydarzenie było transmitowane przez telewizję TVN.
W 2020 roku nagrał debiutancką płytę "The Shining" z własnymi kompozycjami, na której można usłyszeć jego kwintet w składzie: Szymon Łukowski (saksofon tenorowy, sopranowy i flet altowy), Michał Ciesielski (fotepian), Konrad Żołnerek (kontrabas), Sławek Koryzno (perkusja) nagrany w Monochrom Studio oraz orkiestrę symfoniczną Budapest Scoring, którą dyrygował podczas sesji nagraniowej w Studio 22 Węgierskiego Radia. Gościem specjalnym na płycie jest trębacz Jerzy Małek. Miks i mastering nagrań wykonał Dave Darlington w Bass Hit Studio w Nowym Jorku. Za album "The Shining" otrzymał Fryderyka w kategorii Fonograficzny Debiut Roku Jazz. Płyta ukazała się 7 września 2021 roku.
Aranżował i dyrygował orkiestrą podczas jubileuszowego koncertu "Nasze 20-lecie" stacji TVN24. W koncercie na żywo wzięli udział m.in.: Ewa Bem, Natalia Przybysz, Monika Brodka, Sylwia Grzeszczak, Andrzej Piaseczny, Stanisław Soyka, Tomasz Organek, Michał Szpak. Koncert odbył się 19 sierpnia 2021 r. w ramach Top Of The Top Festival w Operze Leśnej w Sopocie.
Pisał aranżacje na zamówienie dla m.in. Filharmonii im. Mieczysława Karłowicza w Szczecinie, Opery Nova w Bydgoszczy, Opery Bałtyckiej w Gdańsku, Teatru Muzycznego w Łodzi.
Linki zewnętrzne.
Oficjalna strona
Kanał YouTube

</doc>
<doc id="5182573" url="https://pl.wikipedia.org/wiki?curid=5182573" title="Łukasz Kozak">
Łukasz Kozak

Łukasz Kozak (ur. 1981) – mediewista, badacz historii kultury, popularyzator dziedzictwa kulturowego. Współpracował z Biblioteką Narodową w ramach projektu Patrimonium. Autor książki "Upiór. Historia Naturalna" wydanej przez fundację Evviva L'arte, a także anglojęzycznej publikacji "With Stake and Spade. Vampiric Diversity in Poland" wydanej przez Instytut Adama Mickiewicza. Współpracował z Kajetanem Obarskim i Adamem Strugiem przy tworzeniu animowanego filmu krótkometrażowego "Martwa wątroba" opartego na jednej z historii z jego książki, a także przy animacji "Strzygoń i jak sobie z nim radzić". Kurator programu muzyki dawnej warszawskiego Festiwalu Nowe Epifanie. Współtwórca audycji mediewistycznej „Kryzys wieku średniego” w Programie 2 Polskiego Radia. Laureat nagrody „Nowej Fantastyki” za najlepszą polską książkę roku 2021.

</doc>
<doc id="5182576" url="https://pl.wikipedia.org/wiki?curid=5182576" title="Petr Buchta">
Petr Buchta

Petr Buchta (ur. 15 lipca 1992 w Brnie) – czeski piłkarz grający na pozycji środkowego obrońcy w polskim klubie GKS Tychy.
Kariera juniorska.
Buchta grał jako junior w FK SK Bosonohy (1999–2002) i w FC Zbrojovka Brno (2002–2009).
Kariera seniorska.
FC Zbrojovka Brno.
Buchta zadebiutował dla FC Zbrojovki Brno 7 sierpnia 2011 w meczu z FK Baníkiem Most (przeg. 1:0). Pierwszą bramkę zawodnik ten zdobył 26 sierpnia 2013 w przegranym 2:1 spotkaniu przeciwko Baníkowi Ostrawa. Łącznie dla FK Zbrojovki Brno Czech rozegrał 105 meczów, strzelając 4 gole.
Bohemians 1905.
Buchta przeszedł do Bohemians 1905 1 listopada 2016. Debiut dla tego klubu zaliczył on 19 lutego 2017 w meczu ze Spartą Praga (przeg. 1:0). Ostatecznie w barwach Bohemians 1905 Czech wystąpił 16 razy, nie zdobywając żadnej bramki.
FC Vysočina Igława.
Buchtę wypożyczono do FC Vysočiny Igława 23 stycznia 2018. Zadebiutował on dla tego zespołu 17 lutego 2018 w wygranym 1:0 spotkaniu przeciwko Slavii Praga. Łącznie dla FC Vysočiny Igława Czech rozegrał 12 meczów, nie strzelając żadnego gola.
Fastav Zlín.
Buchta przeniósł się do Fastavu Zlín 30 czerwca 2018. Debiut dla tego klubu zaliczył on 21 lipca 2018 w wygranym 3:2 spotkaniu przeciwko FK Mladzie Boleslav. Pierwszego gola piłkarz ten strzelił 29 sierpnia 2020 w meczu z FK Mladą Boleslav (wyg. 1:3). Ostatecznie w barwach Fastavu Zlín Czech wystąpił 100 razy, zdobywając 2 bramki.
MFK Karviná.
Buchta przeszedł do MFK Karviná 6 lipca 2021. Zadebiutował on dla tego zespołu 24 lipca 2021 w meczu z FK Pardubice (2:2). Pierwszą bramkę zawodnik ten zdobył 14 sierpnia 2021 w przegranym 2:3 spotkaniu przeciwko swojemu byłemu klubowi – Fastav Zlín.
GKS Tychy.
28 czerwca 2022 podpisał kontrakt z polskim klubem GKS Tychy, umowa do 30 czerwca 2023. W tyskim klubie zadebiutował 16 lipca 2022 na stadionie miejskim Chojniczanka 1930 (Chojnice) w zremisowanym 2:2 meczu I ligi przeciwko Chojniczance Chojnice, grając całe spotkanie.

</doc>
<doc id="5182577" url="https://pl.wikipedia.org/wiki?curid=5182577" title="Tomasz Wilkoński">
Tomasz Wilkoński

Tomasz Tadeusz Wilkoński z Wilkonic h. Odrowąż (ur. 22 stycznia 1885 w Koryciskach, zm. 12 listopada 1939 w Brusie) – działacz gospodarczy, poseł na Sejm II RP I kadencji.
Życiorys.
Tomasz Wilkoński pochodził z rodziny ziemiańskiej, z wykształcenia był inżynierem agronomem. Ukończył gimnazjum w Warszawie, a następnie wydział rolniczy uniwersytetu Jagiellońskiego oraz studia rolnicze w Danii i Szwecji. Od 1910 był instruktorem i kierownikiem do spraw hodowli w Centralnym Towarzystwie Rolniczym. Po odzyskaniu przez Polskę niepodległości zaangażowany był w reformę rolną, pracując jako szef Państwowego Banku Rolnego, kierował ekspozyturą Centralnego Towarzystwa Rolniczego w Lublinie, jako prezes Głównego Urzędu Ziemskiego (1920–1921). Był propagatorem kółek rolniczych i rozwoju edukacji na wsi.
Był posłem na Sejm II RP I kadencji Polskiego Stronnictwa Ludowego „Piast” (złożył mandat w 1924) oraz członkiem władz naczelnych partii, należał również do Jedności Ludowej i do komisji rewizyjnej Straży Kresowej.
W 1934 przeniósł się z rodziną do Łodzi, gdzie został dyrektorem administracyjnym Zjednoczonych Zakładów Włókienniczych Karola Scheiblera i Ludwika Grohmana. Był założycielem żłobka i przedszkola dla dzieci robotników. Założył w fabryce sekcję teatralną – utworzył z scenę z wyposażeniem, na której mogli występować robotnicy, a także był wiceprezesem sportowego Klubu Pracowników „Zjednoczone” założonego przy fabryce. Ponadto wspierał letni Obóz Przysposobienia Gospodarczego (1938) dla studentów z Polski i Europy.
Śmierć.
Tomasz Wilkoński został aresztowany 9 listopada 1939 roku przez Gestapo, w związku z akcją Intelligenzaktion Litzmannstadt. Niemcy zaproponowali mu podpisanie volkslisty, ze względu na niemieckie pochodzenie jego matki – Eleonory Wilkońskiej z domu Hirschberg. Wilkoński jednak odmówił. Został osadzony w obozie przejściowym na Radogoszczu, a następnie rozstrzelany 12 listopada 1939 na poligonie wojskowym na Brusie.
W czasie prac od 12 do 21 maja 2008, archeolodzy odnaleźli jego ciało w zbiorowej mogile na Brusie wraz z ciałami 39 innych mężczyzn. Wilkońskiego rozpoznano po obrączce z napisem: „Kira 28/9 28 r.”, którą rozpoznała córka Jolanta Wilkońska. Wszystkie ofiary egzekucji miały związane z tyłu ręce, a strzały oddano z bliska w tym głowy z broni krótkiej. Pogrzeb wszystkich ofiar egzekucji odbył się 1 września 2009 na cmentarzu komunalnym na Dołach. Oprócz Wilkońskiego zidentyfikowano tylko kilka osób: Alfreda Bellera, Władysława Krzemińskiego, Henryka Szulca oraz Stanisława Sapocińskiego.
Życie prywatne.
Tomasz Wilkoński był synem Tomasza Wilkońskiego – powstańca styczniowego oraz Eleonory Wilkońskiej z Hirschbergów. Ponadto 4 przodków Wilkońskiego było uczestnikami Sejmu Czteroletniego.
Tomasz Wilkoński Był mężem księżniczki Kiry z domu Światopełk-Mirskiej h. Białynia (1896–1968), z którą miał córkę, fotograf Jolantę Karolinę Natalię Wilkońską.
Wilkońscy w Łodzi mieszkali przy ul. Tymienieckiego 10.

</doc>
<doc id="5182580" url="https://pl.wikipedia.org/wiki?curid=5182580" title="Kościół Chrystusa Króla w Ostrawie">
Kościół Chrystusa Króla w Ostrawie

Kościół Chrystusa Króla w Ostrawie (czes. "Kostel Krista Krále v Ostravě") – katolicka świątynia parafialna zlokalizowana w Svinovie (obwodzie miejskim Ostrawy) w Czechach.
Historia.
Pierwotnie svinovscy katolicy chodzili na nabożeństwa do kościoła w Porubie. Zachodnia część Svinowa do 1783 należała do parafii w Klimkovicach. W 1911 wspólnota svinovska rozpoczęła czynienie zabiegów o budowę własnego kościoła. Regulacja Porubki w latach 1922-1923 utworzyła dogodne miejsce w tym celu. Zabiegano o projekt u kilku architektów, m.in. u Karla Kotasa. Ostatecznie obiekt zaprojektował praski architekt, Adolf Brzotický. Świątynię wybudowano w latach 1927-1929. W 1929 powstała lokalna parafia.
Architektura.
Bryła kościoła jest tradycyjna, podłużna, z oddzielonym prezbiterium i dodaną z boku 39-metrową dzwonnicą. Fasada czołowa jest asymetryczna, z trójdzielną arkadą, przyozdobiona półokrągłymi motywami, zgodnie z zasadami czechosłowackiego stylu narodowego ("národní sloh").
Wnętrze.
Nawa pokryta jest żelbetowym stropem. Proste wyposażenie urozmaicają figuralne witraże. Do najcenniejszych elementów wyposażenia należą:

</doc>
<doc id="5182586" url="https://pl.wikipedia.org/wiki?curid=5182586" title="Kościół Wniebowzięcia Najświętszej Maryi Panny w Niemczynie">
Kościół Wniebowzięcia Najświętszej Maryi Panny w Niemczynie

Kościół Wniebowzięcia Najświętszej Maryi Panny w Niemczynie – rzymskokatolicki kościół parafialny należący do parafii pod tym samym wezwaniem (dekanat damasławski archidiecezji gnieźnieńskiej).
Jest to murowana świątynia wzniesiona w stylu neogotyckim w 1897 roku na miejscu spalonego w nocy z 10 na 11 września 1888 roku kościoła. W 1925 roku dekretem kardynała Edmunda Dalbora Prymasa Polski przy świątyni została erygowana samodzielna parafia. Kościół jest najsłynniejszym maryjnym sanktuarium w powiecie wągrowieckim. W ołtarzu głównym znajduje się obraz Wniebowzięcia Najświętszej Maryi Panny, natomiast przed prezbiterium, z prawej strony jest umieszczona płaskorzeźba Cudownej Matki Bożej Niemczyńskiej, do której na uroczystości odpustowe przybywają pielgrzymki z odległych stron, ponieważ nadal jest żywa jest pamięć o doznanych tam licznych łaskach. Są indywidualni pątnicy, jak i zorganizowane grupy – piesze, rowerowe i autokarowe.

</doc>
<doc id="5182588" url="https://pl.wikipedia.org/wiki?curid=5182588" title="PWS-40 Junak">
PWS-40 Junak

PWS-40 Junak – polski samolot szkolno-treningowy z lat 30. XX wieku. Po raz pierwszy oblatany wiosną 1939 roku, miał stać się podstawowym samolotem szkolnym dla szkół pilotów myśliwskich Sił Powietrznych, szkolonych do latania na szybkich, dolnopłatowych myśliwcach nowego typu. Jednak z powodu wybuchu II wojny światowej ukończono i oblatano tylko prototyp.
Historia.
W połowie lat 30. pojawiła się potrzeba zakupu dolnopłatowego samolotu szkolno-treningowego na potrzeby szkolenia pilotów wojskowych, którzy mieli latać na nowych, szybkich samolotach jednopłatowych. Pod koniec 1936 roku Antoni Zagórski z warszawskich zakładów PZL zaprojektował prosty samolot szkolno-sportowy napędzany silnikiem francuskiej filmy Établissements E. Train. W 1937 roku wraz z Jerzym Zbrożkiem udoskonalił projekt. Zmodyfikowana konstrukcja była napędzana mocniejszym silnikiem Avia 3 (kopia niemieckiego silnika BMW IIIa) i została nazwana ZZ, od pierwszych liter nazwisk projektantów. Jednak ich macierzysta firma nie była zainteresowana tym projektem i dlatego na początku 1938 roku został on sprzedany Podlaskiej Wytwórni Samolotów (PWS).
PWS dalej zmodyfikowała projekt, teraz nazywany PWS-40 Junak, z kilkoma rozwiązaniami skopiowanymi z belgijskiego samolotu sportowego Tipsy S.2 zakupionego w poprzednim roku do testów; dodatkowy wpływ na konstrukcję wywarł de Havilland DH-94 Moth Minor. PWS zamierzała, aby nowy samolot był konkurencją dla cięższych i droższych samolotów szkolnych własnej produkcji, w tym RWD-16 bis i RWD-23.
Prototyp został oblatany pod koniec kwietnia 1939 roku i dostarczony do Instytutu Lotnictwa dla dalszych testów. Projekt okazał się obiecujący, ale pewne problemy na początkowym etapie projektu trzeba było rozwiązać przed rozpoczęciem seryjnej produkcji. Produkcja seryjna miała ruszyć jesienią 1939 roku zarówno w PWS, jak i w jego filii we Lwowie, Lwowskich Warsztatach Lotniczych. Wybuch II wojny światowej uniemożliwił jednak dalsze prace zarówno nad drugim prototypem (który był w trakcie budowy do czasu zniszczenia fabryki), jak i nad pierwszą serią produkcyjną. Jedyny ukończony prototyp został przechwycony przez Niemców w stanie nienaruszonym, ale jego dalsze losy pozostają nieznane. Według innych źródeł samolot uległ zniszczeniu w czasie kampanii wrześniowej.
Konstrukcja.
Był to dwumiejscowy dolnopłat o konstrukcji drewnianej, miał skrzydło trapezowe, pokryte sklejką i płótnem. Kadłub pokryty sklejką był wyposażony w dwie otwarte kabiny. Samolot miał podwozie stałe.
Warianty.
W czasie kampanii wrześniowej PWS pracowała również nad gruntownie zmodernizowaną wersją PWS-40. Wyposażony w znacznie mocniejszy silnik o mocy 236–296 KM, nowy samolot miał mieć mniejszą rozpiętość skrzydeł (9,5 metra), klapy i ruchome podwozie. Projektanci przewidzieli zbudowanie na tej bazie także zaawansowanego trenażera pilotów myśliwskich, uzbrojonego w karabiny maszynowe i napędzanego silnikiem o mocy 444 KM.

</doc>
<doc id="5182590" url="https://pl.wikipedia.org/wiki?curid=5182590" title="Migracja ryb">
Migracja ryb



</doc>
<doc id="5182591" url="https://pl.wikipedia.org/wiki?curid=5182591" title="Ernest Vessiot">
Ernest Vessiot

Ernest Vessiot (1865-1952) – francuski matematyk, profesor Uniwersytetu Paryskiego i dyrektor École Normale Supérieure w Paryżu. W pracy naukowej zajmował się między innymi równaniami różniczkowymi zwyczajnymi. Od jego nazwiska wzięła nazwę teoria Picarda–Vessiota. Promotorem jego rozprawy doktorskiej był Charles-Émile Picard.

</doc>
<doc id="5182592" url="https://pl.wikipedia.org/wiki?curid=5182592" title="Antykomunizm">
Antykomunizm

Antykomunizm – zbiorcza nazwa ideologii oraz polityk nastawionych lub skupiających się na krytyce i zwalczaniu myśli komunistycznej, zarówno na płaszczyźnie intelektualnej, jak i praktycznej, dążąc w ten sposób do zapobiegnięcia skutkom jej wprowadzenia w życie. Postawa ta wynika z różnic między założeniami komunizmu, a dążeniami innych ruchów politycznych lub religijnych jak nacjonalizm, liberalizm czy chrześcijaństwo. Z tego powodu antykomunizm sam w sobie nie jest jednolitą ideologią, lecz dzieli się na odmiany, które różnią się co do tego jak definiują komunizm, które konkretne postulaty odrzucają oraz jakie wyciągają wnioski ze swojej krytyki.
Większość antykomunistów łączy przekonanie o błędności materializmu historycznego, będącego podstawą marksizmu. Antykomuniści (np. Karl Popper) odrzucają też pogląd o koniecznym następstwie formacji społecznych (tak jak kapitalizm zastąpił feudalizm, tak w przyszłości miałyby nastać formacje socjalistyczna i komunistyczna). Kwestionują również twierdzenie, że socjalistyczne państwo samoczynnie zniknie, gdy przestanie być potrzebne w wyniku stworzenia w pełni komunistycznego społeczeństwa (teza o obumieraniu państwa). Podważają także możliwość stworzenia idealnie funkcjonującego komunistycznego społeczeństwa.
Zorganizowany antykomunizm rozwijał się wraz ze wzrostem popularności idei komunistycznych, szczególnie po rewolucji bolszewickiej w Rosji, a szczyt jego znaczenia przypada na okres zimnowojenny, czego jednym z objawów był amerykański makkartyzm. Sam makkartyzm stanowił część większego zjawiska znanego jako czerwona panika.
Antykomuniści podkreślają skalę represji oraz liczbę ofiar, które zginęły w wyniku prób realizacji komunistycznych założeń. Historyk Robert Conquest twierdzi, że w przeciągu całego XX wieku komunizm odpowiedzialny był za śmierć dziesiątek milionów ludzi, natomiast "Czarna księga komunizmu" podaje, że łącznie zbrodnie popełniane przez realizatorów myśli marksistowskich mogły pochłonąć nawet 100 milionów ludzkich istnień.
Liberalni antykomuniści łączą komunizm z faszyzmem i nazywają je zbiorowo totalitaryzmami, powołując się na podobieństwa pomiędzy działaniami obydwu systemów (przy czym sam faszyzm również zalicza się do ideologii nacechowanych antykomunistycznie).

</doc>
<doc id="5182594" url="https://pl.wikipedia.org/wiki?curid=5182594" title="Ksenobot">
Ksenobot

Ksenobot (ang. "xenobot") - syntetycznie stworzony organizm, który składa się z komórek skóry i mięśnia sercowego żab w stadium blastuli. Ich rozmiar nie przekracza jednego milimetra. Jego nazwa pochodzi od platany szponiastej (łac. "Xenopus laevis)".
Historia.
Pierwsze informacje o ksenobotach pojawiły się na początku roku 2020. Projekt ten został sfinansowany przez Defense Advanced Research Projects Agency. Ksenoboty zostały stworzone w Stanach Zjednoczonych na Uniwersytecie Tufts. W ich stworzeniu uczestniczyli naukowcy: Douglas Blackiston, Sam Kriegman, Michael Levin i Josh Bongard.
Stwierdzono pierwsze przypadki samoczynnej replikacji.
Możliwe zastosowania.
Jako możliwe zastosowania podaje się:

</doc>
<doc id="5182595" url="https://pl.wikipedia.org/wiki?curid=5182595" title="Summer of ’69">
Summer of ’69

Summer of ’69 – piosenka rockowa Bryana Adamsa, wydana w 1985 roku jako singel promujący album "Reckless".
Powstanie.
Zdaniem współautora piosenki, Jima Vallance’a, przeszła ona wiele zmian, zanim ukazała się w ostatecznej wersji. Utwór pierwotnie miał tytuł „Best Days Of My Life”, a fraza „Summer of '69” pojawiła się tam wówczas tylko raz. Zdaniem Vallance’a wpływ na tytuł mogły mieć: film "Lato roku 1942" (oryg. "Summer of '42") oraz piosenka Jacksona Browne’a „Running on Empty”, której fragment brzmi „In '69 I was 21”.
Treść.
Latem 1969 roku Adams miał dziewięć lat. Muzyk wyjaśnił, że rok jest metaforą, a piosenka opowiada o nostalgii i seksie.
Vallance wskazał na wersy, które były zainspirowane innymi piosenkami:
Ponadto Vallance dodał, że fragment „Jimmy quit, Jody got married” odnosił się do ówczesnego ślubu Jody’ego Perpika, dźwiękowca Adamsa.
Odbiór.
Utwór znajdował się w czołówkach europejskich list przebojów, zajął także piąte miejsce na liście Hot 100. W roku 2000 piosenka zajęła czwarte miejsce w zestawieniu Chart Attack "The 50 Best Canadian Singles of All Time", a w 2005 roku „Blender” umieścił ją na siedemdziesiątym miejscu w zestawieniu "Top 500 Songs of the 80s-00s". W 2009 roku „Summer of ’69” wygrał ankietę brazylijskiego producenta rumu Sagatiba na ulubioną anglojęzyczną piosenkę na lato.

</doc>
<doc id="5182596" url="https://pl.wikipedia.org/wiki?curid=5182596" title="SAND Subotica">
SAND Subotica

SAND Subotica (serb. cyr. САНД Суботица) – jugosłowiański klub piłkarski, mający siedzibę w mieście Subotica, na północy kraju, działający w latach 1920–1945.
Historia.
Chronologia nazw:
Klub piłkarski SAND został założony w Suboticy 6 czerwca 1920 roku na fundamencie dawnego stowarzyszenia "MTE" (, czyli, Robotnicze Szkoleniowe Stowarzyszenie), którego działalność została zakazana 6 kwietnia 1920 roku. Zaraz po utworzeniu zespół został zakwalifikowany do rozgrywek o "Prvenstvo Subotice – I. razred". Od lipca do sierpnia 1920 roku walczył o tytuł mistrza, kończąc mistrzostwa na drugiej pozycji. 15 lutego 1920 roku Jugosłowiański Związek Piłki Nożnej (JNS) podzielił Federację na pięć oddziałów i zalecił rozpoczęcie mistrzostw oddziałowych na początku 1920 roku. Pierwsze mistrzostwa Jugosłowiańskiego Związku Piłki Nożnej miały zostać rozegrane jesienią 1920 roku, jednak rozpoczęły się dopiero w 1923 roku. Osiem miesięcy później, 3 października 1920 roku w Suboticy został utworzony szósty pododdział – Suboticki Oddział Związku Piłki Nożnej (SLP), który rozpoczął swoje mistrzostwa 10 października 1920 roku. W debiutowym sezonie 1920/21 zespół zajął 3.miejsce w rozgrywkach o "Prvenstvo Subotickog podsaveza – 1. razred". W sezonach 1921/22 i 1922/23 był drugim, a w 1923/24 spadł na 5.pozycję. Potem w kolejnych dwóch sezonach zdobył wicemistrzostwo SLP, a w sezonie 1926/27 po raz pierwszy został mistrzem SLP, kwalifikując się do rozgrywek finałowych o mistrzostwo Królestwa Serbów, Chorwatów i Słoweńców. Najpierw musiał jednak walczyć w eliminacjach, pokonując Hajduk z Osijeka. W turnieju finałowym mistrzostw Królestwa Serbów, Chorwatów i Słoweńców. 1927 został sklasyfikowany na czwartej lokacie wśród 6 uczestników.
W kolejnych dwóch sezonach 1927/28 i 1928/29 ponownie zdobył mistrzostwo SLP, ale przegrał w kwalifikacjach do finałów, w 1928 z HAŠK Zagrzeb 1:6, 2:4 i w 1929 z SK Jugoslavija Belgrad 0:1, 1:3. W sezonie 1929/30 zespół został wicemistrzem SLP i nie zakwalifikował się do finałów mistrzostw Jugosławii (nazwa państwa 3 października 1929 została zmieniona na „Królestwo Jugosławii”). W następnym sezonie 1930/31 został zmieniony system kwalifikacji do finałów mistrzostw Jugosławii. Wiosną 1931 najlepsze kluby ze wszystkich pododdziałów zostały przeniesione do kwalifikacji JNS, a wyniki ligowe zostały anulowane. Występ w kwalifikacjach był nieudanym, po zajęciu przedostatniego 7.miejsca w grupie 3 klub nie awansował do finałów. W sezonie 1931/32 ponownie startował w mistrzostwach SLP, po zdobyciu drugiego miejsca w "I. razrede Subotickiej grupy" awansował do turnieju finałowego o mistrzostwo związku, w których zajął ostatnią czwartą pozycję i nie awansował do finałów mistrzostw Jugosławii. W sezonie 1932/33 nawet nie zakwalifikował się do finałów o mistrzostwo SLP (był szóstym w "I. razrede Subotickiej grupy"). W następnym sezonie 1933/34 zespół zajął czwarte miejsce w grupie Subotica, i jak poprzednio nie zakwalifikował się do finałów.
Klub występował w pierwszej lidze grupy Subotica do roku 1940. Następny sezon 1940/41 nie zakwalifikował się do eliminacji o nazwie Srpska liga, jednak turniej finałowy nie został rozegrany, tak jak 6 kwietnia 1941 roku po najechaniu przez Państwa Osi Królestwo Jugosławii zostało podzielone. Część północna kraju, włączając miasto Subotica, została 11 kwietnia 1941 zaanektowana przez Węgry.
Podczas okupacji węgierskiej został odrodzony klub "Szabadkai MTE", do którego przeszła część piłkarzy SAND. Zespół startował w mistrzostwa Węgier. W sezonie 1941/42 zajął dziewiąte miejsce w rozgrywkach Alföldi kerület, I. osztály, Szabadkai csoport (D4), a w następnej 1942/43 awansował ma siódmą pozycję w "Délvidéki kerület, Szabadkai alosztály, I. osztály, Szabadkai csoport". Sezon 1943/44 rozpoczął w mistrzostwach "Szabadkai alosztály, I. osztály, Déli csoport" (D4), które zostały niedokończone z powodu powiększenia się obszaru opanowanego przez oddziały Narodowej Armii Wyzwolenia Jugosławii pod dowództwem Josipa Broza Tity. Działalność klubu SAND już nigdy nie została wznowiona, ponieważ wszystkie kluby zostały zlikwidowane w czerwcu 1945 przez komunistyczne władze.
Barwy klubowe, strój, herb, hymn.
Klub ma barwy czerwono-czarne. Piłkarze swoje domowe spotkania zazwyczaj grają w pasiastych pionowo czerwono-czarnych koszulkach, czarnych spodenkach oraz czerwonych getrach.
Sukcesy.
Trofea międzynarodowe.
Do chwili obecnej klub jeszcze nigdy nie zakwalifikował się do rozgrywek europejskich.
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywał swoje mecze domowe na stadionie SAND w Suboticy.

</doc>
<doc id="5182597" url="https://pl.wikipedia.org/wiki?curid=5182597" title="Rejon rozdzielniański">
Rejon rozdzielniański

Rejon rozdzielniański – jednostka administracyjna wchodząca w skład obwodu odeskiego Ukrainy.

</doc>
<doc id="5182598" url="https://pl.wikipedia.org/wiki?curid=5182598" title="Witold Scheuring">
Witold Scheuring



</doc>
<doc id="5182601" url="https://pl.wikipedia.org/wiki?curid=5182601" title="Rejon izmailski">
Rejon izmailski

Rejon izmailski – jednostka administracyjna wchodząca w skład obwodu odeskiego Ukrainy.

</doc>
<doc id="5182603" url="https://pl.wikipedia.org/wiki?curid=5182603" title="Kościół św. Franciszka z Asyżu w Łodzi (rzymskokatolicki)">
Kościół św. Franciszka z Asyżu w Łodzi (rzymskokatolicki)

Kościół świętego Franciszka z Asyżu w Łodzi – rzymskokatolicki kościół parafialny należący do parafii pod tym samym wezwaniem (dekanat Łódź-Retkinia-Ruda archidiecezji łódzkiej).
Kamień węgielny pod budowę świątyni został poświęcony w dniu 27 września 1929 roku przez biskupa Wincentego Tymienieckiego. Kościół został zaprojektowany przez architekta Józefa Kabana, w stylu modernistycznym. Budowla jest trzynawowa i posiada wieżę wzniesioną w 1981 roku. Wolno stojąca dzwonnica powstała w 1988 roku. Świątynię konsekrował w dniu 9 października 1932 roku wspomiany wyżej biskup.
Do wyposażenia kościoła należą: ołtarz główny ozdobiony obrazem świętego Franciszka (jest to reprodukcja Murillo Uścisk), organy o 23 głosach, 3 dzwony o imionach: „Franciszek”, „Józef”, „Jan”. 42 witraże – zaprojektowane przez księdza T. Furdynę SDB i wykonane przez T. Żurawskiego, 4 żyrandole, umeblowanie świątyni (ławki, konfesjonały, chrzcielnica), na frontonie świątyni są umieszczone mozaiki św. Franciszka, św. Faustyny, św. Ojca Pio, Jana Pawła II, kardynała Stefana Wyszyńskiego.

</doc>
<doc id="5182604" url="https://pl.wikipedia.org/wiki?curid=5182604" title="Slavic Cup w biegach narciarskich 2021/2022">
Slavic Cup w biegach narciarskich 2021/2022

Slavic Cup w biegach narciarskich 2021/2022 – kolejna edycja tego cyklu zawodów. Rywalizacja rozpoczęła się 11 stycznia 2022 roku w Zakopanem, a zakończyła się 27 marca 2022 roku tamże.
Obrończynią tytułu wśród kobiet była Polka Karolina Kaleta, natomiast wśród mężczyzn Czech Petr Knop.

</doc>
<doc id="5182606" url="https://pl.wikipedia.org/wiki?curid=5182606" title="Witold Scheuring (weterynarz)">
Witold Scheuring (weterynarz)

Witold Scheuring (ur. 27 sierpnia 1934 w Toruniu, zm. 22 grudnia 2017) – doktor habilitowany nauk weterynaryjnych, weterynarz.
Życiorys.
Urodził się 27 sierpnia 1934 w Toruniu. Był synem Witolda Scheuringa, prawnika. Uczył się w Krakowie, w tym w tamtejszym III Gimnazjum im. Króla Jana III Sobieskiego. W 1951 zdał maturę w Międzyrzeczu Wielkopolskim. Następnie rozpoczął studia na Wydziale Medycyny Weterynaryjnej ówczesnego Uniwersytetu i Politechniki we Wrocławiu, a w 1957 otrzymał dyplom lekarza weterynarii już w Wyższej Szkole Rolniczej we Wrocławiu. W 1971 we wrocławskiej WSR uzyskał stopień doktora nauk weterynaryjnych broniąc pracę pod tytułem "Badania nad białaczką bydła w powiecie Międzyrzecz Wlkp.". W 1989 na Akademii Rolniczej we Wrocławiu otrzymał stopień doktora habilitowanego na podstawie pracy pt. "Badania parazytofauny jelit nutrii (Myocastor coypus) z hodowli zamkniętych ze szczególnym uwzględnieniem kokcidiów". Napisał lub współtworzył łącznie 87 publikacji naukowych i popularnonaukowych. Jego autorstwa jest podręcznik pt. "Choroby nutrii" (1979, późniejsze wydania 1984, 1989). Był autorem rozpoznań i opisu chorób u nutrii i psów. 
Od 1957 był zatrudniony w Państwowym Zakładzie Leczniczym dla Zwierząt w Międzyrzeczu Wielkopolskim, najpierw jako p.o. kierownika zakładu, a od 1958 jako ordynator. Od 1960 do 1990 był kierownikiem Państwowego Zakładu Leczniczego dla Zwierząt (PZLZ) w Zbąszynku. Potem praktykował prywatnie jako weterynarz. Równolegle był zatrudniony w Wojewódzkim Zakładzie Weterynarii w Zielonej Górze: do 1992 do 1996 jako specjalista ds. zwalczania chorób zakaźnych zwierząt, a od 1996 do 199 jako specjalista ds. higieny produktów pochodzenia zwierzęcego. W 1997 przyznano mu charakter specjalisty w zakresie chorób zwierząt futerkowych oraz specjalisty w zakresie epizootiologii i administracji weterynaryjnej
Od 1957 należał do Polskiego Towarzystwa Nauk Weterynaryjnych, pełnił funkcję wiceprzewodniczącego (1981–1982, 1985–1986, 1992–1994) i przewodniczącego (1983–1984, 1987–1988) Lubuskiego Oddziału PTNW. Był też członkiem Polskiego Towarzystwa Parazytologicznego, Polskiego Towarzystwa Zootechnicznego oraz Lubuskiego Oddziału Zrzeszenia Lekarzy i Techników Weterynarii, w którym był sekretarze, wiceprezesem i prezesem. Był radnym rady gminy Zbąszynek III kadencji (1998–2002).
Zmarł 22 grudnia 2017. Został pochowany na cmentarzu przy ul. PCK w Zbąszynku.
22 listopada 2019 na ścianie budynku niegdyś zamieszkiwanego przez Witolda Scheuringa przy ul. Jana Kilińskiego 92 w Zbąszynku odsłonięto tablicę upamiętniającą jego osobę.

</doc>
<doc id="5182612" url="https://pl.wikipedia.org/wiki?curid=5182612" title="Niekrasze (stacja kolejowa)">
Niekrasze (stacja kolejowa)

Niekrasze (; ) – stacja kolejowa w pobliżu miejscowości Mała Śliwa, w rejonie słuckim, w obwodzie mińskim, na Białorusi. Położona jest na linii Osipowicze – Baranowicze.
Przed II wojną światową istniała mijanka "Niekrasze". Położona była ona jednak w innym miejscu - kilkaset metrów na zachód (w stronę Słucka) od współczesnej stacji.

</doc>
<doc id="5182613" url="https://pl.wikipedia.org/wiki?curid=5182613" title="Inteligentna wieś">
Inteligentna wieś



</doc>
<doc id="5182614" url="https://pl.wikipedia.org/wiki?curid=5182614" title="Zahradzie (przystanek kolejowy)">
Zahradzie (przystanek kolejowy)

Zahradzie (; , ros. nazwa normatywna Заградье) – przystanek kolejowy w miejscowości Zahradzie, w rejonie słuckim, w obwodzie mińskim, na Białorusi. Położony jest na linii Osipowicze – Baranowicze.

</doc>
<doc id="5182616" url="https://pl.wikipedia.org/wiki?curid=5182616" title="Staw w Leśniewie">
Staw w Leśniewie

Staw w Leśniewie (komercyjnie: "Łowisko Leśniewo") – pożwirowy staw rybny zlokalizowany na północ od wsi Leśniewo w powiecie gnieźnieńskim (województwo wielkopolskie).
Charakterystyka.
Staw zlokalizowany jest wśród pól, na wschód od koryta Małej Wełny i ma powierzchnię 2,2 lub 5 hektarów. 
Zbiornik jest zróżnicowany pod względem występowania roślinności. W niektórych miejscach rosną licznie rośliny przybrzeżne.
Wędkarstwo.
Staw otwarto dla użytkowników w 2017. Stanowi łowisko komercyjne typu no kill (karp i amur).

</doc>
<doc id="5182617" url="https://pl.wikipedia.org/wiki?curid=5182617" title="Powstyń (przystanek kolejowy)">
Powstyń (przystanek kolejowy)

Powstyń (; ) – przystanek kolejowy w pobliżu miejscowości Powstyń, w rejonie słuckim, w obwodzie mińskim, na Białorusi. Położony jest na linii Osipowicze – Baranowicze.

</doc>
<doc id="5182619" url="https://pl.wikipedia.org/wiki?curid=5182619" title="Ignacy Morykoni">
Ignacy Morykoni

Ignacy Morykoni (1760-1823) herbu własnego – starosta brzeskolitewski w latach 1777-1783. Dziedzic majątku Soły, Urbaniszki, Aleksandrów i Świadoście.
Ignacy Morykoni był synem Marcina Mariana Morykoni (ur. 1720), starosty grodowego wiłkomirskiego i pisarza skarbowego litewskiego. Jego dziadkiem był Krzysztof Morykoni (ur. 1690), podstoli wiłkomirski, pierwszy dziedzic majątku Soły. Jego bratem był Hieronim Morykani.
Poseł na sejm 1778 roku z powiatu brzeskolitewskiego.
Żonaty z Heleną Billewiczówną, zmarł bezpotomnie.

</doc>
<doc id="5182620" url="https://pl.wikipedia.org/wiki?curid=5182620" title="Marian Suskiewicz">
Marian Suskiewicz

Marian Suskiewicz (ur. 2 grudnia 1907 w Opocznie, zm. 28 lipca 1943 w Białaczowie) – żołnierz NSZ.
Życiorys.
W okresie międzywojennym był aktywnym działaczem Stronnictwa Narodowego oraz Obozu Wielkiej Polski na terenie powiatu opoczyńskiego. Po wybuchu II wojny światowej dowodził rejonem NOW w Drzewicy. W lutym 1940 r. objął funkcję Komendanta Powiatowego Narodowej Organizacji Wojskowej w powiecie opoczyńskim. W latach 1940–1942 był zaangażowany w rozszerzanie szeregów organizacyjnych NOW w poszczególnych gminach i rejonach powiatu. Po utworzeniu Narodowych Sił Zbrojnych (wrzesień 1942 r.), Marian Suskiewicz został pierwszym komendantem NSZ w powiecie opoczyńskim. To właśnie dzięki jego pracy NOW, a później NSZ, stały się jedną z najsilniejszych i najbardziej zakonspirowanych podziemnych organizacji zbrojnych w opoczyńskiem.
OP NSZ „Burza”/„Sosna”.
Marian Suskiewicz jako pierwszy komendant Narodowych Sił Zbrojnych w powiecie opoczyńskim był także faktycznym twórcą Oddziału Partyzanckiego NSZ „Burza”/„Sosna”. Oddział został sformowany w już lutym 1943 r., tuż po brutalnym mordzie w Drzewicy dokonanym przez oddział Gwardii Ludowej „Lwy”, w którym Suskiewicz stracił trzech braci. Głównym celem oddziału było przeprowadzanie akcji samoobronnych i odwetowych w związku z przestępczą działalnością oddziału GL „Lwy” i pospolitych band rabunkowych. Oddział pierwotnie nosił nazwę „Burza” od pseudonimu jego dowódcy Józefa Woźniaka. Na „Sosnę” przemianowano go po śmierci Mariana Suskiewicza.
Śmierć.
Ppor. Marian Suskiewicz poległ w walce z żandarmerią niemiecką w Białaczowie 28 lipca 1943 r. Miał 36 lat.
Miejsce spoczynku.
Marian Suskiewicz został pochowany na Cmentarzu Cholerycznym w Opocznie przy ulicy Granicznej.
Upamiętnienie.
Miejsce śmierci Mariana Suskiewicza w Białaczowie zostało upamiętnione po raz pierwszy jeszcze w okresie PRL. Przy murze okalającym pałacowy park umieszczona została metalowa tabliczka z napisem: Obecnie miejsce to jest odnowione i zadbane przez mieszkańców Białaczowa.

</doc>
<doc id="5182621" url="https://pl.wikipedia.org/wiki?curid=5182621" title="TSC Arena">
TSC Arena

TSC Arena – stadion piłkarski w Bačkiej Topoli, w Serbii. Został otwarty 3 września 2021 roku. Może pomieścić 4500 widzów. Swoje spotkania rozgrywają na nim piłkarze klubu FK Bačka Topola.
Nowy stadion w Bačkiej Topoli powstał dzięki dofinansowaniu rządu Węgier (Bačka Topola jest miastem z przewagą mniejszości węgierskiej), choć klub czynił starania o budowę nowego obiektu już od 2005 roku. Umowę na budowę stadionu podpisano 13 grudnia 2018 roku z firmami „Tončev“ (główny wykonawca) i „Banković“. Głównym architektem areny była Dragana Knežević. Przed rozpoczęciem budowy dokonano rozbiórki starego Stadionu Miejskiego, w miejscu którego powstał nowy obiekt. W czasie budowy piłkarze klubu FK Bačka Topola swoje spotkania rozgrywali na stadionie w Sencie (wiosną 2019 roku klub po raz pierwszy w historii awansował do Super ligi). Uroczyste otwarcie TSC Areny miało miejsce 3 września 2021 roku, a na inaugurację rozegrano mecz towarzyski pomiędzy gospodarzami i Ferencvárosem (2:1).

</doc>
<doc id="5182622" url="https://pl.wikipedia.org/wiki?curid=5182622" title="Przełęcz Osice">
Przełęcz Osice



</doc>
<doc id="5182623" url="https://pl.wikipedia.org/wiki?curid=5182623" title="1857 w sztukach plastycznych">
1857 w sztukach plastycznych



</doc>
<doc id="5182626" url="https://pl.wikipedia.org/wiki?curid=5182626" title="Osice">
Osice



</doc>
<doc id="5182627" url="https://pl.wikipedia.org/wiki?curid=5182627" title="Alex Freiheit">
Alex Freiheit

Alex Freiheit, właściwie Aleksandra Anna Dudczak (ur. 6 grudnia 1990 w Gnieźnie) – polska performerka, wokalistka, aktorka i poetka; członkini duetu Siksa.
Życiorys.
Ukończyła studia kulturoznawcze (specjalność – filmoznawstwo) na Uniwersytecie Mikołaja Kopernika w Toruniu. Studiowała tam także ochronę dóbr kultury. Mieszka w Gnieźnie, gdzie zajmuje się animacją życia kulturalnego pracowała w Muzeum Początków Państwa Polskiego w Gnieźnie na stanowisku ds. kontaktów z mediami. Organizowała także lokalne protesty przeciwko zaostrzeniu prawa aborcyjnego.
Wraz z basistą Piotrem „Burim” Buratyńskim w 2014 utworzyła w Toruniu punkowo-performerski zespół Siksa. W swojej twórczości poza śpiewem posługuje się melorecytacją i krzykiem; jej środki wyrazu bywają uznawane za radykalne. W swojej twórczości zajmuje się stereotypami płciowymi, faszyzacją i językiem nienawiści w przestrzeni publicznej, przemocą wobec kobiet, problematyką feministyczną.
Występuje także w spektaklach teatralnych – jako Kordianka w „Kordianie” Teatru Polskiego w Poznaniu (reż. Jakub Skrzywanek), w roli tytułowej w „Kaspar Hauser” w Teatrze Współczesnym w Szczecinie (wraz z Buratyńskim i Konstantym Usenką napisali także muzykę).
Publikuje bądź publikowała m.in. w „Dwutygodniku”, „Gazecie Magnetofonowej”.
Jako Siksa została wyróżniona „Królikiem” – Nagrodą Kulturalną Miasta Gniezna (2017), Paszportem „Polityki” w kategorii muzyka popularna (2021). Była także nominowana w kategorii Album Roku Muzyka Poetycka do nagrody Fryderyki 2019 za "Stabat Mater Dolorosa" oraz Fryderyki 2021 za album "Zemsta na wroga""."
Dyskografia.
Siksa

</doc>
<doc id="5182630" url="https://pl.wikipedia.org/wiki?curid=5182630" title="Guillermo Morón">
Guillermo Morón

Guillermo Morón (ur. 8 lutego 1926 w Carora, zm. 19 listopada 2021) – wenezuelski historyk oraz pisarz. Był laureatem m.in. "Miejskiej Nagrody Literackiej" (1987) oraz wenezuelskiej "Narodowej Nagrody Literackiej" (1990).

</doc>
<doc id="5182633" url="https://pl.wikipedia.org/wiki?curid=5182633" title="Aleksandra Dudczak">
Aleksandra Dudczak



</doc>
<doc id="5182634" url="https://pl.wikipedia.org/wiki?curid=5182634" title="Micro Mobility Systems">
Micro Mobility Systems

Micro Mobility Systems AG – szwajcarski producent hulajnóg oraz elektrycznych mikrosamochodów i skuterów z siedzibą w Küsnacht, działający od 1996 roku.
Historia.
Początki.
Szwajcarskie przedsiębiorstwo Micro założył Wim Ouboter w drugiej połowie lat 90. XXI wieku w Küsnacht na przedmieściach Zurychu. Pierwszym celem zostało wdrożenie do produkcji koncepcji trójkołowej hulajnogi Micro Kickboard, przekonując do współpracy amerykańskie K2 Sports. Pojazd przedstawiono w 1998 roku w Monachium, a do produkcji trafił on rok później po entuzjastycznej reakcji. 
Przez kolejne dwie dekady XXI wieku Micro Mobility Systems zbudowało swoją silną pozycję rynkową jako globalny sprzedawca różnego rodzaju jak m.in. hulajnogi dwu- i trójkołowe, a także hulajnogi i rowery elektryczne. W październiku 2020 roku szwajcarskie przedsiębiorstwo nawiążało współpracę z Mercedesem, opracowując zaawansowaną technicznie hulajnogę elektryczną.
Microlino.
W marcu 2016 roku podczas rodzimej wystawy samochodowej Geneva Motor Show szwajcarskie przedsiębiorstwo ogłosiło chęć wkroczenia do branży motoryzacyjnej. Przedstawiono wówczas prototyp nowożytnej interpretacji klasycznego mikrosamochodu BMW Isetta w postaci prototypu Microlino. Jeszcze w roku debiutu studyjnego Microlino producent potwierdził, że mały samochód elektryczny w produkcyjnej postaci ma trafić do produkcji w przeciągu ok. 3 lat. 
W lipcu 2018 roku produkcyjne Microlino przeszło niezbędne testy homologacyjne uprawniające do poruszania się po unijnych drogach. Finalny, seryjny pojazd pod nazwą Microlino 2.0 zadebiutowało we wrześniu 2021 roku, podczas targów IAA 2021 w Monachium. Liczba zamówień na Microlino we wrześniu 2021 przekroczyła pułap 24 tysięcy. Początek produkcji pojazdu w zakładach w Turynie we Włoszech wytyczono na koniec 2021 roku.
Microletta.
Razem z Microlino 2.0 szwajcarskie przedsiębiorstwo przedstawiło rozwinięcie jego koncepcji w formie prototypu elektrycznego, trójkołowego skutera Microletta. Wyróżnił się on dwubarwnym, czerwono-białym malowaniem nadwozia, a także systemem wymiennych baterii, które można ładować w domu bez konieczności podłączania pojazdu do gniazdka. Micro Mobility Systems nie wyznaczyło jeszcze początku produkcji Microletty.

</doc>
<doc id="5182637" url="https://pl.wikipedia.org/wiki?curid=5182637" title="Parafia cywilno-wojskowa Matki Bożej Królowej Polski w Rzeszowie">
Parafia cywilno-wojskowa Matki Bożej Królowej Polski w Rzeszowie



</doc>
<doc id="5182644" url="https://pl.wikipedia.org/wiki?curid=5182644" title="Maciej Dąbrowski (dziennikarz)">
Maciej Dąbrowski (dziennikarz)

Maciej Dąbrowski (ur. 20 maja 1984) – polski dziennikarz, aktor dubbingowy, reżyser oraz youtuber i osobowość medialna, prowadzący kanał "Z Dvpy." Znany także jako "Człowiek Warga" lub "Dombro". Tworzy też muzykę pod pseudonimem Warga.
Życiorys.
Na początku lat 2000. pracował dla MTV i firmy Rochstar. W 2004 został prezenterem w MTV Polska. Pracował w TVN przy programie "Szymon Majewski Show", w którym prezentowano m.in. współtworzony przez niego segment "U1 Bator TV". W 2006 zadebiutował jako reżyser teledyskiem do piosenki Michała Milowicza „Polska ole, ole”.
W listopadzie 2013 założył kanał na YouTube o nazwie "Z Dupy", który później zmienił nazwę na "Z Dvpy", aby nie być cenzurowanym przez algorytm YouTube. Kanał zdobył szybko dużą popularność ze względu na jego kontrowersyjność oraz prosty, humorystyczny przekaz. Na kanale prowadzi dużo serii, m.in.: "Z Dupy", w której opowiada o bieżących sprawach na świecie, "Zdupping", w której humorystycznie parodiuje filmy, "Strzał z D", w której dzieli się swoimi przemyśleniami na dany temat, lub "POKA POKA" (pierwotnie nazywany "ITPITD"), w której ocenia memy swoich fanów, muzykę artystów z podziemia oraz miniaturki filmów na karcie „na czasie” w serwisie YouTube. Do listopada 2021 kanał zdobył 1,5 mln subskrypcji oraz ponad 378 mln wyświetleń. 17 stycznia 2017 otworzył kanał gamingowy o nazwie "PrzeGryw", który do listopada 2021 zdobył 171 tys. subskrypcji oraz ponad 39 mln wyświetleń.
18 lipca 2017 nawiązał współpracę z Play i wydał utwór „To będzie legendarne” wraz z teledyskiem, który promował festiwal Przystanek Woodstock. Na festiwalu zagrał też swój debiutancki koncert. 21 grudnia 2018 pod pseudonimem Warga wydał singel „Warszawskie powietrze”. W 2019 pojawiły się single „Reflektory”, „Interstellar” oraz „Czarne brylanty”. Wszystkie single, oprócz „Interstellar”, znalazły się na jego debiutanckim albumie pt. "Pół Serio", który wydał 20 maja 2019 nakładem wytwórni My Music. Płyta dotarła do trzeciego miejsca na liście OLiS. 23 sierpnia 2019 wydał singel „Globalne ocieplenie”, namawiający do walki z globalnym ociepleniem. 12 marca 2020 wydał utwór „Dedal”. 1 sierpnia 2021 zaśpiewał gościnnie w utworze „Ocean Drive” zespołu Bogdano Banani Deluxe.
24 września 2020 opublikował na kanale "Z Dvpy" film o nazwie "47 rzeczy, które wk@&amp;€#ją w Gorzowie Wielkopolskim", w którym humorystycznie skrytykował Gorzów Wielkopolski. W nagraniu wystąpili gorzowscy ratownicy medyczni, a dwóch z nich zostało później zwolnionych z pracy.
Życie prywatne.
Jest bratem tenisisty Bartłomieja Dąbrowskiego. Jest żonaty z modelką i wokalistką Aleksandrą „Mishon” Kasprzyk, która prowadzi własny kanał na YouTube o nazwie "MishON". Mają syna, Tymona, któremu 13 maja 2019 założyli kanał na YouTube o nazwie "TY monster".

</doc>
<doc id="5182650" url="https://pl.wikipedia.org/wiki?curid=5182650" title="Micro Microlino 2.0">
Micro Microlino 2.0

Micro Microlino 2.0 – elektryczny mikrosamochód produkowany przez szwajcarskie przedsiębiorstwo Micro MS od 2021 roku.
Historia i opis modelu.
Po raz pierwszy koncepcja nowożytnej interpretacji klasycznego BMW Isetta produkowanego przez niemiecką firmę w latach 1955–1962 została przedstawiona w marcu 2016 roku podczas targów Geneva Motor Show. Wówczas poprzez prototyp Microlino szwajcarskie przedsiębiorstwo Micro Mobility Systems dotychczas specjalizujące się w hulajnogach zapowiedziało plan wprowadzenia do produkcji seryjnego Microlino. Drogę do tego utorowało wydanie unijnej homologacji w lipcu 2018 roku na dopuszczenie do ruchu seryjnego Microlino.
Produkcyjny samochód pod nazwą Microlino 2.0 zadebiutował w sierpniu 2021 roku, w obszernym zakresie odtwarzając koncepcję zapowiedzianą przed 5 laty poprzez prototyp. Samochód przyjął postać jednobryłowego, dwumiejscowego hatchbacka z jednoskrzydłową klapą pokrywającą pas przedni. Podobnie jak w przypadku BMW Isetty, przednia oś jest szersza od tylnej towarzyszącej zawężającemu się tyłowi.
Nadwozie pokryło oświetlenie LED, na czele z charakterystycznymi reflektorami umieszczonymi w samodzielnych obudowach znajdujących się po obu krawędziach nadwozia. Poza dwumiejscową kabiną pasażerską, w Microlino 2.0 wygospodarowano także przestrzeń na 230-litrowy bagażnik. W zależności od wariantu wyposażeniowego, Microlino 2.0 może zostać pomalowane jednobarwnym lub dwubarwnym lakierem łączącym różne konfiguracje kolorystyczne w zalezności od preferencji nabywcy.
Sprzedaż.
Jeszcze w pierwszym miesiącu od premiery produkcyjnego Microlino 2.0 firma zebrała łącznie ponad 24 tysiące rezerwacji na elektryczny mikrosamochód. Początek produkcji pojazdu wyznaczony został na koniec 2021 roku z wykorzystaniem zakładów we włoskim Turynie, z rocznym wolumenem wyznaczonym na ok. 7,5 tysiąca sztuk. Pierwsze egzemplarze w 2022 roku dostarczone zostaną najpierw do klientów w Szwajcarii, a potem w Niemczech i innych krajach Europy Zachodniej. Cena za podstawowy egzemplarz wyznaczona została na 12,5 tysiąca euro.
Dane techniczne.
Micro Microlino 2.0 jest samochodem w pełni elektrycznym, który wyposażono w 25-konny silnik pozwalający na rozpędzenie się do maksymalnie 90 km/h. Samochód dostępny jest w trzech wariantach baterii: 6, 10,5 oraz 14 kWh. Pozwalają one przejechać na jednym ładowaniu odpowiednio maksymalnie ok. 96, 175 lub 230 kilometrów.

</doc>
<doc id="5182656" url="https://pl.wikipedia.org/wiki?curid=5182656" title="Królewski Medal Zasługi (Norwegia)">
Królewski Medal Zasługi (Norwegia)

Królewski Medal Zasługi (norw. "Kongens fortjenstmedalje") – norweskie odznaczenie państwowe.
Medal został ustanowiony przez Haakona VII 1 lutego 1908 jako Srebrny Królewski Medal Zasługi. 30 marca 2012 roku wprowadzono złotą klasę medalu. 
Odznaczenie przyznawane jest za zasługi w dziedzinie sztuki, nauki i przemysłu oraz za wybitną służbę cywilną.

</doc>
<doc id="5182657" url="https://pl.wikipedia.org/wiki?curid=5182657" title="Topola Mariańska">
Topola Mariańska

Topola Mariańska – pomnikowa topola czarna, najgrubsza wśród znanych w Polsce. Rośnie wśród pól uprawnych na terenie wsi Ostromecko w gminie Dąbrowa Chełmińska.
Charakterystyka.
Ogromne jednopniowe drzewo rozgałęziające się na wysokości 3 metrów na trzy odnogi. Na rok 2020 okaz posiada obwód pnia na poziomie 908 cm i wysokość 30 m. Wiek Topoli Mariańskiej został zbadany na ponad 200 lat. W pierśnicy pomiar pnia wynosi 955 cm.
Ziemia pod drzewem jest regularnie uprawiana. Okaz otoczony należytą opieką pozostaje w dobrym stanie zdrowotnym.

</doc>
<doc id="5182659" url="https://pl.wikipedia.org/wiki?curid=5182659" title="Pacyfikacja wsi Sobień">
Pacyfikacja wsi Sobień

Pacyfikacja wsi Sobień – masowa zbrodnia popełniona przez okupantów niemieckich 15 marca 1943 roku.
Sobień został spacyfikowany w odwecie za pomoc, którą mieszkańcy wsi udzielali działającym w okolicy oddziałom partyzanckim. Oddziały żandarmerii niemieckiej aresztowały kilkunastu mężczyzn, których następnie wywieziono do obozów koncentracyjnych. 28 członków ich rodzin (w przeważającej większości kobiety i dzieci) zastrzelono, a ich zwłoki spalono.
Geneza.
Od początku 1943 roku okupant niemiecki zintensyfikował przeprowadzane w całym dystrykcie radomskim łapanki i wywózki na przymusowe roboty. Wiele osób, którym udało się uniknąć aresztowania, zasilało działające w okolicy oddziały partyzanckie wspierane chętnie przez miejscową ludność. Okupanci za wszelką cenę dążyli do zlikwidowania oporu partyzanckiego. Jednym ze sposobów osiągnięcia tego celu było zastraszanie ludności cywilnej przez masowe egzekucje. Elementem tych represji było przeprowadzone 15 marca 1943 r. uderzenie oddziałów policyjnych na kilka wsi (Sobień, Skroninę, Sędów, Petrykozy i Rudę Białaczowską). 
Nie ma całkowitej zgody co do przyczyn przeprowadzenia pacyfikacji Sobienia. Przeważa pogląd, że była to zemsta za pomoc udzielaną partyzantom przez okoliczną ludność. Istnieją też jednak opinie, że w czasie, gdy przeprowadzana była pacyfikacja, aktywność partyzantów na tym terenie była znikoma, a pacyfikacja była odwetem za kradzież drewna z lasu lub za nienależyte wywiązywanie się chłopów z kontyngentów dla Niemców.
Pacyfikacja.
Przebieg.
Wczesnym rankiem 15 marca 1943 r. do Rudy Białaczowskiej przybyły silne oddziały niemieckiej policji. Część policjantów utworzyła kordon wzdłuż linii kolejowej, na odcinku Ruda Białaczowska – Petrykozy, reszta udała się w kierunku południowo-zachodnim. W międzyczasie inne pododdziały policji przybyły samochodami do Gowarczowa, po czym wyruszyły na spotkanie tej części ekspedycji karnej, która maszerowała od strony Rudy Białaczowskiej.
W składzie ekspedycji karnej znajdowali się członkowie z 3. kompanii I zmotoryzowanego batalionu żandarmerii, prawdopodobnie wzmocnieni funkcjonariuszami z innych posterunków żandarmerii oraz powiatowym plutonem żandarmerii z Końskich (w liczbie około 50–70 policjantów). Niewykluczone, że towarzyszyli im funkcjonariusze Sicherheitspolizei z placówki w Końskich. Przystąpili oni do pacyfikacji Sobienia i sąsiednich wsi.
Nad ranem Niemcy otoczyli Sobień-Piaski, po czym rozpoczęli aresztowania według przygotowanej wcześniej listy. W sumie aresztowano kilkunastu mężczyzn. Przy drodze zastrzelono czterdziestoletniego Andrzeja Smyka, który usiłował ratować się ucieczką. Niemcy nie zdołali aresztować kilku znajdujących się na liście mieszkańców, ponieważ ze względów bezpieczeństwa nie nocowali oni w swoich gospodarstwach. Aresztowanych mężczyzn zebrano w budynku szkoły, a następnie przewieziono podwodami do Małachowa, a stamtąd samochodami do aresztu w Końskich. 
W przypadku niektórych aresztowanych żandarmi dokonali egzekucji na członkach ich rodzin. W Sobieniu-Piaskach zastrzelili osiem kobiet i dwanaścioro dzieci, a ich zwłoki spalili wraz z zagrodami. W gronie ofiar znalazły się dwie kobiety, które przyprowadzono z pobliskiego Sobienia-Ludwikowa. Przed podłożeniem ognia Niemcy doszczętnie ograbili gospodarstwa, a łup wywieźli podwodami do Końskich.
Podobny był przebieg wydarzeń w Sobieniu-Starej Wsi. Nad ranem Niemcy otoczyli zabudowania, po czym aresztowali i wywieźli pewną liczbę mężczyzn. Jednocześnie zastrzelili rodzinę jednego z mężczyzn, którego nie zdołali odnaleźć, a także rodzinę jednego z aresztantów. Zginęło łącznie siedem osób (dwie kobiety i pięcioro dzieci). Zwłoki spalono wraz z zagrodą, na terenie której ofiary zostały zamordowane. W dodatku spalono oborę i stodołę należącą do innej rodziny.
Ofiary.
W trakcie pacyfikacji zamordowano łącznie 28 mieszkańców Sobienia, w tym 10 kobiet, 17 dzieci i jednego mężczyznę. Najmłodsza z ofiar, Helena Olczyk, była niemowlęciem.
Osiemnastu mężczyzn z Sobienia (według innych źródeł – szesnastu) osadzono w więzieniu w Końskich. Wodę i żywność wydano im dopiero po trzech dniach. Z ustaleń śledztwa Okręgowej Komisji Badania Zbrodni Hitlerowskich w Kielcach wynika, że siedemnastu więźniów wywieziono do obozów koncentracyjnych, gdzie jedenastu poniosło śmierć. Losu osiemnastego więźnia nie udało się natomiast ustalić. Inne źródła podają, że w obozach zginęło dziewięciu mieszkańców Sobienia, których aresztowano 15 marca 1943 roku.
Zniszczeniu uległo 15 zagród, z czego trzynaście w Sobieniu-Piaskach, a dwie w Sobieniu-Starej Wsi.
W sąsiednich miejscowościach zamordowano tego dnia 19 osób, aresztowano 17 mężczyzn i spalono cztery zagrody.
Upamiętnienie.
Szczątki pomordowanych spoczęły na cmentarzu w Białaczowie.
W 1993 r., w 50. rocznicę pacyfikacji wsi, na skrzyżowaniu dróg przy wjeździe do Sobienia od strony Białaczowa wzniesiono pomnik upamiętniający pomordowanych mieszkańców. Na pomniku znajduje się tablica z nazwiskami 30 osób. 28 z nich to osoby zastrzelone podczas pacyfikacji wsi 15 marca 1943 r. Ostatnie dwa nazwiska to osoby, które zginęły przypadkowo podczas wymiany ognia między partyzantami z OP AK "Błysk" i żandarmerią niemiecką 9 maja 1944 r. Pomnik ufundowali mieszkańcy wsi Sobień, urząd i samorząd gminy Białaczów oraz ŚZŻAK w Opocznie. 

</doc>
<doc id="5182660" url="https://pl.wikipedia.org/wiki?curid=5182660" title="Kazimierz Świeżyński">
Kazimierz Świeżyński

Kazimierz Świeżyński herbu Półkozic – sędzia ziemski i ziemiański piński w 1792 roku, sędzia ziemski piński w latach 1778-1793, podstarości piński w latach 1777-1778, koniuszy piński w latach 1772-1778.
Poseł na sejm 1778 roku z powiatu pińskiego.

</doc>
<doc id="5182661" url="https://pl.wikipedia.org/wiki?curid=5182661" title="Jerzy Zieliński (dyplomata)">
Jerzy Zieliński (dyplomata)

Jerzy Zieliński (ur. 3 stycznia 1925 w Gnieźnie, zm. 30 maja 1986 w Budapeszcie) – polski polityk i dyplomata; przewodniczący Prezydium Miejskiej Rady Narodowej w Szczecinie (1954–1961), ambasador PRL na Węgrzech (1983–1986).
Życiorys.
Syn Józefa i Marii. W czasie II wojny światowej przebywał na Węgrzech, gdzie ukończył szkołę średnią. W 1947 przeprowadził się do Szczecina, gdzie zdał eksternistycznie maturę. W 1947 został członkiem Polskiej Partii Robotniczej, a rok później Polskiej Zjednoczonej Partii Robotniczej. Był sekretarzem Rady Okręgowej Wojewódzkich Związków Zawodowych w Szczecinie (1949). Członek egzekutywy Komitetu Miejskiego PZPR (od 1955). Od 18 grudnia 1954 do 31 lipca 1961 sprawował funkcję przewodniczącego Prezydium Miejskiej Rady Narodowej w Szczecinie. Następnie rozpoczął pracę w Ministerstwie Spraw Zagranicznych. Trzykrotnie wysłany do pracy w ambasadzie PRL w Budapeszcie, w tym jako zastępca ambasadora (ok. 1972) oraz ambasador (1983–1986). Zmarł na zawał serca podczas kadencji.
Odznaczony Srebrnym Krzyżem Zasługi.
Pochowany na Cmentarzu Wojskowym na Powązkach.

</doc>
<doc id="5182663" url="https://pl.wikipedia.org/wiki?curid=5182663" title="Sylwester Stachiewicz">
Sylwester Stachiewicz

Sylwester Stachiewicz (ur. 24 stycznia 1892, zm. wiosną 1940 w Charkowie) – major intendent z wyższymi studiami wojskowymi Wojska Polskiego.
Życiorys.
Urodził się 24 stycznia 1892, w rodzinie Teodora i Heleny. 
W latach 1912–1913 wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach, a w czasie I wojny światowej walczył w szeregach cesarskiej i królewskiej Armii. Jego oddziałem macierzystym był c. i k. Pułk Piechoty Nr 58. Na stopień porucznika został mianowany ze starszeństwem z 1 lipca 1915, a na stopień nadporucznika ze starszeństwem z 1 sierpnia 1917 w korpusie oficerów rezerwy piechoty.
W 1918 zgłosił się ochotniczo do Wojska Polskiego, po czym organizował Intendenturę 7 Dywizji Piechoty. Od 1920 pełnił służbę w 1 Armii. 9 listopada 1920 został zatwierdzony z dniem 1 kwietnia 1920 w stopniu kapitana gospodarczego, w grupie oficerów byłej armii austro-węgierskiej. W latach 1920–1921 pełnił służbę w Intendenturze Dowództwa Okręgu Generalnego Lwów, a w latach 1921–1924 w Szefostwie Intendentury Dowództwa Okręgu Korpusu Nr VI we Lwowie. 3 maja 1922 zweryfikowany w stopniu kapitana ze starszeństwem z 1 czerwca 1919 i 6. lokatą w korpusie oficerów intendentów, a 31 marca 1924 mianowany majorem ze starszeństwem z 1 lipca 1923 i 6. lokatą w korpusie oficerów intendentów. W latach 1924–1927 był dowódcą 1 Oddziału Służby Intendentury w Warszawie-Pradze. W maju 1926, w czasie zamachu stanu, „z własnej inicjatywy zameldował się u d-cy 36 pp i oddał Oddział do dyspozycji Marszałka Piłsudskiego”. Dowodzona przez niego formacja nie wzięła bezpośredniego udziału w walkach. Z dniem 1 listopada 1926 został przeniesiony służbowo na IV kurs doszkolenia oficerów intendentów przy Wyższej Szkole Intendentury w Warszawie. Z dniem 1 października 1927, po ukończeniu kursu, został przeniesiony do kadry oficerów służby intendentury z równoczesnym przydziałem do 10 Okręgowego Szefostwa Intendentury w Przemyślu. Z dniem 31 października 1928 został przeniesiony w stan spoczynku. W 1934, jako major intendent dyplomowany stanu spoczynku pozostawał w ewidencji Powiatowej Komendy Uzupełnień Warszawa Miasto III. Był sekretarzem Polskiego Związku Hodowców Psów Rasowych. Reprezentował związek, jako wydawca pisma „Pies Rasowy i Jego Hodowla w Polsce”. Od lata 1937 był równocześnie organizatorem i prezesem Klubu Buldoga Francuskiego w Polsce.
W czasie kampanii wrześniowej 1939 dostał się do sowieckiej niewoli. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
5 października 2007 minister obrony narodowej Aleksander Szczygło mianował go pośmiertnie na stopień podpułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Ordery i odznaczenia.
W czasie służby w c. i k. Armii otrzymał:

</doc>
<doc id="5182668" url="https://pl.wikipedia.org/wiki?curid=5182668" title="Maria Karczewska">
Maria Karczewska



</doc>
<doc id="5182669" url="https://pl.wikipedia.org/wiki?curid=5182669" title="Nintendo Switch OLED model">
Nintendo Switch OLED model

Nintendo Switch OLED model – najmocniejszy i najnowszy model przenośnej konsoli gier wideo firmy Nintendo wydany 8 października 2021. Jest to ulepszony wariant konsoli Nintendo Switch z m.in. lepszym wyświetlaczem oraz większą ilością pamięci. 
Specyfikacja techniczna.
Model OLED posiada 7-calowy wyświetlacz OLED z wyrazistymi kolorami oraz smuklejszymi ramkami. Wymiary tej konsoli to 102mm x 242mm x 13.9mm (wraz z Joy-Conami) Posiada 64 GB wewnętrznej pamięci, a nie 32 GB jak zwykły model. Model OLED posiada szeroką wbudowaną podstawkę oraz tak jak oryginał obsługuje Joy-Cony. Konsola posiada również wbudowane głośniki. Stacja dokująca konsoli posiada dwa porty USB, port HDMI do podłączenia do telewizora oraz port przewodowej sieci LAN, który nie pojawił się w poprzednich modelach konsoli.

</doc>
<doc id="5182671" url="https://pl.wikipedia.org/wiki?curid=5182671" title="Zofia Chechlińska">
Zofia Chechlińska

Zofia Irena Chechlińska (ur. 21 października 1932 w Poznaniu) – polska muzykolog, profesor nauk humanistycznych.
Życiorys.
Studiowała muzykologię na Uniwersytecie Warszawskim. W 1966 uzyskała stopień doktora nauk humanistycznych w Instytucie Sztuki PAN na podstawie rozprawy "Faktura fortepianowa Chopina". W 1996 habilitowała się na Wydziale Historycznym Uniwersytetu Jagiellońskiego na podstawie dorobku naukowego i rozprawy "Wariacje i technika wariacyjna w twórczości Chopina".
W 2016 otrzymała tytuł profesora nauk humanistycznych.
Od 1969 do 2004 pracowała w Zakładzie Historii Muzyki Instytutu Sztuki PAN w Warszawie, którego w latach 1981–1992 była kierownikiem. Równocześnie w 1989 podjęła pracę w Katedrze, obecnie Instytucie Muzykologii Uniwersytetu Jagiellońskiego. 
Autorka licznych publikacji. Uczestniczyła w wielu konferencjach i kongresach naukowych w Polsce i za granicą. Od 2005 jest redaktorem naczelnym serii "Dzieła Chopina. Wydanie Faksymilowe" wydawanej przez Narodowy Instytut Fryderyka Chopina.
Do jej zainteresowań naukowych należy m.in. twórczość Fryderyka Chopina i polska muzyka XIX wieku. Jest członkiem Związku Kompozytorów Polskich.

</doc>
<doc id="5182674" url="https://pl.wikipedia.org/wiki?curid=5182674" title="Topola czarna w Melsztynie">
Topola czarna w Melsztynie

Topola z Melsztyna – topola czarna, prawdopodobnie najstarszy przedstawiciel gatunku w Polsce. Pomnik przyrody od 1933 (!) roku. Rośnie w miejscowości Melsztyn w gminie Zakliczyn, przy drodze głównej prowadzącej do ruin zamku. Jej wiek szacuje się na ponad 220 lat.
Drzewo zostało około 2010 roku poddane cięciom redukującym zasięg korony. Obecnie (dane na 2020 r.) wysokość melsztyńskiej topoli wynosi 36 m, a obwód pnia w pierśnicy 788 cm. Bez uwzględniania nasypu ziemnego, obwód pierśnicowy wynosiłby 860 cm.

</doc>
<doc id="5182685" url="https://pl.wikipedia.org/wiki?curid=5182685" title="Lipówka (sielsowiet Ciecierki)">
Lipówka (sielsowiet Ciecierki)

Lipówka – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie brasławskim, w sielsowiecie Ciecierki.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Według Powszechnego Spisu Ludności z 1921 roku zamieszkiwały tu 4 osoby, wszystkie były wyznania staroobrzędowego. Jednocześnie wszyscy mieszkańcy zadeklarowali polską przynależność narodową. Był tu 1 budynek mieszkalny. W 1931 w 1 domu zamieszkiwało 5 osób.
Wierni należeli do parafii prawosławnej w Jodach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Jodach.

</doc>
<doc id="5182687" url="https://pl.wikipedia.org/wiki?curid=5182687" title="Topola czarna na warszawskich Bielanach">
Topola czarna na warszawskich Bielanach

Topola czarna na warszawskich Bielanach, tzw. Topola Bielańska – pomnikowa topola czarna w dzielnicy Bielany w Warszawie, uważana za najwyższą spośród rosnących w Polsce. W 2020 r. mierzyła 40,2 m wysokości. Pomnik przyrody od 1997 roku.
Charakterystyka.
Okaz rośnie przy boisku na terenie Niepublicznej Szkoły Podstawowej nr 74 im. bł. Honorata Koźmińskiego przy ul. Smoleńskiego 31. 
Jest to wyniosłe jednopniowe drzewo, posiadające pień o obwodzie 621 cm (w roku 2020). Jego wiek ocenia się na ponad 120 lat.
Według niektórych źródeł przez długi czas z wysokością ok. 45 metrów była najwyższym drzewem liściastym w Polsce. Około 2010 r. uległa jednak obłamaniu wierzchołka. Kilka lat później przy wysokości ok. 42 metrów jej koronę zredukowano o kolejne fragmenty. W 2020 r. topola mierzyła 40,2 metra wysokości

</doc>
<doc id="5182689" url="https://pl.wikipedia.org/wiki?curid=5182689" title="Lisowszczyzna (rejon brasławski)">
Lisowszczyzna (rejon brasławski)

Lisowszczyzna – dawna osada. Tereny, na których leżała, znajdują się obecnie na Białorusi, w obwodzie witebskim, w rejonie brasławskim, w sielsowiecie Ciecierki.
Historia.
W czasach zaborów osada w powiecie dzisieńskim, w guberni wileńskiej Imperium Rosyjskiego.
W latach 1921–1945 osada leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwały 2 osoby.
Wierni należeli do parafii prawosławnej w Jodach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Jodach.

</doc>
<doc id="5182690" url="https://pl.wikipedia.org/wiki?curid=5182690" title="Pomnik Witolda Skórzewskiego w Lasach Czerniejewskich">
Pomnik Witolda Skórzewskiego w Lasach Czerniejewskich

Pomnik Witolda Skórzewskiego – pomnik w formie obelisku z krzyżem, upamiętniający śmierć Witolda Skórzewskiego zlokalizowany w Lasach Czerniejewskich na terenie Nadleśnictwa Czerniejewo i Leśnictwa Linery, około 40 metrów od drogi leśnej z Goranina do Leśniewa (tzw. Trakt Leśniewski) w gminie Czerniejewo.
Opis.
Monument upamiętnia tragiczne wydarzenie, które miało miejsce in situ w 1912, kiedy to na zaproszenie hrabiego Włodzimierza Skórzewskiego przybył tu na polowanie jego młodszy brat, Witold Skórzewski. Zginął on w wyniku nieszczęśliwego wypadku, podczas podawania załadowanej broni przez pomocnika (być może służący potknął się i strzelba trzymana przez niego wypaliła raniąc bok Witolda, który zmarł około pół godziny potem). Fakt śmierci ordynata dóbr czerniejewskich jest zdarzeniem historycznie potwierdzonym, ale same szczegóły i okoliczności postrzału nie są jednoznaczne. Włodzimierz Skórzewski ufundował w miejscu zdarzenia pomnik. Z uwagi na jego śmierć w 1913, o jego wykończenie zadbała żona i bratowa hrabina Maria Skórzewska z Radziwiłłów.
W 2015 pomnik poddano renowacji z inicjatywy Nadleśnictwa Czerniejewo.
Napisy.
Na wszystkich stronach cokołu naniesiono inskrypcje (pisownia oryginalna):
Strona czołowa.
Bratu Witoldowi / który w 48 roku życia swego / zginął na tem miejscu / 1912 Roku 30 Grudnia / o 12 w południa / w skutek nieszczęśliwego / wypadku na polowaniu. / Włodzimierz Hrabia / Drogosław Skórzewski
Zmarł 6 miesięcy po Bracie / 29go czerwca 1913 w Warszawie
Wykończyła ten pomnik podług Jego myśli / i prosi o modlitwę za Dusze Obydwóch / Żona i Bratowa / z Książąt Radziwiłłów / Witoldowa Hrabina Skórzewska
Strona prawa od czoła.
Wszystko ludzkie znika - / ginie / Prysła ziemskich chwil / zawiłość / Myśl już pląsa w tej / krainie. / Gdzie wszechświatło i / wszechmiłość
Strona tylna.
Ach, w sercu mojem są / niebiańskie dźwięki, / Lecz nim ust dojdą łamią się / na dwoje. / Ludzie usłyszą tylko twarde / szczęki, / Ja dniem i nocą słyszę / serce moje.
Strona lewa od czoła.
Może ja zasnął - umarłem już może / Dajcie mi pokój przyjaciele moi, / Próżno mnie wskrzeszać - nic mi nie pomoże / Nikt rany mojej pod niebem nie zgoi / Dajcie mym skrzydłom wybujać z tych cieśni! / Już i tak długo byłem z wami razem. / Wy życia tylko rozbitym obrazem - / We mnie brzmią głosy nieznanych Wam pieśni.

</doc>
<doc id="5182691" url="https://pl.wikipedia.org/wiki?curid=5182691" title="Lisowszczyzna">
Lisowszczyzna



</doc>
<doc id="5182694" url="https://pl.wikipedia.org/wiki?curid=5182694" title="Łabuciowce">
Łabuciowce

Łabuciowce (; ) – wieś na Białorusi, w obwodzie witebskim, w rejonie brasławskim, w sielsowiecie Achremowce.
Historia.
W czasach zaborów wieś włościańska w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Według Powszechnego Spisu Ludności z 1921 roku zamieszkiwały tu 62 osoby, 16 było wyznania rzymskokatolickiego, 45 prawosławnego a 1 staroobrzędowego. Jednocześnie 13 mieszkańców zadeklarowało polską a 49 białoruską przynależność narodową. Było tu 15 budynków mieszkalnych. W 1931 w 15 domach zamieszkiwało 69 osób.
Wierni należeli do parafii rzymskokatolickiej w Borodzieniczach i prawosławnej w Jodach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Jodach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5182695" url="https://pl.wikipedia.org/wiki?curid=5182695" title="Gascontrol Aréna">
Gascontrol Aréna

Gascontrol Aréna – hala widowiskowo-sportowa w Hawierzowie, w Czechach, wykorzystywana głównie w charakterze lodowiska. Została otwarta 13 listopada 1968 roku. Pojemność areny wynosi 5100 widzów. Swoje spotkania w hali rozgrywają hokeiści klubu AZ Heimstaden Havířov.
Budowa hali rozpoczęła się w 1966 roku. Koszt powstania wyniósł 14 mln koron. Otwarcie obiektu miało miejsce 13 listopada 1968 roku, a na inaugurację odbył się mecz 2. ligi hokejowej drużyny gospodarzy, AZ Havířov, z Duklą Hodonín (2:3). W 1978 roku w obiekcie rozegrano 57. Mistrzostwa Europy w podnoszeniu ciężarów. W związku z organizacją tych zawodów do hali dobudowano także mniejszą halę treningową. W 1981 roku obiekt był jedną z aren mistrzostw Europy w koszykówce, a w roku 1991 jedną z aren mistrzostw Europy kobiet w hokeju na lodzie. W 1996 roku hala gościła mistrzostwa Europy w podnoszeniu ciężarów w kategorii Masters, a w 2002 roku mistrzostwa świata w podnoszeniu ciężarów w kategorii juniorek i juniorów. Poza tym obiekt gościł wiele innych imprez sportowych i pozasportowych, w tym koncerty (wystąpili w nim m.in. Elton John, Sepultura i Scooter). Od 2017 roku, w związku z umową sponsorską, hala (dotychczas znana jako Zimní stadion Havířov) nosi nazwę Gascontrol Aréna.

</doc>
<doc id="5182696" url="https://pl.wikipedia.org/wiki?curid=5182696" title="Zimní stadion Havířov">
Zimní stadion Havířov



</doc>
<doc id="5182706" url="https://pl.wikipedia.org/wiki?curid=5182706" title="Ulica Wiejska w Siemianowicach Śląskich">
Ulica Wiejska w Siemianowicach Śląskich

Ulica Wiejska w Siemianowicach Śląskich – ulica w północno-wschodniej części Siemianowic Śląskich o długości około 2060 metrów.
Jest to główna ulica w dzielnicy Przełajka, której początki jako ulicówki sięgają XIV wieku. Przy ulicy Wiejskiej pośród nowych i przebudowanych budynków zachowała się historyczna zabudowa wiejska pochodząca przeważnie z przełomu XIX i XX wieku. Ulica Wiejska jest siedzibą różnego typu działalności gospodarczych, a wzdłuż ulicy kursują również autobusy ZTM-u.
Charakterystyka.
Ulica Wiejska znajduje się w północno-wschodniej części Siemianowic Śląskich i jest główną ulicą w dzielnicy Przełajka. Od strony południowej kieruje się w stronę dzielnicy Bańgów, natomiast w kierunku północnym – Wojkowic. Numeracja domów zaczyna się od strony południowej. Tam też ulica krzyżuje się z ulicami Bańgowską i Brynicką. Droga biegnie południkowo krętą trasą i po zachodniej stronie krzyżuje się łącznie z dziesięcioma ulicami, natomiast po wschodniej z pięcioma. Ulica kończy się na granicy Siemianowic Śląskich i Wojkowic, biegnąc w tym miejscu wzdłuż Brynicy. Kontynuacją drogi jest ulica Maksymiliana Gierymskiego. Łączna długość ulicy wynosi około 2060 metrów.
Ulica Wiejska jest drogą powiatową o klasie drogi zbiorczej (Z). W systemie TERYT widnieje ona pod numerem 24048. Ulica ma przypisany kod pocztowy 41-103. Przy Wiejskiej znajduje się także jedna z siemianowickich przepompowni ścieków.
Wzdłuż ulicy kursują autobusy organizowane na zlecenie Zarządu Transportu Metropolitalnego (ZTM). Zlokalizowane są tutaj cztery przystanki: Przełajka Szkoła, Przełajka Kościół, Przełajka Biblioteka i Przełajka Pętla, przy których zatrzymywało się w połowie listopada 2021 roku 4 linie (w tym jedna nocna i po jednej w kursującej w przeciwnych kierunkach). Linie te łączą bezpośrednio tę część miasta z innymi dzielnicami Siemianowic Śląskich i z Chorzowem, a linia nocna także z Katowicami.
Do systemu REGON w połowie listopada 2021 roku zostało wpisanych łącznie 155 podmiotów zarejestrowanych przy ulicy Wiejskiej. Pośród dalej funkcjonujących swoją siedzibę mają tutaj takie placówki jak m.in.: Stowarzyszenie Chorych na Stwardnienie Rozsiane ich Opiekunów i Przyjaciół – ośrodek „Wichrowe Wzgórze” (ul. Wiejska 2), spółdzielnia, warsztat samochodowy, gospodarstwa rolne, przedsiębiorstwa budowlano-remontowe, piekarnia, gabinety lekarskie, firma przewodowa i inne.
Historia.
Obecna ulica Wiejska jest główną drogą w Przełajce. Sama zaś Przełajka, która powstała jako typowa wiejska ulicówka o wczesnośredniowiecznym rodowodzie, po raz pierwszy wzmiankowana jest w dokumencie księcia bytomsko-kozielskiego Siemowita z 25 maja 1313 roku, w którym przekazywał Przełajkę swojemu rycerzowi – Przecławowi Dudkowi.
Z 1738 roku pochodzi najstarszy krzyż przydrożny położony na terenie Siemianowic Śląskich – znajduje się on przy ulicy Wiejskiej. Według przekazów właściciela posesji, na której ten krzyż się znajduje, został on postawiony w miejscu pochowania zmarłych w trakcie przemarszu żołnierzy, a w trakcie remontu ulicy, kiedy zdjęto nawierzchnię jezdni, można było zobaczyć ich szczątki.
Wzdłuż ulicy Wiejskiej zachowała się nieliczna zabudowa rolnicza w postaci ceglanych domów z drewnianymi altanami, powstałych na przełomie XIX i XX wieku. Jeszcze pod koniec XX wieku była to dominująca zabudowa Przełajki. Z biegiem czasu domy te były wyburzane pod nową zabudowę bądź przebudowane, a nieliczne drewniane domy zostały rozebrane.
W latach 1943–1944 powiększono kaplicę na rogu dzisiejszych ulic: Wiejskiej i Żniwnej, przy której najpierw sporadycznie, a potem regularnie odprawiano msze święte. Poświęcenie pobliskiego kościoła Wniebowzięcia Najświętszej Maryi Panny nastąpiło we wrześniu 1951 roku. Jeszcze w tym samym roku Przełajka wraz z obecną ulicą Wiejską została włączona do Siemianowic Śląskich. W czasach Polski Ludowej ulica nosiła już swoją obecną nazwę.
25 maja 2013 roku, w 700-letnią rocznicę pierwszej wzmianki o Przełajce, zorganizowano uroczyste obchody, w ramach których m.in. odbył się pochód wzdłuż ulicy Wiejskiej do ośrodka „Wichrowe Wzgórze”, przy którym odbył się festyn oraz okazjonalny mecz piłki nożnej.
W połowie kwietnia 2021 roku ruszyły prace przy budowie i modernizacji kanalizacji deszczowej w ciągu ulicy Wiejskiej, będące częścią projektu modernizacji kanalizacji deszczowej na terenie Siemianowic Śląskich, którego całkowita wartość wynosi około 28 mln złotych. 17 czerwca tego samego roku doszło do zawalenia się części obiektu mieszkalno-magazynowego położonego przy ulicy Wiejskiej. Zawalony budynek został przeszukany pod kątem obecności osób. W późniejszym czasie został ściągnięty sprzęt celem wyburzenia części budynku grożącego zawaleniem. W akcji brało udział łącznie 35 ratowników z 15 zastępów Państwowej Straży Pożarnej.
Obiekty historyczne.
Przy ulicy Wiejskiej znajdują się następujące historyczne i zabytkowe obiekty, wpisane do gminnej ewidencji zabytków:

</doc>
<doc id="5182714" url="https://pl.wikipedia.org/wiki?curid=5182714" title="Mistrzostwa Świata w Boksie 2021">
Mistrzostwa Świata w Boksie 2021

21. Mistrzostwa Świata w Boksie – mistrzostwa świata w boksie, które odbyły się w dniach 25 października – 6 listopada 2021 roku w Belgradzie w Serbii.

</doc>
<doc id="5182715" url="https://pl.wikipedia.org/wiki?curid=5182715" title="Kuźnia Bochumska">
Kuźnia Bochumska

Kuźnia Bochumska – kompleks budynków przy byłej Klosterstraße w Bochum, który na początku XX w. stanowił centrum działalności polskiej (czyli “kuźnię polskiej kadry”) w Zagłębiu Ruhry i w Niemczech, z ponad 30 organizacjami i instytucjami polskimi. W jej otoczeniu ukształtowały się elity polskiej emigracji w Niemczech.

</doc>
<doc id="5182716" url="https://pl.wikipedia.org/wiki?curid=5182716" title="Ewa Juszkiewicz">
Ewa Juszkiewicz

Ewa Juszkiewicz (ur. 1984 w Gdańsku) – polska malarka, absolwentka studiów magisterskich Akademii Sztuk Pięknych w Gdańsku (dyplom w pracowni prof. Macieja Świeszewskiego), absolwentka studiów doktoranckich Akademii Sztuk Pięknych w Krakowie.
Charakterystyczne dla twórczości Ewy Juszkiewicz są surrealistyczne kobiece portrety inspirowane sztuką dawną, przy czym w miejscu twarzy umieszcza zwoje materiału, bukiety kwiatów, muszle lub inne formy przyrodnicze.
W 2009 r. została laureatką nagrody specjalnej konkursu Artystyczna Podróż Hestii. 
W 2014 r. została uwzględniona w książce "100 Painters of Tomorrow", typującej najbardziej obiecujących młodych malarzy świata. W 2018 r. znalazła się w rankingu Kompas Młodej Sztuki tworzonym przez liczne galerie sztuki współczesnej i redakcję "Rzeczpospolitej".
14 października 2021 r. na aukcji Sotheby's Contemporary Art Evening Auction jej obraz "Maria (After Johannes Cornelisz Verspronck)" (2013 r.) wyceniany na ok. 40 tys. funtów sprzedano za 352 800 funtów. 16 października na aukcji w Christie's jej obraz "Grove" (2014 r.) wyceniany na ok. 30 tys. funtów został sprzedany za 437 tys. funtów. 17 listopada 2021 r. jej obraz "Girl in Blue" (2013 r.) wyceniany na 80-120 tys.dolarów został sprzedany za 730 800 dolarów. 10 maja 2022 r. obraz "Portrait of a Lady (After Louis Leopold Boilly)" wyceniany na 200-300 tys. dolarów został sprzedany na aukcji Christie's w Rockefeller Center w Nowym Jorku za kwotę 1 560 000 dolarów. Dochód ze sprzedaży dzieła wsparło działania statutowe Muzeum POLIN.

</doc>
<doc id="5182717" url="https://pl.wikipedia.org/wiki?curid=5182717" title="Lejb Goldin">
Lejb Goldin

Lejb (Lejbł) Goldin (ur. w 1906 w Warszawie, zm. w 1942 w obozie zagłady w Treblince) – polsko-żydowski dziennikarz, pisarz i tłumacz tworzący w języku jidysz.
Życiorys.
Urodził się w Warszawie. Pochodził z biednej rodziny żydowskiej i już w młodości związał się z żydowskim młodzieżowym ruchem robotniczym. W latach 1922–1932 należał do ruchu komunistycznego, zaś następnie był trocksitą. Od 1936 roku był członkiem Bundu i w ramach aktywności partyjnej organizował między innymi działalność kulturalną w Stowarzyszeniu Żydowskich Pomocników Handlowych. Jako dziennikarz związany był z prasą lewicową. Publikował głównie eseistykę i krytykę literacką. Goldin zajmował się także tłumaczeniami literatury światowej na język jidysz. 
Po wybuchu II wojny światowej znalazł się w utworzonym przez niemieckie władze okupacyjne – getcie warszawskim. Na potrzeby podziemnego archiwum getta warszawskiego tworzonego przez grupę Oneg Szabat, Lejb Goldin napisał esej pt. "Kronik fun a mesles" (j. pol.; "Kronika jednej doby") opisujący los głodnego intelektualisty w getcie. W okresie okupacji Goldin współpracował także z podziemną prasą bundnowską
Ze względu na esej, którego był autorem niekiedy podaje się, że Goldin zmarł z głodu w getcie, jednak bardziej prawdopodobne jest, iż w trakcie wielkiej akcji deportacyjnej w getcie warszawskim latem 1942 roku został wywieziony do obou zagłady w Treblince i tam zamordowany.
Upamiętnienie.
W filmie dokumentalnym pt. "Kto napisze naszą historię" w reż. Roberty Grossman z 2018 roku w postać Lejba Goldina wcielił się Bartłomiej Kotschedoff. 
Bożena Umińska-Keff poświęciła mu wiersz pt. "Nie jest gotowy" z tomu "Opiekun".

</doc>
<doc id="5182720" url="https://pl.wikipedia.org/wiki?curid=5182720" title="Age of Empires 4">
Age of Empires 4



</doc>
<doc id="5182725" url="https://pl.wikipedia.org/wiki?curid=5182725" title="Voyage (album Abby)">
Voyage (album Abby)

Voyage – dziewiąty album studyjny szwedzkiego zespołu ABBA, wydany 5 listopada 2021 roku przez wytwórnie Polar i Universal. Płyta zawiera 10 nagrań, wszystkie zostały napisane i skomponowane przez dwóch członków grupy: Benny’ego Anderssona oraz Björna Ulvaeusa.
Datę wydania albumu ogłoszono 2 września 2021 roku wraz z wydaniem promującego go singla „I Still Have Faith in You” / „Don’t Shut Me Down”. Drugi singel, „Just a Notion” został wydany 22 października 2021 roku na dwa tygodnie przed publikacją całej płyty. Trzeci singel, „Little Things” ma zostać wydany 3 grudnia 2021 roku. W 2022 roku od 27 maja do 4 grudnia na terenie londyńskiego kompleksu Queen Elizabeth Olympic Park (który na ten okres przyjmie nazwę ABBA Arena) w ramach projektu ABBA Voyage zespół da serię wirtualnych koncertów z wykorzystaniem utworzonych za pomocą technologii motion capture avatarów (tzw. „ABBAtarów”).
Album po wydaniu zadebiutował na 1. miejscach list sprzedaży w Australii, Austrii, Belgii, Czechach, Danii, Francji, Holandii, Islandii, Niemczech, Nowej Zelandii, Norwegii, Szwajcarii, Szwecji oraz Wielkiej Brytanii. W swoim debiutanckim tygodniu płyta zajęła także 2. miejsce na amerykańskiej liście sprzedaży Billboard 200, stając się najwyżej kiedykolwiek notowanym albumem kwartetu w Stanach Zjednoczonych.
W Polsce nagrania uzyskały status złotej płyty.
Historia powstawania.
Ostatnim albumem studyjnym grupy do czasu zawieszenia jego działalności był wydany 30 listopada 1981 roku album "The Visitors". 19 listopada 1982 kwartet wystąpił po raz ostatni w pełnym składzie podczas szwedzkiego programu Nöjesmaskinen. 11 grudnia pojawili się na scenie w studiu telewizyjnym talk-show The Late, Late Breakfast Show w Sztokholmie. Po 1982 muzycy pracowali już wyłącznie nad własnymi projektami – Fältskog i Lyngstad rozpoczęły kariery solowe, zaś Ulvaeus i Andersson napisali utwory między innymi do musicalu "Chess" (obok Tima Rice’a byli współautorami wydanego na singlu w trakcie promocju musicalu utworu „One Night in Bangkok” Murraya Heada). W międzyczasie, przez kolejne lata sukcesywnie pojawiały się kolejne albumy kompilacyjne grupy (w tym wydane w 1992 roku ""). W 2000 roku odrzucili ofertę 1 mld dol. za zagranie światowej trasy koncertowej, która miałaby obejmować 100 koncertów. W 2004 członkowie zespołu zagrali epizodyczne role w minifilmie pt. "Our Last Video Ever", który premierowo pokazano w trakcie półfinału 49. Konkursu Piosenki Eurowizji, a zarazem 30 lat po zwycięstwie zespołu w finale konkursu. Rok później członkowie grupy uczestniczyli w uroczystej premierze musicalu "Mamma Mia!" w Sztokholmie, pierwszy raz od lat pojawiając się publicznie razem. 4 lipca 2008 wszyscy czworo uczestniczyli w szwedzkiej premierze amerykańskiego filmu opartego na fabule spektaklu.
27 kwietnia 2018 muzycy ogłosili reaktywację zespołu i zapowiedzieli wydanie nowych piosenek. Później poinformowali, że wyruszą także w wirtualną trasę koncertową.
Nagranie „Just a Notion” opublikowane 22 października 2021 roku jako drugi singel promujący album pojawiło się w wersji demo w składance „ABBA Undeleted” na wydanym w 1994 roku box secie "Thank You for the Music". Część wokalna do tego utworu została nagrana już w 1978 roku podczas prac nad płytą "Voulez-Vous", na nowo zostały za to nagrane partie instrumentalne.

</doc>
<doc id="5182734" url="https://pl.wikipedia.org/wiki?curid=5182734" title="Józef Piechowski">
Józef Piechowski

Józef Piechowski herbu Leliwa – komornik litewski w 1769 roku, szambelan królewski w latach 1775-1791.
Poseł na sejm 1778 roku z województwa inflanckiego.

</doc>
<doc id="5182735" url="https://pl.wikipedia.org/wiki?curid=5182735" title="Ján Čado">
Ján Čado

Ján Čado (ur. 7 maja 1963 w Trzcianie) – słowacki lekkoatleta, trójskoczek i skoczek w dal, medalista halowych mistrzostw Europy. Podczas swojej kariery reprezentował Czechosłowację.
Kariera sportowa.
Zajął 4. miejsce w trójskoku na halowych mistrzostwach Europy w 1983 w Budapeszcie i 6. miejsce w tej konkurencji na mistrzostwach świata w 1983 w Helsinkach. Na halowych mistrzostwach Europy w 1984 w Göteborgu zajął ponownie 4. miejsce w trójskoku, a także 10. miejsce w skoku w dal.
Nie wziął udziału w igrzyskach olimpijskich w 1984 w Los Angeles z powodu ich bojkotu przez Czechosłowację. Wystąpił w zawodach Przyjaźń-84, zorganizowanych w Moskwie dla lekkoatletów z państw bojkotujących igrzyska olimpijskie. Zajął 7. miejsce w trójskoku. Zajął 5. miejsce w trójskoku i 9. miejsce w skoku w dal na światowych igrzyskach halowych w 1985 w Paryżu.
Zdobył srebrny medal w trójskoku na halowych mistrzostwach Europy w 1985 w Pireusie, przegrywając tylko z Christo Markowem z Bułgarii, a wyprzedzając Volkera Maia z Niemieckiej Republiki Demokratycznej. Na kolejnych halowych mistrzostwach Europy w 1986 w Madrycie zajął w tej konkurencji 4. miejsce. Odpadł w kwalifikacjach trójskoku na mistrzostwach Europy w 1985 w Stuttgarcie. Na halowych mistrzostwach Europy w 1987 w Liévin zajął po raz kolejny 4, miejsce w trójskoku, a na halowych mistrzostwach świata w 1987 w Indianapolis 10. miejsce w tej konkurencji.
Po mistrzostwach w Indianapolis pozostał w Stanach Zjednoczonych. Studiował tam w North Central Coillege, który ukończył w 1993. Po przemianach politycznych w Czechosłowacji nadal startował dla tego kraju mieszkając w Stanach Zjednoczonych. Odpadł w kwalifikacjach trójskoku na halowych mistrzostwach świata w 1991 w Sewilli i na mistrzostwach świata w 1991 w Tokio.
Był mistrzem Czechosłowacji w trójskoku w 1986, wicemistrzem w tej konkurencji w 1985 oraz brązowym medalistą w latach 1982–1984.
26 maja 1984 w Bratysławie ustanowił rekord Czechosłowacji w trójskoku wynikiem 17,34 m. Wynik Čado w hali (17,23 m, uzyskany 2 marca 1985 w Pireusie) jest do tej pory (listopad 2021) halowym rekordem Czech.
Pozostałe rekordy życiowe Čado:

</doc>
<doc id="5182739" url="https://pl.wikipedia.org/wiki?curid=5182739" title="Magdalis carbonaria">
Magdalis carbonaria

Magdalis carbonaria – gatunek chrząszcza z rodziny ryjkowcowatych. Zamieszkuje palearktyczną Eurazję od Europy Zachodniej po Syberię. Jest fitofagiem brzozy brodawkowatej.
Taksonomia.
Gatunek ten opisany został po raz pierwszy w 1758 roku przez Karola Linneusza pod nazwą "Curculio carbonaria". Epitet gatunkowy pochodzi z łaciny i oznacza „węglowa”, nawiązując do ubarwienia zwierzęcia.
Morfologia.
Chrząszcz o ciele długości od 3 do 6 mm. Ubarwienie ma czarne z lekkim połyskiem, tylko trzonek i biczyk czułków, a rzadziej też stopy mają odcień brunatnoczarny. U samca głowa jest stożkowata, a ryjek niewiele od niej dłuższy, w nasadowej części matowy, a w wierzchołkowej szerszy i nieco połyskujący. Głowa samicy jest szersza, a ryjek znacznie od niej dłuższy, słabo błyszczący, lekko rozszerzony ku wierzchołkowi. Przedplecze jest szersze niż dłuższe, o lekko błyszczącej, gęsto i grubo punktowanej powierzchni. Boki przedplecza są zaokrąglone, w przedniej części zaopatrzone w grupę ostrych ziarenek. Tylne kąty są ostre, silnie odgięte na zewnątrz. Tarczka jest dość duża, w przedniej części pochylona w dół, w tylnej leżąca na poziomie pokryw. Pokrywy są szersze od nasady przedplecza. Rzędy są silnie wgłębione i na całej długości równej szerokości, zaś międzyrzędy są bardzo wąskie, silnie wypukłe, pokryte drobną i łuskowatą rzeźbą, niepunktowane. Odnóża przedniej pary stykają się biodrami i mają wyraźne wcięcia w nasadowych odcinkach krawędzi wewnętrznych goleni. Uda wszystkich par mają ząbki, szczególnie duże na parze przedniej.
Ekologia i występowanie.
Zarówno larwy, jak i postacie dorosłe są fitofagami brzozy brodawkowatej. Owady dorosłe żerują od maja do czerwca na liściach rośliny żywicielskiej (foliofagi). Larwy są saproksylofagiczne. Żerują w górnych, martwych lub obumierających gałęziach o średnicy 2–10 cm, w których drążą pod korą wężykowate korytarze o długości od 5 do 6 cm.
Parazytoidami tego wałczyka są "Spathius curvicaudis", "Spathius erythrocephalus" i "Spathius rubidus", błonkówki z rodziny męczelkowatych.
Gatunek palearktyczny, znany z Wielkiej Brytanii, Francji, Belgii, Holandii, Niemiec, Włoch, Danii, Szwecji, Norwegii, Finlandii, Estonii, Łotwy, Litwy, Polski, Czech, Słowacji, Węgier, Rumunii oraz europejskiej i syberyjskiej części Rosji.

</doc>
<doc id="5182740" url="https://pl.wikipedia.org/wiki?curid=5182740" title="Mistrzostwa Świata w Piłce Nożnej 2022 (eliminacje strefy UEFA)/Baraże">
Mistrzostwa Świata w Piłce Nożnej 2022 (eliminacje strefy UEFA)/Baraże

Baraże do Mistrzostw Świata w Piłce Nożnej 2022 w strefie UEFA rozegrane były systemem pucharowym. Brało w nich udział osiem najlepszych drużyn z drugich miejsc grupowych fazy zasadniczej. Drużyny zajmujące drugie miejsca w swoich grupach miały odliczone punkty zdobyte w meczach z drużynami z ostatnich miejsc w swoich grupach. 
W barażach o mundial grało dziesięć drużyn z drugich miejsc oraz dwaj zwycięzcy grup Ligi Narodów 2020/2021, którzy nie awansowali do turnieju bezpośrednio z pierwszego miejsca w grupie. Baraże rozgrywane były systemem pucharowym. Sześć drużyn, które uzyskały najlepsze wyniki w eliminacjach było rozstawionych, przy czym kolejność rozstawienia w drabince pucharowej była losowa, zaś w wynikach reprezentacji z grup z udziałem 6 drużyn pomijane były wyniki meczów przeciwko drużynom z ostatniego miejsca w grupie. Do nich zostały dolosowane pozostałe zespoły z dwunastki. W ten sposób wyznaczone zostały pary pierwszej rundy oraz możliwe pary drugiej rundy. W każdej rundzie o zwycięstwie decydował tylko jeden mecz. W pierwszej rundzie był on rozegrany na terenie drużyny rozstawionej, a w drugiej rundzie miejsca spotkań zostały wylosowane. Losowanie baraży odbyło się 26 listopada 2021 roku.
Tak więc w wyniku rozstawienia i losowań powstały trzy grupy po cztery zespoły tworzące trzy ścieżki dojścia do turnieju finałowego w Katarze. W każdej grupie odbywały się dwa mecze półfinałowe (pierwszej rundy) i jeden mecz finałowy (drugiej rundy). Mecze półfinałowe odbyły się 24-25 marca, a mecze finałowe 28-29 marca 2022 roku (z powodu inwazji Rosji na Ukrainę mecze barażowe z udziałem kadry narodowej Ukrainy odbyły się dopiero w czerwcu).
Ścieżka A.
Drabinka.
&lt;section begin=Bracket A /&gt;&lt;section end=Bracket A /&gt;
Ścieżka B.
Po rosyjskiej inwazji na Ukrainę, 24 lutego reprezentacje Czech, Polski i Szwecji ogłosiły niechęć do rozgrywania jakichkolwiek meczów na terytorium Federacji Rosyjskiej. Następnego dnia Komitet Wykonawczy UEFA zawiesił rozgrywanie meczów w Rosji, chociaż decyzja ta nie dotyczy kwalifikacji do Mistrzostw Świata, które podlegają jurysdykcji FIFA. 26 lutego Polska i Szwecja ogłosiły odmowę rozgrywania jakichkolwiek meczów z Rosją, niezależnie od lokalizacji. Dzień później Czechy również ogłosiły, że odmówią gry z Rosją. Tego samego dnia FIFA ogłosiła, że Rosja musi rywalizować pod nazwą „Rosyjska Unia Futbolu” (RFU), bez swojej flagi i hymnu i musi rozgrywać swoje „domowe” mecze na neutralnym terytorium bez widzów. FIFA ogłosiła również, że będzie kontynuować przegląd sytuacji w celu ustalenia wszelkich dodatkowych środków lub sankcji, w tym potencjalnego wykluczenia z rozgrywek. Po ogłoszeniu prezesi Szwedzkiego Związku Piłki Nożnej Karl-Erik Nilsson oraz PZPN Cezary Kulesza podtrzymali wcześniejszą decyzję, by nie rozgrywać meczu z rosyjską drużyną. 28 lutego FIFA i UEFA zawiesiły rosyjskie kluby i reprezentacje we wszystkich rozgrywkach. 9 marca FIFA zdecydowała o przyznaniu walkoweru na korzyść reprezentacji Polski.
Drabinka.
&lt;section begin=Bracket B /&gt;&lt;section end=Bracket B /&gt;
Ścieżka C.
Drabinka.
&lt;section begin=Bracket C /&gt;&lt;section end=Bracket C /&gt;

</doc>
<doc id="5182741" url="https://pl.wikipedia.org/wiki?curid=5182741" title="Antrona">
Antrona



</doc>
<doc id="5182743" url="https://pl.wikipedia.org/wiki?curid=5182743" title="Dominik Raschner">
Dominik Raschner

Dominik Raschner (ur. 23 sierpnia 1994 w Mils) – austriacki narciarz alpejski, srebrny medalista mistrzostw świata.
Kariera.
Po raz pierwszy na arenie międzynarodowej pojawił się 1 grudnia 2009 roku w zawodach juniorskich na trasach Mölltaler Gletscher we Flattach, gdzie zajął 61. miejsce w slalomie. W 2014 roku wystartował na mistrzostwach świata juniorów w Jasnej, gdzie zajął 14. miejsce w gigancie, a slalomu nie ukończył. Podczas rozgrywanych rok później mistrzostw świata juniorów w Hafjell zajął 21. miejsce w gigancie, a rywalizacji w slalomie ponownie nie ukończył.
W zawodach Pucharu Świata zadebiutował 22 grudnia 2015 roku w Madonna di Campiglio, gdzie nie zakwalifikował się do pierwszego przejazdu w slalomie. Pierwsze pucharowe punkty wywalczył 8 grudnia 2019 roku w Beaver Creek, zajmując 28. miejsce w gigancie. Pierwszy raz na podium zawodów pucharowych stanął 14 listopada 2021 roku w Lech, kończąc rywalizację w slalomie równoległym na drugiej pozycji. Rozdzielił tam swego rodaka - Christiana Hirschbühla i Atle Lie McGratha z Norwegii. W sezonie 2021/2022 zajął drugie miejsce w klasyfikacji PAR.
Podczas mistrzostw świata w Courchevel/Méribel w 2023 roku zdobył srebrny medal w gigancie równoległym. Uplasował się tam za Niemcem Alexandrem Schmidem a przed Norwegiem Timonem Hauganem.

</doc>
<doc id="5182744" url="https://pl.wikipedia.org/wiki?curid=5182744" title="Jan Jezierski">
Jan Jezierski



</doc>
<doc id="5182746" url="https://pl.wikipedia.org/wiki?curid=5182746" title="Walenty Wójcik">
Walenty Wójcik



</doc>
<doc id="5182749" url="https://pl.wikipedia.org/wiki?curid=5182749" title="Mateusz Lubowidzki">
Mateusz Lubowidzki



</doc>
<doc id="5182752" url="https://pl.wikipedia.org/wiki?curid=5182752" title="José Luis Carreira">
José Luis Carreira

José Luis Carreira Vázquez (ur. 30 marca 1962 w Madrycie) – hiszpański lekkoatleta, średniodystansowiec, medalista halowych mistrzostw Europy.
Kariera sportowa.
Odpadł w półfinale biegu na 800 metrów na mistrzostwach Europy juniorów w 1981 w Utrechcie.
Zdobył brązowy medal w biegu na 1500 metrów na halowych mistrzostwach Europy w 1985 w Pireusie, przegrywając jedynie ze swym rodakiem José Luisem Gonzálezem i Marcusem O’Sullivanem z Irlandii. Na kolejnych halowych mistrzostwach Europy w 1986 w Madrycie zdobył srebrny medal w tej konkurencji, ponownie za Gonzálezem, a przez Hanem Kulkerem z Holandii.
Zwyciężył w biegu na 1500 metrów na mistrzostwach ibero-amerykańskich w 1986 w Hawanie. Zajął 9. miejsce w tej konkurencji na mistrzostwach Europy w 1985 w Stuttgarcie.
Zajął 7. miejsce w biegu na 3000 metrów na halowych mistrzostwach świata w 1989 w Budapeszcie, a także 3. miejsce w biegu na 5000 metrów w zawodach pucharu świata w 1989 w Barcelonie.
Był mistrzem Hiszpanii w biegu na 5000 metrów w 1989, a także halowym mistrzem swego kraju w biegu na 1500 metrów w 1985 i 1986.
Rekordy życiowe Carreiry:

</doc>
<doc id="5182755" url="https://pl.wikipedia.org/wiki?curid=5182755" title="Osice (polana)">
Osice (polana)

Osice – polana w Pieninach Czorsztyńskich. Należy do wsi Sromowce Wyżne w województwie małopolskim, w powiecie nowotarskim, w gminie Czorsztyn. Znajduje się na zachodnim, opadających do doliny Strasznego Potoku stoku grzbiecie łączącym Macelową Górę z Cyrlową Skałką. Położona jest na wysokości około 600–640 m. Polana znajduje się na obszarze Pienińskiego Parku Narodowego. Dzięki specyficznym warunkom glebowym, klimatycznym i geograficznym łąki i polany Pienińskiego Parku Narodowego są siedliskiem bardzo bogatym gatunkowo.
Niżej, na tych samych zboczach Macelowej Góry znajduje się polana Żłobina.

</doc>
<doc id="5182759" url="https://pl.wikipedia.org/wiki?curid=5182759" title="Psice (polana)">
Psice (polana)



</doc>
<doc id="5182764" url="https://pl.wikipedia.org/wiki?curid=5182764" title="Giovanni Mpetshi Perricard">
Giovanni Mpetshi Perricard

Giovanni Mpetshi Perricard (ur. 8 lipca 2003 w Lyonie) – francuski tenisista, zwycięzca juniorskiego French Open 2021 w grze podwójnej.
Kariera tenisowa.
W karierze zwyciężył w jednym singlowym oraz dwóch deblowych turniejach rangi ITF.
W 2021 roku, startując w parze z Arthurem FIlsem zwyciężył w juniorskim French Open w grze podwójnej, pokonując w finale Martina Katza oraz Hermana Samofałowa 7:5, 6:2. 
W rankingu gry pojedynczej najwyżej był na 598. miejscu (15 listopada 2021), a w klasyfikacji gry podwójnej na 658. pozycji (8 listopada 2021).

</doc>
<doc id="5182806" url="https://pl.wikipedia.org/wiki?curid=5182806" title="Izgrąd">
Izgrąd

Izgrąd, Izgrond, Izgrund – polana w Pieninach Czorsztyńskich. Znajduje się u ich południowych podnóży, na prawych zboczach Strasznego Potoku. Nazwa jest bardzo stara, pochodzi z języka niemieckiego. Na Spiszu w średniowieczu liczni byli osadnicy niemieccy. Polana była polem ornym, jednak nie jest już uprawiana i jest pastwiskiem. Należy do wsi Sromowce Wyżne w województwie małopolskim, w powiecie nowotarskim, w gminie Czorsztyn. Położona jest na wysokości około 560–605 m i znajduje się na obszarze Pienińskiego Parku Narodowego.
W latach 1987–1988 na polanie Izgrąd znaleziono bardzo rzadki, w Polsce wymierający gatunek porostu przylepnika brodawkowatego "Melanelixia subargentifera", zagrożone wyginięciem porosty wnętrznik zwyczajny "Endocarpon pusillum", mąkla tarniowa "Evernia prunastri", ochrost niepozorny "Ochrolechia arborea", obrost sinawy "Physcia aipolia", soreniec opylony "Physconia distorta" i rzadką garbatkę nabrzmiewającą "Toninia tumidula".
Izgrąd znajduje się w granicach wsi Sromowce Wyżne w województwie małopolskim, w powiecie nowotarskim, w gminie Czorsztyn.

</doc>
<doc id="5182816" url="https://pl.wikipedia.org/wiki?curid=5182816" title="Izgrond">
Izgrond



</doc>
<doc id="5182817" url="https://pl.wikipedia.org/wiki?curid=5182817" title="Safo Marko">
Safo Marko

Safo Marko też jako: Safije Çelo (ur. 28 marca 1925 w Salonikach, zm. 26 sierpnia 2012 w Tiranie) – albańska malarka i graficzka, matka Jamarbera Marko.
Życiorys.
Była córką urzędnika państwowego Shefqeta Çelo i jego żony Shazije. Otrzymała muzułmańskie imię Safije, które zmieniła po ślubie na Safo. Kształciła się w Instytucie dla Dziewcząt Nëna Mbretëreshë w Tiranie. W tym czasie rozwijała swój talent plastyczny pod kierunkiem rzeźbiarki Kristiny Hoshi. Nauki nie ukończyła, po śmierci ojca w roku 1942 przyłączyła się do jednego z oddziałów Armii Narodowo-Wyzwoleńczej. Po zakończeniu wojny, w 1945 podjęła pracę spikerki w Radiu Tirana, a jednocześnie malowała plakaty, prezentowane w czasie świąt państwowych. Była także ilustratorką czasopism dziecięcych ("Fatosi", "Pionieri") i książek dla dzieci. Początkowo jej prace powstawały w domu, na zlecenie. Po uzyskaniu etatu w wydawnictwie państwowym “Naim Frashëri”, zajęła się projektowaniem okładek do książek. Jej dziełem było ponad tysiąc projektów okładek. W wydawnictwie pracowała do momentu przejścia na emeryturę. W 1957 została przyjęta do Ligi Pisarzy i Artystów Albanii. Zmarła po długiej chorobie w 2012, została pochowana na cmentarzu Sharre w Tiranie.
Twórczość.
Po raz pierwszy zaprezentowała publicznie swoje obrazy w ramach wystawy zbiorowej artystów albańskich w roku 1956. Pierwszą wystawę indywidualną prac Marko otwarto w roku 1962 w Klubie Pisarzy i Artystów w Tiranie. Większość jej dzieł stanowią portrety - malowała robotników, postacie historyczne, ale także osoby z kierownictwa Albańskiej Partii Pracy (Nexhmije Hoxha, Mehmet Shehu). Kolekcję 20 prac Safo Marko zgromadziła Narodowa Galeria Sztuki w Tiranie, większość jej prac znajduje się w zbiorach prywatnych. W 1965 otrzymała nagrodę państwową za plakat upamiętniający 20 rocznicę powstania Sigurimi. W 2008 w Galerii Zenit otwarto największą wystawę prac malarki, prezentowano na niej 40 płócien.
Życie prywatne.
Była żoną pisarza Petro Marko, prześladowanego przez władze komunistyczne. Miała dwoje dzieci - córkę Aranitę oraz syna Jamarbera (zm. 2010), który w roku 1975 został uwięziony i skazany za "uprawianie propagandy kontrrewolucyjnej". W opinii Maksa Velo Safo Marko była tajną współpracowniczką Sigurimi o pseudonimie Sh i donosiła na osoby ze środowisk twórczych, przyczyniając się do ich skazania.

</doc>
<doc id="5182870" url="https://pl.wikipedia.org/wiki?curid=5182870" title="Andrzej Ruraż-Lipiński">
Andrzej Ruraż-Lipiński

Andrzej Cezary Ruraż-Lipiński (ur. 14 lipca 1943 w Warszawie) – polski urzędnik państwowy, polityk, inżynier chemik i farmaceuta, w latach 2000–2001 wiceminister środowiska i Główny Inspektor Ochrony Środowiska.
Życiorys.
Uczestniczył w wydarzeniach października 1956, został podczas nich pobity przez milicjantów. Ukończył Liceum Ogólnokształcące pw. św. Augustyna, a następnie inżynierię chemiczną na Politechnice Warszawskiej. Pracował jako farmaceuta w instytucie naukowym oraz w centralnej administracji państwowej, zajmując się nadzorem nad przemysłem rafineryjnym i ceramicznym. Po 1989 zajął się publicystyką polityczno-społeczną.
Po 1989 działał w Zjednoczeniu Chrześcijańsko-Narodowym oraz w Chrześcijańskiej Demokracji III RP (zasiadał we władzach drugiej partii). Od 14 kwietnia 2000 do 2001 pełnił funkcję wiceministra środowiska i Głównego Inspektora Ochrony Środowiska. Odwołany ze stanowiska 21 maja 2001. W 2005 kandydował do Sejmu z listy Domu Ojczystego.

</doc>
<doc id="5182871" url="https://pl.wikipedia.org/wiki?curid=5182871" title="Barreiros (Viseu)">
Barreiros (Viseu)

Barreiros – parafia "(freguesia)" w gminie Viseu, w Portugalii. Według danych na rok 2021 parafię zamieszkiwało 1395 osób, a gęstość zaludnienia wyniosła 39,64 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5182876" url="https://pl.wikipedia.org/wiki?curid=5182876" title="Hořesedly">
Hořesedly

Hořesedly – wieś i gmina w Czechach, w powiecie Rakovník, w kraju środkowoczeskim. Według danych z dnia 1 stycznia 2021 liczyła 425 mieszkańców.

</doc>
<doc id="5182880" url="https://pl.wikipedia.org/wiki?curid=5182880" title="Boa Aldeia">
Boa Aldeia

Boa Aldeia – parafia "(freguesia)" w gminie Viseu, w Portugalii. Według danych na rok 2011 parafię zamieszkiwało 518 osób, a gęstość zaludnienia wyniosła 239,3 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5182893" url="https://pl.wikipedia.org/wiki?curid=5182893" title="Ołeh Starynski">
Ołeh Starynski

Ołeh Mychajłowycz Starynski, ukr. Олег Михайлович Старинський (ur. 28 listopada 1985 w Kijowie) – ukraiński trener piłkarski.
Kariera trenerska.
Wychowanek piłki nożnej w Białej Cerkwi, jako napastnik grał w miejscowym klubie juniorskim "Kameniar". Po uzyskaniu wyższego wykształcenia na Ukrainie i dyplomu trenerskiego UEFA w Centrum Licencjonowania FFU, młody trener rozpoczął pracę z dziećmi w Szkole Sportowej Arsenału Biała Cerkiew. Od 2012 roku przebywał w Malezji, gdzie pracował jako trener w miejscowej akademii dziecięcej "Gol". Latem 2015 został zaproszony do sztabu szkoleniowego reprezentacji Malezji U-16, gdzie pomagał miejscowym trenerom. W następnym roku przeniósł się do juniorskiej reprezentacji Kambodży U-19. 1 października 2016 został mianowany na stanowisko głównego trenera Phnom Penh Crown FC. Na początku 2018 został dyrektorem technicznym w malezyjskim Destiny FDC. W następnym roku wrócił do Ukrainy, gdzie potem pracował jako wideo-analityk w klubie Szachtar Donieck. W listopadzie 2020 ponownie stał na czele Phnom Penh Crown FC, z którym zdobył mistrzostwo Kambodży w 2021.

</doc>
<doc id="5182894" url="https://pl.wikipedia.org/wiki?curid=5182894" title="Centralna Liga Juniorów w piłce nożnej (2015/2016)">
Centralna Liga Juniorów w piłce nożnej (2015/2016)

Centralna Liga Juniorów, sezon 2015/2016 — 3. edycja rozgrywek ligowych piłki nożnej juniorów w Polsce pod nazwą Centralna Liga Juniorów. 
Liga została utworzona w 2013 roku w miejsce Młodej Ekstraklasy. 
Opiekunem ligi juniorów jest PZPN. Legia Warszawa obroniła tytuł Mistrza Polski juniorów i awansowała do Ligi Młodzieżowej UEFA.
Faza finałowa.
Półfinały.
! colspan=5 style="background-color:cornsilk" | Pierwsze mecze 25 maja, a rewanże 29 maja.
Finał.
! colspan=5 style="background-color:cornsilk" | Pierwszy mecz 5 czerwca, a rewanż 8 czerwca.
Baraże o udział w CLJ 2016/2017.
! colspan=5 style="background-color:cornsilk" | Pierwszy mecz 15 czerwca, a rewanż 22 czerwca.
Linki zewnętrzne.
 

</doc>
<doc id="5182895" url="https://pl.wikipedia.org/wiki?curid=5182895" title="Mołdawia na Letnich Igrzyskach Olimpijskich 2020">
Mołdawia na Letnich Igrzyskach Olimpijskich 2020

Mołdawia na Letnich Igrzyskach Olimpijskich 2020 – występ kadry sportowców reprezentujących Mołdawię na igrzyskach olimpijskich, które odbyły się w Tokio w Japonii, w dniach 23 lipca-8 sierpnia 2021 roku.
Reprezentacja Mołdawii liczyła 20 zawodników (11 kobiet i 9 mężczyzn), którzy wystąpili w 8 dyscyplinach.

</doc>
<doc id="5182908" url="https://pl.wikipedia.org/wiki?curid=5182908" title="Cortinarius tubarius">
Cortinarius tubarius

Cortinarius tubarius Ammirati &amp; A.H. Sm. – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisali go Joseph F. Ammirati i Alexander Hanchett Smith w 1972 r. Synonimy:
Morfologia.
Średnica 2–5 cm, początkowo dzwonkowaty, potem wypukły, na koniec płaski, zwykle z wyraźnym centralnym garbem. Powierzchnia żółtobrązowa do czerwonobrązowej, czasem z odcieniami oliwkowymi, czasem czerwonobrązowa, drobno filcowana, łysiejąca. Zasnówka jest jasnożółta lub oliwkowożółta.
Długo są żółte, później żółtooliwkowe lub żółtoochrowe, w końcu brązowe.
Wysokość 5–12 cm, grubość 0,3–0,7 cm, cylindryczny. Powierzchnia drobno włóknista, żółta do żółto-oliwkowej, później oliwkowo-brązowa.
W górnej części kapelusza żółty, gdzie indziej żółtooliwkowy lub rdzawy.
Zarodniki elipsoidalne lub migdałowate, 8–9,5 × 5–6 cm, umiarkowanie brodawkowate.
Występowanie i siedlisko.
Znane jest występowanie "Cortinatius tubarius" w USA, Kanadzie i niektórych krajach Europy. W Krytycznej liście wielkoowocnikowych grzybów podstawkowych Polski W. Wojewody brak tego gatunku. Podaje go H. Komorowska w 2000 r. w Borach Tucholskich, ale bez polskiej nazwy. Aktualne stanowiska podaje także internetowy atlas grzybów.
Naziemny grzyb saprotroficzny. Występuje na torfowiskach i w bagiennych borach pod sosnami i brzozami. Owocniki tworzy zazwyczaj od sierpnia do października.

</doc>
<doc id="5182912" url="https://pl.wikipedia.org/wiki?curid=5182912" title="Liczba ludności rolniczej w Polsce">
Liczba ludności rolniczej w Polsce

Liczba ludności rolniczej w Polsce – obejmuje osoby utrzymujące się wyłącznie lub głównie z dochodów z pracy w swoim gospodarstwie rolnym.
Ludność rolnicza oznacza osoby kierujące gospodarstwem rolnym wraz z członkami rodziny mieszkającymi w gospodarstwie domowym.
Szersze pojęcie odnosi się do definicji ludności wiejskiej, które obejmuje wszystkie osoby zamieszkałe na obszarach wiejskich.
Praca w gospodarstwie rolnym oznacza, że osoby utrzymują się z dochodów związanych z produkcją roślinną i zwierzęcą, pracują na rachunek własny, a także pomagają systematycznie i bez umownego wynagrodzenia członkom rodziny, wchodzących w skład wspólnego gospodarstwa domowego.
Liczba ludności rolniczej w latach 1955–1969.
Według danych Głównego Urzędu Statystycznego z 1971 r. do ludności rolniczej zaliczano utrzymujących się wyłącznie z pracy w rolnictwie oraz ludność z mieszanym źródłem utrzymania w gospodarstwach o powierzchni ogólnej powyżej 2 ha. Do ludności o mieszanym źródle dochodów zaliczano osoby związane z gospodarstwami rolnymi o powierzchni ogólnej od 0,2 ha do 2,0 ha, której głównym lub ubocznym źródłem utrzymania była praca poza rolnictwem.
Ogólna liczba ludności rolniczej, obejmująca osoby wywodzące się z indywidualnych gospodarstw rolnych, rolniczych spółdzielni produkcyjnych (RSP) i państwowych gospodarstw rolnych (PGR) przedstawiała się następująco (w tys.);
Liczba ludności rolniczej wg danych z 1981 r..
W 1981 r. Główny Urząd Statystyczny przedstawił liczbę ludności rolniczej według odmiennej metodyki i to wyłącznie obejmujące ludność w indywidualnych gospodarstwach rolnych.
Ludność w gospodarstwach domowych z użytkowaniem indywidualnego gospodarstwa rolnego według powierzchni gospodarstwa przedstawiała się następująco (w tys.):
Ludność w gospodarstwach domowych z użytkowaniem indywidualnego gospodarstwa rolnego pracująca głównie w swoim gospodarstwie według grup wieku oraz ludność jako osoby gospodarujące i jako osoby pomagające, przedstawiała się następująco (w tys.):
Zmiana liczby ludności rolniczej w świetle transformacji ustrojowej z 1989 r..
Ustawą z 1991 r. o gospodarowaniu nieruchomościami rolnymi Skarbu państwa powołano Agencję Własności Rolnej Skarbu Państwa w celu realizacji przekształceń własności w rolnictwie, która objęła dotychczas funkcjonujące państwowe gospodarstwa rolne. W wyniku tego procesu nastąpiło zjawisko restrukturyzacji oraz prywatyzacji mienia Skarbu państwa, co doprowadziło do faktycznego zaniku jednej grupy zawodowej w rolnictwie w postaci ludności sektora uspołecznionego w rolnictwie.
Ustawą z 1990 r. o zmianach w organizacji i działalności spółdzielczości zostały postawione w stan likwidacji związki spółdzielcze, w tym Centralny Związek Rolniczych Spółdzielni Produkcyjnych, która zachęciła niektóre rolnicze spółdzielnie produkcyjne do wygaszenia swojej działalności.
Wpływ na kształtowanie liczby ludności rolniczej miało przystąpienie Polski do Unii Europejskiej (2004) i przyjęcie Wspólnej polityki rolnej, w wyniku której nastąpiła restrukturyzacja i modernizacja gospodarstw rolnych.
Liczba ludności rolniczej w poszczególnych latach przedstawiała się następująco (w tys.):

</doc>
<doc id="5182913" url="https://pl.wikipedia.org/wiki?curid=5182913" title="Olimpia Fulvia Morata">
Olimpia Fulvia Morata

Olimpia Fulvia Morata (ur. 1526 w Ferrarze, zm. 26 października 1555 w Heidelbergu) – włoska poetka, humanistka.
Życiorys.
Przyszła na świat jako córka Fulvio Pellegrino Morato i Lucrecji (prawdopodobnie z rodziny Gozi). Ojciec był nauczycielem książąt z rodu d'Este i jako humanista miał bliskie stosunki z uczonymi Włochami. Olimpia uczyła się w rodzinnym domu pod okiem ojca i braci. Jeden z nich był znawcą greki, drugi medycyny i filozofii. W wieku 12 lat płynnie mówiła po grecku i łacinie. W wieku 14 lat znalazła się na katalogu sławnych współczesnych twórców. Z sukcesami samodzielnie uczyła się filozofii, teologii i literatury.
Została wezwana do pałacu książąt Este jako towarzyszka i instruktorka młodszej i uzdolnionej Anny d'Este, córki Renaty, księżnej Ferrary. Tam Olympia głosiła wykłady na temat dzieł Cycerona i Kalwina. Kontynuowała naukę z księżniczką Anną pod kierunkiem ojca Fulvio i dwóch braci z Niemiec, Johana i Chiliana Sinapich.
W 1546 powróciła do domu, by zaopiekować się chorym ojcem, a po jego śmierci poświęciła się edukacji rodzeństwa (miała co najmniej 2 braci i 2 siostry). Po śmierci ojca zainteresowała się religią i zwróciła się w stronę protestantyzmu luterańskiego. Kiedy w 1548 wróciła na dwór w Ferrarze, małżeństwo Anny d'Este z Franciszkiem, księciem de Guise, katolikiem, doprowadziło ją jako protestantkę do izolacji. Spędzała czas na studiowaniu filozofii i korespondowała z Gasparo Sardi, który zadedykował jej swój tekst "De Triplici Philosophia".
W połowie 1549 lub pod koniec 1550 poślubiła studenta medycyny i filozofii Andreasa Grundlera ze Schweinfurtu w Bawarii. W 1554 towarzyszyła mu w podroży do rodzinnego miasta, gdzie został mianowany lekarzem garnizonu wojsk hiszpańskich. Zabrała ze sobą ośmioletniego brata Emilio. Podczas pobytu w Niemczech Olimpia uczyła brata. Zajęła się lekturą pism reformacyjnych, a w swoim domu stworzyła spotkań religijnych liderów Schweinfurtu. W 1553 miasto przejął margrabia brandenburski Albert. Po oblężeniu przez protestantów margrabia zarządził ewakuację. Olimpia z mężem uciekli z miasta. W trakcie tych wydarzeń wiele jej pism zaginęło.
W 1554 małżonkowie dotarli do Heidelbergu. Dzięki wpływom rodziny Erbachów, u której przebywali w gościnie, Grundler zaczął wykłady z medycyny. Olimpia uczyła studentów Uniwersytetu w Heidelbergu greki i łaciny. Choroba, którą złapała w Schweinfurcie, nie ustąpiła. Kilka miesięcy później Olimpia zmarła. Na krótko przed śmiercią została nominowana do objęcia katedry greki i literatury na miejscowym uniwersytecie i przedstawiona do odznaczenia poetica laureata.
W Niemczech uważano jej nazwisko za pseudonim naukowca mężczyzny. Stała się wzorem kobiety renesansu, wykształconą ikoną reformacji.
Została pochowana w kościele św. Piotra w Heidelbergu.
Mąż Olimpii zdołał uratować część jej prac i wysłać je do Celio Secondo Curione, profesora na Uniwersytecie w Bazylei i bliskiego przyjaciela ojca Olimpii. Curione opublikował trzy wydania prac Olimpii pt. "Olympiae Fulviae Moratae foeminae doctissimae ac plane divinae orationes, dialogi, epistolae, carmina, tam Latina quam Graeca" (1558, 1562, 1570). Kolejna edycja została wydana w 1580. Zachowane pisma Moraty to 52 listy (w większości po łacinie), 2 dialogi po łacinie, deklamacje na temat paradoksów stoickich Cycerona i "Pochwały Gajusza Mucjusza Scewoli" (po grecku i po łacinie), 11 wierszy (8 po grecku i 3 po łacinie) oraz przekłady 7 psalmów po grecku i 2 pierwszych opowiadań "Dekameronu" Boccaccia (po łacinie).
Upamiętnienie.
Na Uniwersytecie w Heidelbergu funkcjonuje program stypendialny jej imienia.

</doc>
<doc id="5182915" url="https://pl.wikipedia.org/wiki?curid=5182915" title="Detrytusożercy">
Detrytusożercy



</doc>
<doc id="5182916" url="https://pl.wikipedia.org/wiki?curid=5182916" title="Teresa Kodelska">
Teresa Kodelska



</doc>
<doc id="5182919" url="https://pl.wikipedia.org/wiki?curid=5182919" title="Sylwia Bujak-Boguska">
Sylwia Bujak-Boguska

Sylwia Bujak-Boguska (Ur. 17 października 1893 – ?) – działaczka feministyczna i niepodległościowa. 
Uczestniczka strajku szkolnego (1905). Należała do Organizacji Młodzieży Narodowej ("Pet), współorganizowała Związek Strzelecki.
Podczas I wojny światowej działała w Lidze Kobiet Pogotowia Wojennego, Polskiej Organizacji Wojskowej i Kole Pomocy dla Legionistów. W 1917 została członkinią Centralnego Komitetu Równouprawnienia Kobiet Polskich. W 1918 uczestniczka Zjazdu Kobiet Polskich.
Prawniczka, sędzia Sądu Grodzkiego w Warszawie. W okresie międzywojennym pracowała jako sekretarka w organizacji Pomoc Górnoślązakom. Od początku istnienia członek zarządu (1919-1930) a następnie wiceprzewodniczącą (1931-1939) Klubu Politycznego Kobiet Postępowych. W 1922 współorganizatorka Komitetu Wyborczego Kobiet Polskich, kandydowała wówczas bezskutecznie do Sejmu z listy nr 19 (Unia Narodowo-Państwowa). Od 1927 reprezentowała Klub na forum Petite Entente des Femmes (Małej Ententy Kobiet). Członek prezydium i wiceprzewodnicząca Komitetu Wyborczego Kobiet Polskich (1927).Od 1928 działaczka Związku Pracy Obywatelskiej Kobiet, gdzie m.in. pracowała w Wydziale Spraw Kobiecych i Wydziale Prasowym Uczestniczyła w redakcji organów prasowych ZPOK dwutygodnika „Praca Obywatelska” (1928–1939) oraz tygodnika „Prosta Droga” (1930–1939). Współpracowała także z innymi gazetami, w których zamieszczała teksty propagujące idee emancypacji kobiet, m.in. w „Gazecie Chłopskiej”.
Podczas okupacji należała do Armii Krajowej. 
Odznaczona.
Medal Niepodległości (27 czerwca 1938) 
Rodzina.
Córka Aleksandra Boguskiego. W 1924 wyszła za mąż za właściciela wzorcowego gospodarstwa sadowniczego pod Zawichostem i posła na Sejm Antoniego Bujaka (1891-1945). Mieli córkę Hannę Ewę (ur. w 1925), żołnierza AK. 

</doc>
<doc id="5182920" url="https://pl.wikipedia.org/wiki?curid=5182920" title="Medal Ministerstwa Sprawiedliwości dla Zmarłych na Służbie">
Medal Ministerstwa Sprawiedliwości dla Zmarłych na Służbie

Medal Ministerstwa Sprawiedliwości dla Zmarłych na Służbie (, skr. Jum.M.F.) – duńskie cywilne odznaczenie ustanowione 12 kwietnia 2019, przyznawane przez ministra sprawiedliwości osobom pracującym dla wymiaru sprawiedliwości, zmarłym podczas pełnienia obowiązków służbowych, a wręczany jest najbliższej rodzinie odznaczanego.
W duńskiej kolejności starszeństwa odznaczeń znajduje się obecnie (na listopad 2021) za Medalem Obrony dla Poległych na Służbie, a przed Odznaką Honorową Orderu Danebroga.
Administracją medalu zajmuje się Ministerstwo Sprawiedliwości.
Odznaka ma formę medalu i wykonywana jest ze srebra. Na awersie znajduje się korona o kształcie znanym z logo ministerstwa, otoczona napisem „JUSTITSMINISTERIET” (pol. "MINISTERSTWO SPRAWIEDLIWOŚCI"). Na rewersie umieszczany jest wieniec dębowy, a w jego wnętrzu napis „OMKOMMET I TJENESTE” ("ZMARŁ NA SŁUŻBIE"), imię i nazwisko odznaczanego i rok poniesionej śmierci. Medal mocowany jest do wiązanej w pięciokąt białej wstążki z jednym szerszym i dwoma węższymi granatowymi paskami wzdłuż środka.

</doc>
<doc id="5182921" url="https://pl.wikipedia.org/wiki?curid=5182921" title="Joanna Koroniewska-Dowbor">
Joanna Koroniewska-Dowbor



</doc>
<doc id="5182924" url="https://pl.wikipedia.org/wiki?curid=5182924" title="Stanisław Skalski (lekarz)">
Stanisław Skalski (lekarz)

Stanisław Skalski (ur. 31 grudnia 1870 w Brójcach, zm. 5 lutego 1937 w Łodzi) – lekarz, działacz społeczny.
Życiorys.
Stanisław Skalski był synem Teofila Skalskiego (kapitana powstania styczniowego) i Lucyny z Rogozińskich. Ukończył szkołę średnią w Kielcach w 1891. W 1892 studiował na wydziale lekarskim Uniwersytetu Warszawskiego, a następnie Uniwersytetu Kijowskiego, gdzie był starostą Polskiej Organizacji Studentów. Po powrocie do Królestwa Kongresowego pracował w Piotrkowie Trybunalskim oraz Tuszynie i działał jako twórca kółek rolniczych i towarzystwa pożyczkowo-oszczędnościowego. Publikował wówczas artykuły nt. higieny m.in. na łamach piotrkowskiego „Tygodnia”. Był inicjatorem pomysłu reaktywacji OSP w Tuszynie, która rozpoczęła działalność w 1902.
W 1905 Skalski przeniósł się do Łodzi. Tam współtworzył Gimnazjum Polskie i działał w: tajnym Towarzystwie Krzewienia Oświaty, Towarzystwie Krajoznawczym, Towarzystwie Higienicznym, Polskiej Macierzy Szkolnej, Gnieździe Łódzkim Towarzystwa Opieki nad Dziećmi oraz tworzył Towarzystwo „Przyszłość” związane z wychowaniem w trzeźwości. Działał również na rzecz utworzenia Muzeum Miejskiego. Angażował się również w prace Komitetu Pomocy Zlokautowanym Robotnikom, którzy stracili pracę na skutek działań związanych z rewolucją 1905 roku.
W 1910 był współtwórcą Towarzystwa Miłośników Rozwoju Fizycznego w Widzewie, był członkiem jego komisji rewizyjnej. W 1911 w trakcie epidemii ospy przeprowadził na jej temat badania, szacując liczbę chorych na blisko 4 tys. W 1912 na posiedzeniu łódzkiego Towarzystwa Lekarskiego podjął inicjatywę związaną z przywróceniem rozporządzenia o bezpłatnych i przymusowych przeciwospowych szczepieniach niemowląt z 1811, zniesionym przez carat po 1863.
W okresie wybuchu I wojny światowej został internowany przez Niemców w Kleczkowie. Po powrocie do Łodzi angażował się w działanie Głównego Komitetu Obywatelskiego, zostając przewodniczącym Sekcji Sanitarno-Szpitalnej, gdzie działał do 1918. Był ponadto zaangażowany we współpracę z Inspekcją Fabryczną – działał na polu edukacji nt. higieny, apelował o zwiększenie liczby łóżek na szpitalnych oddziałach zakaźnych, powołanie lekarza sanitarnego oraz wznowienie rejestracji przyczyn zgonów, co miało wg niego przyczynić się do poprawy stanu zdrowotnego mieszkańców Łodzi. W 1914 uzyskał pozwolenie na przeprowadzenie pierwszych obowiązkowych szczepień przeciwko ospie prawdziwej w Łodzi. W 1918 został lekarzem powiatowym Okręgowego Urzędu Zdrowia oraz naczelnikiem Wydziału Zdrowia Urzędu Wojewódzkiego Łódzkiego. Od kwietnia 1918 był członkiem Rady Szkolnej Miejskiej (RSzM) – w grudniu 1919 został zastępcą jej przewodniczącego, a w styczniu 1924 jej przewodniczącym, którym był do końca życia. W RSzM poświęcił się trosce o zdrowie uczniów rozpowszechniając naukę na powietrzu. Ponadto walczył z problemem alkoholizmu, a także zajmował się kwestiami odżywiania uczniów i czystości w szkołach.
Jego żoną była Karolina Wagner (ur. 1887). Mieli 3 córki: Marię (ur. 1912), Jadwigę (ur. 1916) i Wandę (ur. 1918).
Zmarł 5 lutego 1937 w Łodzi. Pochowany na Starym Cmentarzu przy ul. Ogrodowej przy głównej alei części katolickiej.
Upamiętnienie.
Na osiedlu Górna w Łodzi jednej z ulic nadano nazwę Stanisława Skalskiego (dawn. ul. Żółta). Pierwotnie ul. S. Skalskiego znajdowała się na osiedlu Mania, pomiędzy ul. Mania a ul. Srebrzyńską, lecz ulicę rozebrano w latach 60. XX w. ze względu na zmiany zagospodarowania terenu.

</doc>
<doc id="5182925" url="https://pl.wikipedia.org/wiki?curid=5182925" title="Kalinauka (rejon homelski)">
Kalinauka (rejon homelski)

Kalinauka (; , "Kalinowka") – osiedle na Białorusi, w obwodzie homelskim, w rejonie homelskim, w sielsowiecie Ciareniczy.

</doc>
<doc id="5182929" url="https://pl.wikipedia.org/wiki?curid=5182929" title="Puchar Słowenii w piłce siatkowej mężczyzn (1996/1997)">
Puchar Słowenii w piłce siatkowej mężczyzn (1996/1997)

Puchar Słowenii w piłce siatkowej mężczyzn 1996/1997 – 6. sezon rozgrywek o siatkarski Puchar Słowenii po odzyskaniu przez to państwo niepodległości zorganizowany przez Słoweński Związek Piłki Siatkowej ("Odbojkarska zveza Slovenije", OZS).
Do Pucharu Słowenii w sezonie 1996/1997 zgłosiło się 28 drużyn. Rozgrywki składały się z dwóch rund wstępnych, 1/8 finału, ćwierćfinałów, półfinałów i finału. We wszystkich rundach rywalizacja toczyła się w systemie pucharowym. Finaliści z poprzedniego sezonu, tj. i , rozgrywki rozpoczynali od 1/8 finału, natomiast pozostałe zespoły z 1A. i 1B. DOL – od 2. rundy.
Po raz trzeci Puchar Słowenii zdobył , który w finale pokonał .

</doc>
<doc id="5182930" url="https://pl.wikipedia.org/wiki?curid=5182930" title="Owocojad malutki">
Owocojad malutki

Owocojad malutki ("Pipreola chlorolepidota") – gatunek małego ptaka z rodziny bławatnikowatych (Cotingidae), występujący w północno-zachodniej części Ameryki Południowej. Nie wyróżnia się podgatunków. Gatunek najmniejszej troski.
Występowanie i biotop.
Występuje w północno-zachodniej części Ameryki Południowej (południowa Kolumbia, Ekwador, Peru). Zasiedla wilgotne lasy tropikalne na wschodnich zboczach i u podnóża Andów, zwykle poniżej 1000 m n.p.m., maksymalnie do 1500 m n.p.m.
Morfologia.
Długość ciała około 12–13 cm; masa ciała jednej samicy 31 g, jednego samca 28 g. Upierzenie zielone z żółto-pomarańczowym gardłem. Dziób czerwonawy. Samica z żółtym prążkowaniem na spodzie ciała.
Ekologia i zachowanie.
Tryb życia.
Spotykany samotnie lub w parach – widywany także w towarzystwie innych ptaków.
Pożywienie.
Pokarm stanowią jagody i owoce oraz bezkręgowce.
Lęgi.
Okres lęgowy trwa przez cały rok. Do gniazda w kształcie czarki, zbudowanego z mchu nisko nad ziemią, samica składa prawdopodobnie 2 jaja.
Status.
Międzynarodowa Unia Ochrony Przyrody (IUCN) uznaje owocojada malutkiego za gatunek najmniejszej troski (LC – "Least Concern") od 2022 roku; wcześniej, od 1988 był uznawany za gatunek bliski zagrożenia (NT – "Near Threatened"). Liczebność populacji nie została oszacowana, ale ptak ten opisywany jest jako rzadki i rozmieszczony plamowo. Trend liczebności populacji uznawany jest za spadkowy z powodu utraty siedlisk.

</doc>
<doc id="5182932" url="https://pl.wikipedia.org/wiki?curid=5182932" title="Sun Yafang">
Sun Yafang

Sun Yafang (; ur. 1955) – chińska inżynier i bizneswoman. W latach 1999-2018 prezeska Huawei. W 2014 roku znajdowała się na 81. miejscu na liście najbardziej wpływowych kobiet według magazynu Forbes.

</doc>
<doc id="5182938" url="https://pl.wikipedia.org/wiki?curid=5182938" title="Jellystone!">
Jellystone!

Jellystone! (od 2021) – amerykański serial animowany Stworzony przez Carla Greenblatta (Twórcę seriali Chowdera i Henio Dzióbka) oraz wyprodukowany przez wytwórnię Warner Bros. Animation.
"Jellystone!" jest pierwszym serialem, w którym występują wiele postaci z wytwórni Hanna-Barbera (m.in. Miś Yogi czy Pies Huckleberry) od czasu emisji "Yo Yogi!" z 1991 roku. Jest to również pierwsza produkcja od czasu zamknięcia studia Hanna-Barbera oraz pierwszy serial animowany bez założycieli studia Williama Hanna oraz Josepha Barbery, którzy umarli w 2001 oraz 2006 odpowiednio.
Premiera serialu odbyła się w Stanach Zjednoczonych 29 lipca 2021 w usłudze VOD HBO Max. W Polsce serial zadebiutował 27 grudnia 2021 na antenie Cartoon Network.
Fabuła.
Akcja serialu rozgrywa się w mieście Jellystone i opowiada o perypetiach misia Yogiego oraz innych bohaterów. Yogi pracuje jako lekarz i uważa, że jest najlepszy w całym szpitalu, ale niestety zapomina o pacjentach. Jego najlepsi przyjaciele miś Boo Boo i niedźwiedzica Cindy postanawiają sprowadzić go na ziemię. Oprócz nich w Jellystone mieszkają również piesek Augie i psi tata, burmistrz miasta pies Huckleberry oraz wiele innych postaci od wytwórni Hanna-Barbera.

</doc>
<doc id="5182939" url="https://pl.wikipedia.org/wiki?curid=5182939" title="Mateusz Gliński">
Mateusz Gliński

Mateusz Gliński (ur. 6 kwietnia 1892 w Warszawie, zm. 2 stycznia 1976 w Welland) – kanadyjski publicysta muzyczny polskiego pochodzenia, dyrygent i kompozytor.
W latach 1924–1938 wydawał w Warszawie miesięcznik muzyczny „Muzyka”. Był też założycielem i prezesem Polskiego Stowarzyszenia Krytyków Muzycznych, istniejącego w latach 1926–1939. Od drugiej wojny światowej mieszkał w Rzymie, gdzie w 1949 roku powołał do istnienia Międzynarodowy Instytut Chopina. W 1957 roku założył w Detroit Międzynarodową Fundację Chopinowską.
W twórczości poświęcił wiele uwagi życiu i dziełom Fryderyka Chopina. Opublikował m.in. listy Chopina do Delfiny Potockiej. Napisał sztukę teatralną w trzech aktach: "Tajemnica Chopina".

</doc>
<doc id="5182941" url="https://pl.wikipedia.org/wiki?curid=5182941" title="Misja rekina">
Misja rekina

Misja rekina – amerykański telewizyjny film wojenny z 1991 roku. 
Treść.
Film jest rekonstrukcja rzeczywistych wydarzeń z okresu II wojny światowej. Opowiada o misji amerykańskiego okrętu USS Indianapolis, przewożącego części bomby atomowej, zrzuconej później na Hiroszimę. W drodze powrotnej okręt zostaje storpedowany i zatopiony przez japońską łódź podwodną. Załoga zatopionego okrętu ratowała skacząc do wody w kamizelkach ratunkowych. Większość marynarzy zginęła z zimna i wyczerpania, bądź padła ofiarą rekinów.
Dowództwo marynarki USA, nie chcąc przyznać się do popełnionych błędów, całą odpowiedzialnością za tragiczne wydarzenia obarczyło kapitana okrętu Charlesa McVaya.

</doc>
<doc id="5182942" url="https://pl.wikipedia.org/wiki?curid=5182942" title="Plac Piotra Skargi w Siemianowicach Śląskich">
Plac Piotra Skargi w Siemianowicach Śląskich

Plac Piotra Skargi w Siemianowicach Śląskich – plac miejski w centralnej części Siemianowic Śląskich, położony na terenie dzielnicy Centrum.
W przeszłości plac stanowił centralny punkt Laurahuty i pełnił funkcję placu targowego. Został on zlokalizowany przy wejściu do dawnej huty „Laura” (późniejsza huta „Jedność”). Z czasem plac stał się jednym z głównych centrów komunikacyjnych Siemianowic Śląskich, przy którym znajdują się pętla tramwajowa oraz rondo Siemion, łączące część siemianowickich ulic, w tym Katowicką, S. Staszica oraz L. Waryńskiego. Przy placu, prócz tramwajów, kursują także autobusy ZTM-u. Znajduje się tu pomnik Czynu Niepodległościowego, a także pomnik Pamięci Braci Hutniczej i Huty Jedność.
Charakterystyka.
Plac Piotra Skargi położony jest w centralnej części Siemianowic Śląskich, na terenie dzielnicy Centrum. Plac ten stanowi miejsce, z którego odchodzą na rondzie Siemion następujące ulice: S. Staszica, H. Sienkiewicza, Katowicka, J. III Sobieskiego i L. Waryńskiego. Na zachód od placu znajduje się skwer Laury.
W systemie TERYT plac P. Skargi wpisany jest pod numerem 58049, a kod pocztowy adresów przy placu to 41-100. W 2014 roku mieszkało przy nim łącznie 40 osób. Położone przy placu kamienice pod numerem 1 i 3 są wpisane do gminnej ewidencji zabytków.
Na placu P. Skargi zlokalizowany jest pomnik Czynu Niepodległościowego, zrekonstruowany w 2007 roku. Pomnik ten jest miejscem, przy którym odbywają się uroczystości państwowe, w tym obchody Narodowego Święta Niepodległości. Pod murami dawnej huty „Jedność” w 2018 roku postawiono pomnik Pamięci Braci Hutniczej i Huty Jedność, upamiętniający pracowników dawnego zakładu.
Przy placu P. Skargi kursują tramwaje i autobusy organizowane na zlecenie Zarządu Transportu Metropolitalnego (ZTM). Mieści się tu przystanek autobusowo-tramwajowy Siemianowice Plac Skargi. W połowie listopada 2021 roku na linii tramwajowej kursowały pojazdy dwóch linii: 13 i w godzinach nocnych linii 16. Linia 13 łączy Siemianowice Śląskie z Katowicami – biegnie przez Wełnowiec, Koszutkę i Śródmieście do placu Wolności. Przy przystanku autobusowym w tym okresie zatrzymywało się 14 linii autobusowych (w tym jedna nocna), zarówno wewnątrzmiejskich, jak i łączących bezpośrednio Siemianowice Śląskie z innymi miastami Górnośląsko-Zagłębiowskiej Metropolii.
Historia.
Obecny plac P. Skargi, znajdujący się zaraz za murami dawnej huty „Laura”, powstał jako plac targowy, a cały obszar pomiędzy hutą „Laura” a kolonią Neu Berlin, stał się także centrum gminy Huta Laura. Tutaj miał swoją siedzibę m.in. pierwszy naczelnik gminy (potem urząd został przeniesiony do gmachu przy ulicy J. III Sobieskiego) oraz komisariat policji. Do przełomu XIX i XX wieku na placu znajdował się najmniejszy z trzech stawów hutniczych. Staw ten, zwany Górnym, powstał prawdopodobnie w 1846 roku.
30 grudnia 1896 roku oddano do użytku połączenie tramwajowe pomiędzy obecnymi Siemianowicami Śląskimi a Katowicami. Linia ta kończyła się na obecnym placu P. Skargi. Linię tę zelektryfikowano 3 października 1898 roku. Pod koniec XIX wieku przy wejściu do huty „Laura” umieszczono pomnik-wodotrysk, mający na cokole datę 1898.
W okresie przedwojennym plac nosił nazwę "Hilgerplatz". Edward Hilger był w latach 1905–1920 dyrektorem generalnym koncernu Zjednoczone Huty Królewska i Laura. Po przyłączeniu Huty Laura do Polski plac został przemianowany na "plac Piotra Skargi".
W 1914 roku postanowiono podzielić parafię Krzyża Świętego na część północną i południową. Nowy kościół pierwotnie planowano zbudować na placu P. Skargi. Po I wojnie światowej zamiast stawiać nowy budynek postanowiono zaadaptować na potrzeby sakralne halę targową. Kościół św. Antoniego z Padwy, znajdujący się przy obecnej ulicy ks. J. Kapicy, został konsekrowany 4 października 1931 roku.
Podczas II wojny światowej, w czasie niemieckiej okupacji, plac przemianowano na "Hermann Göring Platz".
Ostatnie jarmarki na placu P. Skargi odbywały się w latach 1945–1957. Było to także miejsce odpustów, a także estrad cyrkowych. W latach 50. i 60. XX wieku stał się on centralnym punktem komunikacyjnym dla przebiegających przez Siemianowice Śląskie linii miejskiego transportu zbiorowego, zarówno autobusowych, jak i tramwajowych. Autobusy do centrum miasta kierowały się wówczas ulicą H. Sienkiewicza oraz ulicą S. Staszica (w starym śladzie), a tramwaje linii 12 i 13 kończyły tutaj swój bieg. Pod koniec 1946 roku przebudowano torowisko tramwajowe. Powstał wówczas normalnotorowy odcinek, a także nowa pętla tramwajowa, znajdująca się bliżej targowiska, tuż przed dawnym przejazdem kolejowo-drogowym. Poprzednio tramwaje na placu P. Skargi, kursujące po wąskim torze, kończyły bieg na wysokości obecnego przystanku autobusowego. W 1960 roku powstała nowa pętla tramwajowa, którą zlokalizowano w obecnym miejscu.
Przy placu P. Skargi w czasach Polski Ludowej powstał pomnik i galeria przodowników pracy. Historia pomnika sięga 19 marca 1952 roku, kiedy to przedstawiciele huty „Jedność” wystąpili z pismem do Prezydium Miejskiej Rady Narodowej o zezwolenie na budowę galerii przodowników pracy. Przez dłuższy czas trwała dyskusja nad formą pomnika. Ostateczny projekt został zatwierdzony 2 marca 1953 roku, a odpowiadał za niego Stanisław Rabaszewski.
W 1947 roku podjęto decyzję o wytyczeniu nowego przebiegu ulicy Katowickiej, w związku z czym przeniesiono znajdujący się placu P. Skargi pomnik-wodotrysk na nowe miejsce – obecnie znajduje się na terenie skweru Laury. W związku z budową wiaduktu nad torami kolejowym w ciągu ulicy S. Staszica wybudowano nowy wlot ulicy Katowickiej od strony placu, a także wyburzono kamienice przy ulicy J. III Sobieskiego 44. Uroczyste otwarcie nowego wiaduktu nastąpiło 4 grudnia 1971 roku.
W dniu 10 listopada 2007 roku odbyła się uroczystość oficjalnego odsłonięcia zrekonstruowanego pomnika Czynu Niepodległościowego. Pomnik ten jest rekonstrukcją monumentu, który przed 1939 rokiem stał na placu Wolności. W połowie 2009 roku ukończono prace nad budową ronda Siemion. Rondo to jest jednocześnie największym w Siemianowicach Śląskich, potocznie zwane rondem „z kulami” z uwagi na pięć kul symbolizujących poszczególne dzielnice miasta. 4 maja 2018 roku odbyła się uroczystość odsłonięcia znajdującego się przy placu pomnika Pamięci Braci Hutniczej i Huty Jedność, który powstał w sąsiedztwie odrestaurowanego pomnika Przodowników Pracy. Decyzje o jego powstaniu Rada Miasta Siemianowice Śląskie uchwaliła jednogłośnie we wrześniu 2017 roku. Do września 2021 roku przystanek tramwajowy oraz autobusowy Siemianowice Plac Skargi zyskał trzy nowe wiaty.

</doc>
<doc id="5182944" url="https://pl.wikipedia.org/wiki?curid=5182944" title="Maléna (piosenkarka)">
Maléna (piosenkarka)

Maléna (), właśc. Arpine Martojan (; ur. 10 stycznia 2007 w Erywaniu) – ormiańska piosenkarka i autorka tekstów.
Zwyciężczyni 19. Konkursu Piosenki Eurowizji dla Dzieci (2021).
Kariera.
Brała udział we wszelakich lokalnych konkursach muzycznych. W 2018, posługując się pseudonimem "Arpi", zgłosiła się z utworem „Par” do programu "Depi Makankan Ewratesil", ormiańskich selekcji do 16. Konkursu Piosenki Eurowizji dla Dzieci. Ostatecznie zajęła ósme miejsce w półfinale, przez co nie zakwalifikowała się do finału.
Od początku 2020 współpracuje z wytwórnią płytową TKN z Erywania. 5 listopada 2020 ormiański nadawca Hajastani Hanrajin herrustajnkerut’jun (AMPTV) ujawnił, że Maléna miała reprezentować Armenię w 18. Konkursie Piosenki Eurowizji dla Dzieci, zanim kraj wycofał się z konkursu, tłumacząc się stanem wojennym, który został wprowadzony w tym kraju w wyniku trwającego konfliktu w Górskim Karabachu, sytuacją epidemiologiczną w kraju oraz problemami finansowymi nadawcy. 28 listopada 2020 opublikowano utwór „Why”, z którym miała wziąć udział w konkursie zanim Armenia zrezygnowała z udziału.
17 listopada 2021 ponownie została wybrana na reprezentantkę Armenii, tym razem w 19. Konkursie Piosenki Eurowizji dla Dzieci. Dwa dni później ogłoszono, że w konkursie weźmie udział z utworem „Qami Qami”. 19 grudnia wygrała finał konkursu, zdobywając łącznie 224 punkty, w tym 109 punktów od widzów (1. miejsce) i 115 punktów od jury (3. miejsce).
24 czerwca 2022 wystąpiła w duecie z Viki Gabor podczas Europejskiego Stadionu Kultury w Rzeszowie, śpiewając utwór Summer Walker „Girls Need Love”. 
11 grudnia 2022 wystąpiła gościnnie podczas 20. Konkursu Piosenki Eurowizji dla Dzieci, gdzie wykonała swój nowy singel „Can’t Feel Anything”.
W lutym 2023 jej cover utworu „Cheri Cheri Lady” stał się viralem na TikToku w Indonezji i Wietnamie, gdzie w ciągu dwóch tygodni ponad 30 tysięcy filmów zostało nagranych do fragmentu utworu, a sama piosenka szybko dotarła na szczyty notowań kolejno iTunes oraz "Top 50 Viral" na Spotify w Wietnamie. 26 lutego utwór dotarł do generalnego Top 50 utworów w Wietnamie według Spotify. Utwór finalnie zadebiutował na 72 miejscu notowania "Billboard" Vietnam Hot 100 opublikowanego 2 marca 2023.
Życie prywatne.
Jest córką ormiańskiej aktorki Anny Manuczarian. W 2016 roku ze swoją matką wystąpiła w kilku odcinkach ormiańskiego serialu komediowego "". Dorastała w rodzinie muzyków, a jej dziadek jest klarnecistą, który gra w orkiestrze symfonicznej. Uczy się w Szkole Muzycznej im. Sayat Nova w Erywaniu, gdzie nauczyła się też grać na wiolonczeli.

</doc>
<doc id="5182946" url="https://pl.wikipedia.org/wiki?curid=5182946" title="Anna d’Este">
Anna d’Este

Anna d’Este (ur. 16 listopada 1531, zm. 17 maja 1607) – księżniczka z Ferrary, dzięki małżeństwom księżna de Guise i Nemours; centralna postać francuskich wojen religijnych w XVI w.
Życiorys.
Była najstarszą córką księcia Ferrary, Modeny i Reggio Herkulesa II d'Este (syna Lukrecji Borgia i wnuka papieża Aleksandra VI) i jego żony Renée (córki króla francuskiego Ludwika XII). Dorastała w Ferrarze, gdzie otrzymała doskonałe wykształcenie. Uczyła się w towarzystwie Olimpii Fulvi Moraty, która towarzyszyła jej na dworze. Matka Anny była kalwinistką, a ojciec, późniejsi dwaj mężowie i synowie mniej lub bardziej radykalnymi katolikami.
W 1548, po długich negocjacjach, zawarła małżeństwo z francuskim księciem Franciszkiem z Aumale, synem księcia de Guise. Kontrakt małżeński podpisano w Ferrarze 28 września. Małżeństwo zawarto w Saint-Germain-en-Laye koło Paryża 16 grudnia. Po ślubie nigdy nie wróciła do Włoch.
Jej pozycja na dworze francuskim była bardzo silna: przez małżeństwo weszła do potężnego rodu de Guise, a z powodu włoskich korzeni była blisko związana z królową (później królową matką) Katarzyną Medycejską. Po śmierci teścia w 1550 zarządzała majątkami rodziny i fortuną rodu z pomocą teściowej, Antoniny de Burbon-Vendôme. Występowała jako przedstawicielka ojca w kontaktach między Ferrarą a Francją.
W lutym 1563 jej mąż został zamordowany. Podczas gdy morderca został szybko ujęty i skazany na karę śmierci, Anna szukała możliwości pozwania lidera francuskich hugentonów, Gasparda de Coligny, którego uważała za odpowiedzialnego za śmierć męża. W ciągu następnych 3 lat wnosiła petycje do króla i pozwy sądowe. W styczniu 1566 rada królewska uznała oskarżonego niewinnym. Większość współczesnych uważała ją za stojącą za zamachem na Coligny’ego (22 sierpnia 1572), który stał się sygnałem do rozpoczęcia nocy św. Bartłomieja.
W dniu 29 kwietnia 1566 poślubiła Jacquesa (Jakuba) Sabaudzkiego, księcia Nemours i Genevois w Sabaudii. Odtąd większość czasu spędzała w Annecy lub w między księstwem Genevois a dworem francuskim. Pośredniczyła między mężem a księciem Sabaudii podczas sporów politycznych. Piastowała stanowisko na dworze francuskim. Promowała kariery swoich synów, pomagała klientom w utrzymaniu się. Uczestniczyła w najważniejszych oficjalnych uroczystościach na dworze.
Po śmierci męża (1585) zamieszkała w Paryżu, w należącym do niej Hôtel de Nemours, na lewym brzegu Sekwany, przy dzisiejszej Rue Séguier.
Wraz z utworzeniem Ligi Katolickiej, w której jej synowie odgrywali ważną rolę, jej znaczenie wzrosło. W grudniu 1588 Henryk III nakazał zamordować jej dwóch najstarszych synów, a samą Annę uwięzić. Po uwolnieniu dołączyła do rodziny w Paryżu i aktywnie uczestniczyła w politycznych akcjach Ligi Katolickiej.
Podczas oblężenia Paryża przez Henryka IV została ogłoszona przez Ligę Katolicką "królową-matką". Po powrocie Burbonów do wiary katolickiej uznała Henryka IV za króla. Próbowała przekonać synów do tego samego. W 1594 wyjechała do Paryża, aby złożyć królowi hołd.
Spędziła swoje ostatnie lata jako "superintendante de la maison" (ochmistrzynią dworu) królowej Marii Medycejskiej. W chwili śmierci była księżną Nemours, Genevois i Chartres, hrabiną Gisors i damą Montargis, Caen, Bayeux i Falaise. Gdy zmarła, wartość jej majątku ruchomego szacowano na ponad 4000 liwrów. Jej wnętrzności i serce pochowano w Paryżu i Joinville, a ciało przewieziono do Annecy, gdzie złożono je obok drugiego męża. Żaden z grobowców nie zachował się.
Potomstwo.
Z małżeństwa z Franciszkiem de Guise:
Z małżeństwa z Jacquesem de Savoie (1531–1585):

</doc>
<doc id="5182948" url="https://pl.wikipedia.org/wiki?curid=5182948" title="Tuskar">
Tuskar

Tuskar () – rzeka na południowym zachodzie europejskiej części Rosji w obwodzie kurskim, prawy (trzeci co do wielkości) dopływ Sejmu o długości 108 km i powierzchni dorzecza 2475 km².
Rzeka wypływa ze źródeł na Wyżynie Środkoworosyjskiej w rejonie szczigrowskim (wieś (ros. деревня, trb. dieriewnia) Nowoaleksandrowka), a uchodzi do Sejmu w Kursku.
Prawe dopływy Tuskara to: Snowa, Niepołka, Obmieć i Kur, a lewym dopływem jest Winogrobl.

</doc>
<doc id="5182949" url="https://pl.wikipedia.org/wiki?curid=5182949" title="Kur (dopływ Tuskara)">
Kur (dopływ Tuskara)

Kur () – mała rzeka na południowym zachodzie europejskiej części Rosji w obwodzie kurskim, prawy dopływ Tuskara o długości 17 km (13 km) i powierzchni dorzecza 69 km².
Rzeka wypływa ze źródeł na Wyżynie Środkoworosyjskiej w rejonie kurskim (wieś (ros. деревня, trb. dieriewnia) Niżniaja Miedwiedica, Sotnikowo), a uchodzi do Tuskara w mieście Kursk.

</doc>
<doc id="5182950" url="https://pl.wikipedia.org/wiki?curid=5182950" title="Zbór Ewangelickiego Kościoła Czeskobraterskiego w Suchdole nad Odrą">
Zbór Ewangelickiego Kościoła Czeskobraterskiego w Suchdole nad Odrą



</doc>
<doc id="5182952" url="https://pl.wikipedia.org/wiki?curid=5182952" title="Osice (wieś)">
Osice (wieś)



</doc>
<doc id="5182953" url="https://pl.wikipedia.org/wiki?curid=5182953" title="Osice (powiat Hradec Králové)">
Osice (powiat Hradec Králové)



</doc>
<doc id="5182955" url="https://pl.wikipedia.org/wiki?curid=5182955" title="Kurhany (obwód homelski)">
Kurhany (obwód homelski)

Kurhany (; , "Kurgany") – osiedle na Białorusi, w obwodzie homelskim, w rejonie homelskim, w sielsowiecie Ciareniczy.

</doc>
<doc id="5182956" url="https://pl.wikipedia.org/wiki?curid=5182956" title="Leo van Buiten">
Leo van Buiten

Leo van Buiten (ur. 13 kwietnia 1948 w Groningen, zm. 6 lutego 2013 w Assen) – holenderski urzędnik, inicjator współpracy partnerskiej Assen i Poznania.
Życiorys.
W latach 1968–1973 studiował na Uniwersytecie w Groningen. Pracował na różnych stanowiskach związanych z prowincją Drenthe oraz miastem Assen, od 1987 do 1994 będąc dyrektorem Kulturalnej Rady Drenthe, a następnie pracując w teatrze De Kolk w Assen oraz jako dyrektor Biura Pośrednictwa w Zarządzaniu i Kierowaniu Projektami. Od 2008 zajmował się nawiązywaniem kontaktów międzynarodowych w Assen.
W drugiej połowie lat 80. XX wieku zainicjował współpracę kulturalną między prowincją Drenthe a Wielkopolską, co 22 października 1992 zaowocowało podpisaniem porozumienia partnerskiego o współpracy głównych miast regionów – Assen oraz Poznania. Z tego względu w dwudziestą rocznicę podpisania porozumienia w 2012, „w uznaniu zasług dla współpracy partnerskiej Poznania i Assen, w podziękowaniu za osobiste zaangażowanie w budowanie przyjacielskich relacji między społecznościami obu miast oraz w tworzenie dobrego wizerunku Miasta Poznania za granicą”, Rada Miasta Poznania przyznała mu odznaczenie „Zasłużony dla Miasta Poznania”. W styczniu 2013 został honorowym ambasadorem miasta Assen.
Był członkiem zarządu kulturalnego Funduszu Księcia Bernharda, a w 2011 prezesem stowarzyszenia Uniwersytet Sensor stymulującego rynek pracy w północnej Holandii. Współpracował przy kształceniu poznańskiej administracji, przygotowując kursy, seminaria oraz szkolenia dla urzędników w celu przygotowania struktur magistratu do zmian wynikających z wejścia Polski do Unii Europejskiej.

</doc>
<doc id="5182959" url="https://pl.wikipedia.org/wiki?curid=5182959" title="Maléna (Ormiańska piosenkarka)">
Maléna (Ormiańska piosenkarka)



</doc>
<doc id="5182960" url="https://pl.wikipedia.org/wiki?curid=5182960" title="Klaudia Cymanow-Sosin">
Klaudia Cymanow-Sosin

Klaudia Cymanow-Sosin (ur. 11 października 1977 w Brzesku), doktor habilitowana w zakresie nauk o komunikacji społecznej i mediach, doktorat w zakresie literaturoznawstwa, pracownik Uniwersytetu Papieskiego Jana Pawła II w Krakowie, kierownik dyscypliny nauki o komunikacji społecznej i mediach, była kierownik kierunku: "komunikowanie promocyjno-wizerunkowe – reklama, branding, public relations", była zastępca dyrektora Instytutu Dziennikarstwa i Komunikacji Społecznej (marzec 2017 - wrzesień 2020), opiekun naukowego Koła Naukowego Komunikacji Wizerunkowego (KNKW UPJPII), wykładowca MBA, Szkoły Doktorskiej UPJPII, członek Katedry Mediów i Komunikacji Społecznej Wydziału Nauk Społecznych UPJPII w Krakowie, dwukrotna wiceprzewodnicząca Rady Programowej Radia Kraków, członek Rady Programowej Radia Rzeszów, laureatka Nagrody Krajowej Rady Radiofonii i Telewizji im. dr. Pawła Stępki za 2020 rok za książkę: "Lokowanie idei w reklamie. Studium analityczno-badawcze na podstawie treści w polskiej wersji serwisu YouTube".
Życiorys.
Studiowała w Instytucie Filologii Polskiej (1996-2001) Studium Dziennikarskim (1998-2000) Uniwersytetu Pedagogicznego (dyplom na podstawie dokumentu filmowego: „"…bo nie jesteś ostateczna"”) oraz europeistykę na Wydziale Studiów Międzynarodowych i Politycznych Uniwersytetu Jagiellońskiego (studia podyplomowe 2001-2004), uzyskując dyplom na podstawie pracy "Mniejszości narodowe i etniczne w mediach elektronicznych". Stypendystka Fundacji im. Stanisława Pigonia oraz Fundacji im. Zofii i Władysława Pokusów. W 2008 roku uzyskała stopień doktora nauk humanistycznych w zakresie literaturoznawstwa w obszarze teorii komunikacji na podstawie dysertacji "Funkcje metafory we współczesnym przekazie reklamowym" (2008). Stopień doktora habilitowanego nauk o mediach i komunikacji społecznej otrzymała na Uniwersytecie Marii Curie-Skłodowskiej w Lublinie w 2021 roku na podstawie wydanej w 2020 roku książki "Lokowanie" "idei w reklamie. Studium analityczno-badawcze na podstawie treści w polskiej wersji serwisu YouTube". Wcześniej była m.in. prezesem zarządu Wydawnictwa Edukacyjnego i p.o. prezesa Niepublicznego Instytutu Kształcenia Nauczycieli WE, wydawnictwa „Hipertex” i redaktor naczelną „Wiadomości Dzielnicy XI”, członkiem redakcji pisma uczelnianego „Konspekt”, członkiem biura organizacyjnego Festiwalu „U siebie – At Home” - Telewizja Polska, oddział w Krakowie, współpracowała z Radiem Plus, Radiem Kraków i Telewizją Polska, oddział w Krakowie. Wzięła udział w wielu projektach naukowych i wdrożeniowych, m.in.: „Skonsolidowany Plan Rozwoju Uniwersytetu Papieskiego Jana Pawła II w Krakowie – projekt współfinansowany przez Unię Europejską ze środków Europejskiego Funduszu Społecznego w ramach Programu Wiedza Edukacja Rozwój 2014-2020”, „Monitoring programów informacyjnych nadawcy publicznego w aspektach etycznym i prawnym dotyczących misyjności i zawodu dziennikarskiego”, „Uniwersytet Dzieci”, jury konkursu medialnego i panelu naukowego Międzynarodowego Festiwalu Folkloru Ziem Górskich (projekt Województwa Małopolskiego), panelu eksperckim konkursu filmowego „Slavagard”, panelu dyskusyjnym X Festiwalu Filmowego „Vitae valor”, panelu Krakowskich spotkań z duszą, I Ogólnopolskim Kongresie Młodych, jury Ogólnopolskiej Edycji „Booktrailer Film Festiwal” (IDIKS UPJPII jako partner projektu), projektu w ramach konkursu Narodowego Centrum Badań i Rozwoju: „Zintegrowane Programy Uczelni (kierownik kierunku: "Komunikowanie promocyjno-wizerunkowe: reklama, branding, public relations")”, międzynarodowym panelu dyskusyjnym stowarzyszenia ASPIRE - Sheraton z wystąpieniem nt. bezpieczeństwa i organizacji ŚDM (2016).
Specjalizuje się w zakresie mediów i komunikacji wizerunkowej, reklamy, marketingu oraz "public relations". Do prowadzonych przedmiotów należą m.in.: Podstawy public relations; Podstawy promocji, reklamy i marketingu; Media relations, Perswazyjność w komunikacji wizerunkowej i języku, Komunikowanie wizerunkowe – szanse i mity, Misja i organizacja uniwersytetu, Propedeutyka studiów, Strategie i techniki mediacji i negocjacji. Współpracuje z uniwersyteckimi wydawnictwami naukowymi, m.in. „Studia Socialia Cracoviensia”, „Zeszyty Prasoznawcze” Ośrodka Badań Prasoznawczych Uniwersytetu Jagiellońskiego, „Media. Biznes. Kultura” Uniwersytetu Gdańskiego, „Kultura-Media-Teologia” Uniwersytetu Kardynała Stefana Wyszyńskiego w Warszawie, „Studia Medioznawcze” Uniwersytetu Warszawskiego, „Studia de Cultura” i „Annales Universitatis Paedagogicae Cracoviensis, Studia Historicolitteraria” Uniwersytetu Pedagogicznego, „Rocznik Medioznawczy PAU”, „Nierówności Społeczne a Rozwój Gospodarczy”, „Krakowskie Studia Małopolskie”, „Horyzonty Wychowania”, czy „Naukowy Przegląd Dziennikarski”.
Zasiada w jury olimpiad i konkursów z zakresu mediów, m.in. jako współorganizator Olimpiady Wiedzy o Mediach, członek jury Konkursu Filmowego TVP Kraków w ramach ŚDM, członek jury międzynarodowego Konkursu Fotograficznego dla profesjonalistów i amatorów w ramach Międzynarodowego Festiwalu Folkloru Ziem Górskich oraz członek jury Festiwalu filmowego „Slavagard”.
Ma na swoim koncie udział w audycjach radiowych, także w ramach członkostwa w radzie programowej (na podstawie Uchwały 45/2017 z dnia 16 lutego 2017 r. w sprawie powołania Rady Programowej spółki Polskie Radio Regionalna Rozgłośnia w Krakowie – Radio Kraków Spółka Akcyjna); a także prowadzenie i współrealizację cyklu audycji o charakterze zapewnienia bezpieczeństwa i profilu edukacyjnym dotyczących funkcjonowania służb (w tym Centrum Powiadamiania Ratunkowego, Wojewódzkiego Centrum Zarządzania Kryzysowego, Oddziału Planowania Cywilnego i Bezpieczeństwa Publicznego, Oddziału Zabezpieczenia Logistycznego i Ochrony Ludności oraz służb zespolonych, jak np. Komenda Wojewódzka Policji w Krakowie, Komenda Wojewódzka Państwowej Straży Pożarnej w Krakowie, Oddziały Straży Granicznej); współtworzenie dodatków prasowych do „Dziennika Polskiego” z zakresu przygotowania, organizacji i przebiegu ŚDM oraz współautorstwo scenariusza i współpracę w zakresie postprodukcji i kontroli publikacji audycji i ich powtórek na antenie „Radia Kraków” oraz za pośrednictwem mediów społecznościowych (Facebook i Twitter).
W ramach współpracy z jednostkami naukowymi od samego początku jej powstania jest związana z Komisją Medioznawczą PAU jako członek założyciel i aktywny prelegent posiedzeń KM PAU. Uczestniczy w komitetach organizacyjnych konferencji naukowych w ramach UPJPII oraz współpracy z innymi jednostkami, m.in.: Komitet Organizacyjny konferencji KM PAU (sekretarz ds. kontaktów medialnych), Komitet Organizacyjny Konferencji „Etyka Mediów”, Komitet Organizacyjny międzynarodowych konferencji z cyklu „Media for Man”.
Prowadzi szkolenia i warsztaty z zakresu kultury (m.in. webinary dla Narodowego Instytut Dziedzictwa) komunikacji społecznej i mediów, w tym dla podmiotów publicznych i dla uczniów szkół średnich (np. II Kongres Kultury Regionów, Nowy Sącz 18-21 października 2016 – prowadzenie warsztatów medialnych: „Bądź rzecznikiem dobrej sprawy”, V Kongres Kultury Regionów, Nowy Sącz 17-19 października 2019 – prowadzenie warsztatów medialnych: „O gustach się nie dyskutuje, czyli sacrum i profanum w komunikacji promocyjnej i reklamowej – jak mądrze ocenić czy reklamujemy się godnie”). Bierze czynny udział w przedsięwzięciach organizowanych przez pracowników wydziałów, skupiających kierunki związane z mediami i komunikacją społeczną, aktywizując młodzież maturalną szkół średnich i wskazując możliwości podjęcia studiów wyższych dla osób z mniejszych ośrodków poprzez zaprezentowanie atrakcyjnej oferty naukowej i pokazanie potencjału studiów uniwersyteckich.
Jest członkiem Polskiego Towarzystwa Komunikacji Społecznej w sekcji aksjologii mediów oraz sekcji public relations.
Opublikowała m.in. "Metafory we współczesnej reklamie"", Perswazyjność w komunikacji wizerunkowej i języku""."
Na wniosek Kapituły została uhonorowana Nagrodą Krajowej Rady Radiofonii i Telewizji im. dr. Pawła Stępki za 2020 rok postanowieniem KRRiT, a za całokształt pracy naukowej – zaangażowanie dydaktyczne i organizatorskie w 2018 roku została uhonorowany nagrodą Rektora Uniwersytetu Papieskiego Jana Pawła II w Krakowie.
Wybrane publikacje.
 Autorka artykułów oraz książek z obszaru teorii mediów, etyki, komunikacji perswazyjnej i wizerunkowej, przede wszystkim w zakresie reklamy i "public relations".
Zagadnienia poświęcone kulturze i literaturze oraz kwestiom społecznym.
Artykuły naukowe, które ukazały się przed obroną pracy doktorskiej:
Publikacje popularnonaukowe i popularyzujące wiedzę, redakcja podręczników i skryptów oraz ekspertyzy i opracowania.
Artykuły publikowane na łamach „Konspektu”, „Vita Adacemica”, „Suplementu”, „Dziennika Polskiego”, m.in. cykl rozmów z Rektorami krakowskich szkół wyższych, scenariusze słuchowisk radiowych („Radio Kraków”), scenariusz do filmu, współautorstwo i prowadzenie programu "Informator Regionalny – TVP Kraków” i wywiady, m.in.: 

</doc>
<doc id="5182962" url="https://pl.wikipedia.org/wiki?curid=5182962" title="Willa Wagner I">
Willa Wagner I

Villa Wagner I (inaczej: Otto-Wagner-Villa, Ben-Tieber-Villa i (Ernst-) Fuchs-Villa) – willa mieszkalna wybudowana w l. 1886-1888 według projektu Otto Wagnera w Hütteldorf, przy Hüttelbergstraße, obecnie mieści prywatne "Muzeum Ernsta Fuchsa".
Historia.
Wybudowana w l. 1886-1888 według projektu Otto Wagnera willa położona na skraju Lasu Wiedeńskiego („Wiener Wald”) miała w pierwotnym zamyśle stanowić letni dom dla architekta i jego rodziny. Od 1895 rodzina Wagnerów mieszkała tu na stałe, przez cały rok. Stała się zarazem jednym z ośrodków secesji wiedeńskiej. czas spędzali tu m.in. Gustav Klimt, Josef Hoffmann, Gustav Mahler i inni. Gdy dzieci Wagnera podrosły i wyprowadziły się z domu rodziców, przeniósł się wówczas wraz z żoną do wybudowanego obok w l. 1912-1913 znacznie mniejszego domu – Willi Wagnera II. Willę I sprzedał zaś w 1912 wraz z otaczającą go parcelą przedsiębiorcy wodewilowemu i dyrektorowi Teatru Apollo, Benowi Tieberowi, który uciekając przed reżimem nazistowskim, wyemigrował za granicę w połowie lat 30. XX wieku. W 1938 willa została zarekwirowana na polecenie Baldura von Schiracha i stanowiła ośrodek wypoczynkowy Hitlerjugend. Po II wojnie światowej willa przechodziła drogą sprzedaży w ręce kolejnych właścicieli, sam zaś obiekt niszczał, a w 1963 roku pojawiły się nawet plany jej rozbiórki. Od tego losu willę ocalił malarz Ernst Fuchs, który wraz z Friedensreichem Hundertwasserem i Arnulfem Rainerem zorganizował akcję ratunkową. Ostatecznie w 1972 roku kupił posiadłość za 14 milionów szylingów. Willa w tym czasie była pozbawiona wyposażenia, w tym oryginalnych mebli, tapet, klamek. W następnych latach wyremontował i zaadaptował willę oraz założył tu swoją pracownię. Stworzył tu zarazem ośrodek życia artystycznego, w którym uczestniczyli m.in. Placido Domingo, Oskar Werner i Falco. Od 1988 r. w części willi mieści się prywatne Muzeum Ernsta Fuchsa, którym kieruje Cornelia Mensdorff-Pouilly. Odnowiona w latach 1972–1974 willa według wizji Ernsta Fuscha łączy wnętrza zaprojektowane przez Wagnera z wyposażeniem i dziełami Fuchsa. W ramach Muzeum Ernsta Fuscha zwiedzający mogą zobaczyć parter i piętro, w których znajdują się wykonane na zamówienie meble oraz wielkoformatowe obrazy, tkaniny i erotyczne posągi z brązu. Całość stanowi swoisty hołd oddany Fantastycznemu Realizmowi. Willa od śmierci 9 listopada 2015 Ernsta Fuchsa jest własnością jego spadkobierców.
Budynek willi.
Willa została zaprojektowana przez Otto Wagnera jako budowla odwołująca się do zasad historyzmu, w stylu szanowanego przez niego Andrea Palladio. W bryle obiektu dominuje budynek centralny z fasadą z jońskimi kolumnami, do którego prowadzi podjazd i schody. Za nim kryje się Duży Salon ("Grosser Salon"). W czasach Otto Wagnera była to ciemna sala w stylu historyzmu z dużymi kopiami Rubensa na ścianach. Ponieważ nie zachowała się do naszych czasów Ernst Fuchs przebudował salon, używając białego marmuru karraryjskiego, weneckich draperii i orientalnych dywanów. Centralnym punktem salonu jest zakupiony specjalnie dla tej sali ogromny żyrandol, który został wykonany w stylu Historimusa z Murano. Na ścianach znajduje się powstałe w l. 1977-1984 sześć monumentalnych obrazów opartych na motywach biblijnych i archaicznych.Na piętrze znajduje się zaprojektowana przez Ernsta Fuchsa łaźnia rzymska ("Römisches Bad") z mozaiką rajskiego ptaka na przedniej ścianie wanny autorstwa Kolomana Mosera. W posadzce sali znajduje się rzymski basen. Jej wyposażenie stanowią Sfinksy wykonane z brązu i marmuru oraz 12 akwarel z „cyklu Lohengrin” z lat 70.
Skrzydła boczne posiadają elewacje przeszklone od strony ulicy elementami kolumn doryckich. Oba zostały przebudowane po sprowadzeniu się Wagnerów na stałe. W 1895 znajdującą się w skrzydle południowym (prawym) palmiarnię przebudowano na salon bilardowy ("Blauer Salon"). Ponieważ oryginalne wyposażenie sali nie zachowało się Ernst Fuchs salon zaprojektował na nowo. Nawiązaniem do Otto Wagnera jest proporcjonalnie i geometrycznie zaprojektowany szklany sufit lapis lazuli z pozłacanymi gwiazdami. W 1900 roku południowe (lewe) skrzydło zostało przebudowane i do dziś stanowi najpiękniejszą zachowaną salą secesyjną w Wiedniu („Adolf Böhm-Saal”). Zostały tu zachowane wszystkie detale zwłaszcza wspaniałe, duże okna ze szkła Tiffany autorstwa Adolfa Böhma. Na ścianach sali znajdują się wczesne ekspresjonistyczne rysunki węglem i ołówkiem Ernsta Fuchsa z lat 1945–1946, takie jak „Kobieta w lustrze domu” i „Miasto II” i „Fałszywy Mesjasz” odzwierciedlają doświadczenia 16-letniego Fuchsa z okresu wojny i pierwszych lat powojennych.
Park.
Willę otacza park, przechodzący w naturalny las, w którym znajduje się tysiącletni najstarszy dąb w Wiedniu. W latach 1992–1996 Ernst Fuchs zbudował u podnóża parku między pierwszą a drugą willą Otto Wagnera budynek w stylu bizantyjskim z fontanną "Nymphäum Omega". Przed nim znajduje się fontanna Mojżesza, która pokryta jest mieniącą się kolorową szklaną mozaiką Tiffany’ego. Przy wjeździe na teren posiadłości znajduje się zaprojektowany przez Fuscha budynek kawiarni wraz z fontanną. w czasach Otto Wagnera w parku znajdowała się niezachowana kręgielnia.

</doc>
<doc id="5182963" url="https://pl.wikipedia.org/wiki?curid=5182963" title="Genesis Electrified GV70">
Genesis Electrified GV70



</doc>
<doc id="5182966" url="https://pl.wikipedia.org/wiki?curid=5182966" title="Petro Marko">
Petro Marko

Petro Marko (ur. 25 listopada 1913 we wsi Dhërmi (Okręg Himara), zm. 27 grudnia 1991 w Tiranie) – albański pisarz, publicysta i tłumacz.
Życiorys.
Pochodził z rodziny zalbanizowanych Arumunów, był synem Marko i Zoicy. W roku 1932 ukończył szkołę handlową we Wlorze, a następnie pracował jako nauczyciel w Dhërmi i w Divjanie. W tym czasie publikował swoje pierwsze utwory, z pomocą Ernesta Koliqiego. Przez krótki czas wydawał czasopismo literackie ABC, wkrótce zamknięte przez władze Albanii. W marcu 1934 otrzymał stypendium państwowe i wyjechał na studia do Paryża. Studia przerwał, aby wziąć udział w hiszpańskiej wojnie domowej, po stronie republikańskiej. Był żołnierzem batalionu Garibaldiego. W Madrycie wydał, wspólnie ze Skënderem Luarasim dwa numery czasopisma "Vullnetari i lirisë" (Ochotnik wolności), jedynego czasopisma w języku albańskim, wydawanego w tym czasie w Hiszpanii. W 1939 udało mu się przedostać do Francji, a stamtąd w 1940 powrócił do kraju. W tym samym roku został aresztowany przez włoskie władze okupacyjne i internowany na wyspie Ustica na Morzu Tyrreńskim. W 1943 został uwolniony i zamieszkał w Rzymie, gdzie współpracował z czasopismami "Unita" i "Avanti". W październiku 1944 powrócił do Albanii i przyłączył się do ruchu oporu. Przez kilka lat pełnił funkcję redaktora naczelnego gazety "Bashkimi" (Zjednoczenie). W 1947 aresztowany i osadzony w więzieniu w Tiranie. Po upadku Kociego Xoxe w roku 1948, Marko opuścił więzienie i podjął pracę nauczyciela w Tiranie. Po napisaniu w 1973 powieści "Një emër në katër rrugë" otrzymał zakaz publikowania kolejnych utworów. W roku 1991 należał do grona założycieli Republikańskiej Partii Albanii. W latach 90. tłumaczył poezję hiszpańskojęzyczną na język albański (Federico Garcia Lorca, Nicolás Guillén). Zmarł w grudniu 1991 w Tiranie i został pochowany na cmentarzu Sharre. Pięć powieści i tomik poezji Petro Marko, pozostawione w rękopisie zostały opracowane przez Loredana Bubaniego i wydane po śmierci autora.
Był żonaty (żona Safo Marko była malarką), miał dwoje dzieci: Aranitę i Jamarbera. Imię Petro Marko nosi teatr we Wlorze, ulica w północnej części Tirany i plac w Dhërmi. W 2002 otrzymał tytuł Honorowego Obywatela Wlory, a w 2003 prezydent Alfred Moisiu uhonorował Marko pośmiertnie Orderem Honor Narodu (alb. Nderi i Kombit). Z inicjatywy Biblioteki Narodowej Albanii, przy wsparciu ministerstwa kultury rok 2023 ogłoszono Rokiem Petro Marko (w 110 rocznicę urodzin).

</doc>
<doc id="5182968" url="https://pl.wikipedia.org/wiki?curid=5182968" title="Zofia Szlezer">
Zofia Szlezer



</doc>
<doc id="5182970" url="https://pl.wikipedia.org/wiki?curid=5182970" title="Zofia Zagajewska-Szlezer">
Zofia Zagajewska-Szlezer

Zofia Zagajewska-Szlezer (ur. 4 kwietnia 1926 w Stanisławowie, zm. 14 października 2017 w Krakowie) – polska pianistka, profesor zwyczajny Akademii Muzycznej w Krakowie.
Życiorys.
W latach 1984–1987 była prodziekanem Wydziału Instrumentalnego Akademii Muzycznej w Krakowie. 11 maja 1990 roku uzyskała tytuł profesora sztuk muzycznych. Od 1992 do 1996 roku – Kierownikiem Zakładu Pedagogiki Fortepianowej tejże uczelni, a także Kierownikiem Międzyuczelnianego Studium Doskonalenia Dydaktyczno Pedagogicznego oraz kierownikiem Studium Doskonalenia Podyplomowego oraz Międzywydziałowego Studium Pedagogiki Muzycznej. Pracowała w Katedrze Fortepianu i Katedrze Kameralistyki Akademii Muzycznej w Krakowie.
Była członkiem założycielem Towarzystwa im. Ferenca Liszta. W 2008 roku nakładem krakowskiej Akademii Muzycznej ukazała się jej publikacja pt. "Henryk Sztompka. Człowiek, artysta, pedagog", poświęcona Henrykowi Sztompce.
Żona Zbigniewa Szlezera, matka Mieczysława Szlezera.
Zmarła 14 października 2017 roku w Krakowie, została pochowana 19 października 2017 roku w rodzinnym grobie wraz z mężem na Cmentarzu Rakowickim w Krakowie.

</doc>
<doc id="5182973" url="https://pl.wikipedia.org/wiki?curid=5182973" title="Nedašovce">
Nedašovce

Nedašovce – wieś (obec) w powiecie Bánovce nad Bebravou, w kraju trenczyńskim na Słowacji. Znajduje się w regionie Górna Nitra w północno-zachodniej części Słowacji.

</doc>
<doc id="5182978" url="https://pl.wikipedia.org/wiki?curid=5182978" title="Omastiná (powiat Bánovce nad Bebravou)">
Omastiná (powiat Bánovce nad Bebravou)

Omastiná – wieś (obec) w powiecie Bánovce nad Bebravou, w kraju trenczyńskim na Słowacji. Znajduje się w regionie Górna Nitra w północno-zachodniej części Słowacji.
Położenie.
Wieś leży w Górach Strażowskich, w wąskiej dolinie potoku Omastiná, który jest lewobrzeżnym dopływem Radišy, w odległości 16 km (drogą) na północny wschód od stolicy powiatu, Bánoviec nad Bebravou. Tereny wsi sięgają na wschodzie po główny grzbiet Nitrickich Wierchów na odcinku Velká Homoľa – Sedlo Rázdelie – Rokoš.
Historia.
Tereny obecnej wsi były zamieszkane przez człowieka już kilka tysięcy lat temu. W jaskini Vlčia diera, położonej wysoko na zboczu w północnej części miejscowości, stwierdzono ślady osadnictwa z młodszego neolitu. Znaleziono tu też dowody na istnienie osadnictwa z epoki brązu, a także z epoki żelaza, zaliczane do kultur halsztackiej i lateńskiej. W X-XII w. funkcjonowała tu również osada słowiańska, przy której istniało cmentarzysko.
Pierwsza wzmianka o wsi pochodzi z 1389 r. Należała ona wówczas do feudalnego „państwa” z siedzibą na położonym w sąsiedniej dolinie zamku Uhrovec. Mieszkańcy przez długi czas wykonywali głównie prace na rzecz zamku. Po jego upadku zajęli się hodowlą, pracą w lesie, a zwłaszcza uprawą drzew owocowych i produkcją suszonych owoców. W XIX w. funkcjonowały we wsi 3 piece do wypalania wapna.
W czasie II wojny światowej w okolicy aktywne były grupy partyzanckie, wspomagane przez mieszkańców wsi. Wielu z nich wstąpiło do oddziałów powstańczych po wybuchu słowackiego powstania narodowego, za co hitlerowcy spalili część wsi i rozstrzelali 14 jej mieszkańców (pomnik w centrum wioski).
Obecnie maleńka wioska, w której liczba stałych mieszkańców nie przekracza 50. Przeważają osoby starsze, nieliczni pracują w zakładach Banoviec nad Bebravou, z którą wieś połączona jest regularną komunikacją autobusową. Wiele starych domostw ratowanych jest przed całkowitą rozsypką dzięki ich przebudowie i adaptacji na domy letniskowe.
Zabytki.
W centrum wsi dzwonnica w stylu ludowego baroku z dzwonem z 1742 r. Wśród zabudowy wsi wyróżniają się stare domy i zabudowania gospodarcze z charakterystycznymi "stryszkami" na piętrze, dostępnymi drewnianymi schodami z zewnątrz, służące dawniej do przechowywania zapasów żywności i suszenia owoców.

</doc>
<doc id="5182981" url="https://pl.wikipedia.org/wiki?curid=5182981" title="Jerzy Chromik (dziennikarz)">
Jerzy Chromik (dziennikarz)

Jerzy Chromik (ur. 1 września 1956 w Radzyniu Podlaskim) – polski dziennikarz sportowy i publicysta.
Życiorys.
Ukończył studia na Uniwersytecie Wrocławskim i pomagisterskie studia dziennikarskie na Uniwersytecie Warszawskim. Dyplomowy reportaż obronił w pracowni Krzysztofa Kąkolewskiego. 
Po studiach dziennikarskich został dziennikarzem tygodnika "Sportowiec". Rozgłos przyniósł mu opublikowany w grudniu 1984 wywiad z Dariuszem Dziekanowskim "Spowiedź napastnika", w którym piłkarz z niespotykaną wówczas w prasie szczerością opisał swoją sytuację w Widzewie Łódź. Po 1989 pracował krótko w efemerycznym piśmie "Mecz", który stworzył Marek Wielgus, był kierownikiem działu sportowego "Expressu Wieczornego", publikował też w "Przeglądzie Sportowym", a w 2004 został redaktorem naczelnym reaktywowanego na krótko pisma "Sportowiec". W latach 2006–2020 pracował w TVP Sport, gdzie był sekretarzem redakcji. W 2021 przeszedł na emeryturę.
Był jednym z najbardziej uznanych dziennikarzy piłkarskich piszących o piłce nożnej w latach 80. i 90. XX wieku. Poruszał m.in. problem korupcji w tej dyscyplinie sportu, był konsultantem Janusza Zaorskiego przy filmie "Piłkarski poker", pisał też o możliwym dopingu piłkarzy reprezentacji olimpijskiej Janusza Wójcika przed igrzyskami olimpijskimi w Barcelonie 1992.
W 2019 i 2021 został nominowany do Nagrody im. Bohdana Tomaszewskiego przyznawanej przez pismo "Press".
W 2019 opublikował książkę w formie wywiadu rzeki z Andrzejem Strejlauem, pt. "On, Strejlau". Książka w głosowaniu czytelników znalazła się na podium plebiscytu Sportowa Książka Roku 2018. Strejlau i Chromik odbyli trasę autorską promującą książkę, a ich liczne spotkania z czytelnikami cieszyły się dużą popularnością. 
Zbiór jego reportaży został wydany w 2021 pt. "Remanent. Teksty wybrane z tygodnika Sportowiec i innych".

</doc>
<doc id="5182982" url="https://pl.wikipedia.org/wiki?curid=5182982" title="Otrhánky">
Otrhánky

Otrhánky – wieś (obec) w powiecie Bánovce nad Bebravou, w kraju trenczyńskim na Słowacji. Znajduje się w regionie Górna Nitra w północno-zachodniej części Słowacji.

</doc>
<doc id="5182984" url="https://pl.wikipedia.org/wiki?curid=5182984" title="Pečeňany">
Pečeňany

Pečeňany – wieś (obec) w powiecie Bánovce nad Bebravou, w kraju trenczyńskim na Słowacji. Znajduje się w regionie Górna Nitra w północno-zachodniej części Słowacji.

</doc>
<doc id="5182986" url="https://pl.wikipedia.org/wiki?curid=5182986" title="Wierzbięcice (ujednoznacznienie)">
Wierzbięcice (ujednoznacznienie)



</doc>
<doc id="5182988" url="https://pl.wikipedia.org/wiki?curid=5182988" title="Podlužany (powiat Bánovce nad Bebravou)">
Podlužany (powiat Bánovce nad Bebravou)

Podlužany – wieś (obec) w powiecie Bánovce nad Bebravou, w kraju trenczyńskim na Słowacji. Znajduje się w regionie Górna Nitra w północno-zachodniej części Słowacji.

</doc>
<doc id="5182989" url="https://pl.wikipedia.org/wiki?curid=5182989" title="Grażyna Trzeciak">
Grażyna Trzeciak

Grażyna Barbara Trzeciak (ur. 1954 w Krakowie, zm. 30 sierpnia 2021) – polska nauczycielka, działaczka opozycji w okresie PRL. 
Życiorys.
Studiowała etnografię na Uniwersytecie Jagiellońskim. Związała się z krakowskim dominikańskim duszpasterstwem akademickim „Beczka”. Po wprowadzeniu stanu wojennego kierowała w latach 1981–1984 Punktem Pomocy Charytatywnej dla Rodzin Osób Internowanych i Aresztowanych przy klasztorze dominikanów. Organizowała transporty darów z państw zachodnich i zajmowała się ich dystrybucją. Do przejścia na emeryturę w 2019 pracowała jako nauczycielka języka niemieckiego w Zespole Szkół im. ks. Józefa Tischnera w Dobczycach. Organizowała szkolne obchody Światowego Dnia Pokoju.
W 2021 została pośmiertnie odznaczona Krzyżem Wolności i Solidarności oraz Krzyżem Oficerskim Orderu Odrodzenia Polski.
Zmarła na chorobę nowotworową. Pochowana na Cmentarzu Rakowickim w Krakowie.

</doc>
<doc id="5182990" url="https://pl.wikipedia.org/wiki?curid=5182990" title="Pochabany">
Pochabany

Pochabany – wieś (obec) w powiecie Bánovce nad Bebravou, w kraju trenczyńskim na Słowacji. Znajduje się w regionie Górna Nitra w północno-zachodniej części Słowacji.

</doc>
<doc id="5182992" url="https://pl.wikipedia.org/wiki?curid=5182992" title="Pravotice">
Pravotice

Pravotice – wieś (obec) w powiecie Bánovce nad Bebravou, w kraju trenczyńskim na Słowacji. Znajduje się w regionie Górna Nitra w północno-zachodniej części Słowacji.

</doc>
<doc id="5182997" url="https://pl.wikipedia.org/wiki?curid=5182997" title="Gina Szwarc">
Gina Szwarc

Gina Szwarc, właśc. Regina lub Eugenia Szwarc, także Guina Szwarc, z domu Pinkus, ps. „Eugenia Markowa” (ur. 23 kwietnia 1895 w Koninie, zm. 1973 w Paryżu) – polska pisarka i dziennikarka żydowskiego pochodzenia.
Życiorys.
Gina Pinkus urodziła się 23 kwietnia 1895 roku w Koninie w zasymilowanej rodzinie Luzera (Ludwika) i Zeldy (Zofii) z Baumanów. Wychowała się w Łodzi, gdzie uczęszczała do polskiej szkoły. Na początku 1919 roku zaczęła studiować filozofię na Uniwersytecie Jagiellońskim. Podczas pobytu w Krakowie prowadziła po polsku dziennik; język polski pozostał dla niej przez resztę życia językiem wspomnień, rodziny i emocji.
W 1919 roku poznała Marka Szwarca, za którego wkrótce wyszła za mąż. 1 maja 1920 roku małżeństwo Szwarców przeszło na katolicyzm, zaś kilka miesięcy później parze urodziła się córka Zuzanna Teresa (Miriam) Szwarc. Znaczne problemy finansowe pary doprowadziły do rozstania z dzieckiem na kilka miesięcy 1921 roku: dziecko zamieszkało u rodziny w Łodzi, gdy Szwarcowie próbowali ustabilizować się w Paryżu. Po dodatkowych kursach zawodowych Gina zaczęła dorabiać robótkami ręcznymi. W latach 1920–1923 prowadziła "Dziennik intymny"; jej pamiętniki z okresu rozłąki z córką przybrały formę listów do dziecka. W Paryżu Szwarcowie dołączyli do kręgu znajomych Raïssy i Jacquesʼa Maritainów.
Na łamach tygodnika „Ewa” Gina Szwarc publikowała barwne relacje z życia kulturalnego Paryża posługując się imionami Eugenia Szwarcowa i Eugenia Markowa. Prowadziła także wywiady z artystkami (m.in. z Olgą Boznańską) oraz pisała błyskotliwe recenzje przedstawień teatralnych i wystaw. Współpracowała także z poznańską „Kulturą”. W 1929 roku na łamach „Nowego Dziennika” ukazał się jej wywiad z Melą Muter. W latach trzydziestych zaczęła pisać powieści, które następnie jej przyjaciele tłumaczyli na francuski.
Mąż Giny wielokrotnie utrwalał jej twarz w swoich dziełach, nadając jej rysy madonnom, aniołom oraz innym postaciom kobiecym. Dla przykładu, w 1938 roku Marek Szwarc wykonał rzeźbę Matki Boskiej na zamówienie władz Paryża, którą wstawiono w niszę budynku na rogu rue Aubriot i rue Sainte-Croix-de-la-Bretonnerie w dzielnicy Le Marais. Szwarc ilustrował także publikacje Giny.
W okresie II wojny światowej Gina schroniła się w Wielkiej Brytanii. W latach 50. spisała wspomnienia z lat 1919–1921, które po przetłumaczeniu na francuski ukazały się w 1961 roku pod tytułem "Le choix". Polski manuskrypt został zniszczony przez córkę, przez co polskie wydanie z 2015 roku stanowiło tłumaczenie z francuskiego przekładu.
Szwarc zmarła w 1973 roku w Paryżu.
Życie rodzinne Giny i Marka Szwarców zostało opisane przez córkę we wspomnieniach pt. "Pamiętnik na trzy głosy". Materiały z archiwum osobistego, listy i artykuły Szwarców znajdują się w zbiorach Muzeum Historii Żydów Polskich Polin.
Twórczość.
Za źródłami:

</doc>
<doc id="5182999" url="https://pl.wikipedia.org/wiki?curid=5182999" title="Krzysztof Murańka">
Krzysztof Murańka

Krzysztof Murańka (ur. 3 kwietnia 1954 w Zakopanem) – polski biathlonista, medalista mistrzostw Polski.
Życiorys.
Był zawodnikiem WKS Legii Zakopane. W 1976 zdobył brązowy medal międzynarodowych mistrzostw Polski w sztafecie 4 x 7,5 km (startował w II reprezentacji Polski). Reprezentował Polskę na mistrzostwach świata juniorów w 1975 (10 m. indywidualnie, 20 m. w sprincie, 8 m. w sztafecie. W 1975 zdobył brązowy medal mistrzostw Polski juniorów w sprincie.
Jego synem jest skoczek narciarski, Klemens Murańka.

</doc>
<doc id="5183001" url="https://pl.wikipedia.org/wiki?curid=5183001" title="Andrzej Pluta (ur. 2000)">
Andrzej Pluta (ur. 2000)

Andrzej Mateusz Pluta (ur. 3 czerwca 2000) – polski koszykarz, występujący na pozycji rozgrywającego, obecnie zawodnik Trefla Sopot.
W listopadzie 2016 zadebiutował w lidze ACB w barwach CB Sevilla, w wieku zaledwie 16 lat.
W czerwcu 2021 roku został zawodnikiem Astorii Bydgoszcz. W listopadzie 2021 roku został powołany na zgrupowanie kadry Polski. 25 maja 2022 dołączył do Trefla Sopot.
Jest synem byłego reprezentanta Polski w koszykówce Andrzeja Pluty. Jego brat Michał również jest koszykarzem.

</doc>
<doc id="5183006" url="https://pl.wikipedia.org/wiki?curid=5183006" title="Stanisław Obrochta">
Stanisław Obrochta

Stanisław Obrochta (ur. 9 grudnia 1954 w Kościelisku, zm. 19 maja 1998 w Kirach) – polski biathlonista, medalista mistrzostw świata juniorów i mistrzostw Polski.
Życiorys.
W latach 1968–1970 był zawodnikiem SN PTT Zakopane, w latach 1971–1976 WKS Legii Zakopane.
Podczas mistrzostw świata juniorów w 1973 zdobył złoty medal w sztafecie 3 x 7,5 km (z Ludwikiem Ziębą i Janem Szpunarem) i brązowy medal w biegu indywidualnym (bieg ten wygrał Jan Szpunar). Na mistrzostwach świata juniorów w 1974 zdobył brązowy medal w sztafecie 3 x 7,5 km (z Ludwikiem Ziębą i Władysławem Truchanem), indywidualnie na tych zawodach zajął 32. miejsce w biegu indywidualnym i 23. miejsce w sprincie. Na mistrzostwach świata juniorów w 1975 zajął 16 m. w biegu indywidualnym, 15. miejsce w sprincie i 8, miejsce w sztafecie 3 x 7,5 km. W 1976 zdobył brązowy medal międzynarodowych mistrzostw Polski w sztafecie 4 x 7,5 km (startował w II reprezentacji Polski).

</doc>
<doc id="5183008" url="https://pl.wikipedia.org/wiki?curid=5183008" title="Roch Wieniawski">
Roch Wieniawski



</doc>
<doc id="5183009" url="https://pl.wikipedia.org/wiki?curid=5183009" title="Franciszek Kiryluk">
Franciszek Kiryluk

Franciszek Kiryluk (ur. 13 maja 1919 r., zm. 22 października 2007 r.) – polski rolnik, Sprawiedliwy wśród Narodów Świata.
Życiorys.
Kiryluk mieszkał we wsi Przechodzisko w okolicach Międzyrzecza Podlaskiego razem z rodzicami, Józefem i Anną Kiryluk, oraz dwoma braćmi, Janem i Bolesławem. Zajmował się uprawą roli. We wrześniu 1942 r. Kiryluk spotkał w Drelowie szukającego schronienia Chaima Rymarza i zaopiekował się nim. Rodzina Kiryluków ukryła w swoim gospodarstwie Chaima oraz Hindę Rymarz, żydowskie dzieci zbiegłe z międzyrzeckiego getta. Franciszek był odpowiedzialny za przynoszenie im jedzenia. Kryjówką była drewniana komórka oraz strych domu. Dwójka była ukrywana do wyzwolenia regionu przez Armię Czerwoną w lipcu 1944 r.
31 maja 1978 r. Franciszek Kiryluk został uznany przez Jad Waszem za Sprawiedliwego wśród Narodów Świata.

</doc>
<doc id="5183013" url="https://pl.wikipedia.org/wiki?curid=5183013" title="Stanisław Guliński">
Stanisław Guliński



</doc>
<doc id="5183015" url="https://pl.wikipedia.org/wiki?curid=5183015" title="Christopher Hawkes">
Christopher Hawkes

Christopher Hawkes (ur. 5 czerwca 1905, zm. 29 marca 1992) – angielski archeolog specjalizujący się w prehistorii Europy. W latach 1946-1972 był profesorem archeologii europejskiej na Uniwersytecie w Oxfordzie.
Życiorys.
Christopher urodził się 5 czerwca 1905 roku w Londynie jako najstarszy i jedyny syn małżeństwa Charlesa Pascoe Hawkesa, prawnika i Eleanor Wiktorii z domu Cobb. W 1918 roku rozpoczął naukę w Winchester College, gdzie zainteresował się archeologią. W 1924 rozpoczął studia w tym kierunku na Uniwersytecie Oxfordzkim. Pierwsze doświadczenia zdobywał na wykopaliskach w Brecon prowadzonych przez Mortimera Wheelera. Podczas wykopalisk w Colchester poznał swoją przyszłą żonę Jessie Hawkes.
W 1956 roku zaczął wykładać archeologię Cesarstwa Rzymskiego na Uniwersytecie Oxfordzkim.

</doc>
<doc id="5183016" url="https://pl.wikipedia.org/wiki?curid=5183016" title="Lucy Shuker">
Lucy Shuker

Lucy Shuker (ur. 28 maja 1980 w Dosze) – brytyjska tenisistka niepełnosprawna.
Kariera w tenisie na wózkach.
Startując w tenisie na wózkach, zdobyła trzy medale igrzysk paraolimpijskich w grze podwójnej: srebrny (Tokio 2020) oraz dwa brązowe (Londyn 2012, Rio de Janeiro 2016). Trzykrotnie triumfowała w mistrzostwach na zakończenie sezonu w grze podwójnej (2005, 2007, 2016). Ponadto dziewięciokrotnie dotarła do wielkoszlemowych finałów w deblu.
W rankingu ITF najwyżej była na 5. miejscu w singlu (25 marca 2013), oraz na 3. pozycji w deblu (10 czerwca 2013). W całej karierze Shuker zwyciężyła w 34 turniejach singlowych i 79 deblowych.

</doc>
<doc id="5183018" url="https://pl.wikipedia.org/wiki?curid=5183018" title="Polska służba weterynaryjna w wojnie polsko-bolszewickiej">
Polska służba weterynaryjna w wojnie polsko-bolszewickiej

Polska służba weterynaryjna w wojnie polsko-bolszewickiej – organizacja i działania służby weterynaryjnej w okresie wojny polsko-bolszewickiej.
Z uwagi na dużą liczbę wykorzystywanych przez wojsko koni, służba weterynaryjna należała do ważniejszych służb Wojska Polskiego w okresie wojny. Szefowie służby weterynaryjnej funkcjonowali w strukturach kwatermistrzostwa związków operacyjnych oraz przy dowództwach związków taktycznych piechoty i jazdy. Jednocześnie powstały armijne składnice weterynaryjne i szpitale koni o numeracji tych związków operacyjnych, zaś przy dywizjach piechoty i brygadach jazdy – szpitale dla koni o numeracji odpowiadającej macierzystej formacji.
Konie w Wojsku Polskim.
Wojsko Polskie na froncie wykorzystywało prawie wyłącznie trakcję konną. Konie przeznaczone były przede wszystkim do taborów oraz dla kawalerii, a ich liczba ciągle wzrastała. Z końcem 1918 w linii znajdowało się około 20 000 koni, w maju 1919 już 95 000, zaś w szczytowym okresie rozwoju sił zbrojnych ich liczba wynosiła około 190 000, z tego 137 000 w formacjach frontowych. Tak wielka liczba koni wymagała dysponowania specjalistyczną służbą weterynaryjną.
Organa naczelne służby weterynaryjnej.
Na szczeblu Ministerstwa Spraw Wojskowych za funkcjonowanie służby weterynaryjnej odpowiadała początkowo Sekcja Weterynaryjna Departamentu Mobilizacyjno-Organizacyjnego, kierowana przez mjr. dr. Józefa Gabriela Malewskiego. 12 listopada 1918 mjr Malewski mianowany został Naczelnym Lekarzem Weterynarii Wojska Polskiego. Po reorganizacji MSWojsk., w maju 1919, usamodzielniono sekcję Weterynaryjną. Weszła ona w podporządkowanie I wiceministra, a w jej skład wchodziły wydziały: personalny, inspektorski, naukowo-oświatowy, zaopatrywania i szpitalnictwa. Sekcja współpracowała z Departamentem do Spraw Koni i Taborów oraz Generalnym Inspektoratem Jazdy. Po kolejnej reorganizacji MSWojsk., Sekcja Weterynaryjna, nadal kierowana przez ppłk. Malewskiego, weszła w skład Departamentu IV Koni.
Służba weterynaryjna w strukturach polowych.
Pion służby weterynaryjnej miał też swoje umocowanie w strukturach Sztabu Generalnego WP, a od marca 1919 w Sztabie Generalnym Naczelnego Dowództwa WP. Do grudnia za służbę weterynaryjną odpowiadał Oddział IV Kwatermistrzostwo, zaś po utworzeniu pionu II zastępcy szefa Sztabu Generalnego – Głównego Kwatermistrza ND WP, weszła w jego skład. Na stanowisko szefa Służby Weterynaryjnej Głównego Kwatermistrzostwa ND WP powołany został ppłk Maksymilian Kowalewski. Przy kwatermistrzostwach związków operacyjnych oraz przy dowództwach związków taktycznych utworzono stanowiska szefów służby weterynaryjnej. Jednocześnie powstały armijne składnice weterynaryjne i szpitale koni o numeracji tych związków operacyjnych, a przy dywizjach piechoty i brygadach jazdy szpitale koni o numeracji odpowiadającej macierzystemu związkowi taktycznemu.
Lekarze weterynarii na mundurach nosili „łapkę” barwy kurtki, wypustka oliwkowa.

</doc>
<doc id="5183019" url="https://pl.wikipedia.org/wiki?curid=5183019" title="Leopold Latawiec">
Leopold Latawiec

Leopold Latawiec (ur. 29 czerwca 1955 w Skawie) – polski biathlonista, medalista mistrzostw Polski, reprezentant Polski.
Kariera sportowa.
Był zawodnikiem WKS Legii Zakopane.
Reprezentował Polskę na mistrzostwach świata juniorów w 1976 (22. miejsce w sprincie), mistrzostwach świata seniorów w 1978 (wycofał się w trakcie biegu indywidualnego, 61. miejsce w sprincie i 12. miejsce w sztafecie), 1979 (36 m. w biegu indywidualnym, 51 m. w sprincie i 9 m. w sztafecie), 1982 (32 m. w biegu indywidualnym, 35 m. w sprincie i 10 m. w sztafecie) i 1983 (34 m. w biegu indywidualnym, 34 m. w sprincie i 14 m. w sztafecie). 
Na mistrzostwach Polski seniorów wywalczył 14 medali:
Na mistrzostwach Polski w narciarstwie klasycznym zdobył siedem medali: srebrny w biegu na 30 km w 1976, srebrne w biegu na 50 km w 1980, 1982 i 1983, srebrny w sztafecie 4 x 10 km w 1976 i brązowe w sztafecie 4 x 10 km w 1978 i 1984.

</doc>
<doc id="5183021" url="https://pl.wikipedia.org/wiki?curid=5183021" title="Tahir Meha">
Tahir Meha

Tahir Meha (ur. 10 października 1943 w Prekazie, zm. 13 maja 1981 tamże) – kosowski działacz polityczny, opozycjonista wobec jugosłowiańskiego reżimu w Kosowie. Za antyjugosłowiańską postawę jest często nazywany "Człowiekiem Ziemi" (alb. Burri i dheut).
Incydent w Prekazie.
13 maja 1981 r. Tahir Meha robił zakupy na targu w Prekazie. Przechodzący obaj dwaj jugosłowiańscy policanci zauważyli przy pasie Mehy broń palną i zażądali oddania tej broni. Gdy Meha odmówił wykonania rozkazu, po groźbach ze strony policjantów otworzył do nich ogień, co następnie doprowadziło do konfrontacji. Według jugosłowiańskich mediów, w wyniku tego starcia 9 jugosłowiańskich policjantów zostało zabitych, a 2 rannych.
Uciekł z miejsca zdarzenia i wrócił do domu, gdzie czekał na niego ojciec, który przyłączył się Tahirowi do pomocy. O godzinie 22:00 siły jugosłowiańskie zaczęły oblężenie jego domu, używając do tego również kilku czołgów i helikopterów; Mehowie byli otoczeni przez trzy bataliony, by mieć pewność, że nie będą mieli możliwości uczieczki. Jugosłowiańskie czołgi otworzyły ogień w stronę domu Mehów, wskutek czego zawaliła się ściana domu. Tahirowi udało się wrzucić granat ręczny do kabiny jednego z czołgów, wysadzając go. Podczas ucieczki został oświetlony przez siły jugosłowiańskie i postrzelony.
Tahir Meha został znaleziony następnego dnia rano z ośmioma kulami w ciele.

</doc>
<doc id="5183024" url="https://pl.wikipedia.org/wiki?curid=5183024" title="Jukagir">
Jukagir

Jukagir (ros. Юкагир, jakuc. Дьүкээгир) – wieś w Rosji, w Jakucji nad Zatoką Jańską. Obecnie we wsi mieszka 128 osób. W okolicy wsi znaleziono szczątki mamutów w 2002 i w 2010 roku, a także szczątki bizona datowane na 9310 lat i klaczy datowane na 4630 lat.

</doc>
<doc id="5183025" url="https://pl.wikipedia.org/wiki?curid=5183025" title="Józef Michniak">
Józef Michniak

Józef Michniak (ur. 2 lutego 1956) – polski biathlonista, medalista mistrzostw Polski, reprezentant Polski.
Kariera sportowa.
Był zawodnikiem WKS Legii Zakopane, jego trenerem był Józef Rubiś.
Reprezentował Polskę na mistrzostwach świata juniorów w 1975 (32 m. w biegu indywidualnym, 24 m. w sprincie) i 1976 (5 m. w biegu indywidualnym, 16 m. w sprincie i 9 m. w sztafecie) oraz mistrzostwach świata seniorów w 1978 (33 m. w biegu indywidualnym, 30 m. w sprincie i 12. miejsce w sztafecie), 1979 (26 m. w biegu indywidualnym, 22 m. w sprincie i 9 m. w sztafecie) i 1983 (51 m. w biegu indywidualnym i14 m. w sztafecie).
Na mistrzostwach Polski seniorów wywalczył 9 medali:
Był też mistrzem Polski juniorów w biegu indywidualnym w 1977, a na międzynarodowych mistrzostwach Polski juniorów zajął 2. miejsce w biegu indywidualnym i sprincie, będąc najlepszym zawodnikiem z Polski.

</doc>
<doc id="5183027" url="https://pl.wikipedia.org/wiki?curid=5183027" title="Jan Tadeusz Łukaszewski">
Jan Tadeusz Łukaszewski

Jan Tadeusz Łukaszewski (ur. 7 sierpnia 1900 w Łodzi, zm. 1944) – polski fotograf, działacz społeczny i żołnierz. 
Życiorys.
Przebywając w 1919 Odessie wstąpił do 6 Pułku Ułanów, a następnie dołączył do 14 Pułku Ułanów, w którego składzie brał udział w wojnie polsko-bolszewickiej. W okresie międzywojennym prowadził wraz z żoną Heleną zakład fotograficzny przy ul. Warszawskiej w Kłodawie. Był działaczem Ligi Obrony Powietrznej i Przeciwgazowej, Towarzystwa Popierania Budowy Publicznych Szkół Powszechnych oraz Związku Kaniowczyków i Związku Żeligowczyków.
Po wybuchu II wojny światowej był współzałożycielem konspiracyjnego Związku Podoficerów „Grom” w Kłodawie. W związku z zagrożeniem aresztowaniem uciekł z Kłodawy, następnie został aresztowany w Opocznie i osadzony w obozie koncentracyjnym, gdzie zmarł w 1944 roku.

</doc>
<doc id="5183029" url="https://pl.wikipedia.org/wiki?curid=5183029" title="Zespół kościoła św. Marcina i św. Małgorzaty w Porębie Żegoty">
Zespół kościoła św. Marcina i św. Małgorzaty w Porębie Żegoty



</doc>
<doc id="5183033" url="https://pl.wikipedia.org/wiki?curid=5183033" title="Leonard Zarębski">
Leonard Zarębski

Leonard Zarębski ps. „Skowronek“ (ur. 11 lipca 1897 w Kłodawie, zm. 8 maja 1966 tamże) – polski rolnik i wojskowy.
Życiorys.
Syn Walentego i Wiktorii. Wiosną 1917 roku wstąpił do Polskiej Organizacji Wojskowej, a w 1918 zgłosił się do służby w Wojsku Polskim. Został przydzielony do 1. kompanii 2 Pułku Piechoty Legionów, w lutym 1919 roku ukończył 6-tygodniowy kurs telefoniczny i został przydzielony do służby w plutonie telefonicznym. Brał czynny udział w wojnie polsko-bolszewickiej. 4 maja 1919 roku awansowany do stopnia starszego legionisty, a 9 października tego samego roku został mianowany kapralem. Został zdemobilizowany 13 sierpnia 1921 roku.
Mieszkał przy ul. Poznańskiej w Kłodawie, gdzie wraz z żoną Kazimierą prowadził gospodarstwo rolne. Miał troje dzieci.

</doc>
<doc id="5183037" url="https://pl.wikipedia.org/wiki?curid=5183037" title="Dawid Pinski">
Dawid Pinski

David Piński, jid. דוד פּינסקי (ur. 5 kwietnia 1872, zm. 11 sierpnia 1959) – był pisarzem w języku jidysz, najbardziej znanym jako dramaturg. W czasie, gdy Europa Wschodnia dopiero zaczynała przeżywać rewolucję przemysłową, Piński jako pierwszy wprowadził na jej scenę dramat o miejskich robotnikach żydowskich; dramaturg idei, zasłynął także tym, że pisał o ludzkiej seksualności z nieznaną dotąd w literaturze jidysz szczerością. Wśród wczesnych dramaturgów jidysz wyróżniał się także silniejszymi powiązaniami z tradycjami literackimi języka niemieckiego niż rosyjskim.
Wczesne lata.
Urodził się w Mohylewie w Imperium Rosyjskim(dzisiejsza Białoruś), wychował się w pobliskim Witebsku. Początkowo przeznaczono mu karierę rabina, w wieku 10 lat osiągnął zaawansowany poziom studiów talmudycznych. W wieku 19 lat opuścił dom, początkowo zamierzając studiować medycynę w Wiedniu, w Austrii, ale wizyta u Icchoka Lejba Pereca w Warszawie (ówcześnie również w granicach Rosji) przekonała go do kontynuowania kariery literackiej. Na krótko rozpoczął studia w Wiedniu(gdzie napisał też swoje pierwsze znaczące opowiadanie "„Der Groisser Menszenfrejnt”" – „Wielki Filantrop”), ale wkrótce wrócił do Warszawy, gdzie przed przeprowadzką do Berlina w 1896 i do Nowego Jorku w 1899.zyskał sobie silną reputację jako pisarz i orędownik syjonizmu robotniczego.
Doktoryzował się na Uniwersytecie Columbia; jednak w 1904 roku, po ukończeniu sztuki "Family Cwi" w dniu wyznaczonym na jego egzamin doktorancki, nie stawił się na egzamin i nigdy nie ukończył studiów.
Prace.
Jego naturalistyczna tragedia „"Izaak Szeftel”"(1899) opowiada o technicznie kreatywnym tkaczu, którego pracodawca gardzi nim, ale wykorzystuje jego wynalazki. W końcu rozbija stworzone przez siebie maszyny i popada w pijacką autodestrukcję. Jak wielu głównych bohaterów z twórczości Pinskiego jest on kimś innym niż tradycyjnym bohaterem czy nawet tradycyjnym bohaterem tragicznym.
Jego czarna komedia „"Der Ojtser”"(„"Skarb”"), napisana w jidysz w latach 1902–1906, ale po raz pierwszy wystawiona po niemiecku przez Maxa Reinhardta w Berlinie w 1910 roku, opowiada o sekwencji wydarzeń, w których mieszkańcy miasta odkopują i bezczeszczą własny cmentarz ponieważ uwierzyli, że gdzieś w nim jest zakopany skarb. Bogaci i biedni, świeccy i religijni, wszyscy uczestniczą w tym szaleństwie; nadprzyrodzony punkt kulminacyjny obejmuje dusze zmarłych, zirytowane zakłóceniem.
„"Family Cwi”"(1904), napisana po pogromie w Kiszyniowie, jest wezwaniem do Żydów, by nie akceptowali biernie przemocy wobec nich. W tej tragedii różni Żydzi – religijny fanatyk, socjalista z Bundu, syjonista i rozczarowany asymilator – w różny sposób i za różnymi ideologiami, ale wszyscy się opierają. Spektakl nie mógł być oficjalnie opublikowany w sposób jawny, wystawiany w Cerskiej Rosji, ale ukradkiem tam krążył, a nawet dostawał tajne produkcje amatorskie.
„"Jenkel der Szmid”"("Jankel Kowal", 1906) ustanowił nowy poziom szczerości w teatrze języka jidysz w radzeniu sobie z namiętnościami seksualnymi. Chociaż teatr jidysz był bardziej otwarty na takie tematy niż teatr anglojęzyczny z tej samej epoki, wszedł w większości za pośrednictwem dzieł tłumaczonych z różnych języków europejskich. Główna para spektaklu musi zrównoważyć wzajemną pasję z małżeństwami z innymi ludźmi. Ostatecznie oboje powracają do małżeństw, co Sol Liptzin opisuje jako „akceptację życia rodzinnego, która ani nie neguje radości ciała, ani nie unika odpowiedzialności moralnej” [Liptzin, 1972, 86]. Film oparty na sztuce powstał w 1938 roku, nakręcony w katolickim klasztorze w New Jersey; zagrali w nim Mojsze Ojszer i Florence Weiss, był premierą filmową Herszela Bernardiego(grającego Jankela jako chłopiec) i jest również znany jako „"Śpiewający kowal”". Został również zaadaptowany przez Caraida O’Briena jako anglojęzyczna sztuka „"Jake the Mechanic”".
Kontynuował zgłębianie podobnych tematów w serii sztuk, „"Gabri un di Frojen”"(„Gabri i kobiety”, 1908), „Maria Magdalena” (1910) i „Profesor Brenner” (1911), z których ostatnia dotyczy starszego mężczyzny zakochanego w młodej kobiecie, ponownie łamiąca żydowską tradycję teatralną, ponieważ takie związki zawsze były uważane za dopuszczalne w aranżowanych małżeństwach z powodów finansowych lub podobnych, ale społecznie tabu jako kwestia emocjonalnej fascynacji. „Profesor Brenner” został przetłumaczony na język angielski przez Ellen Perecman i został zaprezentowany przez New Worlds Theatre Project w listopadzie 2015 roku w produkcji wyreżyserowanej przez Paula Takacsa w HERE Arts Center z Davidem Greenspanem w roli głównej. Skrypt dostępny języku angielskim na stronie www.newworldsproject.org w grudniu 2015 r.
W tym samym okresie jednoaktowa tragedia mesjańska „Der Ejbiker Jid” („Wieczny Żyd”, 1906) rozgrywa się w momencie zburzenia Drugiej Świątyni. Mesjasz rodzi się tego samego dnia co zburzenie Świątyni, ale zostaje porwany przez burzę; prorok musi wędrować po Ziemi, szukając go. W Moskwie, w 1918 roku, miała to być pierwsza sztuka wystawiona przez Teatr Habima, obecnie narodowy teatr Izraela. W 1919 w „Der Sztumer Mesziech” („"Niemy Mesjasz"”) powrócił do podobnego tematu mesjanistycznych wątków w kolejnych sztukach o Simonie Bar-Kochbie, Salomonie Molcho i Sabataju Cwi.
Jego twórczość przybrała nowy obrót dzięki wysoce alegorycznemu „"Di Bergsztajger”"(„Wspinacze górscy”, 1912); w którym „góra”, o której mowa, to samo życie.
W okresie międzywojennym napisał liczne sztuki, głównie na tematy biblijne, ale nadal angażował się w wiele swoich wcześniejszych tematów. Na przykład „"King David and His Wives”" (1923?) patrzy na biblijnego Dawida w różnych momentach jego życia: dumny, naiwnie idealistyczny, pobożny młodzieniec; pewny siebie wojownik; nieco zblazowany monarcha; i wreszcie stary człowiek, który widząc swoją młodzieńczą chwałę odzwierciedloną w pięknej Abiszag, postanawia nie żenić się z nią, aby móc nadal widzieć to wyidealizowane odbicie. W tym okresie Pinski podjął się także dużego i fantazyjnego projektu fabularnego: napisania fikcyjnego portretu każdej z tysięcy żon króla Salomona; w latach 1921–1936 zrealizował 105 takich opowiadań.
W tym okresie podjął się również głównych powieści „"Arnold Levenberg: Der Tserisener Mencz”"(„"Arnold Levenberg: Rozszczepiona osobowość”", rozpoczęty 1919) i „"Dom Noego Edona”," który został opublikowany w tłumaczeniu na angielski w 1929; oryginał w jidysz ukazał się w 1938 r. nakładem oficyny Wydawnictvo Ch. Brzozo, w Warszawie. Pierwsza z nich skupia się na arystokratycznym niemieckim żydzie z Uptown, który jest przedstawiany jako wyrafinowany i dekadencki, krzyżujący ścieżki z ważnymi wydarzeniami i nurtami swoich czasów, ale nigdy nie uczestniczący w nich w pełni. Ta ostatnia to wielopokoleniowa saga o litewskiej rodzinie emigrantów żydowskich, interpretacja asymilacji wzorowana na „"Czterech pokoleniach-czterech testamentach”" "Pereca".
Emigracja.
W 1949 roku wyemigrował do świeżo powstałego państwa Izrael, gdzie napisał sztukę o Samsonie oraz sztukę o królu Saulu. Był to jednak okres, w którym teatr jidysz prawie nigdzie nie istniał(nawet mniej niż dzisiaj), dlatego sztuki te nie były wystawiane.

</doc>
<doc id="5183039" url="https://pl.wikipedia.org/wiki?curid=5183039" title="Halowe Mistrzostwa Europy w Lekkoatletyce 1986 – bieg na 60 m mężczyzn">
Halowe Mistrzostwa Europy w Lekkoatletyce 1986 – bieg na 60 m mężczyzn

Bieg na 60 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Eliminacje, półfinały i bieg finałowy zostały rozegrane 22 lutego 1986. Zwyciężył reprezentant Belgii Ronald Desruelles. Tytułu zdobytego na poprzednich mistrzostwach nie bronił Mike McFarlane z Wielkiej Brytanii.
Rezultaty.
Eliminacje.
Rozegrano 4 biegi eliminacyjne, do których przystąpiło 20 biegaczy. Awans do półfinałów dawało zajęcie jednego z pierwszych dwóch miejsc w swoim biegu (Q). Skład półfinałów uzupełniło czterech zawodników z najlepszym czasem wśród przegranych (q).Opracowano na podstawie materiału źródłowego.
Bieg 1
Bieg 2
Bieg 3
Bieg 4
Półfinały.
Rozegrano 2 biegi półfinałowe, w których wystartowało 12 biegaczy. Awans do finału dawało zajęcie jednego z trzech pierwszych miejsc w swoim biegu (Q).Opracowano na podstawie materiału źródłowego.
Bieg 1
Bieg 2
Finał.
Opracowano na podstawie materiału źródłowego.

</doc>
<doc id="5183040" url="https://pl.wikipedia.org/wiki?curid=5183040" title="Catharina Elisabeth Velten">
Catharina Elisabeth Velten

Catharina Elisabeth Velten (ur. 1646, zm. 1712) – niemiecka aktorka, w latach 1692–1712 dyrektorka teatru "Hochdeutsche Hofcomödianten".
Życiorys.
Urodziła się w jako córka aktora Carla Andreasa Paulsena (1620–1679) i Cathariny Lydii (zm. 1675). Prawdopodobnie podróżowała z zespołem aktorskim ojca i już w młodym wieku występowała na scenie w teatrze przez niego prowadzonym. Nie wiadomo, kiedy i gdzie zdobyła wykształcenie. Opisywano ją jako dobrze wyedukowaną. W 1671 wyszła za mąż za aktora Johannesa Veltena (1640–1692), który występował w teatrze jej ojca. W 1678 przejął teatr teścia, w którym Catharina wciąż grała.
Po śmierci męża w 1692 jako pierwsza kobieta w Niemczech została dyrektorką teatru. Działalność teatru zabezpieczał patent nadany przez władców Saksonii. Spółka była sławna w krajach niemieckich i skandynawskich. Po wyborze elektora saskiego Fryderyka na króla Polski (August II Mocny) w 1697 otrzymała królewski przywilej na występy w Rzeczypospolitej. Szczególnie na początku lat 90. XVII w. walczyła z konkurencją. Pod koniec XVII i na początku XVIII w. jej zespół sceniczny wyróżniał się na tle konkurencyjnych organizacją i talentem aktorów. Podróżowała z trupą między Dreznem a Lipskiem. Łączyła występy z okazji targów i jarmarków z występami na drezdeńskim dworze. W latach 1700–1705 podróżowała po całych Niemczech. Organizowała przedstawienia m.in. w Sztokholmie, Wiedniu, Rydze i Frankfurtem nad Menem.
W 1701 skrytykowała antyteatralną publikację "Des heilig. Świadectwo ks. Chryzostomi o prawdzie wbrew sztukom" Johanna Josepha Wincklera, diakona z Magdeburga. W 26-stronicowej rozprawie polemicznej pt. "Świadectwo prawdy o dramatach i komediach" broniła teatru i stanu aktorskiego. Wykazała się szeroką wiedzą. Cytowała dzieła naukowe i Biblię, posługiwała się idiomami greckimi i łacińskimi, naśladując akademicki styl Wincklera.
Catharina spędziła ostatnie lata życia w towarzystwie aktorki Elisabeth Spiegelberg z Dennerów. Jeździła z teatrem głównie po południowych Niemczech. Około 1711–1712 rozwiązała spółkę.

</doc>
<doc id="5183043" url="https://pl.wikipedia.org/wiki?curid=5183043" title="Anna d'Este">
Anna d'Este



</doc>
<doc id="5183045" url="https://pl.wikipedia.org/wiki?curid=5183045" title="Łucja Jurczak">
Łucja Jurczak

Łucja Teresa Jurczak z d. Nestorowicz (ur. 11 lub 17 kwietnia 1925 r.) – polska Sprawiedliwa wśród Narodów Świata, dama Krzyża Kawalerskiego Orderu Odrodzenia Polski.
Życiorys.
Łucja Teresa Jurczak mieszkała z rodzicami, Szymonem i Michaliną Nestorowicz oraz bratem Stanisławem w okolicach Międzyrzecza Podlaskiego. Wiosną 1942 r., mijając getto w Międzyrzeczu Podlaskim, spotkała tam przyjaciółkę sprzed okupacji niemieckiej, Belę Stein (Sztein). Pomogła jej w ucieczce z getta i przekonała swoich rodziców do ukrycia przyjaciółki. Jurczak sprawowała opiekę nad Stein razem z resztą swojej rodziny od maja do października 1942 r., kiedy ukrywana wyjechała do Niemiec do pracy. Następnie Nestorowicze udzielali pomocy rodzicom Beli, Helenie i Siepsielowi Steinom, którzy ukryli się w bunkrach w lesie.
19 grudnia 1993 r. Jad Waszem uznał Łucję Jurczak za Sprawiedliwą wśród Narodów Świata. Razem z nią uhonorowano także jej rodziców, Szymona i Michalinę Nestorowicz, a także brata, Stanisława Nestorowicza. W 2016 r. Łucja Jurczak została odznaczona Krzyżem Komandorskim Orderu Odrodzenia Polski.

</doc>
<doc id="5183047" url="https://pl.wikipedia.org/wiki?curid=5183047" title="Chana Kowalska">
Chana Kowalska

Chana Gitla Kowalska, także Anna Kowalska (ur. we Włocławku, zm. 1942 lub 1943) – polska malarka i działaczka kulturalna żydowskiego pochodzenia.
Życiorys.
Jej data urodzin nie jest pewna: w zależności od źródła pojawia się 1899, 1904, a nawet 1907 rok. Urodziła się we Włocławku, w rodzinie senatora Jehudy Lejba Kowalskiego. Jej dom rodzinny był miejscem spotkań dla intelektualistów. Zaczęła rysować w wieku szesnastu lat. W 1922 roku wzięła udział w wystawach zbiorowych w Warszawie, po czym wyjechała do Berlina, gdzie pobierała lekcje malarstwa. W Niemczech poznała i wyszła za mąż za literata Barucha Winogórę. 
Po przeprowadzce do Paryża osiadła na Montparnasse, gdzie ze względu na brak własnej przestrzeni do pracy korzystała z pracowni zaprzyjaźnionych artystów. Należała do środowiska École de Paris, wystawiała m.in. w ramach Salonu Jesiennego (1930) i Salonu Niezależnych (1931). Jej naiwny styl malarstwa charakteryzował się silną kreską, wyrazistą gamą barwną i uproszczonymi sylwetkami: tymi środkami wyrazu oddawała przemijający świat dawnych sztetlów. W jej twórczości przypominającej malarstwo ludowe można znaleźć wiele podobieństw z dziełami Marca Chagalla. 
Kowalska angażowała się w działania lokalnego oddziału Kultur-Lige, z którym współorganizowała wystawę artystów żydowskich, związała się także z żydowskim środowiskiem komunistycznym. Pisała o sztuce do prasy żydowskiej, jej teksty ukazywały się na łamach paryskiego „Naje Pres”, argentyńskiego „Naj Teater”, czy polskiego „Literarisze Bleter”. Pełniła funkcję sekretarza związku żydowskich artystów i rzeźbiarzy. W 1937 roku wzięła udział w Kongresie Kultury Żydowskiej Jidiszer Kultur Farband. 
Podczas II wojny światowej działała we francuskim ruch oporu. Po zatrzymaniu przez Gestapo była więziona w paryskich więzieniach, po czym deportowano ją do Auschwitz-Birkenau. W zależności od źródeł zginęła w 1942 lub 1943 roku. 

</doc>
<doc id="5183048" url="https://pl.wikipedia.org/wiki?curid=5183048" title="Jerzy Szyda">
Jerzy Szyda

Jerzy Szyda (ur. 23 kwietnia 1956 w Raciborzu) – polski biathlonista, mistrz Polski, reprezentant Polski.
Życiorys.
Jest wychowankiem Jodły Bodzentyn, gdzie jego trenerem był Zygmunt Sitek. W 1978 został mistrzem Polski seniorów w biegu indywidualnym jako pierwszy Polak, który nie był zawodnikiem WKS Legia Zakopane, jego trenerem narciarstwa był już jednak wtedy zakopiańczyk Janusz Kobylański. Następnie został zawodnikiem Górnika Wałbrzych.
Reprezentował Polskę na mistrzostwach świata seniorów w 1978 (53. miejsce w biegu indywidualnym, 35. miejsce w sprincie i 12. miejsce w sztafecie), 1981 (33 m. w biegu indywidualnym, 28 m. w sprincie i 13 m. w sztafecie), 1982 (39 m. w biegu indywidualnym, 51 m. w sprincie i 10 m. w sztafecie), 1983 (42 m. w biegu indywidualnym, 35 m. w sprincie i 14 m. w sztafecie) i 1985 (44 m. w biegu indywidualnym, 31 m. w sprincie i 11 m. w sztafecie).
Na mistrzostwach Polski seniorów wywalczył 16 medali:
Po zakończeniu kariery zawodniczej pracował jako trener, m.in. od października 1991 był trenerem reprezentacji Polski juniorów, od 1999 do 2000 trenerem reprezentacji Polski kobiet. Pracował m.in. w UKN Melafir Czarny Bór i AZS AWF Wrocław. Jego zawodnikami byli m.in. Mateusz Janik i Łukasz Słonina.
Od 2006 do 2018 był członkiem zarządu Polskiego Związku Biathlonu.

</doc>
<doc id="5183050" url="https://pl.wikipedia.org/wiki?curid=5183050" title="Halowe Mistrzostwa Europy w Lekkoatletyce 1986 – bieg na 200 m mężczyzn">
Halowe Mistrzostwa Europy w Lekkoatletyce 1986 – bieg na 200 m mężczyzn

Bieg na 200 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Eliminacje i półfinały zostały rozegrane 22 lutego, a bieg finałowy 23 lutego 1986. Zwyciężył reprezentant Wielkiej Brytanii Linford Christie. Tytułu zdobytego na poprzednich mistrzostwach nie bronił Stefano Tilli z Włoch.
Rezultaty.
Eliminacje.
Rozegrano 5 biegów eliminacyjnych, do których przystąpiło 18 biegaczy. Awans do półfinałów dawało zajęcie pierwszego miejsc w swoim biegu (Q). Skład półfinałów uzupełniło trzech zawodników z najlepszym czasem wśród przegranych (q).Opracowano na podstawie materiału źródłowego.
Bieg 1
Bieg 2
Bieg 3
Bieg 4
Bieg 5
Półfinały.
Rozegrano 2 biegi półfinałowe, w których wystartowało 8 biegaczy. Awans do finału dawało zajęcie jednego z dwóch pierwszych miejsc w swoim biegu (Q).Opracowano na podstawie materiału źródłowego.
Bieg 1
Bieg 2
Finał.
Opracowano na podstawie materiału źródłowego.

</doc>
<doc id="5183053" url="https://pl.wikipedia.org/wiki?curid=5183053" title="Kamienica Farna 6 w Bydgoszczy">
Kamienica Farna 6 w Bydgoszczy



</doc>
<doc id="5183054" url="https://pl.wikipedia.org/wiki?curid=5183054" title="1812 rok (cykl obrazów Wasilija Wierieszczagina)">
1812 rok (cykl obrazów Wasilija Wierieszczagina)

1812 rok (ros. 1812 год) – cykl obrazów olejnych namalowanych w latach 1887–1900 przez rosyjskiego malarza Wasilija Wierieszczagina, znajdujący się w zbiorach Muzeum Wojny Ojczyźnianej 1812 roku, będącego oddziałem Państwowego Muzeum Historycznego w Moskwie.
Opis.
Wasilij Wierieszczagin dokładnie przestudiował historię francuskiej inwazji na Rosję w 1812, zwracając szczególną uwagę na realia militarno-historyczne. Poprzez materiały źródłowe i opracowania poświęcone inwazji oraz podróże do najważniejszych miejsc bitew Cesarskiej Armii Rosyjskiej z francuską Wielką Armią stworzył serię dwudziestu obrazów o wymiarach 202 × 320 centymetrów każdy, ukazujących walkę narodu rosyjskiego z cesarzem Francuzów Napoleonem I. Obrazy były eksponowane na wystawach między innymi w Berlinie, Londynie, Nowym Jorku, Paryżu i Wiedniu.

</doc>
<doc id="5183056" url="https://pl.wikipedia.org/wiki?curid=5183056" title="Stanisław Tylka">
Stanisław Tylka

Stanisław Tylka (ur. 13 lipca w Dzianiszu) – polski biathlonista, medalista mistrzostw Polski, reprezentant Polski.
Życiorys.
Był zawodnikiem WKS Legii Zakopane. W barwach tego klubu zdobył w 1977 dwa srebrne medale mistrzostw Polski juniorów (w biegu indywidualnym i w sprincie), a w 1978 brązowy medal mistrzostw Polski seniorów w biathlonie w wyścigu indywidualnym.
Reprezentował Polskę na mistrzostwach świata juniorów w 1976 (19 m. w biegu indywidualnym, 36 m. w sprincie i 9 m. w sztafecie), 1977 (5 m. w biegu indywidualnym, 28 m. w sprincie i 6 m. w sztafecie) i 1978 (12 m. w biegu indywidualnym, 27 m. w sprincie i 9 m. w sztafecie).

</doc>
<doc id="5183057" url="https://pl.wikipedia.org/wiki?curid=5183057" title="Maxus Mifa 9">
Maxus Mifa 9



</doc>
<doc id="5183058" url="https://pl.wikipedia.org/wiki?curid=5183058" title="Zapowiednik (rezerwat przyrody)">
Zapowiednik (rezerwat przyrody)

Zapowiednik (ros. заповедник) – forma ochrony środowiska istniejąca w Federacji Rosyjskiej i większości krajów byłego ZSRR. Jest to najwyższy stopień ochrony przyrody (kategoria Międzynarodowej Unii Ochrony Przyrody (IUCN) – Ia). W zapowiednikach zabroniona jest jakakolwiek działalność człowieka. Obowiązuje zakaz wstępu osób postronnych.
Historia.
Koncepcja zapowiedników powstała wśród rosyjskich biologów pod koniec XIX wieku. W carskiej Rosji istniało dużo dziewiczych obszarów, nietkniętych przez człowieka. Zapowiedniki miały chronić te naturalne ekosystemy. W tym celu musiały być wystarczająco duże, aby być samowystarczalne. Pierwszy zapowiednik, zatwierdzony przez rząd rosyjski, powstał 29 grudnia 1916 roku (11 stycznia 1917 roku według obecnego kalendarza) na wschodnim brzegu jeziora Bajkał. Jest to Zapowiednik Barguziński (ros. Баргузинский заповедник, obecna polska nazwa Barguziński Rezerwat Biosfery).
Po rewolucji październikowej łatwiej było tworzyć rezerwaty przyrody. Po nacjonalizacji nie było już prywatnej własności ziemskiej. Powstały wtedy m.in. Astrachański Rezerwat Biosfery (1919 rok), Rezerwat Ilmeński (1920), Kaukaski Rezerwat Biosfery (1924).
W czasach stalinowskich czystki wśród naukowców i uznanie przez władze zapowiedników jako całkowicie bezużyteczne instytucje spowodowało zahamowanie ich powstawania, a nawet zamknięcie niektórych. Jednak po śmierci Stalina nastąpił gwałtowny ich rozwój. Już w 1960 roku było w ZSRR 85 zapowiedników.
Po przyjęciu z innych krajów w latach siedemdziesiątych XX wieku idei parków narodowych (których do tej w ZSRR nie było) zaczęły one powstawać również tutaj. W ten sposób niektóre zapowiedniki przekształcono w parki narodowe, mniej restrykcyjną formę ochrony przyrody (kategoria Międzynarodowej Unii Ochrony Przyrody (IUCN) – II). Przykładem jest zapowiednik – Teberdyński Rezerwat Biosfery, który w 2021 roku, już w Federacji Rosyjskiej, przekształcono w Teberdyński Park Narodowy.
Zapowiedniki w Rosji.
Podstawą działalności zapowiedników w Federacji Rosyjskiej jest ustawa z dnia 14 marca 1995 roku. Jest ich (stan na listopad 2021 roku) 104 o łącznej powierzchni ponad 340 000 km² nie licząc zapowiedników na zaanektowanym przez Rosję Półwyspie Krymskim. Wszystkie z wyjątkiem dwóch podlegają Ministerstwu Zasobów Naturalnych i Ekologii Federacji Rosyjskiej. Rezerwat Ilmeński jest zarządzany przez Rosyjską Akademię Nauk, a Rezerwat „Galiczja Gora” przez Woroneski Uniwersytet Państwowy.
39 zapowiedników jest rezerwatami biosfery UNESCO, 19 jest wpisanych na listę Światowego Dziedzictwa UNESCO (w tym 6 na wstępną), a 20 jest na liście konwencji ramsarskiej. Do największych należą: Wielki Rezerwat Arktyczny o powierzchni 41 692 km², Komandorski Rezerwat Biosfery (36 486,79 km²), Rezerwat „Wyspa Wrangla” (22 256,5 km²), Tajmyrski Rezerwat Biosfery (17 815,36 km²).

</doc>
<doc id="5183059" url="https://pl.wikipedia.org/wiki?curid=5183059" title="Converge (związek wyznaniowy)">
Converge (związek wyznaniowy)

Converge, pierwotnie Baptist General Conference (BGC) – jest konserwatywnym wyznaniem baptystycznym w Stanach Zjednoczonych. Siedziba znajduje się w Orlando, na Florydzie. Obecnym prezesem jest Scott Ridout.
Generalna Konferencja Baptystów przyjęła nową nazwę ruchu "Converge Worldwide" w 2008 roku i została przemianowana na "Converge" w 2015 roku. 
Należy do Światowego Związku Baptystycznego i "National Association of Evangelicals".
Historia.
Generalna Konferencja Baptystów wyrosła z Drugiego Wielkiego Przebudzenia XIX wieku, ale jej korzenie sięgają radykalnego pietyzmu w Szwecji. W 1852 Gustaf Palmquist wyemigrował ze Szwecji do Stanów Zjednoczonych. Czterdzieści siedem dni po jego przybyciu wraz z trzema innymi osobami zorganizował szwedzki kościół baptystów w Rock Island, w stanie Illinois. Imigracja, agresywna ewangelizacja i nawracanie przyniosły denominacji szybki wzrost.
W 1879 r., kiedy liczba kościołów szwedzkich wzrosła do 65, utworzyły one Konferencję Generalną. Członkowie tych kościołów zasymilowali się ze społeczeństwem amerykańskim i stopniowo utracili swoją odrębną tożsamość etniczną. Do 1940 roku większość kościołów była anglojęzyczna. W 1945 roku Szwedzka Generalna Konferencja Baptystów porzuciła ze swojej nazwy określenie „szwedzki” i stała się Generalną Konferencją Baptystów Ameryki.
Statystyki.
Według spisu denominacyjnego opublikowanego w 2020 roku liczy 322 293 członków w 1312 kościołach. Wysyła 183 misjonarzy służących w 36 krajach.
Według badania z 2010 roku Kościół Converge najwięcej członków posiadał w stanach: Minnesota (62 490), Kalifornia (36 720), Illinois (17 640), Maryland (17 220), Wisconsin (16 410), Waszyngton (14 190) i Ohio (12 660).

</doc>
<doc id="5183060" url="https://pl.wikipedia.org/wiki?curid=5183060" title="Raj Chandra Bose">
Raj Chandra Bose

Raj Chandra Bose (1901–1987) – indyjski matematyk i statystyk, profesor Uniwersytetu Karoliny Północnej w Chapel Hill, od 1949 r. na stałe zamieszkały w Stanach Zjednoczonych. Wniósł wkład w rozwój teorii kodów korekcyjnych, geometrii oraz projektowania eksperymentów.
Na początku kariery naukowej otrzymał posadę w nowo powstałym Indyjskim Instytucie Statystycznym (ang. "Indian Statistical Institute"), zaś jego przełożonym był w tamtym okresie Prasanta Chandra Mahalanobis.
Nazwa "kody BCH" pochodzi od pierwszych liter nazwisk ich twórców, którymi byli: Raj Chandra Bose, Dwijendra Kumar Ray-Chaudhuri i Alexis Hocquenghem.

</doc>
<doc id="5183062" url="https://pl.wikipedia.org/wiki?curid=5183062" title="Walenty Wójcik (1914–1990)">
Walenty Wójcik (1914–1990)



</doc>
<doc id="5183063" url="https://pl.wikipedia.org/wiki?curid=5183063" title="Adam Rysula">
Adam Rysula

Adam Rysula (ur. 20 maja 1958) – polski biathlonista, mistrz i reprezentant Polski.
Życiorys.
Był zawodnikiem WKS Legia Zakopane, jego trenerem był Józef Rubiś.
Reprezentował Polskę na mistrzostwach świata juniorów w 1977 (14 m. w biegu indywidualnym, 19 m. w sprincie i 6 m. w sztafecie) i 1979 (15 m. w biegu indywidualnym, 7 m. w sprincie i 8 m. w sztafecie).
Na mistrzostwach Polski seniorów zdobył trzy medale: w 1979 złoty medal w sztafecie 4 × 7,5 km i brązowy medal w sprincie, w 1980 brązowy medal w sztafecie 4 × 7,5 km.

</doc>
<doc id="5183064" url="https://pl.wikipedia.org/wiki?curid=5183064" title="Lista najbliższych jasnych gwiazd">
Lista najbliższych jasnych gwiazd

Lista najbliższych jasnych gwiazd – zestawienie wszystkich gwiazd położonych nie dalej niż 10 parseków (32,62 lat świetlnych) od Ziemi, o absolutnej wielkości gwiazdowej co najwyżej +8,5. Oznacza to, że na liście nie ma dominujących w otoczeniu Słońca, słabych czerwonych karłów.
Poniższa lista zawiera dane dotyczące najbliższych gwiazd, uszeregowane w kolejności od najbliższego układu gwiezdnego do coraz dalszych. Najbliższą Ziemi i jedyną widoczną w ciągu dnia gwiazdą jest Słońce. Jest ono gwiazdą pojedynczą, żółtym karłem ciągu głównego ewolucji gwiazd. Gwiazdy o obserwowanej wielkości gwiazdowej mniejszej niż 6,5m ukazane są na szarym tle (nie można ich dostrzec gołym okiem). Tło, na jakim prezentowane są w tym zestawieniu typy widmowe, nie odpowiada rzeczywistym kolorom gwiazd.

</doc>
<doc id="5183065" url="https://pl.wikipedia.org/wiki?curid=5183065" title="Kinu">
Kinu

Kinu (jap. 鬼怒) – japoński krążownik lekki z okresu międzywojennego i II wojny światowej, szósta jednostka typu "Nagara". Zwodowany 29 maja 1922 roku, wszedł do służby w Dai-Nippon Teikoku Kaigun (Cesarska Marynarka Wojenna Wielkiej Japonii) 10 listopada 1922 roku. Okręt brał udział w m.in. w wojnie japońsko-chińskiej, walkach na Pacyfiku oraz bitwie w zatoce Leyte. Został zatopiony 26 października 1944 roku w wyniku ataku lotnictwa amerykańskiego w pobliżu zatoki Ormoc.
Uzbrojenie główne stanowiło początkowo siedem pojedynczych dział kalibru 140 mm. Wyporność standardowa krążownika wynosiła 5170 ts, a długość 162,15 m. Napęd stanowiły cztery zespoły turbin, do których parę dostarczało dwanaście kotłów. „Kinu” był w stanie osiągnąć maksymalną prędkość wynoszącą 36 węzłów.
Zamówienie i budowa.
„Kinu” powstał jako szósta i ostatnia jednostka z serii krążowników lekkich typu "Nagara" – stanowiących rozwinięcie znajdujących się jeszcze wówczas w budowie, jednostek typu "Kuma". Okręty te powstały na mocy decyzji dowództwa Japońskiej Marynarki Wojennej z roku 1917 o budowie ośmiu krążowników o wyporności normalnej wynoszącej 5500 ts. W 1918 roku zamówienie poszerzono o dodatkowe trzy okręty. W ten sposób Flota Cesarska zyskała pięć okrętów typu "Kuma" oraz sześć jednostek typu "Nagara", których przedstawicielem był właśnie „Kinu”. Okręty obu typów wybudowano w tym samym układzie kadłuba i rozwiązań technologicznych zastosowanych przy budowie krążowników. W stosunku do okrętów reprezentujących projekt "Kuma", krążowniki typu "Nagara" miały większy pomost bojowy, który zyskał kilka dodatkowych kondygnacji oraz wyrzutnie torpedowe większego kalibru.
Stępkę pod budowę „Kinu” położono 17 stycznia 1921 roku w stoczni Kawasaki-Kobe. Wodowanie krążownika odbyło się 29 maja 1922 roku, zaś uroczyste wprowadzenie do służby miało miejsce 10 listopada 1922 roku w mieście Kure.
Opis.
Skrócony opis konstrukcji.
Kadłub krążowników typu "Nagara" miał 162,15 m długości całkowitej, zaś na linii wodnej długość wynosiła 156,65 m. Szerokość jednostki wynosiła 14,17 m, natomiast jej zanurzenie wynosiło 4,85 m. Wyporność standardowa wynosiła 5170 ts, zaś normalna 5690 ts. Pełna wyporność okrętów tego typu po modernizacji z 1940 roku wynosiła 7997 ton. Załoga jednostki liczyła nominalnie 450 osób, w tym 37 oficerów. W przypadku, kiedy okręt miał pełnić funkcję okrętu flagowego, to zaokrętowane było na nim dodatkowych 27 osób (w tym 5 oficerów).
„Kinu” napędzany był za pośrednictwem czterech zespołów turbin parowych Parsonsa, do których parę dostarczało dwanaście kotłów opalanych paliwem płynnym i węglem. Po modernizacji kotły opalano wyłącznie paliwem płynnym. Każdy zespół turbin za pośrednictwem własnej przekładni redukcyjnej napędzał swoją linię wału napędowego, zakończoną pojedynczą, trójpłatową śrubą napędową. Układ napędowy generował maksymalną moc wynoszącą 90 000 KM, co pozwalało osiągnąć krążownikowi maksymalną prędkość prawie 36 węzłów. Zasięg jednostki wynosił 8500 Mm przy prędkości 10 węzłów, 6000 Mm przy 14 w. oraz 1000 Mm przy prędkości wynoszącej 23 węzły. Energię elektryczną na okręcie zapewniały dwa spalinowe generatory prądu stałego o mocy odpowiednio 66 i 88 kW. Generowały one prąd o napięciu 110 V, a zainstalowano je w przedziale maszynowni.
Zastosowany układ opancerzenia kadłuba obejmował pas pancerny o grubości 63,5 mm, łączący się z pokładem górnym, o długości 73,17 m oraz wysokości 4,87 m, z czego 0,84 m znajdowało się poniżej linii wodnej. Zapewniał ochronę przed ostrzałem z dział kalibru 102 mm. Pas ten znajdował się po obu stronach burt i chronił pomieszczenia kotłowni oraz maszynowni. Wykonany był ze stali o wysokiej odporności na rozciąganie oraz składał się dwóch warstw płyt pancernych. Pokład główny jednostki pokryto płytami pancernymi o grubości 28,5 mm. Główne działa kal. 140 mm osłonięto maskami pancernymi o grubości 10 mm. Komory amunicyjne dział głównych zostały opancerzone płytami o grubości 32 mm, natomiast opancerzenie podajników amunicyjnych wynosiło 16 mm.
Uzbrojenie i wyposażenie.
Okręt miał dwa maszty: jeden za dziobówką, a drugi na śródokręciu w okolicach rufy. Na dziobowym maszcie znajdował się dalocelownik Typu 13 służący do kierowania ogniem artyleryjskim, stanowisko dowodzenia artylerią i dwa reflektory. W 1943 roku na krążowniku zamontowano radar ostrzegania powietrznego Typu 21.
Okręt wyposażono pierwotnie w platformę startową dla samolotu myśliwskiego Mitsubishi 1MF, znajdującą się na dziobie przed nadbudówką, z hangarem w nadbudówce, która nie okazała się jednak praktyczna i nie była używana. Platforma ta została zastąpiona w 1930 roku przez katapultę o długości 17 metrów, zaś tę z kolei zastąpiono obrotową katapultą dla wodnosamolotów o długości 19 metrów, zamontowaną na pokładówce rufowej w 1934 roku. Od tego czasu okręt używał wodnosamolotów Nakajima E8N lub Kawanishi E7K. Ostatni typ samolotu używany był wtedy, gdy okręt pełnił rolę jednostki flagowej.
W momencie wejścia do linii krążownik uzbrojony był w siedem głównych dział okrętowych L/50 Typ 3 kalibru 140 mm, w pojedynczych stanowiskach osłoniętych maskami pancernymi. Dwa działa umiejscowione były na dziobie, w układzie tandemu, jednak lufy były skierowane w inne strony. Lufa działa numer jeden skierowana była w kierunku dziobu, zaś lufę działa numer dwa w położeniu marszowym skierowano na nadbudówkę. Po bokach nadbudówki ulokowano po jednym dziale (jedno na każdą burtę), zaś pozostałe trzy działa zamontowano wzdłuż płaszczyzny symetrii kadłuba – dwa stanowiska umiejscowiono za ostatnim kominem na śródokręciu, a ostatnie działo ulokowane było na rufie. Dla pięciu dział przewidziano zapas pocisków wynoszący 120 sztuk, zaś dla dwóch bocznych dział zapas ten wynosił 105 sztuk. Dodatkowo „Kinu” dysponowała dwiema armatami salutacyjnymi kal. 57 mm.
W zakresie uzbrojenia przeciwlotniczego „Kinu” był wielokrotnie przezbrajany. W momencie wejścia do służby składało ono się z dwóch pojedynczych armat przeciwlotniczych kal. 76,2 mm (8 cm), zamontowanych po bokach pierwszego komina. Zapas amunicji dla każdej z armat wynosił 240 sztuk, była ona rozdzielnego ładowania. Uzbrojenie to uzupełniały dwa karabiny maszynowe Typu 3 kalibru 6,5 mm. Karabiny te umiejscowiono pomiędzy drugim a trzecim kominem. Na przełomie 1933/1934 roku na okręcie zamontowano stanowisko poczwórnych wkm Hotchkiss kalibru 13,2 mm na platformie przed nadbudówką dziobową. Dwie armaty plot. kal. 76,2 mm zastąpiono w 1934 roku dwoma podwójnymi stanowiskami karabinów maszynowych Typu 93 kal. 13,2 mm, które z kolei zastąpiono w maju 1935 roku podwójnymi stanowiskami dział Typu 96 kal. 25 mm. Karabiny kal. 6,5 mm zostały zastąpione w 1934 roku przez dwa karabiny maszynowe Lewis kal. 7,7 mm. Podczas remontu, który odbywał się okresie od 2 sierpnia a 14 października 1943 roku, zdemontowano stanowiska artyleryjskie numer 5 i 7 kalibru 140 mm. W miejscu zdemontowanej armaty numer 7 zamontowano podwójne działo uniwersalne kalibru 127 mm Typu 89. Poprawiono także uzbrojenie przeciwlotnicze krążownika, montując na jego pokładzie dodatkowe stanowiska działek kal. 25 mm. Łącznie okręt miał 14 luf kal. 25 mm w układzie 2 × III, które znajdowały się nad rufowymi wyrzutniami torped, 2 × II ulokowane po bokach komina przedniego i 4 × I.
Okręt miał także cztery podwójne wyrzutnie torped kalibru 610 mm, do których używano torped Typu 8. „Kinu” miał także zainstalowane tory minowe dla 48 min morskich.
Służba.
Okres międzywojenny.
„Kinu” wprowadzono do służby 10 listopada 1922 roku w Kure, zasilając przez okres roku Sentai 5. Nazwa krążownika wzięła się od rzeki w Ibaraki. Rok po wprowadzeniu do służby okręt przekierowano do rezerwy, gdzie poddano go remontowi turbin. W 1925 roku jednostka została okrętem flagowym Sentai 3. W marcu i kwietniu 1926 roku „Kinu” odbywał rejs wraz z Sentai 3 do Szanghaju. Od marca do maja 1927 roku okręt operował w rejonie Qingdao. Od początku 1928 roku do 10 grudnia okręt przebywał w rezerwie, kiedy to jednostka została okrętem flagowym 2. Flotylli Niszczycieli (2. FN).
Na przełomie maja i czerwca 1930 roku, okręt wraz z 2. FN wypłynął w rejs na wyspy Ogasawara. W 1931 roku jednostka ponownie operowała w rejonie Qingdao. Od 1931 roku okręt znajdował się w rezerwie w Kure, gdzie pełnił funkcje jednostki strażniczej oraz okrętu szkolnego Akademii Morskiej w Etajimie. W czasie manewrów w 1933 roku „Kinu” pełnił funkcję flagowca 3. Flotylli Niszczycieli. Od 2 lutego do 31 sierpnia 1934 roku, jednostka przeszła modernizację. Po pracach krążownik skierowano do Kure, gdzie od 15 listopada był jednostką szkolną Szkoły Artylerii w Maizuru. We wrześniu 1935 roku jednostka objęła ponownie funkcję okrętu flagowego 3. FN. Od 11 października 1935 do 13 maja 1936 roku okręt przechodził remont w Kure, gdzie m.in. naprawiano kadłub oraz poprawiono stateczność jednostki.
Od marca 1936 roku okręt był jednostką flagową 2. Flotylli Okrętów Podwodnych, zaś od 1937 roku okręt przydzielono do Sentai 8, gdzie sierpniu i październiku wspierał walki w rejonie Szanghaju, zaś w listopadzie osłaniał desant w rejonie zatoki Hangchow. W latach 1938-1939 okręt operował po wodach chińskich. Od listopada 1939 roku okręt skierowano do rezerwy w Kure, gdzie wymieniono na okręcie uzbrojenie torpedowe.
Lata 1941–1942.
10 kwietnia 1941 roku jednostka objęła funkcję okrętu flagowego 4. Flotylli Okrętów Podwodnych. W listopadzie tego samego roku „Kinu” wszedł do zatoki Samah na południowym Hajnanie. W nocy 9 grudnia 1941 roku wodnosamolot z pokładu krążownika wykrył eskadrę brytyjskich jednostek dowodzonych przez admirała Thomasa Phillipsa. Kontakt z samolotem jednak utracono. 11 grudnia tego samego roku okręt wszedł do zatoki Camranh, gdzie w późniejszym czasie osłaniał desant na Malaje. Od 17 grudnia jednostka wspierała lądowanie na Miri na Sarawaku, zaś 23 i 24 grudnia okręt osłaniał desant na Kuching.
W dniach od 29 stycznia do 11 lutego 1942 roku krążownik eskortował konwój personelu lotniczego z Camranh do Ledo. W lutym okręt eskortował także okręt-bazę okrętów podwodnych „Nagoya Maru” do zatoki Staring na Celebesie. 1 marca 1942 roku „Kinu” został zaatakowany przez grupę samolotów australijskich w odległości 90 Mm od portu Surabaja. W wyniku ataku śmierć poniosło 3 marynarzy, okręt uległ lekkim uszkodzeniom. Do 17 marca jednostka przechodziła naprawy w Zatoce Staring. 10 marca okręt włączono w skład Sentai 16, która podlegała Flocie Ekspedycyjnej dowodzonej przez kadm. Ibō Takahashi'ego. W kwietniu tego samego roku „Kinu” operował w rejonie Nowej Gwinei jako okręt eskortowy. Od 10 maja do 5 czerwca jednostka przechodziła remont w Kure.
Od lipca do sierpnia okręt patrolował obszar cieśniny Malakka. We wrześniu 1942 roku „Kinu” wraz z bliźniaczym „Isuzu” osłaniał statki z desantem na Wyspy Salomona. 22 września wysadził desant na wyspie Shortland, zaś w październiku i listopadzie operował w pobliżu Moluków.
1943-1944.
Wraz z początkiem stycznia 1943 roku krążownik trafił na remont do Singapuru. Od 21 do 31 stycznia holował uszkodzonego „Natori” z Makasaru do Singapuru. W lutym okręt wyruszył w rejs do Kaimana. W okresie od 27 kwietnia do 13 maja 1943 roku przechodził ponowny remont w Singapurze. Na przełomie maja i czerwca transportował oddziały przeciwlotnicze do Babo na Nowej Gwinei oraz do Seramu. 23 czerwca okręt został zaatakowany przez grupę bombowców Consolidated B-24 Liberator z 90. Grupy, 319. Dywizjonu Bombowców. W wyniku pobliskich eksplozji uszkodzeniu uległ kadłub. Okręt naprawiano w bazie w Surabaja do 18 lipca. Między 2 sierpnia a 14 października 1943 roku „Kinu” przeszedł pierwszą głęboką modernizację, podczas której w miejsce dwóch armat kal. 140 mm zamontowano zdwojoną armatę przeciwlotniczą kal. 127 mm, zwiększono liczbę przeciwlotniczych działek kal. 25 mm oraz zamontowano radar Typu 21. Dodatkowo okręt zyskał zrzutnie bomb głębinowych.
Po pracach modernizacyjnych do kwietnia 1944 roku „Kinu” operował na wodach w okolicy Singapuru. W styczniu 1944 roku wraz z krążownikiem „Kitakami” wypłynął w rejs zaopatrzeniowy do Port Blair. Podczas powrotu, 27 stycznia 1944 roku, „Kitakami” został trafiony przez dwie torpedy wystrzelone przez okręt podwodny HMS „Templar”. Uszkodzony krążownik został odholowany przez „Kinu” do Singapuru. 2 kwietnia okręt wyruszył do Davao. Po zaokrętowaniu żołnierzy na pokładzie wraz z krążownikiem „Yūbari” i dwoma innymi niszczycielami udał się w kierunku Saipanu. „Kinu” wysadził desant w rejonie Celebesu. 1 maja 1944 roku jednostka dopłynęła do portu w Tarakanie. Tam włączona została w skład Sentai 16.
Od 5 do 10 maja okręt eskortował zbiornikowiec „Nippo Maru” do Balikpapan. Po lądowaniu wojsk amerykańskich na wyspie Biak krążownik został włączony do zespołu mającego wspomagać obrońców wyspy. W jego skład, poza „Kinu” wszedł ciężki krążownik „Aoba” oraz trzy niszczyciele. W nocy 2 czerwca 1944 roku okręty udały się w kierunku Biak, jednak grupa została zauważona przez dwa bombowce B-24 Liberator. Finalnie podjęto decyzję o anulowaniu misji i skierowaniu grupy do Sorongu. 5 czerwca „Kinu” wraz z kotwiczącą w porcie „Aobą” były celem ataków bombowców alianckich, jednak nie doznały żadnych uszkodzeń. W dniach 8–9 czerwca oba okręty wyruszyły do Ambon w celu uzupełnienia tam zapasów. Od 1 do 24 lipca krążownik przechodził remont w Singapurze. Po remoncie przez trzy miesiące bazował w Lingga Roads. 11 października podczas wspólnych ćwiczeń z „Aobą” doszło do zderzenia obu okrętów, w wyniku którego obie jednostki zostały lekko uszkodzone. W czasie bitwy w zatoce Leyte „Kinu” holował trafiony torpedą i uszkodzony krążownik „Aoba” do znajdującego się w pobliżu Cavite. 24 października w pobliżu wyspy Corregidor okręt wraz z niszczycielem „Uranami” został zaatakowany przez lotnictwo pokładowe z lotniskowców USS „Essex” (CV-9), USS „Lexington” (CV-16) i USS „Princeton” (CVL-23). W wyniku bliskich eksplozji bomb zginęło 47 członków załogi krążownika.
25 października 1944 roku na krążowniki i pozostałe jednostki z Sentai 16 oraz 5 transportowców zaokrętowano łącznie 2500 żołnierzy. Na pokład „Kinu” trafiło 347 żołnierzy. 26 października okręty z desantem wylądowały w zatoce Ormoc. Tego samego dnia „Kinu” i „Uranami” ruszyły w rejs powrotny. W drodze powrotnej oba okręty zostały zaatakowane ponownie przez amerykańskie lotnictwo pokładowe. Krążownik został bezpośrednio trafiony bombą lotniczą, co spowodowało utratę sterowności oraz przechył. Jednostka nabierała wody od rufy. Mimo usilnych prób przeciwdziałania w postaci awaryjnego zalewania przedziałów dziobowych, nie udało się zapobiec dalszemu pogrążaniu się rufy. O godzinie 14:00 znalazła się ona pod wodą. Po trzech godzinach załoga zaczęła opuszczać jednostkę. Krążownik zatonął o godzinie 17:30 na pozycji . Uratowano większość z 813 osób przebywających na pokładzie. W tym samym starciu zatopiony został także towarzyszący krążownikowi niszczyciel „Uranami”. Jednostkę skreślono ze stanu floty 20 grudnia 1944 roku.

</doc>
<doc id="5183067" url="https://pl.wikipedia.org/wiki?curid=5183067" title="Joseph Barney">
Joseph Barney

Joseph Barney (ur. 4 marca 1753 w Wolverhampton, zm. po 1829) – angielski malarz i rytownik. Uczeń Antonio Zucchiego i Angeliki Kauffmann. Malował obrazy zarówno z życia codziennego jak też sceny ilustrujące sztuki Szekspira i mitologiczne. 15 października 1793 roku objął posadę mistrza malarskiego w Królewskiej Akademii Wojskowej w Woolwich, którą piastował przez 27 lat. W 1815 roku został malarzem kwiatów księcia regenta, przyszłego króla Jerzego IV. Zmarł po 1829 roku - wtedy odbyła się ostatnia wystawa jego prac.

</doc>
<doc id="5183076" url="https://pl.wikipedia.org/wiki?curid=5183076" title="Ryszard Ponikwia">
Ryszard Ponikwia

Ryszard Ponikwia (ur. 25 stycznia 1957 w Kościelisku) – polski biathlonista, medalista mistrzostw Polski, reprezentant Polski, następnie rzeźbiarz.
Życiorys.
W latach 1972–1983 był zawodnikiem WKS Legii Zakopane.
Reprezentował Polskę na mistrzostwach świata juniorów w 1976 (26 m. w biegu indywidualnym) oraz mistrzostwach świata seniorów w 1982 (50 m. w biegu indywidualnym).
Na mistrzostwach Polski juniorów w 1977 zdobył złoty medal w biegu indywidualnym.
Na mistrzostwach Polski seniorów zdobył pięć medali: srebrny w 1979 w sztafecie 4 x 7,5 km, brązowy w 1980 w sztafecie 4 x 7,5 km, złoty w sztafecie 4 x 7,5 km i brązowy w sprincie w 1982 oraz brązowy w sztafecie 4 x 7,6 km w 1983.
Od 1990 zajmuje się rzeźbiarstwem, w 2011 miał swoją pierwszą wystawę indywidualną. Jest także hodowcą gołębi pocztowych, w 1990 założył sekcję Polskiego Związku Hodowców Gołębi Pocztowych w Kościelisku, w 2000 w Witowie.
Ma czworo dzieci, z których troje (Robert, Bartłomiej i Katarzyna) również uprawiało biathlon.

</doc>
<doc id="5183080" url="https://pl.wikipedia.org/wiki?curid=5183080" title="Primeira Liga (2018/2019)">
Primeira Liga (2018/2019)

Primeira Liga (2018/2019) – 85. edycja najwyższej klasy rozgrywkowej piłki nożnej w Portugalii. W lidze występuje 18 zespołów. Rozgrywki trwały od 10 sierpnia 2018 do 19 maja 2019 roku. Beniaminkami były CD Nacional oraz CD Santa Clara. Mistrzem po raz 37. została SL Benfica.
Uczestnicy.
Uczestnicy poprzedniej edycji.
Objaśnienia:
Rozgrywki.
Miejsca kolejka po kolejce.
Źródło:
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Źródło:
Statystyki.
Bramki, kartki.
Źródło:
Najlepsi strzelcy.
Źródło:

</doc>
<doc id="5183081" url="https://pl.wikipedia.org/wiki?curid=5183081" title="Halowe Mistrzostwa Europy w Lekkoatletyce 1986 – bieg na 400 m mężczyzn">
Halowe Mistrzostwa Europy w Lekkoatletyce 1986 – bieg na 400 m mężczyzn

Bieg na 400 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Eliminacje i półfinały zostały rozegrane 22 lutego, a bieg finałowy 23 lutego 1986. Zwyciężył reprezentant Niemieckiej Republiki Demokratycznej Thomas Schönlebe. Tytułu zdobytego na poprzednich mistrzostwach nie bronił Todd Bennett z Wielkiej Brytanii.
Rezultaty.
Eliminacje.
Rozegrano 5 biegów eliminacyjnych, do których przystąpiło 17 biegaczy. Awans do półfinałów dawało zajęcie pierwszego miejsc w swoim biegu (Q). Skład półfinałów uzupełniło trzech zawodników z najlepszym czasem wśród przegranych (q).Opracowano na podstawie materiału źródłowego.
Bieg 1
Bieg 2
Bieg 3
Bieg 4
Bieg 5
Półfinały.
Rozegrano 2 biegi półfinałowe, w których wystartowało 8 biegaczy. Awans do finału dawało zajęcie jednego z dwóch pierwszych miejsc w swoim biegu (Q).Opracowano na podstawie materiału źródłowego.
Bieg 1
Bieg 2
Finał.
Opracowano na podstawie materiału źródłowego.

</doc>
<doc id="5183084" url="https://pl.wikipedia.org/wiki?curid=5183084" title="Mistrzostwa Polski w Boksie 2021">
Mistrzostwa Polski w Boksie 2021

Mistrzostwa Polski w Boksie Mężczyzn 2021 – 92. edycja mistrzostw, która odbyła się w dniach 14-19 listopada 2021 roku w Wałbrzychu.

</doc>
<doc id="5183085" url="https://pl.wikipedia.org/wiki?curid=5183085" title="Rajdowe Samochodowe Mistrzostwa Polski 2022">
Rajdowe Samochodowe Mistrzostwa Polski 2022

Rajdowe Samochodowe Mistrzostwa Polski 2022 to kolejny sezon rajdów samochodowych rozgrywanych w roku 2022, mających na celu wyłonienie najlepszego kierowcy wraz z pilotem na polskich drogach, organizowany przez Polski Związek Motorowy. Rajdowe samochodowe mistrzostwa Polski w roku 2022 miały obejmować dziewięć rund (ostatecznie odbyło się osiem), nowością była prowadzona dodatkowa klasyfikacja wyłaniania mistrzów rajdów szutrowych oraz asfaltowych oprócz prowadzonej klasyfikacji generalnej.
Mistrzem Polski w tym sezonie został Szwed Tom Kristensson jadący samochodem Hyundai i20 R5, który wygrał trzy eliminacje. Drugie miejsce zajął Grzegorz Grzyb na Skodzie Fabia Rally2 evo, dla którego był to trzeci tytuł wicemistrza RSMP w karierze. Trzecie miejsce, po raz pierwszy w karierze, zajął Kacper Wróblewski.
Kalendarz.
W porównaniu do roku 2021, w kalendarzu RSMP 2022 znalazły się dwa nowe rajdy: Rajd Wisły, który powrócił po 6 latach do RSMP i Rajd Podlaski, który debiutuje w tym cyklu.
Zgłoszeni kierowcy.
Poniższa lista zgłoszeń obejmuje tylko zawodników jeżdżących samochodami najwyższej grupy Rally 2 i zarejestrowanych do zdobywania punktów w cyklu RSMP w sezonie 2022.
Klasyfikacja końcowa kierowców RSMP 2022.
Punkty otrzymuje 15 pierwszych zawodników, którzy ukończą rajd według klucza:
Dodatkowe punkty zawodnicy zdobywają za ostatni odcinek specjalny zwany Power Stage, punktowany: za zwycięstwo – 5, drugie miejsce – 4, trzecie – 3, czwarte – 2 i piąte – 1 punkt.
W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono miejsce zajęte na ostatnim, dodatkowo punktowanym odcinku specjalnym tzw. Power Stage.
Statystyki sezonu 2022.
Zwycięzcy odcinków specjalnych:
Liderzy rajdu:
Zwycięzcy klas, zespoły i kluby.
Asfaltowe Rajdowe Mistrzostwa Polski 2022.
W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono miejsce zajęte na ostatnim, dodatkowo punktowanym odcinku specjalnym tzw. Power Stage. 
Szutrowe Rajdowe Mistrzostwa Polski 2022.
W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono miejsce zajęte na ostatnim, dodatkowo punktowanym odcinku specjalnym tzw. Power Stage. 

</doc>
<doc id="5183090" url="https://pl.wikipedia.org/wiki?curid=5183090" title="Microlino">
Microlino



</doc>
<doc id="5183091" url="https://pl.wikipedia.org/wiki?curid=5183091" title="Rusanowka">
Rusanowka

Rusanowka () – nazwa toponimów w Rosji

</doc>
<doc id="5183092" url="https://pl.wikipedia.org/wiki?curid=5183092" title="Microlino 2.0">
Microlino 2.0



</doc>
<doc id="5183093" url="https://pl.wikipedia.org/wiki?curid=5183093" title="Rusanowka (obwód kurski)">
Rusanowka (obwód kurski)

Rusanowka () – wieś (ros. деревня, trb. dieriewnia) w zachodniej Rosji, w sielsowiecie rusanowskim rejonu fatieżskiego w obwodzie kurskim.
Geografia.
Miejscowość położona jest nad Usożą (lewy dopływ Swapy w dorzeczu Sejmu), 3 km od centrum administracyjnego sielsowietu (Basowka), 1 km na południe od centrum administracyjnego rejonu (Fatież), 43 km na północny zachód od Kurska, 0,5 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajdują się 142 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwały 382 osoby.

</doc>
<doc id="5183094" url="https://pl.wikipedia.org/wiki?curid=5183094" title="Douglas McKay">
Douglas McKay

James Douglas McKay (ur. 24 czerwca 1893 w Portland, zm. 22 lipca 1959 w Salem) – amerykański polityk.
McKay urodził się w Portland w Oregonie, jego rodzicami byli rolnik Edwin D. McKay i jego żona Minnie A. Musgrove. Bieda w rodzinie zmusiła go do pracy, gdy był jeszcze uczniem. Po śmierci ojca w 1911, McKay został zmuszony do opuszczenia szkoły średniej przed zrobieniem matury.
W latach 1953-1956 był Sekretarzem Departamentu Zasobów Wewnętrznych Stanów Zjednoczonych w gabinecie prezydenta Dwighta Eisenhowera.

</doc>
<doc id="5183098" url="https://pl.wikipedia.org/wiki?curid=5183098" title="Halowe Mistrzostwa Europy w Lekkoatletyce 1986 – bieg na 800 m mężczyzn">
Halowe Mistrzostwa Europy w Lekkoatletyce 1986 – bieg na 800 m mężczyzn

Bieg na 800 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Eliminacje i półfinały zostały rozegrane 22 lutego, a bieg finałowy 23 lutego 1986. Zwyciężył reprezentant Republiki Federalnej Niemiec Peter Braun. Tytułu zdobytego na poprzednich mistrzostwach nie bronił Rob Harrison z Wielkiej Brytanii.
Rezultaty.
Eliminacje.
Rozegrano 4 biegi eliminacyjne, do których przystąpiło 19 biegaczy. Awans do półfinałów dawało zajęcie jednego z pierwszych dwóch miejsc w swoim biegu (Q). Skład półfinałów uzupełniło czterech zawodników z najlepszym czasem wśród przegranych (q).Opracowano na podstawie materiału źródłowego.
Bieg 1
Bieg 2
Bieg 3
Bieg 4
Półfinały.
Rozegrano 2 biegi półfinałowe, w których wystartowało 12 biegaczy. Awans do finału dawało zajęcie jednego z trzech pierwszych miejsc w swoim biegu (Q).Opracowano na podstawie materiału źródłowego.
Bieg 1
Bieg 2
Finał.
Opracowano na podstawie materiału źródłowego.

</doc>
<doc id="5183100" url="https://pl.wikipedia.org/wiki?curid=5183100" title="Unsplash">
Unsplash

Unsplash – społecznościowa platforma internetowa przeznaczona do udostępniania fotografii.
Charakterystyka.
Serwis stworzył w 2013 roku w Montrealu w Kanadzie Mikael Cho. Początkowo był to profil w serwisie Tumblr. Przez długi czas publikowane przez użytkowników zdjęcia były udostępniane w serwisie na licencji CC0. Obecnie serwis ma własną licencję. Doładowane zdjęcia muszą spełniać warunek 1 MB wielkości. W ciągu tygodnia można dodać 10 zdjęć. To czy zostaną udostępnione w wyszukiwarce serwisu decydują moderatorzy. Zdjęcia wcześniej opublikowane w internecie wymagają potwierdzenia praw autorskich. Zdjęcia, co do których nie ma zastrzeżeń pod względem własności, ale zostały zakwestionowane ze względu na jakość nie są usuwane, jednak nie można ich wyszukać, wyświetlają się jedynie na profilu autora. W marcu 2021 roku serwis został zakupiony przez Getty Images.

</doc>
<doc id="5183101" url="https://pl.wikipedia.org/wiki?curid=5183101" title="Árpád Attila Mezei">
Árpád Attila Mezei

Árpád Attila Mezei – rumuński skoczek narciarski. Wielokrotny mistrz kraju.
Mezei występował na arenie międzynarodowej na przełomie lat 80. i 90. XX wieku. Wziął udział w zaliczanym do sezonu 1985/1986 Pucharu Świata 34. Turnieju Czterech Skoczni – we wszystkich czterech konkursach zajmował ostatnie lokaty (kolejno: 92., 95. 98. i 98.), plasując się na 98. pozycji w klasyfikacji końcowej turnieju. Poza tym bez większych sukcesów kilkukrotnie startował w zawodach Pucharu Europy (ani razu nie punktował) oraz Zimowej Spartakiady Gwardyjskiej.
Na arenie krajowej w 1986, 1987 i 1994 został mistrzem Rumunii, a w 1998 zdobył brązowy medal krajowego czempionatu. Jest również rekordzistą skoczni Trambulina Cioplea w mieście Predeal, na której uzyskał odległość 69 metrów.
Puchar Świata.
Miejsca w poszczególnych konkursach Pucharu Świata.
Do sezonu 1992/1993 obowiązywała inna punktacja za konkurs Pucharu Świata.

</doc>
<doc id="5183103" url="https://pl.wikipedia.org/wiki?curid=5183103" title="Xpeng G9">
Xpeng G9

Xpeng G9 – elektryczny samochód osobowy typu SUV klasy wyższej produkowany pod chińską marką Xpeng od 2022 roku.
Historia i opis modelu.
W listopadzie 2021 roku oferta chińskiego Xpenga w ramach prowadzonej ofensywy modelowej została poszerzona o kolejny, czwarty model w postaci dużego, flagowego SUV-a G9. Światowa premiera pojazdu odbyła się podczas międzynarodowych targów samochodowych w chińskim Kantonie.
Pod względem wizualnym Xpeng G9 odtworzył estetykę znaną już z modelu P7, wyróżniając się minimalistyczną stylistyką na czele z dwurzędowymi reflektorami tworzonymi przez dwa odrębne klosze i dużą listwę LED. Innymi detalami zostały m.in. chowane klamki czy jednoczęściowe lampy tylne. Pojazd jako pierwszy w gamie Xpenga wyposażono w system autonomicznej jazdy X-Pilot, wspomagający kierowcę w zaawansowanym stopniu i obsługujący automatyczne aktualizacje oprogramowania w ciągu 30 minut. Samochód wyposażono także w zaawansowany system nagłośnieniowy Xopera Xpeng Music Hall, który dostarczyła duńska firma Dynaudio. 28 głośników obsługującej technologię Dolby Atmos zapewnia jakość dźwięku w standardzie 5D.
Na ujawnienie pełnej specyfikacji i szczegółów na temat Xpenga G9 producent zdecydował się dopiero 10 miesięcy po pierwszej publicznej prezentacji. W sierpniu 2022 przedstawiono fotografie kabiny pasażerskiej, która utrzymana została w luksusowej charakterystyce przejawiająca się m.in. wykorzystaniem perforowanej skóry do obicia obszernie regulowanych foteli. Kokpit pozbawiony fizycznych przełączników przyozdobiły 3 ekrany: najmniejszy zastępujący wskaźniki dla kierowcy oraz kolejne dwa, centralne i dla pasażera, dotykowe i o przekątnej po 14,96 cala.
Sprzedaż.
Xpeng G9 to samochód opracowany z myślą nie tylko o rodzimym rynku chińskim, jak i globalnych krajach. Początek produkcji dużego SUV-a został wyznaczony na wrzesień 2022 roku. Zamówienia na flagowego SUV-a rozpoczęto najpierw na rodzimym rynku chińskim w dniu przedstawienia pełnej specyfikacji samochodu, w sierpniu 2022.
Dane techniczne.
G9 jest samochodem w pełni elektrycznym, którego szczegółowe parametry nie zostały w pełni ujawnione w momencie debiutu. Te przedstawiono 10 miesięcy później: tylnonapędowy SUV napędzany jest przez silnik elektryczny o mocy 313 KM i 430 Nm maksymalnego momentu obrotowego, a wariant AWD przez 551-konną jednostkę o 717 Nm maksymlnego momentu obrotowego. Oba warianty wyposażono w baterię o pojemności 98 kWh, która przy słabszym osiąga 702 kilometrów zasięgu, a mocniejszym - 650 kilometrów, mierząc poprzez normę CLTC.

</doc>
<doc id="5183104" url="https://pl.wikipedia.org/wiki?curid=5183104" title="Stanisław Gliński">
Stanisław Gliński



</doc>
<doc id="5183105" url="https://pl.wikipedia.org/wiki?curid=5183105" title="Halowe Mistrzostwa Europy w Lekkoatletyce 1986 – bieg na 1500 m mężczyzn">
Halowe Mistrzostwa Europy w Lekkoatletyce 1986 – bieg na 1500 m mężczyzn

Bieg na 1500 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Eliminacje zostały rozegrane 22 lutego, a bieg finałowy 23 lutego 1986. Zwyciężył reprezentant Hiszpanii José Luis González, który tym samym obronił tytuł zdobyty na poprzednich mistrzostwach.
Rezultaty.
Eliminacje.
Rozegrano 3 biegi eliminacyjne, do których przystąpiło 19 biegaczy. Awans do finału dawało zajęcie jednego z pierwszych dwóch miejsc w swoim biegu (Q). Skład finału uzupełniło dwóch zawodników z najlepszym czasem wśród przegranych (q).Opracowano na podstawie materiału źródłowego.
Bieg 1
Bieg 2
Bieg 3
Finał.
Opracowano na podstawie materiału źródłowego.

</doc>
<doc id="5183122" url="https://pl.wikipedia.org/wiki?curid=5183122" title="Trzeciak (ujednoznacznienie)">
Trzeciak (ujednoznacznienie)

Osoby o nazwisku Trzeciak:

</doc>
<doc id="5183123" url="https://pl.wikipedia.org/wiki?curid=5183123" title="Audi Q5 e-tron">
Audi Q5 e-tron

Audi Q5 e-tron – elektryczny samochód osobowy typu SUV klasy wyższej produkowany pod niemiecką marką Audi od 2021 roku.
Historia i opis modelu.
Podczas targów motoryzacyjnych Guangzhou Auto Show w listopadzie 2021 roku Audi przedstawiło swój pierwszy model zbudowany od podstaw z myślą o chińskim rynku w postaci dużego, elektrycznego SUVa Q5 e-tron opartego na innym regionalnym modelu, Volkswagen ID.6. Podobnie jak on, jak i mniejsze Q4 e-tron, samochód powstał w oparciu o platformę "MEB" koncernu Volkswagen Group.
Z zewnątrz samochód wyróżniły reflektory w kształcie bumerangów wyposażone w technologię adaptacyjnego oświetlnoia Matrix LED. Ponadto, pojazd przyozdobiła duża sześciokątna imitacja atrapy chłodnicy, a także plastikowe nakładki na progi. Deska rozdzielcza została w całości zapożyczona z mniejszego Audi Q4 e-tron. Dzięki zastosowaniu modułowej platformy, Q5 e-tron zostało wyposażone w obszerną kabinę pasażerską mogącą pomieścić do 7 pasażerów w trzech rzędach siedzeń. 
Sprzedaż.
Audi Q5 e-tron zostało opracowane jako model specjalnie z myślą o rynku chińskim, gdzie do klientów będzie ono dostarczane z zakładów SAIC-Volkswagen w mieście Anting poczynając od przełomu 2021 i 2022 roku. Dla rynków globalnych Audi przewidziało inny, zbudowany wspólnie z Porsche model Q6 e-tron.
Dane techniczne.
Jako samochó w pełni elektryczny, Q5 e-tron napędza silnik w wariantach mocy 201 lub 302 KM, przenosząc moc kolejno na przednią lub obie osie. Audi przewidziało również dwa rozmiary baterii: mniejszą 63,2 kWh umożliwiającą zasięg maksymalny ok. 420 kilometrów lub większą 83,4 kWh pozwalającą na jednym ładowaniu pokonać 560 kilometrów.

</doc>
<doc id="5183126" url="https://pl.wikipedia.org/wiki?curid=5183126" title="Thusnelda">
Thusnelda

Thusnelda (ur. ok. 10 p.n.e., zm. po 17 n.e.) – germańska księżniczka z plemienia Cherusków, uczestniczka triumfu Germanika po inwazji rzymskiej na Germanię; znana z tekstów Strabona i Tacyta.
Życiorys.
Była córką prorzymskiego księcia Cherusków Segestesa. W 9 n.e. Arminiusz, jej przyszły mąż, który w dzieciństwie został przekazany przez ojca Rzymianom i wychowany jako rzymski dowódca wojskowy służący pod wodzą Publiusza Kwinktyliusza Warusa, zdradził Rzym i przyłączył się do Germanów. Przewodził koalicji germańskich plemion i pokonał legiony Warusa w bitwie w Lesie Teutoburskim. Prawdopodobnie w wyniku sporu z ojcem Thusnelda związała się z Arminiuszem, choć była już zaręczona. Arminiusz uprowadził ją z domu rodzinnego i poślubił w 14 n.e. Wkrótce zaszła w ciążę.
W maju 15 n.e. Thusnelda została pojmana przez Germanika, który najechał na Germanię. Została uprowadzona z domu ojca, który ją odbił od zięcia, i jako ciężarna dostarczona Germanikowi. Została zakładniczką Rzymu. Arminiusz dotkliwie przeżył utratę ukochanej i nie ożenił się ponownie. W niewoli Thusnelda urodziła jedyne dziecko, Thumelicusa. Wbrew namowom ojca nie zdecydowała się na unieważnienie małżeństwa z Arminiuszem.
W dniu 26 maja 17 n.e. Thusnelda i jej syn brali udział w triumfie Germanika, który z trybun oglądał zmuszony do tego jej ojciec.
Syn Thusneldy, Thumelicus, szkolił się w szkole gladiatorów w Rawennie. Prawdopodobnie zginął w walkach gladiatorów w młodym wieku. Możliwe, że miał 15 lub 16 lat. Nie wiemy, co po triumfie Germanika działo się z Thusneldą. Data jej śmierci nie jest znana.
W popkulturze.
W serialu "Barbarzyńcy" (2020) w postać Thusneldy wcieliła się francusko-niemiecka aktorka Jeanne Goursaud.
Upamiętnienie.
Zachowała się rzeźby przedstawiająca Thusneldę. Znajduje się w Loggia dei Lanzi we Florencji i pochodzi z początku II w. Została odkryta w Rzymie i umieszczona w Loggii w 1789.
W 1873/1874 powstał monumentalny obraz Carla Theodora von Piloty. Zajmuje całą ścianę galerii Nowej Pinakoteki w Monachium. Przedstawia triumf Germanika, w tym Thusneldę z synem.
Jej imieniem nazwana jest asteroida 219 odkryta w 1880.

</doc>
<doc id="5183133" url="https://pl.wikipedia.org/wiki?curid=5183133" title="Wes Washpun">
Wes Washpun

Wesley Lamar Washpun (ur. 26 marca 1993) – amerykański koszykarz występujący na pozycji rozgrywającego. Od 2021 zawodnik Astorii Bydgoszcz.
Kariera.
Washpun grał w liceum Washington High School w Cedar Rapids w stanie Iowa. W roku seniorskim ustanowił rekord przechwytów w pojedynczym sezonie (92), ponadto zdobywając średnio 18 punktów, 5,4 zbiórek, 4 asysty, 3,7 przechwytów i 2,1 bloków na mecz. 
Washpun odrzucił ofertę z University of Iowa i zdecydował się reprezentować University of Tennessee, gdzie średnio zdobywał 0,9 punktów, 1,3 zbiórek i 1,4 asyst w 17 meczach. Po pierwszym sezonie zdecydował się na transfer do University of Northern Iowa. Jako senior średnio zdobywał 16.3 punktów przy skuteczności 51,4% z gry, a jego drużyna dotarła do drugiej rundy turnieju NCAA.
Washpun był czwartym najlepiej asystującym w historii Uniwersytetu, a w trzy lata kariery rzucił 1035 punktów. Ponadto zanotował rekordową liczbę asyst w pojedynczym sezonie jako senior (190).
Po tym jak nie został wybrany w drafcie NBA w 2016 roku, Washpun zdecydował się dołączyć do Los Angeles Clippers w lidze letniej tego samego roku. 10 lipca 2016 podpisał kontrakt z niemiecką drużyną MHP Riesen Ludwigsburg. 5 grudnia odszedł z klubu po 15 meczach, średnio zdobywając 5,4 punktów i 3,2 asyst na mecz. 26 grudnia 2016 roku podpisał kontrakt z Iowa Energy w NBA Development League. W sezonie 2017-18 Washpun zdobywał 6.6 punktów, 2,1 zbiórek i 2 asysty na mecz w 43 spotkaniach dla Iowy.
7 sierpnia 2019 został zawodnikiem BK Ventspils. 30 stycznia 2021 Washpun przeniósł się do greckiej Larisy.
18 października 2021 podpisał kontrakt z Astorią Bydgoszcz.

</doc>
<doc id="5183134" url="https://pl.wikipedia.org/wiki?curid=5183134" title="Nowyje Dwory (obwód kurski)">
Nowyje Dwory (obwód kurski)

Nowyje Dwory () – wieś (ros. деревня, trb. dieriewnia) w zachodniej Rosji, w sielsowiecie rusanowskim rejonu fatieżskiego w obwodzie kurskim.
Geografia.
Miejscowość położona jest nad Usożą (lewy dopływ Swapy w dorzeczu Sejmu), 3 km od centrum administracyjnego sielsowietu (Basowka), 1 km na południe od centrum administracyjnego rejonu (Fatież), 43 km na północny zachód od Kurska, 1 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajduje się 61 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 141 osób.

</doc>
<doc id="5183135" url="https://pl.wikipedia.org/wiki?curid=5183135" title="Congstar">
Congstar

Congstar – marka telefonii komórkowej działającej w Niemczech.
Charakterystyka.
Spółka Congstar GmbH powstała w 2004 roku. Należy do Deutsche Telekom. Jest trzecią największą telefonią komórkową MVNO w Niemczech. W 2014 roku sieć miała 4,5 miliona abonentów. Główna siedziba spółki znajduje się w Kolonii. Congstar zatrudnia około 200 pracowników.
Zarówno oferta, jak i marketing marki dedykowany jest do młodszych klientów – w wieku od 18 do 39 lat. Ceny w sieci są niższe od pozostałych sieci Deutsche Telekom, ale również Congstar oferuje mniej usług. Sieć jest sponsorem hamburskiego klubu FC St. Pauli.

</doc>
<doc id="5183136" url="https://pl.wikipedia.org/wiki?curid=5183136" title="Projektowanie eksperymentów">
Projektowanie eksperymentów

Projektowanie eksperymentów (planowanie doświadczeń, teoria eksperymentu; ang. "design of experiments", w skrócie DOE) – interdyscyplinarna dziedzina nauki znajdująca się na pograniczu statystyki, metrologii, matematyki stosowanej oraz informatyki, mająca na celu dostarczenie odpowiedzi na pytanie o możliwość takiego zaplanowania doświadczenia (eksperymentu lub quasi-eksperymentu), aby uzyskać możliwie najwięcej użytecznych informacji przy najmniejszych koniecznych do tego kosztach.
Rozwój teorii eksperymentu związany był z założoną przez Johna Benneta Lawesa słynną rolniczą Stację Eksperymentalną Rothamsted w Harpenden. W czasie kiedy jej dyrektorem był Edward John Russell, w stacji zatrudniony został Ronald Fisher (autor pracy "The design of experiments" z 1935 r.), a więc kluczowa postać dla rozwoju zarówno statystyki, jak i dziedziny projektowania eksperymentów. Od tego czasu stacja stała się instytucją w której pracowali badacze mający znaczny wpływ na rozwój planowania doświadczeń: Frank Yates, Joseph Oscar Irwin, John Wishart, William Gemmell Cochran (współautor, wspólnie Gertrude Mary Cox, książki pt. "Experimental Designs" z 1950 r.) i John Nelder.

</doc>
<doc id="5183141" url="https://pl.wikipedia.org/wiki?curid=5183141" title="Członkowie Polskiej Organizacji Wojskowej odznaczeni w 1922 roku przez Ministra Spraw Wojskowych Krzyżem Walecznych">
Członkowie Polskiej Organizacji Wojskowej odznaczeni w 1922 roku przez Ministra Spraw Wojskowych Krzyżem Walecznych



</doc>
<doc id="5183142" url="https://pl.wikipedia.org/wiki?curid=5183142" title="Zbigniew Bielewicz (artysta)">
Zbigniew Bielewicz (artysta)

Zbigniew Bielewicz (ur. 10 sierpnia 1913 w Kętach, zm. 8 września 2008 w Bielsku-Białej) – polski artysta, malarz, grafik i nauczyciel. Żołnierz kampanii wrześniowej. Został odznaczony Medalem „Za udział w wojnie obronnej 1939” oraz Odznaką „Weteran Walk o Wolność i Niepodległość Ojczyzny”.
Życiorys.
Urodził się 10 sierpnia 1913 w Kętach jako syn Jana i Wiktorii, tam dorastał. Uczęszczał do szkoły najpierw w Kętach, a następnie w Bielsku. Wstąpił do Seminarium Nauczycielskiego w Białej Krakowskiej. Po dwóch latach opuścił je na rzecz pracy z ojcem, jako cukiernik. W 1933 ukończył Jednoroczną Szkołę Przysposobienia Kupieckiego w Bielsku. W listopadzie 1935 wstąpił do 4-go Pułku Strzelców Podhalańskich w Cieszynie, do czwartej kompanii. Później został przeniesiony do Korpusu Ochrony Pogranicza. Brał udział w kampanii wrześniowej za co w 1985 został odznaczony Medalem „Za udział w wojnie obronnej 1939”, a w 1995 Odznaką „Weteran Walk o Wolność i Niepodległość Ojczyzny”.
Podczas okupacji mieszkał w Żywcu, gdzie pracował w fabryce Solali (Żywieckie Zakłady Papiernicze) jako malarz pokojowy i liternik. 14 września 1940 wziął ślub z Janiną Kubik, a w 1943 urodziła im się córka Aleksandra. Po wojnie, 1 czerwca 1945 wznowił naukę, w Instytucie Sztuk Plastycznych w Krakowie. W 1948 – pod kierunkiem prof. Witolda Chomicza, Jerzego Karolaka i Stanisława Jakubowskiego – ukończył na tej uczelni grafikę. W latach 1949–1950 był nauczycielem w Nowej Rudzie. W roku 1952 pracował jako rysownik w Państwowych Zakładach Graficznych, w następnym roku w Spółdzielni „Dekoracja” (znanej później jako Spółdzielnia Pracy Przemysłu Ludowego i Artystycznego) w Stalinogradzie (ówczesnych Katowicach). Wtedy zainteresował się polichromiami kościołów. 
We wrześniu 1956 zamieszkał w Bielsku-Białej, tam wykonywał szyldy dla Spółdzielni „Społem”. W latach 1953–1984 zaprojektował, wykonał i odnowił kilkadziesiąt ołtarzy i elementów kościołów i kaplic w całej Polsce, w szczególności na południu. Są to między innymi świątynie w: Kędzierzynie-Koźlu, Oświęcimiu, Borku Strzelińskim, Białej, Kiczorze k. Zwardonia, Ludźmierzu na Podhalu, Olszynce k. Prudnika, Rajczy, Milówce, Lipniku (dzielnica Bielska-Białej), Walawie k. Przemyśla, Rogoźniku k. Nowego Targu, Przemyślu i Rybarzowicach.
Swoją pierwszą wystawę miał w pawilonie przy ul. Lenina (obecnie ul. 3 maja) w Bielsku-Białej, w dniach 15 marca – 4 kwietnia 1971. Organizowana przez Związek Polskich Artystów Plastyków w którym do bielskiego oddziału należał od 1951 (nr legitymacji: 2311). Stał się członkiem rzeczywistym ZPAP w 1972, polecony przez kolegów Jana Grabowskiego i Ignacego Bieńka. Kolejne lata i emeryturę spędził malując na wystawy ZPAP i amatorsko. Zmarł 8 września 2008 w Bielsku-Białej, spoczywa na Cmentarzu Komunalnym w Bielsku-Białej (Kamienica).

</doc>
<doc id="5183145" url="https://pl.wikipedia.org/wiki?curid=5183145" title="Puchar Słowenii w piłce siatkowej mężczyzn (1997)">
Puchar Słowenii w piłce siatkowej mężczyzn (1997)

Puchar Słowenii w piłce siatkowej mężczyzn 1997 – 7. sezon rozgrywek o siatkarski Puchar Słowenii po odzyskaniu przez to państwo niepodległości zorganizowany przez Słoweński Związek Piłki Siatkowej ("Odbojkarska zveza Slovenije", OZS).
Do Pucharu Słowenii w sezonie 1997/1998 zgłosiło się 26 drużyn. Rozgrywki składały się z dwóch rund wstępnych, 1/8 finału, ćwierćfinałów oraz turnieju finałowego. We wszystkich rundach rywalizacja toczyła się w systemie pucharowym. Finaliści z poprzedniego sezonu, tj. i , rozgrywki rozpoczynali od ćwierćfinałów.
Turniej finałowy odbył się w dniach 13-14 grudnia 1997 roku w Lublanie. W jego ramach rozegrano półfinały i finał. Po raz pierwszy Puchar Słowenii zdobył , który w finale pokonał .

</doc>
<doc id="5183146" url="https://pl.wikipedia.org/wiki?curid=5183146" title="Dobro dziecka">
Dobro dziecka

Dobro dziecka (nadrzędny interes dziecka) – w prawie, etyce i pedagogice zespół interesów, wartości i standardów wiążących się z całościowym i harmonijnym rozwojem dziecka we wszystkich obszarach: fizycznym, emocjonalnym, społecznym i poznawczym. 
Dobro dziecka często wiązane jest z określonymi prawami dziecka i ma być realizowane przez rodziców oraz instytucje publiczne. 
Prawo.
Prawo międzynarodowe.
Dobro dziecka (czy nadrzędny interes dziecka) jest naczelną zasadą Konwencji o prawach dziecka. Zgodnie z art. 3 tej konwencji we wszystkich działaniach dotyczących dzieci, podejmowanych przez publiczne lub prywatne instytucje opieki społecznej, sądy, władze administracyjne lub ciała ustawodawcze, sprawą nadrzędną będzie najlepsze zabezpieczenie interesów dziecka. Strony konwencji działają na rzecz zapewnienia dziecku ochrony i opieki w takim stopniu, w jakim jest to niezbędne dla jego dobra, biorąc pod uwagę prawa i obowiązki jego rodziców, opiekunów prawnych lub innych osób prawnie za nie odpowiedzialnych, i w tym celu będą podejmowały wszelkie właściwe kroki ustawodawcze oraz administracyjne. Państwa są zobowiązane czuwać, aby instytucje, służby oraz inne jednostki odpowiedzialne za opiekę lub ochronę dzieci dostosowały się do norm ustanowionych przez kompetentne władze, w szczególności w dziedzinach bezpieczeństwa zdrowia, jak również dotyczących właściwego doboru kadr tych instytucji oraz odpowiedniego nadzoru. Konwencja nakłada więc na państwa będące jej stronami obowiązek uznania dobra dziecka za dobro preferowane w stosunku do innych dóbr i interesów osób fizycznych i prawnych.
Dobro dziecka jest również gwarantowane przez inne akty prawa międzynarodowego. W Karcie praw podstawowych Unii Europejskiej (art. 24) dzieci mają prawo do ochrony i opieki, jaka jest niezbędna dla ich dobra). Europejska konwencja o przysposobieniu dzieci uznaje, że dobro przysposabianego dziecka ma mieć charakter nadrzędny.
Prawo polskie.
W polskim prawie dobro dziecka nie posiada definicji legalnej. Zasadę dobra dziecka pojmuje się jako nakaz działania w jego najlepiej pojętym interesie.
Zasada dobra dziecka ma charakter konstytucyjny. Zgodnie z art. 72 Konstytucji RP Rzeczpospolita Polska zapewnia ochronę praw dziecka, a każdy ma prawo żądać od organów władzy publicznej ochrony dziecka przed przemocą, okrucieństwem, wyzyskiem i demoralizacją. Dziecko pozbawione opieki rodzicielskiej ma prawo do opieki i pomocy władz publicznych. Na podstawie tego artykułu konstytucji powołuje się też Rzecznika Praw Dziecka, którego wszystkie podejmowane działania mają służyć zabezpieczeniu dobra dziecka. 
Zasada dobra dziecka jest jedną z naczelnych zasad kodeksu rodzinnego i opiekuńczego, regulując sposób sprawowania władzy rodzicielskiej (art. 95 § 3 k.r.o., że władza rodzicielska powinna być wykonywana zgodnie z dobrem dziecka i interesem społecznym), oraz kierowania się dobrem dziecka w przypadku adopcji czy rozwiązywania małżeństwa.
Oprócz ustaw z zakresu prawa rodzinnego zasada ta pojawia się też w ustawach: prawo o aktach stanu cywilnego, kodeksie cywilnym i Kodeksie postępowania cywilnego.
Pedagogika.
W naukach pedagogicznych dobrem dziecka nazywa się to, co służy jego rozwojowi, jest pożyteczne. Dobro dziecka jest zasadą deklarowaną zarówno przez rodziców, jak i przez instytucje pedagogiczno-oświatowe. Jest również deklarowane w podstawach programowych. 
Przypisy.
 

</doc>
<doc id="5183147" url="https://pl.wikipedia.org/wiki?curid=5183147" title="1-ja Czapłygina">
1-ja Czapłygina

1-ja Czapłygina, także Pierwaja Czapłygina () – wieś (ros. деревня, trb. dieriewnia) w zachodniej Rosji, w sielsowiecie rusanowskim rejonu fatieżskiego w obwodzie kurskim.
Geografia.
Miejscowość położona jest nad Usożą (lewy dopływ Swapy w dorzeczu Sejmu), 1 km od centrum administracyjnego sielsowietu (Basowka), przylega od południowego zachodu do Fatieża (centrum administracyjne rejonu), 45 km na północny zachód od Kurska, 1,5 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajdują się 73 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 159 osób.

</doc>
<doc id="5183161" url="https://pl.wikipedia.org/wiki?curid=5183161" title="Irezyna">
Irezyna



</doc>
<doc id="5183162" url="https://pl.wikipedia.org/wiki?curid=5183162" title="Iresine">
Iresine



</doc>
<doc id="5183164" url="https://pl.wikipedia.org/wiki?curid=5183164" title="Łakinowce">
Łakinowce

Łakinowce (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Jody.
Historia.
W czasach zaborów wieś włościańska w powiecie dzisieńskim, w guberni wileńskiej Imperium Rosyjskiego
W latach 1921–1945 wieś leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Według Powszechnego Spisu Ludności z 1921 roku zamieszkiwały tu 94 osoby, 27 były wyznania rzymskokatolickiego a 67 prawosławnego. Jednocześnie 11 mieszkańców zadeklarowało polską a 83 białoruską przynależność narodową. Było tu 16 budynków mieszkalnych. W 1931 w 18 domach zamieszkiwało 106 osób.
Wierni należeli do parafii rzymskokatolickiej w Borodzieniczach i prawosławnej w Jodach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Jodach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5183170" url="https://pl.wikipedia.org/wiki?curid=5183170" title="Andrzej Piekarczyk">
Andrzej Piekarczyk



</doc>
<doc id="5183171" url="https://pl.wikipedia.org/wiki?curid=5183171" title="Margareta Klopstock">
Margareta Klopstock

Margareta "Meta" Klopstock (ur. 16 marca 1728 w Hamburgu, zm. 28 listopada 1758 tamże) – niemiecka poetka i pisarka okresu rokoko oraz sentymentalizmu.
Życiorys.
Była najmłodszą córką kupca Petera Mollera (zm. 1735). Wykazywała się talentem językowym, znała francuski, angielski, włoski i łacinę. Była wyznania ewangelickiego.
Po śmierci ojca matka Margarety ponownie wyszła za mąż. Do 1754 Margareta mieszkała u najstarszej siostry Elisabeth (1722–1788), żonatej z kupcem Benedictem Schmidtem.
W 1750 Margareta przeczytała pierwsze 3 pieśni "Mesjady" Friedricha Gottlieba Klopstocka. W kolejnym roku za pośrednictwem przyjaciela Nikolausa Dietricha Giseke poznała autora. Spotkali się w Hamburgu i od tej pory zaczęli korespondować. W dniu 10 czerwca 1754 Margareta i Friedrich wzięli ślub w Kopenhadze. Poeta uwiecznił żonę w postaci Cidli, bohaterki licznych od. Liczył się z krytyką twórczości, o którą prosił żonę. Wywierała ogromny wpływ na twórczość męża.
Margareta była szanowana w środowisku artystycznym Hamburga. Przyjaźniła się z Johannem Adolfem Schlegelem, Karlem Christianem Gärtnerem, Johannem Arnoldem Ebertem i Johannem Wilhelmem Ludwigiem Gleimem. Od 1757 korespondowała z Samuelem Richardsonem.
Zmarła przy porodzie w wieku 30 lat. Syn urodził się martwy. Oboje 15 czerwca 1759 zostali pochowani na cmentarzu przy kościele Christianskirche w Ottensen. Siostra Margarety, Elisabeth Schmidt, wraz z Cathariną Margarethą Dimpfel z Mollerów 6 grudnia 1759 posadziły przy grobie dwie lipy. Zachowała się jedna z nich.
W 15. pieśni "Mesjady" pojawia się opis śmierci Cidlis, który Klopstock oparł na śmierci żony. Kiedy w 1803 zmarł, został pochowany obok żony i syna.
Twórczość literacka.
Wydawała swoje pisma pod pseudonimem "Margaretha". W listach między małżonkami, które się zachowały, widać typowe cechy okresu rokoko: figlarne formy, zefiry, gracje, sylfy, gołębica anakreontyczna. Tematem często była radość życia, zabawa na sankach, jazda na łyżwach. Flirt to podstawą wielu listów miłosnych między małżonkami. Jednocześnie w listach Margarety zauważyć można wrażliwość, sentymentalną poetykę (nagromadzenie emocjonalnych wykrzykników) oraz narastający z czasem realizm opisów i liczne anegdoty.
Margareta nie planowała publikacji listów, choć są one, jak generalnie epistolografia epoki, artystycznymi dziełami, które czytało się w kręgu znajomych}. Jest uważana za najwybitniejszą autorkę listów swoich czasów.
W 1757 napisała sentymentalny dramat "Der Tod Abels" ("Śmierć Abla"). W tym samym roku powstały "Briefe von Verstorbenen an Lebendige" ("Listy od zmarłych do żywych").
W 1759 ukazały się pisma Margarety: hymny i dialogi, m.in. rozmowy z mężem o motywach twórczości literackiej. W 1816 opublikowano jej esej "Ein Brief über die Moden" ("List o modzie") krytykujący ludzką próżność.
Została na nowo odkryta w 1950.

</doc>
<doc id="5183172" url="https://pl.wikipedia.org/wiki?curid=5183172" title="Soláň">
Soláň

Soláň (861 m n.p.m.) - niewybitny szczyt w Górach Wsetyńskich w Zewnętrznych Karpatach Zachodnich, wznoszący się na Morawach w Republice Czeskiej.
Położenie.
Leży w głównym grzbiecie Gór Wsetyńskich, ok. 8 km na zachód od najwyższego szczytu tej grupy górskiej, Vysokéj. Wznosi się niespełna 800 m na północny wschód od siodła ważnej komunikacyjnie przełęczy Čarták, przez którą wiedzie droga jezdna z Velkých Karlovic w dolinie Górnej Beczwy do doliny Dolnej Beczwy.
Nazwą „Soláň” określa się jednocześnie od długiego już czasu cały odcinek wspomnianego grzbietu, od przełęczy Čarták na zachodzie po granice zwartych lasów na wschodzie, wraz z pokrywającymi go po obu stronach grzbietu polanami i rozsianymi na nich zabudowaniami.
Charakterystyka.
Szczyt Solánĕ jest niewybitny, tworzy go łagodne wzniesienie głównego grzbietu Gór Wsetyńskich. Jest w większości nagi, choć poszczególne fragmenty polan porozdzielane są licznymi kępami drzew i niewielkimi zagajnikami.
Na samym szczycie kamienny obelisk z kotą „860 m” i płaskorzeźbą, przedstawiającą krowy liżące bryłę soli ("Pověst o Soláni", autor: Martin Gaja). Obok górna stacja jednego z wyciągów narciarskich.
Znaczenie kulturalne.
Pasmo Gór Wsetyńskich leży w granicach tzw. Wołoszczyzny Morawskiej (czes. "Valašsko"). Atrakcyjny krajobrazowo i folklorystycznie rejon Soláni, z dziesiątkami rozrzuconych po polanach, otoczonych starymi drzewami drewnianych chałup (czes. "dřevěnic") był już od lat międzywojennych ulubionym miejscem pobytu czeskich, a zwłaszcza morawskich artystów, którzy spotykali się w starej gospodzie o nazwie „Čarták” na pobliskiej przełęczy. Część z nich przyjeżdżała tu na całe lato, niektórzy wprost osiedli na stałe na słonecznych, południowych stokach góry.
W 1938 r. zamieszkał tu malarz i grafik František Podešva. Od 1939 r., w wybudowanym tu domu, mieszkał malarz Alois Schneiderka (zm. 1958). W 1960 r. jego dom kupił i mieszkał w nim do swej śmierci (1998) inny wybitny malarz, Karel Hofman. Dziś mieści się tu "Valašský atelier u Hofmanů" – galeria artystyczna z rozległym ogrodem, pensjonatem i pomnikiem samego Hofmana. Po II wojnie światowej na Soláni osiadł malarz i grafik Jan Kobzáň, autor książki „O zbojníkoch a pokladoch”, napisanej w lokalnym dialekcie wałaskim. W starej chałupie z 1807 r. mieszkał tu również Michal Žitník, regionalny rzeźbiarz, pracownik skansenu w Rožnove pod Radhoštěm. Pisarka Marie Podešvová, żona Františka Podešvy, pisała o Soláni w książkach „Poslední rok”, „U nás na kotároch”, „Malířovo mládí” i „Zuzajda a Jurajda”. W latach międzywojennych przyjeżdżał tu poeta, dramaturg i krytyk teatralny Jiří Mahen. Później na Soláni często bywali i pisali o tym regionie także m.in. autor "Igraszek z diabłem" Jan Drda czy pisarze i publicyści Oldřich Šuleř i Josef Sekera. Przyjeżdżał tu również kompozytor i dyrygent Jaroslav Křička, do 1945 r. dyrektor praskiego Konserwatorium.
Rejon Soláni pełnił także rolę plenerów podczas realizacji szeregu czeskich i czechosłowackich filmów fabularnych, m.in. "Děvčica z Beskyd" (1944), "Portáši" (1947), "Zítra se bude tančit všude" (1952), "Advent" (1956).
Turystyka, rekreacja.
Rejon Solánĕ i Čartáku, obok otoczenia zbiornika zaporowego Bystřička, jest najruchliwszym i najstarszym ośrodkiem rekreacyjnym w Górach Wsetyńskich. Jest tu schronisko turystyczne (czes. Horská chata) „Soláň”, pod samym szczytem góry stoi duży hotel turystyczny „Soláň”, a na zachodnim grzbiecie, ok. 400 m od szczytu, obiekt gastronomiczny „chata Gigula”. Na rozległych polanach wokół szczytu rozsiana jest wielka liczba prywatnych daczy i starych, drewnianych chałup, przekształconych na domki letniskowe. Kolejne obiekty znajdują się na przełęczy Čarták, a w pobliżu istnieje jeszcze kilka niewielkich pensjonatów. W zimie na północnym stoku funkcjonuje kilka wyciągów narciarskich, a wokół nich szereg tras zjazdowych. Przez szczyt Solánĕ (i wspomnianą wyżej przełęcz) biegną czerwone znaki pieszego szlaku turystycznego, wiodącego głównym grzbietem Gór Wsetyńskich aż po Cáb. W okolicy wytyczonych jest wiele szlaków rowerowych, a zimą utrzymywanych jest kilka tras dla narciarzy biegowych. Ze szczytowych polan rozległe widoki, na północy i wschodzie na Beskid Śląsko-Morawski, na południu na pasmo Jaworników.

</doc>
<doc id="5183175" url="https://pl.wikipedia.org/wiki?curid=5183175" title="Vickers Medium Tank Mark II">
Vickers Medium Tank Mark II



</doc>
<doc id="5183179" url="https://pl.wikipedia.org/wiki?curid=5183179" title="Rieut (dopływ Sejmu)">
Rieut (dopływ Sejmu)

Rieut () – rzeka na południowym zachodzie europejskiej części Rosji w obwodzie kurskim, lewy dopływ Sejmu o długości 88 km i powierzchni dorzecza 1030 km².
Rzeka wypływa ze źródeł na Wyżynie Środkoworosyjskiej w rejonie obojańskim (1 km od chutora Drozdy), a uchodzi do Sejmu w centralnej części rejonu kurczatowskiego (3 km na północ od osiedla typu miejskiego Iwanino).
Głównе dopływy Rieuta to: Radutin (długość 25 km), Bobrik (24), Lubacz (16), Rieutiec (16), Borszczeń (15) i Niemcza (14). Poza osiedlem Iwanino większymi miejscowościami położonymi w pobliżu rzeki są m.in.: Lubimowka, Czapli, Drużnaja i 1-ja Kostornaja.

</doc>
<doc id="5183182" url="https://pl.wikipedia.org/wiki?curid=5183182" title="Osamotniony (film)">
Osamotniony (film)

Osamotniony (org. "Škola otců") – czechosłowacki film obyczajowy z 1957 roku w reż. Ladislava Helge.
Opis fabuły.
Nauczyciel Pelikán po wyprowadzce z Brna trafia do szkoły w małym miasteczku. Natychmiast po podjęciu pracy, ten wysoce profesjonalny pedagog, spotyka się z niskim poziomem nauczania i wiedzy jego uczniów. Jest to spuścizna po jego poprzedniku – konformiście, który zawyżał oceny nie chcąc narażać się ustosunkowanym rodzicom. Chcąc uczyć i przekazywać wiedzę, poprzez niskie, ale rzetelne oceny wystawiane swoim wychowankom, Pelikán naraża się na niezadowolenie i ostracyzm ich rodziców (chociaż w pewnym momencie zyskuje współpracę i akceptację ze strony uczniów) tworzących "lokalną społeczność". Nie ułatwiają mu również pracy obłuda i protekcjonizm własnego środowiska, sprzeczne z jego postrzeganiem nauczycielskiej profesji. Zaszczuty i zniechęcony, pomimo kilku życzliwych mu osób z przewodniczącym powiatowego komitetu partii na czele, w końcu decyduje się opuścić miejscowość.
Obsada aktorska.
i inni.
O filmie.
"Osamotniony" był debiutem reżyserskim Ladislava Helge opartym na pomyśle pisarza Ivana Kříža. Dzięki realistycznemu przedstawieniu środowiska i problemów społecznych, a także pogłębionej ocenie postaci film zaoferował niecodzienny w swoim czasie obraz rzeczywistości, który kontrastował z ówczesnymi produkcjami rażącymi schematyzmem komunistycznej ideologii. Burzył socrealistyczny hurrapatriotyzm dominujący ówcześnie w czeskim kinie.

</doc>
<doc id="5183187" url="https://pl.wikipedia.org/wiki?curid=5183187" title="Malinauka (rejon homelski)">
Malinauka (rejon homelski)

Malinauka (; , "Malinowka") – osiedle na Białorusi, w obwodzie homelskim, w rejonie homelskim, w sielsowiecie Ciareniczy.

</doc>
<doc id="5183188" url="https://pl.wikipedia.org/wiki?curid=5183188" title="Tajon Buchanan">
Tajon Buchanan

Tajon Trevor Buchanan (ur. 8 lutego 1999 w Brampton) – kanadyjski piłkarz pochodzenia jamajskiego grający na pozycji skrzydłowego w belgijskim klubie Club Brugge oraz w reprezentacji Kanady.
Kariera klubowa.
Tajon Buchanan, zanim rozpoczął seniorską karierę, występował w klubach juniorskich i akademickich, takich jak: Real Colorado, Syracuse Orange czy Sigma FC. W 2019 przeniósł się do New England Revolution. Wówczas zdobył Supporters' Shield, czyli nagrodę dla drużyny, która zdobyła najwięcej punktów w sezonie zasadniczym Major League Soccer. Wystąpił również w meczu MLS All-Star. W 2021 roku wyjechał do Belgii i podpisał kontrakt z Club Brugge. Z klubu został jednak od razu wypożyczony z powrotem do New England.
Kariera reprezentacyjna.
W reprezentacji Kanady zadebiutował 5 czerwca 2021 w meczu z Arubą w eliminacjach do MŚ 2022. Został powołany na Złoty Puchar CONCACAF 2021. Tam w półfinale przeciwko Meksykowi zdobył pierwszą bramkę w reprezentacji. W tych rozgrywkach znalazł się w jedenastce turnieju oraz zdobył nagrodę dla najlepszego młodego piłkarza.

</doc>
<doc id="5183189" url="https://pl.wikipedia.org/wiki?curid=5183189" title="Malinauka Cielaszouskaja">
Malinauka Cielaszouskaja

Malinauka Cielaszouskaja (; , "Malinowka Tieleszowskaja"; do 2008 , "Malinauka") – osiedle na Białorusi, w obwodzie homelskim, w rejonie homelskim, w sielsowiecie Ciareniczy.
19 czerwca 2008 osiedle zmieniło przynależność administracyjną z likwidowanego sielsowietu Cielaszy na sielsowiet Ciareniczy. Tym samym w sielsowiecie Ciareniczy były dwa osiedla nazywające się Malinauka. 16 września 2008 zmieniono nazwę osiedla z Malinauka na Malinauka Cielaszouskaja.

</doc>
<doc id="5183198" url="https://pl.wikipedia.org/wiki?curid=5183198" title="Henryk z Bergu">
Henryk z Bergu

Henryk I z Bergu (zm. 26 września przed 1116) – hrabia Bergu (zamku w Szwabii) w XII wieku. Był synem hrabiego Bergu Poppona i Zofii. Niektóre źródła identyfikują jego matkę jako córkę Salomona węgierskiego, jednak chronologia wydaje się mało prawdopodobna (jej matka, również Zofia, musiałby mieć 11 lat, gdy ją urodziła).
Ze swoją żoną, Adelajdą z Mochental, miał szóstkę dzieci:
Henryk zmarł przed 1116 rokiem. Został pochowany w Zwiefalten.

</doc>
<doc id="5183202" url="https://pl.wikipedia.org/wiki?curid=5183202" title="Natan Smolar">
Natan Smolar

Natan Smolar (ur. w 1901 w Zambrowie, zm. w 1943) – polsko-żydowski nauczyciel, a w czasie okupacji niemieckiej współpracownik grupy Oneg Szabat.
Życiorys.
Ukończył seminarium nauczycielskie w Wilnie. Był członkiem partii Poalej Syjon-Lewica. W okresie dwudziestolecia międzywojennego uczył języka żydowskiego. 
Po wybuchu II wojny światowej uciekł na wschód i osiadł w Białymstoku, gdzie pracował jako nauczyciel, zaś po zajęciu tego miasta przez Niemców, powrócił do Warszawy. W getcie warszawski był nauczycielem i kierownikiem szkoły im. Bera Borochowa przy ul. Nowolipki 68. Był współorganizatorem działające w szkole kuchni dla dzieci żydowskich. Smolar angażował się również w popularyzowanie wśród dzieci książek w języku jidysz. Współpracował także z grupą Oneg Szabat tworzącą archiwum getta warszawskiego do którego przekazywał materiały. 
Zginął prawdopodobnie krótko po wybuchu powstania w getcie warszawskim. 

</doc>
<doc id="5183203" url="https://pl.wikipedia.org/wiki?curid=5183203" title="Giffgaff">
Giffgaff

Giffgaff (zapis stylizowany: giffgaff) – sieć telefonii komórkowej działająca w Wielkiej Brytanii.
Charakterystyka.
Nazwa sieci pochodzi od słowa z języka gaelicko szkockiego oznaczającego „obdarowywanie się". Sieć rozpoczęła działalność 25 listopada 2009 roku. Jest siecią wirtualną działającą na infrastrukturze O2. Sieć opiera obsługę klienta na poradach społecznościowych - na podstawie (istniejącego do 2018 na stronach firmy a następnie na Facebooku), moderowanym forum z przydzielonymi rolami doradców wynagradzanych wewnątrz firmową walutą. Duże znaczenie w pozyskiwaniu nowych klientów ma również system poleceń. W 2019 roku sieć miała ok. 2,5 miliona klientów. W tym samym roku została uznana za najprzyjaźniejszą sieć telefonii komórkowej w Wielkiej Brytanii w rankngu Ofcom. Siedziba sieci znajduje się w Uxbridge. 

</doc>
<doc id="5183204" url="https://pl.wikipedia.org/wiki?curid=5183204" title="Bartosz Kieliba">
Bartosz Kieliba

Bartosz Kieliba (ur. 1 sierpnia 1990 w Krotoszynie) – polski piłkarz występujący na pozycji obrońcy w polskim klubie Warta Poznań, w którym pełni rolę kapitana.

</doc>
<doc id="5183205" url="https://pl.wikipedia.org/wiki?curid=5183205" title="Mateusz Czyżycki">
Mateusz Czyżycki

Mateusz Czyżycki (ur. 8 lutego 1998) – polski piłkarz występujący na pozycji pomocnika w polskim klubie GKS Tychy.
Kariera klubowa.
W trakcie swojej kariery reprezentował barwy polskich klubów: Stali Mielec, Siarki Tarnobrzeg, Odry Opole i Warty Poznań.
17 lutego 2022 podpisał kontrakt z polskim klubem GKS Tychy, umowa do 30 czerwca 2023. W tyskim klubie zadebiutował 27 lutego 2022 na Stadionie Miejskim w Tychach w zremisowanym 0:0 meczu I ligi przeciwko Podbeskidziu Bielsko-Biała. 

</doc>
<doc id="5183208" url="https://pl.wikipedia.org/wiki?curid=5183208" title="Halowe Mistrzostwa Europy w Lekkoatletyce 1986 – bieg na 3000 m mężczyzn">
Halowe Mistrzostwa Europy w Lekkoatletyce 1986 – bieg na 3000 m mężczyzn

Bieg na 3000 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Eliminacje zostały rozegrane 22 lutego, a bieg finałowy 23 lutego 1986. Zwyciężył reprezentant Austrii Dietmar Millonig Tytułu zdobytego na poprzednich mistrzostwach nie bronił Bob Verbeeck z Belgii.
Rezultaty.
Eliminacje.
Rozegrano 2 biegi eliminacyjne, do których przystąpiło 19 biegaczy. Awans do finału dawało zajęcie jednego z pierwszych trzech miejsc w swoim biegu (Q). Skład finału uzupełniło trzech zawodników z najlepszym czasem wśród przegranych (q).Opracowano na podstawie materiału źródłowego.
Bieg 1
Bieg 2
Finał.
Opracowano na podstawie materiału źródłowego.

</doc>
<doc id="5183210" url="https://pl.wikipedia.org/wiki?curid=5183210" title="Halowe Mistrzostwa Europy w Lekkoatletyce 1986 – bieg na 60 m przez płotki mężczyzn">
Halowe Mistrzostwa Europy w Lekkoatletyce 1986 – bieg na 60 m przez płotki mężczyzn

Bieg na 60 metrów przez płotki mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Eliminacje i bieg finałowy zostały rozegrane 23 lutego 1986. Zwyciężył reprezentant Hiszpanii Javier Moracho Tytułu zdobytego na poprzednich mistrzostwach nie bronił György Bakos z Węgier.
Rezultaty.
Eliminacje.
Rozegrano 2 biegi eliminacyjne, do których przystąpiło 12 biegaczy. Awans do finału dawało zajęcie jednego z pierwszych dwóch miejsc w swoim biegu (Q). Skład finału uzupełniło dwóch zawodników z najlepszym czasem wśród przegranych (q).Opracowano na podstawie materiału źródłowego.
Bieg 1
Bieg 2
Finał.
Opracowano na podstawie materiału źródłowego.

</doc>
<doc id="5183212" url="https://pl.wikipedia.org/wiki?curid=5183212" title="D0">
D0



</doc>
<doc id="5183213" url="https://pl.wikipedia.org/wiki?curid=5183213" title="Halowe Mistrzostwa Europy w Lekkoatletyce 1986 – bieg na 60 m kobiet">
Halowe Mistrzostwa Europy w Lekkoatletyce 1986 – bieg na 60 m kobiet

Bieg na 60 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Eliminacje i bieg finałowy zostały rozegrane 23 lutego 1986. Zwyciężyła reprezentantka Holandii Nelli Fiere-Cooman, która tym samym obroniła tytuł zdobyty na poprzednich mistrzostwach. W finale ustanowiła halowy rekord świata czasem 7,00 s .
Rezultaty.
Eliminacje.
Rozegrano 2 biegi eliminacyjne, do których przystąpiło 11 biegaczek. Awans do finału dawało zajęcie jednego z pierwszych dwóch miejsc w swoim biegu (Q). Skład finału uzupełniły dwie zawodniczki z najlepszym czasem wśród przegranych (q).Opracowano na podstawie materiału źródłowego.
Bieg 1
Bieg 2
Finał.
Opracowano na podstawie materiału źródłowego.

</doc>
<doc id="5183217" url="https://pl.wikipedia.org/wiki?curid=5183217" title="Strażnica Straży Granicznej w Kryłowie">
Strażnica Straży Granicznej w Kryłowie

Strażnica Straży Granicznej w Kryłowie – zlikwidowana graniczna jednostka organizacyjna Straży Granicznej realizująca zadania bezpośrednio w ochronie granicy państwowej z Ukrainą.
Formowanie i zmiany organizacyjne.
Strażnica Straży Granicznej w Kryłowie (Strażnica SG w Kryłowie) została utworzona 4 września 2001 roku w miejscowości Kryłów, zarządzeniem Komendanta Głównego Straży Granicznej, w strukturach Nadbużańskiego Oddziału Straży Granicznej w Chełmie. Uroczystego otwarcia dokonał Minister Spraw Wewnętrznych i Administracji Marek Biernacki.
W 2002 roku, strażnica miała status strażnicy SG I kategorii.
Jako Strażnica Straży Granicznej w Kryłowie funkcjonowała do 23 sierpnia 2005 roku i 24 sierpnia 2005 roku, Ustawą z 22 kwietnia 2005 roku O zmianie ustawy o Straży Granicznej..., została przekształcona na Placówkę Straży Granicznej w Kryłowie (PSG w Kryłowie) w strukturach Nadbużańskiego Oddziału Straży Granicznej.
Ochrona granicy.
Strażnica SG w Kryłowie ochraniała wyłącznie odcinek granicy rzecznej z Ukrainą przebiegającą środkiem koryta rzeki granicznej Bug, od miejsca gdzie rzeka Bug wpływa na teren Polski.

</doc>
<doc id="5183219" url="https://pl.wikipedia.org/wiki?curid=5183219" title="Rybnicka Fabryka Maszyn">
Rybnicka Fabryka Maszyn



</doc>
<doc id="5183220" url="https://pl.wikipedia.org/wiki?curid=5183220" title="Rybnicka fabryka maszyn">
Rybnicka fabryka maszyn



</doc>
<doc id="5183222" url="https://pl.wikipedia.org/wiki?curid=5183222" title="Halowe Mistrzostwa Europy w Lekkoatletyce 1986 – bieg na 200 m kobiet">
Halowe Mistrzostwa Europy w Lekkoatletyce 1986 – bieg na 200 m kobiet

Bieg na 200 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Eliminacje i półfinały zostały rozegrane 22 lutego, a bieg finałowy 23 lutego 1986. Zwyciężyła reprezentantka Niemieckiej Republiki Demokratycznej Marita Koch, która tym samym obroniła tytuł zdobyty na poprzednich mistrzostwach.
Rezultaty.
Eliminacje.
Rozegrano 3 biegi eliminacyjne, do których przystąpiło 12 biegaczek. Awans do półfinałów dawało zajęcie jednego z pierwszych dwóch miejsc w swoim biegu (Q). Skład półfinałów uzupełniły dwie zawodniczki z najlepszym czasem wśród przegranych (q).Opracowano na podstawie materiału źródłowego.
Bieg 1
Bieg 2
Bieg 3
Półfinały.
Rozegrano 2 biegi półfinałowe, w których wystartowało 8 biegaczek. Awans do finału dawało zajęcie jednego z dwóch pierwszych miejsc w swoim biegu (Q).Opracowano na podstawie materiału źródłowego.
Bieg 1
Bieg 2
Finał.
Opracowano na podstawie materiału źródłowego.

</doc>
<doc id="5183225" url="https://pl.wikipedia.org/wiki?curid=5183225" title="Wojciech Stawiany">
Wojciech Stawiany

Wojciech Andrzej Stawiany (ur. 30 stycznia 1949) – polski urzędnik państwowy i specjalista ochrony środowiska, w latach 2005–2006 Główny Inspektor Ochrony Środowiska.
Życiorys.
Absolwent Wydziału Chemicznego Politechniki Śląskiej (1971). W pracy zawodowej specjalizował się w zakresie inżynierii i monitoringu środowiska, prowadził wykłady na Politechnice Śląskiej i Uniwersytecie Śląskim. Od 1972 do 1989 zatrudniony w Głównym Instytucie Górnictwa (z przerwą na lata 1978–1981, gdy pracował w Departamencie Postępu Technicznego i Przetwórstwa Węgla Ministerstwa Górnictwa i Energetyki). W latach 1989–2003 był dyrektorem Ośrodka Badań i Kontroli Środowiska oraz koordynatorem regionalnego monitoringu środowiska w województwie katowickim. Później zatrudniony w Narodowym Funduszu Ochrony Środowiska i Gospodarki Wodnej jako szef Departamentu Projektów Strukturalnych. Zajmował się wprowadzaniem programów międzynarodowych w zakresie zarządzania i ochrony środowiska. Zasiadał w radach nadzorczych spółek z branży środowiskowej i paliwowej.
Od 2005 do 2006 pełnił funkcję Głównego Inspektora Ochrony Środowiska, następnie do 2007 był zastępcą szefa GIOŚ. W 2008 powrócił do pracy w NFOŚiGW jako ekspert w Departamencie Promocji i Komunikacji Społecznej, podjął też współpracę z Polską Izbą Ekologii.
Odznaczenia.
Wyróżniony m.in. Złotym (1998) i Srebrnym Krzyżem Zasługi, Złotą Odznaką „Zasłużony dla Województwa Katowickiego”, Odznaką Honorową „Zasłużony dla Ochrony Środowiska i Gospodarki Wodnej oraz wyróżnieniem United States Environmental Protection Agency „2000 National First Place Award”.

</doc>
<doc id="5183227" url="https://pl.wikipedia.org/wiki?curid=5183227" title="Zasłonak bladoochrowy">
Zasłonak bladoochrowy

Zasłonak bladoochrowy ("Thaxterogaster talus" (Fr.) Niskanen &amp; Liimat.) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Thaxterogaster, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisał go Elias Fries w 1838 r. W 2022 r. Tuula Niskanen i Kare Liimatainen przenieśli go do rodzaju "Aureonarius"
Ma 11 synonimów. Niektóre z nich:
Polską nazwę zasłonak bladoochrowy lub zasłonak kościany nadał Andrzej Nespiak w 1975 r. Władysław Wojewoda w 2003 r. zaakceptował tę pierwszą. Jest niespójna z aktualną nazwą naukową.
Morfologia.
Średnica 4–8 cm, początkowo półkulisty, potem kolejno łukowaty, płaskołukowaty i płasko rozpostarty. W stanie wilgotnym bardzo śliski, w stanie suchym błyszczący, nieco pilśniowy. Skórka łatwo odchodzi. Powierzchnia delikatnie promieniście włókienkowata, początkowo jasnoochrowa, potem białokremowa z nieco ciemniejszym środkiem.
Średniogęste, początkowo jasnoochrowe, potemciemniejsze, żółtobrązowe. Ostrza nieco ząbkowane.
Wysokość 6–9 cm, grubość 1–1,4 cm, walcowaty z wyraźną bulwą o grubości do 2,5 cm. Powierzchnia w młodych owocnikach górą biała, dołem ochrowobrązowa z resztkami białej zasnówki, w starszych cała jasnoochrowa.
Zazwyczaj biały, bez zapachu i bez wyraźmego smaku.
Zarodniki elipsoidalne, brązowe, drobno brodawkowane, 7–9 × 4–5,5 μm, średnio dekstrynoidalne.
Jest wiele gatunków zasłonaków o podobnej barwie. Zasłonak zmiennokształtny "Cortinarius multiformis" ma ciemniejszy, bardziej brązowy lub ochrowobrązowy kapelusz, a jego blaszki początkowo są białe, później rdzawobrązowe. Ponadto ma miodowo-słodkawy zapach.
Występowanie i siedlisko.
W Europie jest szeroko rozprzestrzeniony. Podano jego stanowiska także w Ameryce Północnej, Rosji i na Nowej Zelandii. W Polsce do 2003 r. znane były tylko dwa stanowiska; jedno już historyczne (1889), drugie podane przez A. Nespiaka w 1975 r. na Pojezierzu Mazurskim. Według W. Wojewody rozprzestrzenienie tego gatunku i stopień jego zagrożenia w Polsce nie są znane. W 2009 r. nowe stanowisko znalazł Tomasz Ślusarczyk w Gryżyńskim Parku Krajobrazowym. Aktualne stanowiska tego gatunku podaje internetowy atlas grzybów.
Naziemny grzyb mykoryzowy. Występuje w lasach liściastych, głównie pod bukami i dębami, ale czasami także pod brzozą, leszczyną i kasztanem jadalnym. Owocniki od lata do jesieni.

</doc>
<doc id="5183228" url="https://pl.wikipedia.org/wiki?curid=5183228" title="Cortinarius talus">
Cortinarius talus



</doc>
<doc id="5183232" url="https://pl.wikipedia.org/wiki?curid=5183232" title="Scolecida">
Scolecida

Scolecida – takson pierścienic z gromady wieloszczetów, zwykle wyodrębniany w randze podgromady lub infragromady. Obejmuje formy o zredukowanych płatach parapodiów, całkiem pozbawione przydatków głowowych lub z wykształconym pojedynczym czułkiem środkowym. Nie jest taksonem monofiletycznym.
Morfologia.
Wieloszczety te zwykle mają robakowate ciało o prostej budowie zewnętrznej. Głowa jest zwykle stożkowata, tylko u Scalibregmatidae ma T-kształtny wierzchołek. Prostomium jest dobrze wyodrębnione. Zwykle brak na nim przydatków (czułków i głaszczków), tylko u Paraonidae na prostomium występować może pojedynczy czułek środkowy. Narządów wzrokowych brak w ogóle lub mają postać drobnych plamek ocznych. Między prostomium a perystomem występują narządy nuchalne. Mogąca się wywracać gardziel (ryjek) jest woreczkowata, nieuzbrojona, zwykle zaopatrzona w brodawki (papille), a niekiedy w palcowate płaty. Parapodia mają gałęzie grzbietowe (notopodia) i brzuszne (neuropodia) wykształcone w podobny sposób. Ich płaty są zredukowane, jednak zachowane są szczecinki grzbietowe (notochety) i brzuszne (neurochety). Zawsze przynajmniej część szczecinek ma formę prostą, kapilarną. Oprócz nich obecne mogą być szczecinki wykształcone w formie haków, które to bywają zaopatrzone w kapturki. Haki te mogą być również w różny sposób ząbkowane. Pierwszy segment szczecinkonośny (chetiger) nie odbiega znacząco budową i przydatkami od segmentów następnych. U niektórych grup występują prostej budowy skrzela segmentalne, a Cossuridae charakteryzuje obecność pojedynczego skrzela na pierwszym chetigerze.
Ekologia.
Zwierzęta te zasiedlają osady denne. Większość z nich ryje w nich korytarze lub buduje rurki. Najczęściej są nieselektywnymi detrytusożercami, pobierającymi za pomocą gardzieli cząstki materii organicznej wraz z osadem. Tylko wśród rodzin Cossuridae i Opheliidae podejrzewa się występowanie żerowania bardziej selektywnego.
Taksonomia.
Tradycyjnie wieloszczety dzieli się na podgromady błędków i osiadków. Wielu autorów powątpiewając w naturalność takich taksonów rezygnowała z wyróżniania podgromad i dzieliła wieloszczety bezpośrednio na rzędy, np. w systemie Rodney’a Phillipsa Dalesa z 1962 roku było to 14 rzędów, w systemie Kristiana Fauchalda z 1977 roku 17 rzędów, w systemie Marian H. Pettibone z 1982 roku 25 rzędów, a w systemie Gesy Hartmann-Schröder z 1996 roku 22 rzędy.
W 1997 roku Greg W. Rouse i Kristian Fauchald na podstawie morfologicznych analiz kladystycznych wprowadzili inny podział wieloszczetów, wyróżniając w ich obrębie klady Scolecida i Palpata, ten drugi dzieląc na klady Canalipalpata i Aciculata. Scolecida i Palpata nadano następnie rangi podgromad. Nazwę Scolecida wywiedziono od wprowadzonej w 1896 roku przez Williama Blaxlanda Benhama nazwy Scoleciformia, która to z kolei pochodzi od greckiego σκώληξ ("skōlēks") oznaczającego „robaka”. W skład Scolecida Rouse i Fauchald włączyli rodziny: Arenicolidae, Capitellidae, Maldanidae, Cossuridae, Opheliidae, Orbiniidae, Paraonidae, Questidae i Scalibregmatidae bez wyróżniania rzędów.
Podział wprowadzony przez Rouse’a i Fauchalda również okazał się nie być naturalny. Molekularne analizy filogenetyczne z XXI wieku powszechnie rozpoznają szczetnice jako grupę siostrzaną Capitellidae. Ich wyniki doprowadziły najpierw do sklasyfikowania szczetnic jako podgromady wieloszczetów, a w 2020 roku do obniżenia im rangi do rodziny siostrzanej dla Capitellidae. W molekularnej analizie filogenetycznej Torstena H. Strucka i innych z 2007 roku nie tylko szczetnice zajęły pozycję siostrzaną dla Capitellidae, ale też Orbiniidae zagnieździły się w obrębie Phyllodocida należących do Aciculata. W molekularno-morfologicznej analizie filogenetycznej Jana Zrzavego i współpracowników z 2009 roku rozpoznano klad TCC obejmujący Terebelliformia, Arenicolidae, Maldanidae, Capitellidae i szczetnice, podczas gdy Cossuridae i Paraonidae utworzyły wraz z Fauveliopsidae klad bliższy Cirratuliformia lub kladowi SSC (obejmującemu Sabellidae, Sabellariidae i Spionida), a Orbiniidae zagnieździły się w obrębie Aciculata.
Mimo braku monofiletyzmu Scolecida wciąż są często rozpoznawane w randze podgromady lub infragromady w obrębie osiadków. "World Polychaeta database" wyróżnia w ich obrębie 9 rodzin:

</doc>
<doc id="5183233" url="https://pl.wikipedia.org/wiki?curid=5183233" title="Halowe Mistrzostwa Europy w Lekkoatletyce 1986 – bieg na 400 m kobiet">
Halowe Mistrzostwa Europy w Lekkoatletyce 1986 – bieg na 400 m kobiet

Bieg na 400 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Eliminacje i półfinały zostały rozegrane 22 lutego, a bieg finałowy 23 lutego 1986. Zwyciężyła reprezentantka Niemieckiej Republiki Demokratycznej Sabine Busch, która tym samym obroniła tytuł zdobyty na poprzednich mistrzostwach.
Rezultaty.
Eliminacje.
Rozegrano 4 biegi eliminacyjne, do których przystąpiło 15 biegaczek. Awans do półfinałów dawało pierwszego dwóch miejsc w swoim biegu (Q). Skład półfinałów uzupełniły cztery zawodniczki z najlepszym czasem wśród przegranych (q).Opracowano na podstawie materiału źródłowego.
Bieg 1
Bieg 2
Bieg 3
Bieg 4
Półfinały.
Rozegrano 2 biegi półfinałowe, w których wystartowało 8 biegaczek. Awans do finału dawało zajęcie jednego z dwóch pierwszych miejsc w swoim biegu (Q).Opracowano na podstawie materiału źródłowego.
Bieg 1
Bieg 2
Finał.
Opracowano na podstawie materiału źródłowego.

</doc>
<doc id="5183236" url="https://pl.wikipedia.org/wiki?curid=5183236" title="MacKenzie Scott">
MacKenzie Scott

MacKenzie Scott z domu Tuttle, wcześniej Bezos (ur. 7 kwietnia 1970 w San Francisco) – amerykańska pisarka i filantropka. W 2021 roku jej majątek wyceniano na 62,2 miliarda dolarów, co czyni ją 21. najbogatszą osobą świata. Jest sygnatariuszką The Giving Pledge, zobowiązując się do oddania połowy majątku na cele charytatywne. Jest dyrektorką wykonawczą organizacji Bystander Revolution i w 2020 roku została uznana za jedną ze 100 najbardziej wpływowych osób świata według magazynu Time.
W 2006 roku otrzymała nagrodę American Book Awards za swoją debiutancką powieść „The Testing of Luther Albright”.

</doc>
<doc id="5183239" url="https://pl.wikipedia.org/wiki?curid=5183239" title="MacKenzie Bezos">
MacKenzie Bezos



</doc>
<doc id="5183241" url="https://pl.wikipedia.org/wiki?curid=5183241" title="Wiktor Czechowicz Lachowicki">
Wiktor Czechowicz Lachowicki

Wiktor Czechowicz Lachowicki herbu Ostoja (zm. w 1795 roku) – sędzia ziemski oszmiański w latach 1765-1787, podstoli oszmiański w latach 1762-1765.
Syn Tomasza Michała i Barbary Sulistrowskiej. Żonaty z Felicjanną Żabą. Miał synów: Franciszka i Kazimierza.
Podpisał z powiatem oszmiańskim elekcję Stanisława Augusta Poniatowskiego w 1764 roku.
Poseł na sejm 1780 roku z powiatu oszmiańskiego.

</doc>
<doc id="5183242" url="https://pl.wikipedia.org/wiki?curid=5183242" title="Halowe Mistrzostwa Europy w Lekkoatletyce 1986 – bieg na 800 m kobiet">
Halowe Mistrzostwa Europy w Lekkoatletyce 1986 – bieg na 800 m kobiet

Bieg na 800 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Eliminacje zostały rozegrane 22 lutego, a bieg finałowy 23 lutego 1986. Zwyciężyła reprezentantka Niemieckiej Republiki Demokratycznej Sigrun Ludwigs. Tytułu zdobytego na poprzednich mistrzostwach nie obroniła Ella Kovacs z Rumunii, która tym razem zajęła 5. miejsce.
Rezultaty.
Eliminacje.
Rozegrano 2 biegi eliminacyjne, do których przystąpiło 9 biegaczek. Awans do finału dawało pierwszego dwóch miejsc w swoim biegu (Q). Skład finału uzupełniły dwie zawodniczki z najlepszym czasem wśród przegranych (q).Opracowano na podstawie materiału źródłowego.
Bieg 1
Bieg 2
Finał.
Opracowano na podstawie materiału źródłowego.

</doc>
<doc id="5183248" url="https://pl.wikipedia.org/wiki?curid=5183248" title="Ignacy Daszkiewicz">
Ignacy Daszkiewicz

Ignacy Korybut Daszkiewicz herbu Leliwa (zm. 5 marca 1801 roku) – kasztelan mścisławski w latach 1791-1797, podstarości miński w latach 1790-1791, sędzia grodzki miński w 1788 roku, podstoli grodzieński w latach 1786-1788, podczaszy grodzieński w latach 1777-1786, miecznik grodzieński w latach 1772-1777, koniuszy grodzieński w latach 1769-1772.
Poseł na sejm 1780 roku z powiatu grodzieńskiego.

</doc>
<doc id="5183257" url="https://pl.wikipedia.org/wiki?curid=5183257" title="Zgwałcenie">
Zgwałcenie



</doc>
<doc id="5183263" url="https://pl.wikipedia.org/wiki?curid=5183263" title="Strzelanina w Kansas City">
Strzelanina w Kansas City

Strzelanina w Kansas City – jedna z najsłynniejszych strzelanin w kryminalnej historii Stanów Zjednoczonych. Rankiem 17 czerwca 1933 roku gang kierowany przez Vernona Millera przeprowadził zamach pod stacją kolejową Union Station w Kansas City w stanie Missouri w celu uwolnienia gangstera Franka „Jelly’ego” Nasha, więźnia organów federalnych.
Przebieg zdarzenia.
Nash poruszał się w towarzystwie kilku funkcjonariuszy organów ścigania, którzy eskortowali go do więzienia Fort Leavenworth w stanie Kansas, z którego uciekł trzy lata wcześniej. Gangsterzy w składzie: Charles Arthur „Pretty Boy” Floyd (prawdopodobnie), Vernon Miller oraz Adam Richetti podjechali pod stację samochodem marki Chevrolet i otworzyli ogień z pistoletów maszynowych Thompson w kierunku policjantów wsiadających z więźniem do służbowych samochodów. Wskutek strzelaniny zginęło czterech funkcjonariuszy organów ścigania oraz przypadkowo zabity przez swoich kolegów Nash. Przeżyło trzech policjantów, w tym jeden ciężko ranny. Wydarzenia w Kansas City odbiły się szerokim echem w opinii publicznej i przyczyniły się do wzrostu świadomości zagrożenia stwarzanego przez mafię w amerykańskim społeczeństwie.

</doc>
<doc id="5183265" url="https://pl.wikipedia.org/wiki?curid=5183265" title="Mikolsk (rejon homelski)">
Mikolsk (rejon homelski)

Mikolsk (; , "Nikolsk") – osiedle na Białorusi, w obwodzie homelskim, w rejonie homelskim, w sielsowiecie Ciareniczy, nad Uzą.

</doc>
<doc id="5183269" url="https://pl.wikipedia.org/wiki?curid=5183269" title="Halowe Mistrzostwa Europy w Lekkoatletyce 1986 – bieg na 1500 m kobiet">
Halowe Mistrzostwa Europy w Lekkoatletyce 1986 – bieg na 1500 m kobiet

Bieg na 1500 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Rozegrano od razu bieg finałowy bieg finałowy 23 lutego 1986. Zwyciężyła reprezentantka Związku Radzieckiego Swietłana Kitowa. Tytułu zdobytego na poprzednich mistrzostwach nie broniła Doina Melinte z Rumunii.
Rezultaty.
Finał.
Wystartowało 9 biegaczek.Opracowano na podstawie materiału źródłowego.

</doc>
<doc id="5183271" url="https://pl.wikipedia.org/wiki?curid=5183271" title="Dzierżawa nieruchomości z Zasobu Własności Rolnej Skarbu Państwa">
Dzierżawa nieruchomości z Zasobu Własności Rolnej Skarbu Państwa

Dzierżawa nieruchomości z Zasobu Własności Rolnej Skarbu Państwa (Dzierżawa nieruchomości z ZWRSP) – sposób użytkowania gruntów rolnych na ziemiach nie będących własnością użytkownika, za opłacanie określonego czynszu dzierżawnego.
Dzierżawa jest stosunkiem prawnym, na mocy którego dzierżawca użytkuje cudzą rzecz za zapłatę tenuty dzierżawnej.
Dzierżawa nieruchomości z ZWRSP.
Według Kodeksu cywilnego z 1964 r. przez umowę dzierżawy wydzierżawiający zobowiązuje się oddać dzierżawcy rzecz do używania i pobierania pożytków przez czas oznaczony lub nieoznaczony, a dzierżawca zobowiązuje się płacić wydzierżawiającemu umówiony czynsz.
Ustawą z 2016 r. o wstrzymaniu sprzedaży nieruchomości Zasobu Własności Rolnej Skarbu Państwa (ZWRSP) oraz o zmianie niektórych ustaw wprowadzono szereg odrębności od uregulowań kodeksowych, w szczególności dotyczących doboru dzierżawcy, trybu zawierania umów dzierżawy oraz ustalania ich warunków, w tym czynszu, okresu obowiązywania czy ustania stosunku dzierżawy. Ustawą wstrzymano także sprzedaży określono nieruchomości ZWRSP na okres 5 lat.
Kryteria bycia dzierżawcą gruntów rolnych ZWRSP.
Aby zostać dzierżawców gruntów ZWRSP trzeba mieć status rolnika indywidualnego, czyli:
Poziom wykształcenia dzierżawców gruntów rolnych.
Według rozporządzenie Ministra Rolnictwa i Rozwoju Wsi z 2012 r. w sprawie kwalifikacji rolniczych posiadanych przez osoby wykonujące działalność rolniczą za odpowiednie kwalifikacje rolnicze uznaje się:
Wysokość czynszu dzierżawnego gruntów ZWRSP.
Według rozporządzenia Ministra Rolnictwa i Rozwoju Wsi z 2016 r. w sprawie sposobu ustalania wysokości czynszu dzierżawnego w umowach dzierżawy nieruchomości ZWRSP, przyjęto czynsz jako równowartość pieniężna odpowiedniej ilości pszenicy. Cenę pszenicy przelicza się według średniej krajowej ceny skupu pszenicy wskazanej przez prezesa Głównego Urzędu Statystycznego.
Zmiana ustawy o sprzedaży nieruchomości ZWRSP.
Ustawą z 2021 r. wydłużono z 5 lat do 10 lat okres wstrzymania sprzedaży nieruchomości wchodzących w skład Zasobu Własności Rolnej Skarbu Państwa.

</doc>
<doc id="5183274" url="https://pl.wikipedia.org/wiki?curid=5183274" title="Marie-Reine Guindorf">
Marie-Reine Guindorf

Marie-Reine Guindorf (ur. 1812, zm. 1837) – francuska feministka, saintsimonistka; współzałożycielka "La Femme libre", pierwszego francuskiego czasopisma feministycznego tworzonego dla kobiet i przez kobiety. 
Życiorys.
Była córką tokarza Pierre'a Guindorffa, saintsimonisty. Jako młoda krawcowa zainteresowała się rolą kobiet w ruchu saintsimonistów. Została wprowadzona do ruchu i przeszkolona przez Eugénie Niboyet. Aktywnie włączyła się w działania organizacji. Kiedy w 1831 Barthélemy-Prosper Enfantin, jeden z liderów ruchu, na łamach "The Globe" zakazał kobietom działalności w ruchu, oddaliła się od grupy.
W sierpniu 1832, mając 20 lat, wraz z Désirée Véret założyła czasopismo tworzone przez i dla kobiet, podejmujące nie tylko tematy urody, gospodarstwa domowego, ale też polityki i przemysłu. Nazwano je "La Femme libre" ("Wolna kobieta"). Artykuły w czasopiśmie sygnowała własnym imieniem i nazwiskiem, podobnie jak inne autorki odrzucające męskie nazwiska (poślubne). Pierwszy numer podawał Marie-Reine jako kierowniczkę czasopisma, a Désirée Véret jako założycielkę. Marie-Reine pisała m.in.: "Ta publikacja nie jest żadną chimerą, jest ona duchowym przesłaniem na rzecz wolności i organizacji kobiet." (...) "Kobiety, które do dzisiaj nie mają żadnej organizacji, nie mogły się nigdy zaangażować dla wielkiej sprawy""." (...) "Jesteśmy saintsimonistkami i właśnie dlatego cenimy indywidualizm". Na łamach 8-stronicowej gazety przeczytać można było: "Nigdy więcej wojny, nigdy więcej narodowej konfrontacji, miłość dla wszystkich". Hasła te wynikały bezpośrednio z niedawnej rewolucji lipcowej. W redakcji pracowały głównie saintsimonistki. Zespół redakcyjny omawiał wspólnie wszystkie artykuły. Publikowano tylko treści przygotowane przez kobiety. Na łamach czasopisma Marie-Reine domagała się wolności w małżeństwie, a przede wszystkim równości kobiet z mężczyznami, co uważała za warunek konieczny "prawdziwej wolności". Szeroko omawiała temat nierówności kobiet w pracy. Potępiała za niskie płace kobiet powodujące materialną zależność kobiet od mężczyzn. Walczyła o równość w edukacji. W 1833 domagała się publicznych szkół dla młodych dziewcząt z biednych rodzin. Nie udało się jej zwrócić uwagi polityków, więc zaczęła organizować wieczorne zajęcia dla kobiet. Uczestniczyła w kilku konferencjach zorganizowanych w Paryżu w 1833 i 1834 przez Stowarzyszenie Metod Edukacyjnych. Z czasem została jego członkinią.
W międzyczasie do redakcji "La Femme libre" dołączyła m.in. Suzanne Voilquin, która wraz z Marie-Reine kierowała czasopismem. Grupa wspierających wydawnictwo kobiet zrzeszyła się jako "La Femme Nouvelle". Marie-Reine, z czasem coraz bardziej zainteresowana fourieryzmem, ale też mocno zaangażowana w działania na rzecz edukacji, jeszcze przez jakiś czas pisała artykuły do czasopisma, ale ostatecznie opuściła redakcję. Suzanne Voilquin kontynuowała prace, ale zmieniła tytuł czasopisma na "La Tribune des femmes". Gazeta przetrwała do 1834.
W dniu 20 września 1834 Marie-Reine poślubiła Constantina Flichiego, młodego sainsimonistę. W 1835 urodziła syna Édouarda. Angażowała się w realizację idei Charlesa Fouriera, planując pierwsze falanstery.
W czerwcu 1837 Marie-Reine zaginęła. Jej ciało znaleziono 1 lipca 1837 w Sekwanie przy Pont de Grenelle. Popełniła samobójstwo.

</doc>
<doc id="5183279" url="https://pl.wikipedia.org/wiki?curid=5183279" title="Halowe Mistrzostwa Europy w Lekkoatletyce 1986 – bieg na 3000 m kobiet">
Halowe Mistrzostwa Europy w Lekkoatletyce 1986 – bieg na 3000 m kobiet

Bieg na 3000 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Rozegrano od razu bieg finałowy bieg finałowy 23 lutego 1986. Zwyciężyła reprezentantka Niemieckiej Republiki Demokratycznej Ines Bibernell. Tytułu zdobytego na poprzednich mistrzostwach nie broniła Agnese Possamai z Włoch.
Rezultaty.
Finał.
Wystartowało 8 biegaczek.Opracowano na podstawie materiału źródłowego.

</doc>
<doc id="5183281" url="https://pl.wikipedia.org/wiki?curid=5183281" title="Plesiopharos">
Plesiopharos

Plesiopharos – rodzaj plezjozaura.
Skamieniałości nieznanego zwierzęcia znaleźli Vitor Teixeira i António Silva w środkowo-zachodniej Portugalii, 110 km na północ od Lizbony, na terenie gminy Marinha Grande, w okolicy São Pedro de Moel, w obrębie przybrzeżnych klifów Praia da Concha, na północ od latarni morskiej Penedo da Saudade. Znajdują się tam skały należącej do basenu Lusitanian Basin formacji Coimbra, powstałe we wczesnym synemurze (jura wczesna). Skamieniałości przekazali w 2017 Museu da Lourinhã. Znalezione szczątki obejmowały zarówno szkielet osiowy, jak i kości kończyn, w tym obręczy. Analiza skamieniałości pozwoliła zaliczyć zwierzę do plezjozaurów, co czyni je najstarszym plezjozaurem znalezionym na Półwyspie Iberyjskim, a także w ogóle najbardziej kompletnym gadem morskim regionu. Kości cechowały się pewnymi odrębnościami. Puértolas-Pascual i inni (2021) zaliczyli do nich skierowany do tyłu i grzbietowo zaokrąglony na końcu wyrostek kolczysty pierwszego z kręgów piersiowych, poziomo ułożone wyrostki poprzeczne środkowych kręgów grzbietowych, prosty koniec proksymalny kości ramiennej, na brzusznej stronie której przebiega w kierunku przednio-tylnym między powierzchniami epipodialnymi płytkie, acz długie wyżłobienie, prosty brzeg preaksjalny kości promieniowej, kość biodrową prawie okrągłą w przekroju trzonu i prawie równym w wymiarze przednio-tylnym wyrostkiem na jej płytce grzbietowej, przedni brzeg jej talerza zaokrąglony, wypukły, niezbyt szeroki z dobrze rozwiniętą powierzchnią stawową kulszową tejże kości. Odrębności te pozwoliły Puértolas-Pascualowi i innym na kreowanie nowego rodzaju plezjozaura, któremu nadano nazwę "Plesiopharos". Nazwa rodzajowa wywodzi się ze starożytnej greki. Pochodzi od słów πλησίον [plēsíon] oznaczającego po grecku bliski, ale stanowiącego zarazem nawiązanie do grupy plezjozaurów, i φάρος [pharos], oznaczającego latarnię morską, blisko której znaleziono szczątki zwierzęcia. W obrębie rodzaju wyróżniono pojedynczy gatunek, nazwany przez cytowanych autorów "Plesiopharos moelensis". Epitet gatunkowy nawiązuje do pobliskiej miejscowości São Pedro de Moel. Holotyp sklasyfikowano jako ML2302, jako miejsce typowe wskazano Praia da Concha, na północ od São Pedro de Moel, gmina Marinha Grande, dystrykt Leiria, region Centro, Portugalia, współrzędne: 39°46’03,9” N, 9°01’44,8” W. Przeprowadzono zarazem analizę filogenetyczną. Za pomocą różnych metod uzyskano dwa drzewa, jednak na obu "Plesiopharos" znajdował się wśród bazalnych przedstawicieli Plesiosauroidea.
W skałach formacji Coimbra znajdywano wcześniej małże, małżoraczki, ramienionogi i amonity. Powstały one w czasie otwierania się Atlantyku. Wskazuje to na zasiedlenie Morza Atlantyckiego na samym początku jego tworzenia, jeszcze przed uformowaniem się właściwego dna oceanicznego w kredzie wczesnej. 
Historia.
Plezjozaury nie należały do częstych znalezisk na Półwyspie Iberyjskim, w przeciwieństwie choćby do Wysp Brytyjskich. Znajdywano w zasadzie bardzo ubogie ich pozostałości. Sytuacja ta zmieniła się, kiedy skamieniałości nieznanego zwierzęcia znalazł António Silva. Odkrycia dokonał w środkowo-zachodniej Portugalii, 110 km na północ od Lizbony, na terenie gminy Marinha Grande, w okolicy São Pedro de Moel, w obrębie przybrzeżnych klifów Praia da Concha, na północ od latarni morskiej Penedo da Saudade. Znajdują się tam skały należącej do basenu Lusitanian Basin formacji Coimbra, powstałe we wczesnym synemurze (jura wczesna). W skałach rzeczonej formacji znajdywano wcześniej małże, małżoraczki, ramienionogi i amonity. Tym razem odkryto skamieniałości plezjozaura. Silva sfotografował je, a następnie powiadomił swego przyjaciela nazwiskiem Vitor Teixeira. Tenże przystąpił do wydobycia okazu z młotkiem i dłutem. Pierwsze pozostałości przekazano w 2017 Museu da Lourinhã, kolejne w 2019 w postaci trzech bloków i dodatkowych szczątków. Muzeum kontynuowało preparatykę. Użyto roztworu Paraloid B-72 w acetonie. Znalezione szczątki obejmowały zarówno szkielet osiowy, jak i kości kończyn, w tym obręczy.
Budowa.
Puértolas-Pascual i inni (2021) zaliczyli do cech diagnostycznych: skierowany do tyłu i grzbietowo zaokrąglony na końcu wyrostek kolczysty pierwszego z kręgów piersiowych, poziomo ułożone wyrostki poprzeczne środkowych kręgów grzbietowych, prosty koniec proksymalny kości ramiennej, na brzusznej stronie której przebiega w kierunku przednio-tylnym między powierzchniami epipodialnymi płytkie, acz długie wyżłobienie, prosty brzeg preaksjalny kości promieniowej, kość biodrową prawie okrągłą w przekroju trzonu i prawie równym w wymiarze przednio-tylnym wyrostkiem na jej płytce grzbietowej, przedni brzeg jej talerza zaokrąglony, wypukły, niezbyt szeroki z dobrze rozwiniętą powierzchnią stawową kulszową tejże kości.
Znalezisko liczyło 22 kręgi, w tym 1 szyjny, 4 piersiowe i 17 grzbietowych, przy czym ostatni z nich mógł być właściwie pierwszym krzyżowym. Puértolas-Pascual i inni (2021) opisują je jako prawie platyceliczne. Łuki kręgowe mają przyrośnięte do trzonów. Kręg szyjny o trzonie szerszym niż wyższym czy długim, widziany z dołu o kształcie nieco klepsydrowatym, ma powierzchnie stawowe dla żeber szyjnych na powierzchni brzuszno-bocznej. Jego diapofyzy są zrośnięte z parapofyzami. Widoczny zrośnięty szew między łukiem a trzonem tego kręgu wskazuje, że holotypowy osobnik był już dorosły, ale jeszcze młody. Kręgi piersiowe cechują się głębokimi powierzchniami stawowymi dla żeber, kontaktującymi się bądź nawet przerwanymi szwem neuro-centralnym o kształcie litery "V". Powierzchnie te leżą poniżej kanału kręgowego. Wyrostek kolczysty pierwszego z tych kręgów ustępuje wielkością wyrostkom kolejnych, jego koniuszek jest zgięty przednio-brzusznie. Wyrostki te jednak ogólnie zginają się go tyłu. Wyrostek trzeciego kręgu kreatorzy rodzaju porównują do płetwy rekina, jako że przedni brzeg ma wypukły, a tylny prawie prosty. Kręgi grzbietowe cechują się dobrze rozwiniętymi diapofyzami, wyrostek boczny przebiegu poziomo w bok, przy czym w kręgach proksymalnych dłuższy jest niż w dalszych. Ma on też jajowaty przekrój. W najbliższych dwóch towarzyszy mu guzowatość. Na powierzchniach bocznych znajdują się powierzchnie stawowe. Wyrostki kolczyste zmierzają zaś prosto do góry, wyższe są od trzonów i nieco skompresowane bocznie. Najbardziej ogonowe z kręgów grzbietowych wykazują już cechy przejściowe upodabniające je do dalszych kręgów krzyżowych. Na powierzchni brzusnzo-b0cznej mają otwór.
Puértolas-Pascual "et al." opisują żebra jako wydłużone, spłaszczone bocznie, odpowiadające wielkością swym kręgom. Mają płaskie do nieco wklęsłych powierzchnie stawowe. Załamują się w szyjkach. Proksymalnie przebiega na nich kilka niewyraźnych grzbietów. W dalszej części przyjmują jajowaty, jeszcze bardziej spłaszczony przekrój. Zachowały się również szpulkowate gastralia o stępionym końcu dystalnym.
Płaska kość ramienna, licząca 15,0 cm długości i 7,2 cm w osi strzałkowej w najszerszym miejscu (zaledwie 4,0 proksymalnie, tyleż, co wymiar grzbietowo-brzuszny kości), cechuje się solidną budową. Jej głowa mierzy 1,5 cm. Kość ta jest asymetryczna. Grzbietowo kość nosi guzowatość. Proksymalną część trzonu zdobią też nierówności.
Podobnie płaska i dobrze zbudowana jest kość promieniowa. Długa na 5,0 cm, a więc dłuższa niż szeroka (3,7 cm), mierzy grzbietowo-brzusznie zaledwie 1,2 cm. W przekroju przypomina nieco klepsydrę. W okolicy tylko-proksymalnej posiada wyrostek, przez który brzeg kości jest wklęsły. Niedaleko znajduje się eliptyczny otwór epipodialny.
Miednica mierzy 18,4 cm w osi poprzecznej. Zwraca w niej uwagę eliptycznego kształtu otwór długo w kierunku przyśrodkowo-bocznym na 4,0 cm, zwany przez różnych autorów "pelvic fenestration", "puboischiatic" czy też "thyroid fenesta". Kreatorzy rodzaju opisują też wklęsłe, dobrze odgraniczone powierzchnie stawowe nieregularnego kształtu, dziobate.
Kość biodrowa, wydłużona, długości 7,8 cm, z poszerzeniami na obu końcach, leży w kierunku tylko-grzbietowym od kości kulszowej, z którą wiąże się stawowo. Jej talerz rozciąga się na 2,5 cm, trzon zaś ma 1,2-1,3 cm w zależności od kierunku. Koniec bliższy jest najgrubszym miejscem kości, obejmuje dwie powierzchnie stawowe; tylko-brzuszną dla kości kulszowej (3,0 cm) i brzuszną wchodzącą w skład panewki stawu biodrowego (1,7 cm), obie kształtu łzy. Trzon jest prosty i smukły.
Kość łonowa jest płaska, długości nieco ponad 9 cm, wysokości 0,8 cm. Powierzchnię brzuszną ma płaską, powierzchnię grzbietową zaś nieco wypukłą, na obu widać prążkowanie. Kontur przedniej części kości obejmuje dwa wypukłe brzegi przedzielone karbem położonym przednio-bocznie. Brzeg boczny kości jest prosty, leży do przodu od stawu biodrowego, tworzącego kąt 155°. Występuje łaskie i nierówne spojenie łonowe, soczewkowate w przekroju, bardziej wypukłym grzbietowo. Przyśrodowko do "pelvic foramen" leży wyrostek tylko-przyśrodkowy, cieńszy i bardziej zaokrąglony niż fragment kości komunikujący się z kością kulszową. Kość łonowa nie łączy się stawowo z kością biodrową.
Oglądana od strony grzbietowo-brzusznej kość kulszowa przypomina kształtem toporek, podobnie jak u innych plezjozaurów. Większa część jej trzonu jest spłaszczona grzbietowo-brzusznie. Wymiar przednio-tylny i boczny nie różni się istotnie od odpowiedników kości łonowej, ale w wymiarze przednio-tylnym jest nieco mniejsza. Panewka tworzy z kością kulszową kąt 120°. Przedni brzeg jest wklęsły, półokrężny. Masywna głowa liczy sobie 3,9 na 2,3 cm. Nierówna powierzchnia stawowa dzieli się na 3 części, z których przednia, prosta i szeroka, łączy się z kością łonową, boczna zaś, prawie okrężna w obrysie, odpowiada panewce stawu biodrowego, łącząc się z kością udową, w końcu tylna łączy się z powierzchnią stawową kości biodrowej. Głowa ta przechodzi w szyjkę ułożoną w kierunku przyśrodkowo-bocznym, smukłą, w przekroju soczewkowatą, długości 24 mm, szerokości zaś w najwęższym miejscu 8 mm. Kolejna powierzchnia stawowa występuje na brzegu przyśrodkowym. Z kolei wyrostek przednio-przyśrodkowy łączy się z kością łonową.
Kość udową opisują autorzy jako długą, prostą, wiosłowatą, na obu końcach poszerzoną. Mierzyła 13 cm, na długość w osi strzałkowej osiągała połowę tego. Uwagę zwracała poszerzona grzbieto-brzusznie położona przyśrodkowo główka, jak i poszerzony leżący grzbietowo krętarz, niezbyt od główki oddzielony, co wskazuje na młody wiek okazu holotypowego. Krętarz mieścił wypukła, nierówną powierzchnię stawową, bardziej dystalnie położoną, jeśli porównać ją z powierzchnią na główce, Dalej następuje prosty, grzbieto-brzusznie spłaszczony trzon, w przekroju eliptyczny, o prawie równoległych brzegach i raczej gładkiej powierzchni, aczkolwiek brzusznie z miejscem przyczepu przywodzicieli w postaci guzowatości. Obserwuje się tam grzebień mogący odpowiadać krętarzowemu, co wskazywałoby na przyczep mięśnia łonowo-kulszowo-udowego zewnętrznego "musculus puboischiofemoralis externus". Do tyłu od grzebienia znajduje się zagłębienie.
Największy ze znalezionych paliczków mierzy 2,7 cm, kolejny jest 2 mm krótszy.
Systematyka.
Zwierzę zaliczono do zauropterygów z grupy plezjozaurów. Dalsza klasyfikacja jest już niepewna. Wśród plezjozaurów wyróżnia się dwie większe grupy, Pliosauroidea i Plesiosauroidea. Nowy okaz zaliczał się prawdopodobnie do Plesiosauroidea.
Odrębności anatomiczne pozwoliły Puértolas-Pascualowi i innym na kreowanie nowego rodzaju plezjozaura, któremu nadano nazwę "Plesiopharos". Nazwa rodzajowa wywodzi się ze starożytnej greki. Pochodzi od słów πλησίον [plēsíon] oznaczającego po grecku bliski, ale stanowiącego zarazem nawiązanie do grupy plezjozaurów, i φάρος [pharos], oznaczającego latarnię morską, blisko której znaleziono szczątki zwierzęcia. W obrębie rodzaju wyróżniono pojedynczy gatunek, nazwany przez cytowanych autorów "Plesiopharos moelensis". Epitet gatunkowy nawiązuje do pobliskiej miejscowości São Pedro de Moel. Holotyp sklasyfikowano jako ML2302, jako miejsce typowe wskazano Praia da Concha, na północ od São Pedro de Moel, gmina Marinha Grande, dystrykt Leiria, region Centro, Portugalia, współrzędne: 39°46’03,9” N, 9°01’44,8” W.
Celem dokładniejszego określenia pozycji rodzaju na drzewie rodowym plezjozaurów Puértolas-Pascual i współpracownicy przeprowadzili analizę filogenetyczną. Wykorzystali macierz danych z wcześniejszej pracy autorstwa Madzia​ i Cau z 2020, porównującej ewolucję plezjozaurów i mozazaurów. Po dodaniu "Plesiopharos" analiza obejmowała 126 taksonów. Rozpatrywano 270 cech. Grupę zewnętrzną tworzył "Neusticosaurus". Otrzymano wpierw 950000 drzew największej parsymonii, co zmusiło badaczy do zmiany metodologii. Użycie "“New Technology Search" pozwoliło zmniejszyć tą ogromną liczbę do 237, z których ostateczne wybrano z wykorzystaniem "strict consensus". Uzyskano w efekcie następujący kladogram (uproszczono):
Rodzaj "Plesiopharos" należy do dość bazalnych przedstawicieli Plesiosauroidea, podobnie jak rodzaje "Plesiopterys", "Westphaliasaurus", "Eretmosaurus" czy gatunek "Plesiosaurus wildi". Bardziej zaawansowani ewolucyjnie przedstawiciele tej grupy zaliczają się w większości do kladu Cryptoclidia. Jeszcze bardzie pierwotnymi przedstawicielami Plesiosauroidea są "Plesiosaurys dolichodeirus", stanowiący grupę siostrzaną kladu obejmującego uprzednio wymienione taksony, oraz "Eoplesiosaurus" będący grupą siostrzaną wszystkich pozostałych Plesiosauroidea.

</doc>
<doc id="5183288" url="https://pl.wikipedia.org/wiki?curid=5183288" title="Makarowka">
Makarowka

Makarowka () – nazwa kilkudziesięciu toponimów w Rosji
m.in.:

</doc>
<doc id="5183290" url="https://pl.wikipedia.org/wiki?curid=5183290" title="Makarowka (rejon fatieżski)">
Makarowka (rejon fatieżski)

Makarowka () – wieś (ros. деревня, trb. dieriewnia) w zachodniej Rosji, w sielsowiecie rusanowskim rejonu fatieżskiego w obwodzie kurskim.
Geografia.
Miejscowość położona jest nad Usożą (lewy dopływ Swapy w dorzeczu Sejmu), 3 km od centrum administracyjnego sielsowietu (Basowka), 1 km na południowy wschód od centrum administracyjnego rejonu (Fatież), 43 km na północny zachód od Kurska, 1,5 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajduje się 57 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwały 124 osoby.

</doc>
<doc id="5183304" url="https://pl.wikipedia.org/wiki?curid=5183304" title="Sara James">
Sara James

Sara James, właśc. Sara Zofia Egwu-James (ur. 10 czerwca 2008 w Słubicach) – polska piosenkarka i kompozytorka popowa.
Zwyciężczyni czwartej edycji programu "The Voice Kids" (2021). Reprezentantka Polski w 19. Konkursie Piosenki Eurowizji dla Dzieci (2021). Finalistka 17. edycji talent show "America’s Got Talent" (2022).
Życiorys.
Rodzina i wykształcenie.
Jest córką Polki i Nigeryjczyka, Arlety Dancewicz i Johna Jamesa. Jej ojciec również jest piosenkarzem: wystąpił w "Bitwie na głosy" jako członek chóru Mezo i stworzył duet Loui &amp; James, z którym wystąpił m.in. w "Dzień dobry TVN". Ma troje rodzeństwa: Michelle James, Johna Jamesa Juniora oraz Jakuba Dancewicza.
Uczyła się w szkole podstawowej w Ośnie i uczęszczała do szkoły muzycznej I stopnia w Słubicach, gdzie uczyła się gry na pianinie. Brała też udział w zajęciach wokalnych z Edytą Kręgiel w Miejskim Ośrodku Kultury w Słubicach.
W roku 2022 rozpoczęła indywidualny tok nauczania ze względu na rozwój kariery muzycznej.
Kariera muzyczna.
Zaczęła śpiewać publicznie w wieku sześciu lat. Brała udział w Festiwalu Kolęd, Pastorałek i Piosenek Bożonarodzeniowych w Szczecinku, na którym zwyciężyła w swojej kategorii wiekowej. W 2020 stanęła na podium "World Talent Show" oraz zdobyła Srebrny Mikrofon w finale Lubuskiego Festiwalu Piosenki Pro Arte.
W 2021 wzięła udział w czwartej edycji programu "The Voice Kids"; dołączyła do drużyny prowadzonej przez Tomsona i Barona, pod których kierownictwem pomyślnie przeszła przez wszystkie rundy eliminacyjne i dotarła do finału, w którym zwyciężyła po zdobyciu największego poparcia telewidzów. We wrześniu 2021 uczestniczyła w programie "Szansa na sukces", wyłaniającym reprezentanta Polski w 19. Konkursie Piosenki Eurowizji dla Dzieci; zakwalifikowała się do finału, w którym wykonała m.in. autorski utwór „Somebody”, za który otrzymała największe poparcie telewidzów oraz jurorów, dzięki czemu została reprezentantką Polski w konkursie. Jeszcze przed występem w finale konkursu, 18 listopada wydała minialbum pt. "Jak co roku". 19 grudnia wystąpiła w finale Eurowizji Junior i zajęła w nim drugie miejsce po zdobyciu 218 punktów, w tym 102 pkt od widzów (2. miejsce) i 116 pkt od jury (2. miejsce).
19 lutego 2022 wystąpiła jako gość specjalny w widowisku TVP "Tu bije serce Europy! Wybieramy hit na Eurowizję!", wykonując piosenkę „Somebody” oraz eurowizyjny utwór Netty „Toy”. 17 marca wydała singel pt. „Nie jest za późno”, który dotarł na 18. miejsca listy "AirPlay – Top" najczęściej odtwarzanych utworów w polskich rozgłośniach radiowych. Wiosną wzięła udział w programie "America’s Got Talent"; po występie w przesłuchaniach otrzymała tzw. złoty przycisk, tym samym zakwalifikowała się do półfinału konkursu. W czerwcu została globalną ambasadorką programu "Spotify EQUAL", a następnie wydała singel „My Wave” pod szyldem wytwórni płytowej Polydor Records. Na początku sierpnia wydała singiel „Taka sama”, a pod koniec miesiąca wystąpiła w półfinale "America’s Got Talent" i zakwalifikowała się do finału programu. 26 lutego 2023 wystąpiła jako gość specjalny w widowisku TVP "Tu bije serce Europy! Wybieramy hit na Eurowizję!", wykonując piosenkę „Somebody”.
Aktywność społeczna.
Aktywnie włącza się w przedsięwzięcia społeczne. W czerwcu 2022 jako pierwsza polska artystka została globalną Ambasadorką programu Spotify EQUAL, który ma na celu promowanie równości w przemyśle muzycznym, a za sprawą tej współpracy wizerunek artystki znalazł się na telebimie na Times Square w centrum Nowego Jorku. Również w 2022 została Ambasadorką Wrocławskiego Roku Dobrych Relacji, akcji mającej na celu poszerzenie wiedzy o narastającym problemie samotności.

</doc>
<doc id="5183306" url="https://pl.wikipedia.org/wiki?curid=5183306" title="Adria (Bydgoszcz)">
Adria (Bydgoszcz)



</doc>
<doc id="5183308" url="https://pl.wikipedia.org/wiki?curid=5183308" title="Willa Eugeniusza Geyera">
Willa Eugeniusza Geyera

Willa Eugeniusza Geyera – willa położona przy ul. Stanisława Przybyszewskiego 10 w Łodzi. Budynek ujęty jest w Gminnej Ewidencji Zabytków.
Historia.
Rezydencja powstała w latach 1895–1896 wg projektu Piotra Brukalskiego. Obiekt został wybudowany dla Eugeniusza Geyera (syna Ludwika Geyera) oraz jego żony Jadwigi. W 1903 został nieznacznie przebudowany. Obiekt należał do rodziny Geyerów do 1945, kiedy to został znacjonalizowany. Po 1945 stanowił m.in. klinikę stomatologii Uniwersytetu Łódzkiego. W 1956 willę rozbudowano o północno-wschodnie skrzydło. W późniejszym okresie został przejęty przez Państwową Inspekcję Sanitarną i mieści siedzibę Powiatowej Stacji Sanitarno-Epidemiologicznej.
Architektura.
Budynek wzniesiono na planie zbliżonym do kwadratu. Jego architektura utrzymana jest w nurcie architektury historycznej i nawiązuje do włoskiego renesansu oraz manieryzmu. Obiekt ma ozdobne portale wokół wejść, trójkątne frontony z motywami kartuszowymi, umiejscowione nad oknami. Historycznie od strony północno-zachodniej willi znajdował się taras z zejściem do ogrodu, który z czasem został obmurowany i przekształcony w werandę. Wewnątrz budynku znajduje się ozdobna stolarka oraz neorenesansowe, roślinne sztukaterie sufitowe.

</doc>
<doc id="5183309" url="https://pl.wikipedia.org/wiki?curid=5183309" title="D56">
D56



</doc>
<doc id="5183311" url="https://pl.wikipedia.org/wiki?curid=5183311" title="D52">
D52



</doc>
<doc id="5183313" url="https://pl.wikipedia.org/wiki?curid=5183313" title="D49">
D49



</doc>
<doc id="5183314" url="https://pl.wikipedia.org/wiki?curid=5183314" title="D48">
D48



</doc>
<doc id="5183315" url="https://pl.wikipedia.org/wiki?curid=5183315" title="D46">
D46



</doc>
<doc id="5183316" url="https://pl.wikipedia.org/wiki?curid=5183316" title="D43">
D43



</doc>
<doc id="5183317" url="https://pl.wikipedia.org/wiki?curid=5183317" title="Halowe Mistrzostwa Europy w Lekkoatletyce 1986 – bieg na 60 m przez płotki kobiet">
Halowe Mistrzostwa Europy w Lekkoatletyce 1986 – bieg na 60 m przez płotki kobiet

Bieg na 60 metrów przez płotki kobiet – jedna z konkurencji biegowych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Eliminacje, półfinały i bieg finałowy zostały rozegrane 22 lutego 1986. Zwyciężyła reprezentantka Niemieckiej Republiki Demokratycznej Cornelia Oschkenat, która tym samym obroniła tytuł zdobyty na poprzednich mistrzostwach.
Rezultaty.
Eliminacje.
Rozegrano 3 biegi eliminacyjne, do których przystąpiło 18 biegaczek. Awans do półfinałów dawało zajęcie jednego z pierwszych dwóch miejsc w swoim biegu (Q). Skład półfinałów uzupełniło sześć zawodniczek z najlepszym czasem wśród przegranych (q).Opracowano na podstawie materiału źródłowego.
Bieg 1
Bieg 2
Bieg 3
Półfinały.
Rozegrano 2 biegi półfinałowe, w których wystartowało 12 biegaczek. Awans do finału dawało zajęcie jednego z trzech pierwszych miejsc w swoim biegu (Q).Opracowano na podstawie materiału źródłowego.
Bieg 1
Bieg 2
Finał.
Opracowano na podstawie materiału źródłowego.

</doc>
<doc id="5183320" url="https://pl.wikipedia.org/wiki?curid=5183320" title="D35 (ujednoznacznienie)">
D35 (ujednoznacznienie)



</doc>
<doc id="5183321" url="https://pl.wikipedia.org/wiki?curid=5183321" title="Balkan Cup w biegach narciarskich 2022">
Balkan Cup w biegach narciarskich 2022

Balkan Cup w biegach narciarskich 2022 – kolejna edycja tego cyklu zawodów. Rywalizacja rozpoczęła się 12 stycznia 2022 r. w serbskim Zlatiborze, a zakończyła się 27 marca 2022 r. w tureckim Bolu/Gerede.
Obrończynią tytułu wśród kobiet była Chorwatka Tena Hadžić, natomiast wśród mężczyzn Rumun Paul Constantin Pepene.

</doc>
<doc id="5183325" url="https://pl.wikipedia.org/wiki?curid=5183325" title="Femina (indonezyjski tygodnik)">
Femina (indonezyjski tygodnik)

Femina – indonezyjskie czasopismo kobiece, wydawane od 1972 r. Wychodzi jako tygodnik.

</doc>
<doc id="5183326" url="https://pl.wikipedia.org/wiki?curid=5183326" title="D7">
D7



</doc>
<doc id="5183329" url="https://pl.wikipedia.org/wiki?curid=5183329" title="D7 (ujednoznacznienie)">
D7 (ujednoznacznienie)



</doc>
<doc id="5183330" url="https://pl.wikipedia.org/wiki?curid=5183330" title="D6">
D6



</doc>
<doc id="5183334" url="https://pl.wikipedia.org/wiki?curid=5183334" title="Halowe Mistrzostwa Europy w Lekkoatletyce 1986 – skok wzwyż mężczyzn">
Halowe Mistrzostwa Europy w Lekkoatletyce 1986 – skok wzwyż mężczyzn

Skok wzwyż mężczyzn – jedna z konkurencji technicznych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Rozegrano od razu finał 22 lutego 1986. Zwyciężył reprezentant Republiki Federalnej Niemiec Dietmar Mögenburg, który zwyciężał w tej konkurencji w 1980, 1982 i 1984. Tytułu zdobytego na poprzednich mistrzostwach nie obronił Patrik Sjöberg ze Szwecji, który tym razem zajął 6. miejsce.
Rezultaty.
Finał.
Wystąpiło 15 skoczków.
Opracowano na podstawie materiału źródłowego.

</doc>
<doc id="5183336" url="https://pl.wikipedia.org/wiki?curid=5183336" title="Polska służba sprawiedliwości w wojnie polsko-bolszewickiej">
Polska służba sprawiedliwości w wojnie polsko-bolszewickiej

Służba sprawiedliwości Wojska Polskiego w wojnie z bolszewikami – organizacja i działalność służby sprawiedliwości Wojska Polskiego w czasie wojny z bolszewikami (1919–1920).
Służba sprawiedliwości zapewniała obsługę prawną instytucji centralnych i jednostek wojska. 1 lutego 1919 ogłoszona została ustawa powołująca sądy wojskowe, w tym sądy pułkowe, sądy przy DOGen. i Naczelny Sąd Wojskowy. Powołano też prokuraturę wojskową, w tym Naczelnego Prokuratora WP, a także ustanowiono oficerski korpus sądowy. Naczelnym prokuratorem wojskowym został szef Departamentu Wojskowo-Prawnego. Sukcesywnie ukazywały się kolejne dokumenty normatywne dla tej służby.
Organa kierownicze służby sprawiedliwości.
Jeszcze w listopadzie 1918 pojawiły się w Dzienniku Rozporządzeń Ministra Spraw Wojskowych pierwsze przydziały personalne do Sekcji Prawnej przy Ministerstwie Spraw Wojskowych. 9 grudnia Sekcja przemianowana została na Departament II Wojskowo-Prawny, kierowany przez gen. Aleksandra Pika. W jego składzie funkcjonowała Sekcja Organizacyjno-Sądowa, kierowana przez ppłk. Bronisława Sikorskiego. Departament sprawował nadzór nad całym sądownictwem wojskowym.
&lt;br&gt;Rozkazem Ministra Spraw Wojskowych z 20 lutego 1920 przeprowadzono reorganizację MSWojsk. W tym czasie przemianowano Departament Wojskowo-Prawny na Oddział VI Prawny Sztabu MSWojsk. Nowo powstały Oddział składał się z trzech sekcji: sądowo-organizacyjnej, ustawodawczej i konsultacji prawnej. Sekcje składały się z wydziałów o określonym zakresie działania. 
Od lutego 1920 główna uwaga Oddziału Prawnego Sztabu MSWojsk. skierowana była na organizację i nadzór sądów wojskowych przy dowództwach okręgów generalnych (DOGen.), dowództwach okręgów etapowych (DOE) i ekspozyturach wojskowych. Pomocy udzielały Oddział I i II Sztabu Ministerstwa Spraw Wojskowych. Priorytetem był nadzór nad tworzeniem sądów pułkowych. Naczelne organa służby sprawiedliwości zaangażowane były też przy tworzeniu struktur skupiających prokuratorów wojskowych, adwokatów i sądowy personel pomocniczy. Opracowywano regulaminy i wojskowy kodeks postępowania karnego.&lt;br&gt;W strukturze Sztabu Generalnego Naczelnego Dowództwa WP, od wiosny 1920, występowało Szefostwo Sprawiedliwości kierowane przez płk. Juliana Kurowskiego. W jego kompetencji był nadzór merytoryczny nad funkcjonowaniem sądów polowych oraz przygotowanie ustawodawstwa, na którym opierały one swoją działalność. Jesienią 1919 przy dowództwach Frontów, w Oddziałach IV utworzono sekcje sądowo-prawne, które sprawowały merytoryczny nadzór nad sądami polowymi funkcjonującymi przy związkach taktycznych piechoty oraz przy dowództwach okręgów etapowych.
Sądy wojskowe.
11 grudnia 1918 ukazał się dekret Naczelnego Wodza WP regulujący sprawy sądownictwa wojskowego. Powoływał on Sąd Wojskowy Wojska Polskiego w Warszawie, a w terenie sądy wojskowe funkcjonujące przy dowództwach okręgów generalnych. W nowo utworzonych sądach obowiązywał różny porządek prawny. W sądach wojskowych DOGen. „Warszawa”, „Łódź”, „Kielce” i „Lubin” oraz w Sądzie Wojskowym WP w Warszawie obowiązywać miały ustawy polowe karne wojskowe oraz kodeks karny wojsk niemieckich. W DOGen. „Kraków” postępowano według austriackiego wojskowego kodeksu karnego. Wraz z powstawaniem kolejnych DOGen.-ów tworzono przy nich nowe sądy wojskowe.
Dekretem Naczelnego Wodza WP z 3 stycznia 1919, w okręgach i miejscowościach w których ogłoszono stan wojenny, Naczelne Dowództwo WP i dowództwa okręgów generalnych otrzymały prawo ustanowienia sądów doraźnych. Kolejny dekret z 7 stycznia ustanawiał sądy pułkowe, wzorowane na sądach funkcjonujących w armii rosyjskiej. Sądom pułkowym podlegali tylko szeregowi. Już 1 lutego 1919 uchwalona została ustawa "O tymczasowej organizacji sądowej Wojska Polskiego". Powoływała ona sądy wojskowe, w tym Naczelny Sąd Wojskowy, sądy przy dowództwach okręgów generalnych i sądy pułkowe. Powoływano też prokuraturę wojskową, w tym Naczelnego Prokuratora Wojska Polskiego. Został nim dotychczasowy szef Departamentu Wojskowo-Prawnego gen. Aleksander Pik. Ustawa ustanawiała też oficerski korpus sądowy.
&lt;br&gt;Dekretem Naczelnego Wodza z 5 lutego 1919 wprowadzono ustawę "O Wojennych Sądach Doraźnych". W myśl Ustawy, w jurysdykcji sądów doraźnych znaleźli się zarówno żołnierze oddziałów wojskowych operujących na obszarze, na którym ogłoszono stan wojenny lub stan wyjątkowy, ale także i ludność cywilna zamieszkała na tych terenach. Dowodów dostarczał zazwyczaj aparat wywiadowczy podległy ND WP i MSWojsk. Do wstępnych działań dochodzeniowych wykorzystywano też Żandarmerię Polową. Ustawa "O Wojennych Sądach Doraźnych" spotkała się z ostrą krytyką Sejmu i została przez parlament uchylona. W związku z tym, pod koniec lipca 1919, MSWojsk. uchyliło też zapisy "Instrukcji dla Sądów Doraźnych" z 31 marca 1919.
Więzienia i areszty.
Służbie sprawiedliwości podlegały też więzienia karne i śledcze oraz areszty wojskowe. Rozkazem z 10 lipca 1919 w sekcji organizacyjnej Departamentu Wojskowo-Prawnego utworzony został osobny wydział więziennictwa. Założono też ewidencję wszystkich więzień i wojskowych zakładów karnych. 21 lipca utworzony został przy wydziale więziennictwa "Urząd rejestracji kar dla osób zasądzonych przez sądy wojskowe". Rozkazem MSWojsk. z 29 października 1919 wprowadzono "Tymczasowy Wojskowy Regulamin Więzienny", a 15 listopada powołane zostały wojskowe więzienia karne w Warszawie i Wiśniczu, więzienia śledcze w Warszawie, Lublinie, Łodzi, Kielcach, Poznaniu, Krakowie i we Lwowie oraz ekspozytura lwowskiego więzienia karnego w Przemyślu.
Korpus oficerów sądowych.
Jego formalno-prawne podstawy organizacyjne tworzył dekret Naczelnego Wodza z 19 stycznia 1919 wprowadzający w życie "Tymczasową Organizację Sądową Wojska Polskiego". Dekret ten, ogłoszony Dz. Rozk. Wojsk. Nr. 11/19 poz. 393, ujmował sprawy powstania korpusu sądowego w artykułach 121 do 156. Sprawy korpusu oficerów sądowych doprecyzowane były także w Rozporządzeniu Rady Ministrów z 10 maja 1920 ogłoszonego Dziennikiem Ustaw Nr. 59 poz. 368. Artykuły 20 do 30 odnosiły się wprost do zagadnień dotyczących korpusu.
Lata wojny charakteryzowały się ciągłym wzrostem liczby oficerów korpusu sądowego. Wiosną 1920, gdy nabór ochotniczy słabł, na podstawie ustawy z 20 stycznia 1920 zmobilizowano 100 prawników cywilnych do służby w sądownictwie wojskowym. Zorganizowano też dwa kursy przeszkolenia wojskowego dla nowo przybyłych. W końcu wojny korpus liczył około 1000 oficerów. Po zawarciu rozejmu z sowiecką Rosją liczba ta malała, a 1 czerwca 1921 czynnie służących oficerów korpusu było 606, w tym 4 generałów podporuczników, dla których oddziałem macierzystym był Oddział VI Sztabu Ministerstwa Spraw Wojskowych.
Oficerowie korpusu sądowego mieli naszyte na kołnierzu kurtki munduru „łapki” barwy kurtki z wypustką czarną (aksamitną) oraz godło.

</doc>
<doc id="5183337" url="https://pl.wikipedia.org/wiki?curid=5183337" title="D-6">
D-6



</doc>
<doc id="5183341" url="https://pl.wikipedia.org/wiki?curid=5183341" title="K-549 Kniaź Władimir">
K-549 Kniaź Władimir



</doc>
<doc id="5183343" url="https://pl.wikipedia.org/wiki?curid=5183343" title="Mikolsk">
Mikolsk



</doc>
<doc id="5183348" url="https://pl.wikipedia.org/wiki?curid=5183348" title="Murauczy">
Murauczy

Murauczy (; , "Murawczij") – osiedle na Białorusi, w obwodzie homelskim, w rejonie homelskim, w sielsowiecie Ciareniczy, przy drodze magistralnej M5.

</doc>
<doc id="5183349" url="https://pl.wikipedia.org/wiki?curid=5183349" title="Valentina Delion">
Valentina Delion

Valentina Delion (ur. 30 października 1973 w Ungheni) – mołdawska lekkoatletka specjalizująca się w biegach długodystansowych, olimpijka z Pekinu.
Zawodniczka debiutowała w 2000 roku, startując w maratonach rozgrywanych w Polsce – w kwietniu zajęła 2. pozycję w maratonie w Dębnie, natomiast w październiku tego samego roku zajęła 6. pozycję w maratonie w Poznaniu. W 2002 otrzymała srebrny medal mistrzostw krajów bałkańskich w biegu na 3000 metrów. Pięć lat później zdobyła brązowy medal mistrzostw krajów bałkańskich, tym razem w biegu na dystansie 5000 metrów. W 2008 jedyny raz w karierze uczestniczyła w letniej olimpiadzie, na której nie zdołała ukończyć maratonu.
Jest czterokrotną mistrzynią swego kraju. W 2009 otrzymała złoty medal w konkurencji biegu na 10 000 metrów, w 2011 otrzymała złote medale w konkurencji biegu na 5000 i 10 000 metrów, natomiast w 2013 roku zdobyła złoty medal w konkurencji biegu na 5000 metrów.
Rekordy życiowe.
Źródło: 

</doc>
<doc id="5183350" url="https://pl.wikipedia.org/wiki?curid=5183350" title="Mi Cassiopeiae">
Mi Cassiopeiae

Mi Cassiopeiae – gwiazda w gwiazdozbiorze Kasjopei. Jest odległa od Słońca o około 25 lat świetlnych.
Nazwa.
Mi oraz Theta Cassiopeiae były wspólnie określane nazwą Marfak, która pochodzi od arabskiego , co oznacza „łokieć”.
Charakterystyka obserwacyjna.
Mi Cassiopeiae ma wielkość obserwowaną ok. 5,2, co pozwala dojrzeć ją nieuzbrojonym okiem. Znajduje się w południowej części konstelacji. Nicholas Wagman odkrył w latach 1960., że jest to gwiazda podwójna. Jej składniki dzieli odległość 0,6 sekundy kątowej (w 2016 roku). Pięć innych obiektów widocznych w pobliżu Mi Cassiopeiae to niezwiązane gwiazdy tła.
Gwiazdy okrążają wspólny środek masy po ekscentrycznych orbitach o mimośrodzie 0,5885 w okresie 21,568 lat, średnio będąc odległe o 0,9985 sekundy kątowej, co odpowiada około 7,6 au (zbliżają się na 3,3 au i oddalają na 11,9 au). Z perspektywy obserwatora na Ziemi orbita jest nachylona pod kątem 110,671°.
Charakterystyka fizyczna.
Główny składnik Mi Cassiopeiae A jest żółtym karłem, gwiazdą typu widmowego G5. Ma jasność równą 44,5% jasności Słońca i temperaturę ok. 5300 K. Jej promień jest równy 78,9% . Znajomość orbity pozwala precyzyjnie wyznaczyć masy składników, gwiazda A ma masę 74,4% masy Słońca.
Mi Cassiopeiae A jest uboga w metale, a modele ewolucji gwiazd wskazują, że jest bardzo starą gwiazdą, mającą około 12,7 miliarda lat.
Słabszy składnik Mi Cassiopeiae B to czerwony karzeł, reprezentujący typ widmowy M. Masa tej gwiazdy to 17,3% .

</doc>
<doc id="5183353" url="https://pl.wikipedia.org/wiki?curid=5183353" title="Willa Wagner II">
Willa Wagner II

Willa Wagner II (inaczej: Otto-Wagner-Villa II) – willa mieszkalna wybudowana w l. 1912-1913 według projektu Otto Wagnera w Hütteldorf, przy Hüttelbergstraße,
Historia.
Po tym, jak Otto Wagner sprzedał swoją pierwszą willę (Willa Wagner I) w Hütteldorf przedsiębiorcy wodewilowemu Benowi Tieberowi w 1911 roku, zlecił budowę mniejszej żelbetowej willi na sąsiedniej posesji w 1912 roku. Jej wstępne projekty, prawie nie zmienione, pochodzą z 1905 roku. Budynek, został ostatecznie ukończony w 1913 roku i przeznaczony był dla jego prawie 20 lat młodszej od niego drugiej żony Louise z domu Stiffel (1855–1915) i jej dzieci. Luiza jednak zmarła w 1915 i willa uważana za ostatnią rezydencję architekta została przez Wagnera sprzedana. Sam Wagner umarł w kwietniu 1918 w swoim mieszkaniu w Wiedniu przy Döblergasse. Obecnie budynek jest w rękach prywatnych i nie jest udostępniony dla zwiedzających.
Budynek willi.
W przeciwieństwie do jego pierwszej willi wybudowanej zgodnie z zasadami historyzmu, druga willa należy do drugiego etapu jego twórczości związanej z modernizmem i secesją. Jest to późnosecesyjny budynek o konstrukcji żelbetonowej, posiadający kubiczne elementy i asymetryczną elewację. Od strony ulicy znajduje się gęsty układ wąskich i wysokich okien. Mozaika szklana nad portalem wejściowym, przedstawiająca scenę z mitologii greckiej, została zaprojektowana przez Kolomana Mosera i wykonana przez "Wiedeńską Pracownię Mozaiki" Leopolda Forstnera. Kolejnymi elementami wystroju są niebieskie zdobienia elewacji oraz płaski dach z wysuniętym gzymsem. Podstawowym elementem dekoracyjnym elewacji są wstęgi niebieskich szklanych płytek w geometryczne wzory. Ozdoby te mają służyć jedynie do podkreślenia konstrukcji, oraz użytych nowoczesnych materiałów, takich jak stalowo-betonowa podmurówka i nity aluminiowe - podobnie jak w budowanym równolegle budynku austriackiej Pocztowej Kasy Oszczędności w Wiedniu.
Na parterze znajdowały się pokoje dla służby, kuchnia oraz duży salon wraz z jadalnią. Na piętrze zlokalizowano sypialnie. Wyposażenie zaprojektował i wykonał jeden z uczniów Wagnera: Marcel Kammerer. Część pierwotnego wyposażenia modernistycznego willi znajduje się obecnie w zbiorach Muzeum Sztuki Stosowanej w Wiedniu.

</doc>
<doc id="5183355" url="https://pl.wikipedia.org/wiki?curid=5183355" title="Mieczysław Bodziana">
Mieczysław Bodziana

Mieczysław Bodziana (ur. 22 stycznia 1958 w Dusznikach-Zdrój) – polski biathlonista, medalista mistrzostw Polski, reprezentant Polski.
Życiorys.
Był zawodnikiem MKS Duszniki-Zdrój, Górnika Wałbrzych (1980-1982), WKS Legii Zakopane (1982-1985) i Orlicy Duszniki-Zdrój (1986).
Reprezentował Polskę na mistrzostwach świata juniorów w 1978 (14 m. w biegu indywidualnym, 13 m. w sprincie i 9 m. w sztafecie) i 1979 (30 m. w sprincie i 8 m. w sztafecie) oraz mistrzostwach świata w 1981 (60 m. w biegu indywidualnym, 47 m. w sprincie i 11 m. w sztafecie), 1983 (39 m. w sprincie i 14 m. w sztafecie), 1985 (39 m. w sprincie i 11 m. w sztafecie) i 1986 (62 m. w biegu indywidualnym, 67 m. w sprincie i 13 m. w sztafecie).
Na mistrzostwach Polski seniorów wywalczył 12 medali:

</doc>
<doc id="5183364" url="https://pl.wikipedia.org/wiki?curid=5183364" title="Tazzari">
Tazzari

Tazzari Group – włoskie przedsiębiorstwo wytwórcze i producent elektrycznych mikrosamochodów z siedzibą w Imoli działający od 1963 roku. Należy do niemieckiego przedsiębiorstwa Artega.
Historia.
Włoskie przedsiębiorstwo Tazzari utworzono w pierwszej połowie lat 60. XX wieku w mieście Imola, koncentrując się przez kolejne dekady na procesach wytwarzania aluminium i mechaniki precyzyjnej. W 2007 roku Tazzari zdecydowało się wkroczyć do branży motoryzacyjnej, rozpoczynając prace nad niewielkim samochodem elektrycznym, którego premiera odbyła się dwa lata później. W marcu 2009 roku włoska firma przedstawiła elektryczny mikrosamochód Tazzari Zero, planując od kolejnego roku jego sprzedaż zarówno na rynkach europejskich, jak i w Ameryce Północnej.
Po 7 latach produkcji Tazzari gruntownie zmodernizowało swoją ofertę modelową, modernizując model Zero. W efekcie zyskał on nową nazwę Zero City, a także tańszy wariant z inaczej stylizowanym pasem przednim Zero Junior. Ponadto, w 2018 roku ofertę uzupełnił także trzeci model, elektryczne buggy o nazwie Zero Opensky. W tym samym roku Tazzari przejęła niemiecka firma produkująca samochody sportowe, Artega.

</doc>
<doc id="5183366" url="https://pl.wikipedia.org/wiki?curid=5183366" title="Sirotčí hrádek">
Sirotčí hrádek

Sirotčí hrádek (także: "Sirotčí hrady", "Weisenstein", "Rasenstein", "Rosenburg") – zamek w Czechach, w paśmie Pavlovskich vrchów, w miejscowości Klentnice (kraj południowomorawski), na wzgórzu w zachodniej części miejscowości.
Historia i architektura.
Zamek posadowiono na dwóch trudno dostępnych skałach w połowie XIII wieku, z fundacji rodu Wehingenów, który mianował się także nazwiskiem Sirotek, skąd nazwa obiektu. W 1310 objęli go Liechtensteinowie, którzy przyłączyli go do swojego państwa mikulowskiego. W XVI wieku zamek opustoszał i już poważnie zniszczony przeszedł w 1575 do majątku Ditrichsteinów. Jeszcze w XVIII wieku była zachowana kaplica. Obecnie, na południowej (dostępnej dla turystów) skale, istnieje część zabudowań z wieżą. Na skale północnej (niedostępnej) zachowały się niewielkie fragmenty innej wieży. W skałach wykuta jest cysterna, która służyła do zaopatrywania zamku w wodę.
Widok.
Na północy widoczne są ruiny zamku Děvičky. Oprócz tego widać stąd słowacki zamek Devín, zbiornik wodny Nové Mlýny, pasmo Chřibów, minaret w Lednicach, Białe Karpaty, Święty Pagórek w Mikulovie i część przygranicznych terenów w Austrii.
Legenda.
Według miejscowej legendy, nocami na zamku pojawia się zjawa ognistego psa, a także templariusza, który popełnił grzech porzucenia celibatu.
Turystyka.
Do rozdroża pod zamkiem i na same ruiny prowadzą:
Na rozdroże prowadzi ze wsi droga oficjalnie dostępna dla rowerów (w praktyce, z uwagi na nawierzchnię, tylko MTB). Na rozdrożu znajduje się parking rowerowy oraz bar.

</doc>
<doc id="5183368" url="https://pl.wikipedia.org/wiki?curid=5183368" title="Literarisze Bleter">
Literarisze Bleter

Literarisze Bleter (jidysz: ליטערארישע בלעטער) – warszawski tygodnik literacko-kulturalny mniejszości żydowskiej wydawany w latach 1924–1939 w jidysz. Czołowy magazyn literacki w tym języku w międzywojennej Polsce.
Historia.
Magazyn „Literarisze Bleter” („Karty Literackie”) z początku redagowali i wydawali razem Melech Rawicz, Perec Markisz, Izrael Jehoszua Singer i Nachman Majzel, publikując numery własnym kosztem. Pierwszy numer ukazał się 9 kwietnia 1924 roku i nosił podtytuł „Wochnszrift far Literatur, Teater un Kunstfragen” („tygodnik poświęcony zagadnieniom literackim, teatralnym i sztuce”). Z początku nakład wynosił 2 tys. sztuk, jednak podwojono go po roku działalności, choć faktyczny zasięg czasopisma był znacznie szerszy ze względu na jego dostępność w bibliotekach w Polsce i za granicą, licząc około 20 tys. regularnych odbiorców. W marcu 1925 roku wydawcą został Borys Kleckin, a Majzel został redaktorem naczelnym. Tego samego roku zmieniono podtytuł na „Ilustrirte Wochnszrift far Literatur Teater un Kunst” („tygodnik ilustrowany, poświęcony literaturze, teatrowi i sztuce”). Majzel prowadził czasopismo do 1937 roku, gdy wyjechał z Polski. W początkowym okresie krótko współpracował na stanowisku z Alterem Kacyzne, a następnie z Mojsze Zylburgiem.
„Literarisze Bleter” stał się czołowym magazynem literacko-kulturalnym w międzywojennej Polsce, mając także znaczny wpływ w zagranicznych ośrodkach kultury jidysz. Na jego łamach regularnie pojawiały się teksty dotyczące literatury, sztuki, teatru, filmu i edukacji. Tygodnik wpisywał się w ruch jidyszyzmu. Dzięki staraniom Majzela wiele miejsca poświęcano historii literatury i kultury jidysz, analizowano rynek wydawniczy. Specjalne numery poświęcano najważniejszym twórcom, a także lokalnym ośrodkom literatury jidysz, opisując m.in. kręgi w Niemczech, Galicji, Wilnie czy Argentynie. Pojawiały się jednak także artykuły na temat współczesnej literatury europejskiej oraz wywiady z pisarzami odwiedzającymi Warszawę.
Na łamach „Literarisze Bleter” publikowali literaci z Polski i zagranicy, tacy jak Józef Opatoszu, Dawid Pinski, Noach Pryłucki, Hilel Cajtlin, H. Lejwik, Chaim Grade, Icyk Manger, Abraham Suckewer, Jehoszua Perle, Aron Cajtlin, Rachela Korn, czy Izrael Sztern. W tygodniku ukazało się debiutanckie opowiadanie Isaaka Bashevisa Singera, który do czasu wyjazdu do Stanów Zjednoczonych często publikował na jego łamach kolejne teksty. W „Literarisze Bleter” ukazywały się również teksty innych literatów na początku kariery, takich jak Chaim Siemiatycki czy Izrael Rabon, a także teksty krytyczne na temat sztuki żydowskiej autorstwa Henryka Berlewi, Feliksa Frydmana, czy Marka Szwarca.
Magazyn miał dodatki w formie dwutygodników: w latach 1925–1932 był to „Jedijes fun Jidiszn Wisnszaftłechn Institut” (biuletyn informacyjny YIVO), z kolei od 1936 roku ukazywał się „Teater Jedijes”.
Gdy w 1935 roku wydawnictwo Borysa Kleckina zbankrutowało, redakcja została zmuszona do kontynuacji działalności w okresie pogarszającej się sytuacji ekonomicznej. W tym okresie powstało wydawnictwo „Literarisze Bleter”, które po części zastąpiło lukę na rynku pozostawioną przez działalność Kleckina. Ostatni numer tygodnika ukazał się 30 czerwca 1939 roku. W historii magazynu wydano razem 782 numery.

</doc>
<doc id="5183370" url="https://pl.wikipedia.org/wiki?curid=5183370" title="Still Sucks">
Still Sucks

Still Sucks – szósty album studyjny amerykańskiego zespołu Limp Bizkit, wydany 31 października 2021 roku, wydany przez Suretone Records.
Nagrywanie.
Zespół zaczął nagrywać album rok po wydaniu longplaya Gold Cobra. Singlem zapowiadającym płytę był „Ready to go” z 2013 roku. Początkowo album miał nazywać się Stampede of the Disco Elephants, co ostatecznie zmieniono na Still Sucks. W 2013 roku według słów Freda Dursta, album był już w większości gotowy.
Ogłoszenia o płycie.
W 2012 roku pojawiła się informacja o premierze nowego albumu zespołu, która początkowo była zaplanowana na końcówkę 2012. Jednak z powodu opóźnień, jeszcze w 2016 roku album nie mógł zostać wydany. W rozmowach z Wesem Borlandem, gitarzystą zespołu, mówił, że nie jest pewny pomysłów Freda Dursta na płytę. Sądzono, że Limp Bizkit nigdy nie wyda nowej płyty.
Przyjęcie.
Still Sucks uzyskało pozytywne przyjęcie krytyków. W serwisie Metacritic, album uzystkał ocenę 73/100, serwis AllMusic ocenia płytę na 4,5/5, natomiast Sputnikmusic 3,8/5.

</doc>
<doc id="5183380" url="https://pl.wikipedia.org/wiki?curid=5183380" title="Albert Rosen">
Albert Rosen

Albert Rosen (ur. 14 lutego 1924 w Wiedniu, zm. 23 maja 1997 w Dublinie) – czeski dyrygent. Był związany z Teatrem im. Josefa Kajetána Tyla w Pilźnie i Teatrem Narodowym w Pradze. Po 1970 roku pracował za granicą, gdzie pełnił m.in. funkcję głównego dyrygenta Narodowej Orkiestry Symfonicznej Radia i Telewizji Irlandii (RTÉ National Symphony Orchestra).
Życiorys.
Jego ojciec był prawnikiem, urodził się w Kołomyji w Galicji, w rodzinie żydowskiej. Matka, która pochodziła z gminy Židenice koło Brna, była sekretarką. Większość dzieciństwa spędził w Wiedniu. Po Anschlusie Austrii rodzina przeniosła się do Bratysławy, gdzie kontynuował swoją naukę w niemieckim, później słowackim gimnazjum. Przeprowadzka okazała się jednak tylko rozwiązaniem tymczasowym, gdyż według słowackiego tzw. kodeksu żydowskiego, opartego na Ustawach norymberskich, również rodzinom mieszanym groziła dyskryminacja i eksterminacja. Wraz z wieloma innymi uchodźcami uciekł łodzią po Dunaju i morzu do ówczesnej Palestyny, gdzie pracował w kibucu Sha’ar ha-Golan oraz prowadził tam amatorski chór. Po wojnie powrócił do swej rodziny.
Po ukończeniu akademii w Wiedniu (1946–1947) oraz konserwatorium w Pradze (1947–1948) rozpoczął swoją karierę artystyczną w Teatrze im. Josefa Kajetána Tyla w Pilźnie (1949–1959), gdzie współpracował przy realizacji 11 oper, 19 baletów a jako autor muzyki scenicznej także przy 17 przedstawieniach. W 1960 roku odszedł do Teatru Narodowego w Pradze, gdzie wystawił łącznie 9 oper i 11 baletów a w latach 1965–1971 pełnił funkcję głównego dyrygenta orkiestry Opery Narodowej w Pradze, znanej ówcześnie jako „Smetanovo divadlo”.
Od 1965 roku zaczął gościnnie występować w Irlandii, najpierw na festiwalu w Wexford, gdzie do 1994 roku wystawił łącznie 18 oper, więcej niż jakikolwiek inny dyrygent przed nim. W 1969 roku został głównym dyrygentem Narodowej Orkiestry Symfonicznej Radia i Telewizji Irlandii. Od 1981 roku był główny dyrygentem gościnnym. W 1994 roku został mu przyznany honorowy tytuł Conducor Laureate Narodowej Orkiestry Symfonicznej Irlandii. Przez dłuższy czas współpracował przy inscenizacjach operowych w Dublin Grand Opera Society. Godna uwagi była również jego współpraca z National Youth Orchestra of Ireland.
Ze swoją irlandską orkiestrą wyruszył w wiele tras koncertowych, występował w muzycznych metropoliach Europy oraz był stałym gościem BBC Philharmonic Orchestra w Manchesterze. Wystawił takie utwory operowe jak "Katia Kabanowa" i "Pasja grecka" w Londynie, "Jakobin" w Walii, "Sprzedana narzeczona" w Szkocji, "Przygody Lisiczki Chytruski" w Strasburgu, "Jenufa" w San Francisco i "Rusałka" w San Diego. W latach 1986–1987 był głównym dyrygentem Adelaide Symphony Orchestra w Australii, gdzie współpracował przy wielu nagraniach z Australian Broadcasting Company. W 1988 roku po raz pierwszy wystąpił z English National Opera z operą "Noc wigilijna" Nikołaja Rimskiego-Korsakowa.
Od 1989 roku, podczas swych regularnych wizyt w Pradze, odnowił przerwaną wcześniej współpracę z Teatrem Narodowym i Operą Narodową w Pradze, gdzie, oprócz wystawienia "Włoszki w Algierze", gościnnie występował w wielu innych przedstawieniach; dyrygował np. operę "Tosca, Madame Butterfly, Trubadur" czy operę "Cyrulik sewilski". Przez kilka lat współpracował także z Filharmonią Kameralną Pardubice, z którą przygotował w latach 1990 i 1991 np. symfonię „"Česká mše vánoční"”.
Albert Rosen był dwukrotnie żonaty. Jego pierwszą żoną była Anna, z domu Hartlová (Anna Bartáková) a drugą – Blahoslava, z domu Markvartová. Miał syna i córkę. Umarł na raka płuc niedługo po swoim ostatnim gościnnym występie w Australii i krótko przed swoim następnym występem w Dublinie.

</doc>
<doc id="5183382" url="https://pl.wikipedia.org/wiki?curid=5183382" title="Pivovar Vildenberg">
Pivovar Vildenberg

Šumický pivovar Vildenberg – czeski browar regionalny, położony we wsi Viničné Šumice (kraj południowomorawski).
Historia i asortyment.
Browar zaczęto budować w końcu 2013, a pierwsze piwo ("Vildenberský Ležák") uwarzono w grudniu 2014. Przedsiębiorstwo dysponuje warką na 500 litrów, technologią otwartych kadzi i tankofermentatorów na tysiąc litrów. Wytwarza się tutaj wyłącznie piwa niepasteryzowane i niefiltrowane, z przewagą lagerów. 
Piwo lane jest na miejscu, w restauracji, a także sprzedawane na cały kraj w kegach 15, 20, 30 i 50 litrów, a także w butelkach PET (1,5 litra). Browar można zwiedzać na zamówienie.
Nagrody.
W 2018 "Vildenberský Ležák" uzyskał nagrodę "Česká chuťovka".

</doc>
<doc id="5183383" url="https://pl.wikipedia.org/wiki?curid=5183383" title="Edward Jakieła">
Edward Jakieła

Edward Jan Jakieła (ur. 18 sierpnia 1963) – polski biathlonista, medalista mistrzostw Polski, reprezentant Polski.
Życiorys.
Był zawodnikiem Górnika Iwonicz.
Reprezentował Polskę na mistrzostwach świata juniorów w 1981 (41. miejsce w biegu indywidualnym, 33. miejsce w sprincie i 11 m. w sztafecie) i mistrzostwach świata seniorów w 1985, zajmując 71. miejsce w biegu indywidualnym i 62. miejsce w sprincie.
Na mistrzostwach Polski seniorów wywalczył dwa brązowe medale w sztafecie 4 × 7,5 km, 1984 (1985). Był też mistrzem Polski juniorów w sprincie w 1983.
Był skarbnikiem zarządu Polskiego Związku Biathlonu kadencji 2006-2010, od 2014 jest członkiem zarządu tego związku. Jest prezesem Górnika Iwonicz, kieruje Biathlonowym Ośrodkiem Sportowego Szkolenia Młodzieży w Lubatowej.
W plebiscycie na najpopularniejszych sportowców powiatu krośnieńskiego w 2018 został wybrany najlepszym działaczem.
Pracuje w Szkole Podstawowej w Lubatowej.
W 2022 został odznaczony Srebrnym Krzyżem Zasługi.

</doc>
<doc id="5183385" url="https://pl.wikipedia.org/wiki?curid=5183385" title="Wojciech Kamiński (dziennikarz)">
Wojciech Kamiński (dziennikarz)

Wojciech Kamiński (ur. 16 kwietnia 1954) – polski dziennikarz, redaktor Gazety Wyborczej, menedżer, działacz opozycji w PRL.
Życiorys.
Absolwent Wydziału Filozofii Uniwersytetu Warszawskiego. Od 1977 roku pracował w miesięczniku „Przegląd Węgierski” wydawanym po polsku w Budapeszcie. W latach 1980–1981 pracował w Agencji Solidarność i w redakcji NTO, miesięcznika NSZZ „Solidarność” Regionu Mazowsze, oraz jako redaktor (od 1978 roku) w dziale popularnonaukowym Krajowej Agencji Wydawniczej.
Działalność opozycyjna w PRL.
Po wprowadzeniu stanu wojennego wraz z grupą dawnych pracowników Agencji Solidarność redagował „Informację Solidarności”. W styczniu 1982 roku przebywał na Węgrzech. Po powrocie do Polski zorganizował kanał przerzutowy bibuły i informacji na Węgry. Od lutego 1982 roku kierował biurem kontaktów na kraj Zbigniewa Bujaka. W marcu 1982 roku został aresztowany na miesiąc. Później kierował (wraz z Agnieszką Maciejowską i Tadeuszem Wypychem) firmą, która drukowała i kolportowała „Tygodnik Mazowsze” (TM) na kraj. Drukowano w niej i dystrybuowano 10–15 tysięcy egzemplarzy każdego numeru. Od 1984 roku pracował w redakcji TM. Podlegały mu sprawy gospodarcze, m.in. współorganizował i relacjonował debaty gospodarcze ekspertów „S”. Redagował też rubrykę „w bloku”, którą przygotowywał na podstawie nasłuchów Radia Wolna Europa i Swoboda. Współpracował z kilkoma tłumaczami, którzy nagrywali i tłumaczyli audycje sekcji RWE nadawane dla krajów bloku wschodniego. Używał pseudonimu „Alex”. Obsługiwał również składopis redakcji.
Przez cały stan wojenny pracował oficjalnie jako sekretarz redakcji poradnika „Murator”.
Po 1989 roku.
Od 1989 roku jest związany z Gazetą Wyborczą. Był pierwszym szefem działu zagranicznego, potem, krótko, sekretarzem redakcji. Następnie został zastępcą dyrektora generalnego w Agorze, będąc odpowiedzialnym m.in. za projekt i budowę nowej siedziby spółki i redakcji, projekt Targi w Agorze, budowę pierwszej drukarni Agory. Od 2004 roku jest prezesem zarządu i dyrektorem generalnym Agory Holding Sp. z o.o. Od 2004 roku jest również prezesem zarządu Fundacji Agory. Od 2011 roku jest również wspólnikiem 3K Group Sp. z o.o. ().

</doc>
<doc id="5183386" url="https://pl.wikipedia.org/wiki?curid=5183386" title="Wojciech Kamiński">
Wojciech Kamiński



</doc>
<doc id="5183388" url="https://pl.wikipedia.org/wiki?curid=5183388" title="Cerkiew św. Elżbiety w Opawie">
Cerkiew św. Elżbiety w Opawie

Cerkiew św. Elżbiety (cz. "Kostel sv. Alžběty") – prawosławna świątynia w czeskim mieście Opawa.
Historia.
Świątynię wzniesiono na miejscu gotyckiej kaplicy, zbudowanej przez krzyżaków, używanej jako kaplica cmentarna. W 1634 wzniesiono świątynię barokową, remontowaną w XVIII i XIX wieku. W maju 1958 wpisana do rejestru zabytków. Obecnie służy Cerkwi prawosławnej.
Architektura i wyposażenie.
Świątynia barokowa, jednonawowa, z dostawioną od wschodu okrągłą wieżą krytą hełmem z latarnią. We wnętrzu kościoła znajduje się m.in. obraz autorstwa F. Leichnera przedstawiający św. Elżbietę.

</doc>
<doc id="5183389" url="https://pl.wikipedia.org/wiki?curid=5183389" title="Tazzari Zero">
Tazzari Zero

Tazzari Zero – elektryczny mikrosamochód produkowany pod włoską marką Tazzari od 2009 roku.
Historia i opis modelu.
Włoskie przedsiębiorstwo Tazzari swój pierwszy samochód przedstawiło w marcu 2009 roku, nadając mu postać małego hatchbacka z nieznacznie stopniowanym tyłem. Zero wyróżniło się dwubarwnym malowaniem nadwozia, zdejmowanym szklanym dachem, a także oświetleniem wykonanym w technologii LED.
Wyposażenie standardowe pojazdu jest bogate, obejmując m.in. klimatyzację, radio z funkcją odtwarzania CD i MP3, tapicerkę z syntetycznej skóry, a także uchwyty na kubki. Dwudrzwiowa kabina pasażerska została dostosowana do pomieszczenia maksymalnie dwóch pasażerów.
Lifting.
Po 7 latach produkcji, Tazzari zdecydowało się obszernie zmodernizować swoją gamę modelową. Dotychczasowy model Zero zyskał dwa odrębne wobec ciebie warianty wyróżniające się innymi stylizacjami nadwozia - tańszy otrzymał nazwę Tazzari Zero Junior, z kolei wyżej pozycjonowany zaczęto sprzedawać odtąd jako Tazzari Zero City. W 2018 roku ofertę nadwoziową poszerzyło z kolei buggy pozbawione szyb, wyróżniające się podwyższonym dachem, większym prześwitem, terenowym ogumieniem oraz nazwą Tazzari Zero Opensky.
Sprzedaż.
Tazzari Zero oferowane jest na rynkach globalnych. Poza rodzimymi Włochami, pojazd dostępny jest także m.in. w krajach Europy Zachodniej czy Stanach Zjednoczonych. W 2011 roku pojazd trafił do sprzedaży także w Europie Wschodniej - na Litwie.
Dane techniczne.
Tazzari Zero to samochód typowo miejski, który nie został dostosowany do rozwijania wyższych prędkości. Przenoszący moc na tylną oś silnik elektryczny pozwala rozpędzić się do 50 km/h w 5 sekund, maksymalnie osiągając 90 km/h. Akumulator litowo-jonowy pozwala z kolei osiągnąć na jednym ładowaniu zasięg do 140 kilometrów.

</doc>
<doc id="5183391" url="https://pl.wikipedia.org/wiki?curid=5183391" title="Tazzari Zero Junior">
Tazzari Zero Junior



</doc>
<doc id="5183392" url="https://pl.wikipedia.org/wiki?curid=5183392" title="Tazzari Zero City">
Tazzari Zero City



</doc>
<doc id="5183393" url="https://pl.wikipedia.org/wiki?curid=5183393" title="Tazzari Zero Opensky">
Tazzari Zero Opensky



</doc>
<doc id="5183394" url="https://pl.wikipedia.org/wiki?curid=5183394" title="Urzecze (stacja kolejowa)">
Urzecze (stacja kolejowa)

Urzecze (; ) – stacja kolejowa w miejscowości Urzecze, w rejonie lubańskim, w obwodzie mińskim, na Białorusi. Położona jest na linii Osipowicze – Baranowicze. Jedyna stacja kolejowa w rejonie lubańskim obsługująca ruch pasażerski.
Stacja powstała w 1907 jako stacja krańcowa linii z Osipowicz. Do 1915 pozostawała ślepa.

</doc>
<doc id="5183395" url="https://pl.wikipedia.org/wiki?curid=5183395" title="Vlastimil Válek">
Vlastimil Válek

Vlastimil Válek (ur. 17 maja 1960 w Brnie) – czeski lekarz, polityk i samorządowiec, wiceprzewodniczący partii TOP 09, deputowany do Izby Poselskiej, od 2021 wicepremier i minister zdrowia.
Życiorys.
Ukończył szkołę średnią w Brzecławiu (1979), a następnie studia medyczne na Uniwersytecie Jana Ewangelisty Purkyniego w Brnie (1985). Uzyskiwał specjalizacje I (1988) i II (1992) stopnia z zakresu radiodiagnostyki. Został nauczycielem akademickim na macierzystej uczelni (przemianowanej na Uniwersytet Masaryka). W 1993 obronił na niej dysertację kandydacką, habilitował się w 1999, a w 2003 uzyskał profesurę. W 2005 objął kierownictwo katedry metod obrazowania na wydziale lekarskim. Jako lekarz od 1985 związany ze szpitalem uniwersyteckim w Brnie, powierzono mu stanowisko kierownika kliniki radiologii i medycyny nuklearnej, a w 2012 został wicedyrektorem placówki. Członek krajowych i międzynarodowych organizacji medycznych, w latach 2014–2017 był przewodniczącym czeskiego towarzystwa radiologicznego (Radiologická společnost ČLS JEP).
Wstąpił do ugrupowania TOP 09, w 2010 został radnym dzielnicy Brno-Líšeň. W latach 2012–2016 pełnił funkcję radnego kraju południowomorawskiego. W wyborach w 2017 uzyskał mandat deputowanego do Izby Poselskiej. W 2021 z powodzeniem ubiegał się o reelekcję. W 2019 został wiceprzewodniczącym swojego ugrupowania.
W grudniu 2021 objął stanowiska wicepremiera oraz ministra zdrowia w nowo powołanym rządzie Petra Fiali.

</doc>
<doc id="5183397" url="https://pl.wikipedia.org/wiki?curid=5183397" title="Adam Kania">
Adam Kania

Adam Kania (ur. 10 października 1965) – polski biathlonista, mistrz i reprezentant Polski.
Życiorys.
Był zawodnikiem WKS Legii Zakopane.
Reprezentował Polskę na mistrzostwach świata juniorów w 1985 (27 m. w biegu indywidualnym, 32 m. w sprincie i 11 m. w sztafecie) oraz mistrzostwach świata seniorów w 1989 (76 m. w biegu indywidualnym, 10 m. w biegu drużynowym i 14 m. w sztafecie).
Na mistrzostwach Polski seniorów zdobył pięć medali: złoty w 1985 w sztafecie 4 × 7,5 km, brązowy w 1987 w sztafecie 4 × 7,5 km, złoty w sprincie oraz srebrne medale w biegu indywidualnym i w sztafecie w 1988. Był też mistrzem Polski juniorów w sprincie w 1985.

</doc>
<doc id="5183399" url="https://pl.wikipedia.org/wiki?curid=5183399" title="Otoczki (przystanek kolejowy)">
Otoczki (przystanek kolejowy)

Otoczki (; ) – przystanek kolejowy w pobliżu miejscowości Otoczki, w rejonie starodoroskim, w obwodzie mińskim, na Białorusi. Położony jest na linii Osipowicze – Baranowicze.

</doc>
<doc id="5183402" url="https://pl.wikipedia.org/wiki?curid=5183402" title="Wierchucino (stacja kolejowa)">
Wierchucino (stacja kolejowa)

Wierchucino (; ) – stacja kolejowa w miejscowości Wierchucino, w rejonie starodoroskim, w obwodzie mińskim, na Białorusi. Położona jest na linii Osipowicze – Baranowicze.
Stacja powstała w 1906 jako stacja krańcowa linii z Osipowicz. Do 1907 pozostawała ślepa.

</doc>
<doc id="5183403" url="https://pl.wikipedia.org/wiki?curid=5183403" title="Helena Langšádlová">
Helena Langšádlová

Helena Langšádlová (ur. 14 października 1963 w Pradze) – czeska polityk i działaczka samorządowa, była wiceprzewodnicząca partii TOP 09, deputowana do Izby Poselskiej, od 2021 minister ds. nauki, badań naukowych i innowacji.
Życiorys.
Ukończyła szkołę średnią techniczną ze specjalizacją w zakresie budownictwa wodnego. W połowie lat 80. pracowała jako technik w wydziale budownictwa i planowania przestrzennego w administracji powiatu Praga-Zachód. Później zajmowała się wychowywaniem dzieci, powróciła do aktywności zawodowej w 1990, po czym prowadziła własną działalność gospodarczą jako właścicielka pensjonatu. W 2008 uzyskała licencjat z politologii na prywatnej uczelni Academia Rerum Civilium – Vysoká škola politických a společenských věd w Kolínie, a w 2010 magisterium z politologii i stosunków międzynarodowych w szkole wyższej Vysoká škola mezinárodních a veřejných vztahů Praha.
Od 1998 działała w samorządzie miasta Černošice. Była radną, burmistrzem (1998–2006) i wiceburmistrzem (2006–2010) tej miejscowości. W latach 2000–2008 oraz 2012–2013 zasiadała w radzie kraju środkowoczeskiego. Od 2004 do 2010 wchodziła w skład Komitetu Regionów. Była związana z KDU-ČSL, w 2009 dołączyła do partii TOP 09. Kierowała jej strukturami regionalnymi, w latach 2011–2017 pełniła funkcję wiceprzewodniczącej ugrupowania.
W 2010 po raz pierwszy uzyskała mandat deputowanej do Izby Poselskiej. Z powodzeniem ubiegała się o poselską reelekcję w wyborach w 2013, 2017 i 2021.
W grudniu 2021 objęła stanowisko ministra ds. nauki, badań naukowych i innowacji w nowo powołanym rządzie Petra Fiali.

</doc>
<doc id="5183406" url="https://pl.wikipedia.org/wiki?curid=5183406" title="Pasieka (przystanek kolejowy)">
Pasieka (przystanek kolejowy)

Pasieka (; ) – przystanek kolejowy w lasach, w rejonie starodoroskim, w obwodzie mińskim, na Białorusi. Położony jest na linii Osipowicze – Baranowicze.
Przystanek zlokalizowany jest wewnątrz dużego kompleksu leśnego i jest oddalony od skupisk ludzkich. Najbliższą miejscowością jest położony o 4,8 km od przystanku Sołon.
Historia.
Przed II wojną światową istniała stacja kolejowa Pasieka. Położona była ona kilka kilometrów na południowy zachód (w stronę Słucka) od współczesnej lokalizacji przystanku.

</doc>
<doc id="5183407" url="https://pl.wikipedia.org/wiki?curid=5183407" title="Wasilij Strielcow">
Wasilij Strielcow

Wasilij Witaljewicz Strielcow, ros. Василий Витальевич Стрельцов (ur. 31 stycznia 1990 w Niżniewartowsku) – rosyjski hokeista.
Jego brat bliźniak Aleksandr także został hokeistą, a obaj konsekwentnie występują razem w kolejnych klubach.
Kariera.
Wychowanek klubu Olimpijec w mieście Surgut. Wraz z bratem Wasilijem karierę rozwijał w klubie Awtomobilist Jekaterynburg, grając w jego drużynie rezerwowej na w czwartym i trzecim poziomie ligowym, w ekipie juniorskiej w lidze MHL, drużynie stowarzyszonej z Niżnego Tagiłu w lidze WHL oraz w zespole seniorskim w rozgrywkach KHL do 2014. W kwietniu tego roku przedłużyłi tam kontrakty o dwa lata. a w czerwcu tego roku zostali zakontraktowani w klubie Łada Togliatti, gdzie grali przez cztery kolejne sezony KHL. W lipcu 2018 bracia przeszli do Admirała Władywostok, spędzając tam dwa sezony KHL. W czerwcu 2020 bliźniacy zostali zawodnikami Sokoła Krasnojarsk z WHL, skąd odeszli w listopadzie 2020. W listopadzie 2020 przeszli do Mołota-Prikamje Perm także w WHL. W listopadzie 2021 ogłoszono ich angaż do polskiego zespołu Re-Plast Unii Oświęcim. W lipcu 2022 obaj bracia przeszli do kazachskiego Bejbarysu Atyrau. Pozostawali w klubie do końca sierpnia 2022. W październiku 2022 sam Wasilij został zaangażowany w HK Rostów.

</doc>
<doc id="5183408" url="https://pl.wikipedia.org/wiki?curid=5183408" title="Aleksandr Strielcow">
Aleksandr Strielcow

Aleksandr Witaljewicz Strielcow, ros. Александр Витальевич Стрельцов (ur. 31 stycznia 1990 w Niżniewartowsku) – rosyjski hokeista.
Jego brat bliźniak Wasilij także został hokeistą, a obaj konsekwentnie występują razem w kolejnych klubach.
Kariera.
Wychowanek klubu Olimpijec w mieście Surgut. Wraz z bratem Wasilijem karierę rozwijał w klubie Awtomobilist Jekaterynburg, grając w jego drużynie rezerwowej na w czwartym i trzecim poziomie ligowym, w ekipie juniorskiej w lidze MHL, drużynie stowarzyszonej z Niżnego Tagiłu w lidze WHL oraz w zespole seniorskim w rozgrywkach KHL do 2014. W kwietniu tego roku przedłużyłi tam kontrakty o dwa lata. a w czerwcu tego roku zostali zakontraktowani w klubie Łada Togliatti, gdzie grali przez cztery kolejne sezony KHL. W lipcu 2018 bracia przeszli do Admirała Władywostok, spędzając tam dwa sezony KHL. W czerwcu 2020 bliźniacy zostali zawodnikami Sokoła Krasnojarsk z WHL, skąd odeszli w listopadzie 2020. W listopadzie 2020 przeszli do Mołota-Prikamje Perm także w WHL. W listopadzie 2021 ogłoszono ich angaż do polskiego zespołu Re-Plast Unii Oświęcim. W lipcu 2022 obaj bracia przeszli do kazachskiego Bejbarysu Atyrau. Pozostawali w klubie do końca sierpnia 2022.

</doc>
<doc id="5183409" url="https://pl.wikipedia.org/wiki?curid=5183409" title="Christian Maclagan">
Christian Maclagan

Christian Maclagan (ur. 1811, zm. 10 maja 1901) – szkocka archeolog i antykwariuszka. Znana jest ze swojej kolekcji odcisków celtyckich krzyży i piktyjskich kamieni z całej Szkocji, była pionierką wykopalisk stratygraficznych. W 1871 roku została przyjęta do Society of Antiquaries of Scotland jako druga kobieta po Lady Scott. Podjęła działania mające na celu pomoc osobom dotkniętym ubóstwem w Stirling prowadząc przytułek dla ubogich. Walczyła o prawa wyborcze dla kobiet. Odmówiła wykonywania portretów, chociaż jeden z nekrologów opisał ją jako wysoką. Zmarła 10 maja 1901 roku w Ravenscroft, Stirling.

</doc>
<doc id="5183411" url="https://pl.wikipedia.org/wiki?curid=5183411" title="Utajma">
Utajma



</doc>
<doc id="5183412" url="https://pl.wikipedia.org/wiki?curid=5183412" title="Rycerz na rozdrożu">
Rycerz na rozdrożu

Rycerz na rozdrożu (ros. Витязь на распутье) – obraz olejny namalowany przez rosyjskiego malarza Wiktora Wasniecowa w 1882, znajdujący się w zbiorach Państwowego Muzeum Rosyjskiego w Petersburgu.
Opis.
W 1878 Wiktor Wasniecow zaprezentował na wystawie objazdowej obraz "Rycerz na rozdrożu". W 1882 powiększył i zmienił dzieło sprzed czterech lat. Obraz rycerza na białym koniu, zamyślonego przed kamiennym „prorokiem” pośrodku bagnistej równiny, zdaje się ożywiać poetyckiego ducha ludowych legend. Podobnie jak w nich heroiczno-epicki początek stapia się w obrazie z liryczną intonacją, którą niesie zachodzące słońce i pejzaż z ciemniejącym, tajemniczym horyzontem. Kruki, czaszka, kości, antyczne głazy, droga ciągnąca się w nieskończoność – wszystko to potęguje niepokój wyczuwalny w kolorystyce płótna.
Obraz Wasniecowa jest swobodną interpretacją tradycyjnej rosyjskiej byliny o ruskim bohaterze Ilji Muromcu. Artysta przedstawia bohatera na rosłym, białym koniu w pełnym rynsztunku i z włócznią w prawej dłoni w chwili zadumy, przed kamieniem z napisem: „Jeśli pójdziesz prosto, nie będzie życia; nie ma drogi naprzód dla tego, kto przemierza, przechodzi obok lub przelatuje obok”.

</doc>
<doc id="5183413" url="https://pl.wikipedia.org/wiki?curid=5183413" title="Halowe Mistrzostwa Europy w Lekkoatletyce 1986 – skok o tyczce mężczyzn">
Halowe Mistrzostwa Europy w Lekkoatletyce 1986 – skok o tyczce mężczyzn

Skok o tyczce mężczyzn – jedna z konkurencji technicznych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Rozegrano od razu finał 23 lutego 1986. Zwyciężył reprezentant Bułgarii Atanas Tyrew. Tytułu zdobytego na poprzednich mistrzostwach nie bronił Serhij Bubka ze Związku Radzieckiego.
Rezultaty.
Finał.
Wystąpiło 14 skoczków.
Opracowano na podstawie materiału źródłowego.

</doc>
<doc id="5183418" url="https://pl.wikipedia.org/wiki?curid=5183418" title="Dom pod Białym Konikiem">
Dom pod Białym Konikiem

Dom pod Białym Konikiem (cz. "Dům U Bílého koníčka") – zabytkowa kamienica w Opawie, przy placu Dolní náměstí 115/4, na rogu ul. Mnišská.
Historia.
Kamienicę wzniesiono pod koniec XIII wieku, przebudowano ją w XV lub XVI wieku w obecnym stylu. 3 maja 1958 roku wpisano ją do rejestru zabytków. Budynek wyremontowano w latach 2004-2006, renowację wyróżniono I nagrodą w akcji "Fasada roku 2005" w kategorii "rekonstrukcja", organizowanym przez serwis Stravebnictvi3000.cz. Obecnie w kamienicy mieści się restauracja, pub i pensjonat.
Architektura.
Budowla renesansowa, asymetryczna. Na fasadzie, między dwoma gzymsami u podnóża kamienicy znajdują się nisze, w środkowej znajduje się klasycystyczna płaskorzeźba przedstawiająca skaczącego, białego konia, w obu bocznych znajdują się reliefy wazy i pięciu róż, odtworzone w 2004 na podstawie starszych fotografii. Elewacja południowa zwieńczona jest renesansowym gzymsem i attyką.

</doc>
<doc id="5183430" url="https://pl.wikipedia.org/wiki?curid=5183430" title="Piotr Tarczyński">
Piotr Tarczyński

Piotr Michał Tarczyński (ur. 1983 w Krakowie) – polski pisarz, tłumacz z języka angielskiego, amerykanista, politolog.
Życiorys.
Absolwent studiów historycznych na Uniwersytecie Jagiellońskim. W 2008 ukończył w Instytucie Ameryk i Europy Uniwersytetu Warszawskiego studia na kierunku kulturoznawstwo w zakresie Ameryki Łacińskiej. W 2015 uzyskał na UJ stopień doktora nauk społecznych w dyscyplinie nauk o polityce, na podstawie napisanej pod kierunkiem Adama Walaszka dysertacji "Richard Nixon i mit złego prezydenta w amerykańskiej kulturze popularnej".
W swojej publicystyce zajmuje się relacjami między kulturą popularną a polityką oraz latynoskimi dyktaturami XX wieku. Publikował bądź publikuje w "Dwutygodniku", "Polityce", "Gazecie Wyborczej", "Tygodniku Powszechnym", "Stopklatce". Tłumacz literatury anglojęzycznej; specjalizuje się w prozie, literaturze faktu, humanistyce, historii. Członek założyciel Stowarzyszenia Tłumaczy Literatury. We wrześniu 2020 wspólnie z Łukaszem Pawłowskim rozpoczął prowadzenie cotygodniowego „Podkastu amerykańskiego” na temat polityki i historii USA.
Od 2015, wspólnie z Jackiem Dehnelem, tworzy cykl powieści kryminalnych osadzonych w realiach Krakowa z przełomu XIX i XX wieku. Powieści są publikowane pod wspólnym pseudonimem „Maryla Szymiczkowa”. Książka "Tajemnica Domu Helclów" została w październiku 2015 wyróżniona jako Krakowska Książka Miesiąca. W 2020 była nominowana do (w tłumaczeniu Antoni Lloyd-Jones). Jego tłumaczenie „Sprzedawczyka” Paula Beatty’ego otrzymało w lutym 2019 wyróżnienie książki miesiąca Magazynu Literackiego „Książki”.
Mieszkał w Warszawie na Powiślu, od marca 2020 w Berlinie. Działał w stowarzyszeniu Miasto Jest Nasze. Od 2003 jest w związku z pisarzem Jackiem Dehnelem. W listopadzie 2018 para zawarła w Londynie związek małżeński.
Twórczość.
Jako Piotr Tarczyński:
Jako Maryla Szymiczkowa (wspólnie z Jackiem Dehnelem):
Przekłady

</doc>
<doc id="5183432" url="https://pl.wikipedia.org/wiki?curid=5183432" title="Halowe Mistrzostwa Europy w Lekkoatletyce 1986 – skok w dal mężczyzn">
Halowe Mistrzostwa Europy w Lekkoatletyce 1986 – skok w dal mężczyzn

Skok w dal mężczyzn – jedna z konkurencji technicznych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Rozegrano od razu finał 22 lutego 1986. Zwyciężył reprezentant Związku Radzieckiego Robert Emmijan. Tytułu zdobytego na poprzednich mistrzostwach nie bronił Gyula Pálóczi z Węgier.
Rezultaty.
Finał.
Wystąpiło 16 skoczków.
Opracowano na podstawie materiału źródłowego.

</doc>
<doc id="5183434" url="https://pl.wikipedia.org/wiki?curid=5183434" title="Obvio">
Obvio

Obvio – brazylijski producent mikrosamochodów z siedzibą w Duque de Caxias, działający od 2001 roku. 
Historia.
Przedsiębiorstwo Obvio założone zostało w brazylijskim mieście Duque de Caxias, za cel obierając rozwój niewielkich samochodów lokalnej produkcji. Pierwszym pojazdem zbudowanym przez firmę był prototyp niewielkiego, 2,6-metrowego mikrosamochodu Obvio 828, który wyposażono w ponad 100-konny, 1,6-litrowy silnik benzynowy konstrukcji amerykańskiego Chryslera. Kolejnym prototypem, który nie doczekał się ostatecznie realizacji i nie wykroczył poza fazę modeli glinowych, był projekt dwudrzwiowego coupe z silnikiem konstrukcji brytyjskiego Lotusa.
W połowie pierwszej dekady XXI wieku brazylijskie samochody Obvio miały trafić do sprzedaży na mocy porozumienia z amerykańskim przedsiębiorstwem ZAP, które również nie doczekały się jednak realizacji. Po długiej przerwie, firma powróciła w 2014 roku z prototypem tym razem w pełni elektrycznego pojazdu o nazwie Obvio 828E, stanowiącego rozwinięcie koncepcji modelu 828 sprzed wówczas 11 lat.

</doc>
<doc id="5183439" url="https://pl.wikipedia.org/wiki?curid=5183439" title="Gajewo (obwód kurski)">
Gajewo (obwód kurski)

Gajewo () – wieś (ros. село, trb. sieło) w zachodniej Rosji, w sielsowiecie rusanowskim rejonu fatieżskiego w obwodzie kurskim.
Geografia.
Miejscowość położona jest nad Reutem (lewy dopływ Żeleni w dorzeczu Swapy), 10 km od centrum administracyjnego sielsowietu (Basowka), 10,5 km na północny zachód od centrum administracyjnego rejonu (Fatież), 56 km na północny zachód od Kurska, 7 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajdują się 53 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 86 osób.

</doc>
<doc id="5183440" url="https://pl.wikipedia.org/wiki?curid=5183440" title="Pojedynek rewolwerowców">
Pojedynek rewolwerowców

Pojedynek rewolwerowców (ang. "A Gunfight") – amerykański western z 1971 roku w reżyserii Lamonta Johnsona.
Fabuła.
Abe Cross przybywa do miasteczka Bajo Rio, gdzie wraz z rodziną mieszka Will Tenneray. Obaj mężczyźni są bardzo znanymi rewolwerowcami, dlatego wraz z pojawieniem się Crossa mieszkańcy miasteczka zaczynają stawiać zakłady na pojedynek obydwóch kowbojów. Abe i Will mimo że zaczynają darzyć się sympatią decydują się na sprzedaż biletów na swój pojedynek.

</doc>
<doc id="5183441" url="https://pl.wikipedia.org/wiki?curid=5183441" title="Rezerwat przyrody „Dienieżkin Kamień”">
Rezerwat przyrody „Dienieżkin Kamień”

Rezerwat przyrody „Dienieżkin Kamień” (ros. Государственный природный заповедник «Денежкин Камень») – ścisły rezerwat przyrody (zapowiednik) w obwodzie swierdłowskim w Rosji. Znajduje się w okręgach miejskich Iwdel i Siewierouralsk. Jego obszar wynosi 781,92 km², a strefa ochronna wokół rezerwatu 183,51 km². Rezerwat został utworzony decyzją rządu Rosyjskiej Federacyjnej Socjalistycznej Republiki Radzieckiej z dnia 3 lipca 1946 roku. Na północ od niego znajduje się Rezerwat przyrody „Wiszerskij”. W 2006 roku został zakwalifikowany przez BirdLife International jako ostoja ptaków IBA. Dyrekcja rezerwatu znajduje się w miejscowości Siewierouralsk.
Opis.
Rezerwat znajduje się na terenie Uralu Północnego. Obejmuje masyw Dienieżkin Kamień (1492 m n.p.m.), wschodnie zbocza głównego grzbietu Uralu Północnego, dolinę rzeki Solwa i południową część grzbietu Chozatump. Największe rzeki rezerwatu to Taltija, Szegultan i Sośwa.
Klimat rezerwatu kontynentalny. Zima jest długa, mroźna, temperatury sięgają -40 °C. Lato jest krótkie, umiarkowanie ciepłe, kończy się w połowie sierpnia.
Flora.
89,9 procent terytorium rezerwatu zajmuje tajga. Pozostałe 10,1 procent to znajdujące się w wyższych partiach gór łąki subalpejskie i tundra górska. Większość powierzchni leśnej (38%) zajmuje tajga jodłowo-sosnowo-świerkowa. W dolinach i w dolnej części zboczy gór przeważają bory sosnowo-modrzewiowe. Lasy sosnowe zajmują 12% powierzchni leśnej i zajmują wschodnią i południową część rezerwatu. Lasy mieszane zajmują około 35% tej powierzchni.
Fauna.
Fauna rezerwatu to typowe gatunki żyjące w tajdze. Są to m.in. rosomaki tundrowe, rysie euroazjatyckie, niedźwiedzie brunatne, kuny leśne, łasice syberyjskie, norki amerykańskie, sobole tajgowe, gronostaje europejskie, wydry europejskie, łosie euroazjatyckie, dziki euroazjatyckie, bobry europejskie. Z ptaków są to m.in. łabędzie krzykliwe, orły przednie, bieliki, drzemliki, kobczyki zwyczajne, puchacze zwyczajne, sóweczki zwyczajne, sowy jarzębate, puszczyki mszarne.

</doc>
<doc id="5183442" url="https://pl.wikipedia.org/wiki?curid=5183442" title="Rudolf Pojer">
Rudolf Pojer

Rudolf Pojer (ur. 27 marca 1947 w Znojmie) – czechosłowacki strzelec, olimpijczyk, medalista mistrzostw świata i mistrzostw Europy.
Kariera.
Dwukrotny uczestnik igrzysk olimpijskich (IO 1968, IO 1972), na których wystartował łącznie w trzech konkurencjach. Najwyższą pozycję osiągnął w 1972 roku w Monachium, gdzie uplasował się na 11. miejscu w karabinie małokalibrowym leżąc z 50 m (startowało 101 strzelców). Na tych samych igrzyskach zajął 14. lokatę w karabinie dowolnym w trzech postawach z 300 m. Tę samą pozycję osiągnął w 1968 roku w Meksyku w karabinie małokalibrowym leżąc z 50 m.
Pojer jest czterokrotnym brązowym medalistą mistrzostw świata. Wszystkie podia wywalczył na zawodach w 1970 roku w Phoenix. Indywidualnie zdobył brąz w karabinie dowolnym klęcząc z 300 m, ponosząc porażkę wyłącznie z Lajosem Pappem i Witalijem Parchimowiczem. Na trzecim stopniu podium stał także w drużynowym strzelaniu z: karabinu dowolnego stojąc z 300 m, karabinu dowolnego w trzech postawach z 300 m i karabinu standardowego w trzech postawach z 50 m (we wszystkich konkurencjach Czechosłowację reprezentowali: Karel Bulan, Petr Kovářík, Rudolf Pojer i Antonín Schwarz). Dziewięć razy był wśród najlepszych ośmiu zawodników na mistrzostwach świata (wyniki te osiągnął w 1966 i 1970 roku).
Stał także na podium mistrzostw Europy. W 1969 roku został dwukrotnym drużynowym medalistą, zdobywając srebro w karabinie małokalibrowym leżąc z 50 m i brąz w karabinie małokalibrowym w trzech postawach z 50 m.
Wyniki.
Medale mistrzostw świata.
"Opracowano na podstawie materiałów źródłowych:"
Medale mistrzostw Europy.
"Opracowano na podstawie materiałów źródłowych:"

</doc>
<doc id="5183443" url="https://pl.wikipedia.org/wiki?curid=5183443" title="Linia kolejowa Osipowicze – Baranowicze">
Linia kolejowa Osipowicze – Baranowicze

Linia kolejowa Osipowicze – Baranowicze – linia kolejowa na Białorusi łącząca stację Osipowicze I ze stacją Baranowicze Poleskie.
Znajduje się w obwodach mohylewskim, mińskim i brzeskim. Linia na całej długości jest niezelektryfikowana i jednotorowa (z wyjątkiem odcinka Rusiny - Baranowicze Poleskie, na którym pokrywa się z linią Łuniniec – Baranowicze i jest dwutorowa).
Historia.
Początki linii sięgają czasów Imperium Rosyjskiego. Pod koniec 1896 powstała 43-kilometrowa linia Osipowicze - Stare Dorohi. Jej budowa odbyła się z inicjatywy okolicznych właścicieli ziemskich, którzy uznali kolej za opłacalny środek transportu drewna, które rejon ten importował. Sukces linii spowodował, że właściciele ziemscy i przedsiębiorcy posiadający lasy na zachód od Starych Dorohów zwrócili się do Ministerstwa Kolei Rosji o przedłużenie linii, którą to prośbę rozpatrzono pozytywnie. W 1906 linia została przedłużona do Wierchucina, a w kolejnym roku do Urzecza (łącznie o 29 km). Już w czasach carskich były plany przedłużenia linii do Baranowicz, jednak nie zostały one zrealizowane.
Kolejna rozbudowa linii miała miejsce podczas I wojny światowej. Nie miała ona już podłoża ekonomicznego jak poprzednio, tylko militarne. W 1915 przedłużono linię do podsłuckich Nowodworców, a w 1916 linia osiągnęła Słuck (łącznie staraniem wojska linia wydłużyła się o 27 km).
W latach 1919-1920 linia znajdowała się pod zarządem polskim, by w wyniku traktat ryskiego znaleźć się w Związku Sowieckim, w którym pozostawała do 1991. W 1936 Sowieci przedłużyli linię o prawie 35 km do stacji Cimkowicze, znajdującej się w pobliżu granicy z Polską. Do wybuchu II wojny światowej linia pozostawała ślepa.
Budowę ostatnich 70 km dzielących Cimkowicze i Baranowicze rozpoczęto przed atakiem Niemiec na ZSRR. Została ona ukończona w 1942 przez niemieckie władze okupacyjne.
Od 1991 linia położona jest na Białorusi.

</doc>
<doc id="5183444" url="https://pl.wikipedia.org/wiki?curid=5183444" title="Piotr Pluta">
Piotr Pluta

Piotr Pluta (ur. 7 lutego 1962 w Wałbrzychu) – polski biathlonista, mistrz Polski, reprezentant Polski.
Życiorys.
Był zawodnikiem MKS Wałbrzych (1976-1980) i Górnika Wałbrzych (1981-1992).
Reprezentował Polskę na mistrzostwach świata seniorów w 1989 (31. miejsce w biegu indywidualnym, 44. miejsce w sprincie, 10 m. w biegu drużynowym i 10. miejsce w sztafecie), 1990 (43 m. w biegu indywidualnym i 56 m. w sprincie) i 1991 (49 m. w sprincie, 10 m. w biegu drużynowym i 8 m. w sztafecie).
Na mistrzostwach Polski seniorów wywalczył 8 medali:

</doc>
<doc id="5183445" url="https://pl.wikipedia.org/wiki?curid=5183445" title="Halowe Mistrzostwa Europy w Lekkoatletyce 1986 – trójskok mężczyzn">
Halowe Mistrzostwa Europy w Lekkoatletyce 1986 – trójskok mężczyzn

Trójskok mężczyzn – jedna z konkurencji technicznych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Rozegrano od razu finał 23 lutego 1986. Zwyciężył reprezentant Związku Radzieckiego Māris Bružiks. Tytułu zdobytego na poprzednich mistrzostwach nie obronił Christo Markow z Bułgarii, który nie oddał ważnego skoku.
Rezultaty.
Finał.
Wystąpiło 15 skoczków.
Opracowano na podstawie materiału źródłowego.

</doc>
<doc id="5183448" url="https://pl.wikipedia.org/wiki?curid=5183448" title="Pexels">
Pexels

Pexels – serwis internetowy udostępniający darmowe fotografie.
Charakterystyka.
Strona powstała w 2014 roku w Niemczech – w Fuldabrück w Hesji, jej twórcami są bracia Ingo i Bruno Joseph. W 2018 roku została zakupiona przez portal dizajnerski Canva. W chwil założenia Pexels proponował 800 grafik, obecnie jest ich ponad 3,2 miliona. Większość zdjęć udostępniana jest za darmo, dochody Pexels generują reklamy. Serwis znany jest z promocji grup mniejszościowych – m.in. środowiska LGBTQ. Pexels nie ma siedziby, założyciele mieszkają w Berlinie a tworzenie portalu opiera się na pracy zdalnej współpracowników z różnych krajów Europy i USA. 

</doc>
<doc id="5183449" url="https://pl.wikipedia.org/wiki?curid=5183449" title="Richard Smith">
Richard Smith



</doc>
<doc id="5183451" url="https://pl.wikipedia.org/wiki?curid=5183451" title="Drozdówka czarna">
Drozdówka czarna

Drozdówka czarna ("Cercotrichas podobe") – gatunek ptaka z rodziny muchołówkowatych (Muscicapidae). Nie jest zagrożony wyginięciem.
Występowanie i biotop.
Występuje w Afryce od zachodniej Mauretanii i Senegalu, aż po Erytreę i wybrzeże Somalii, oraz w południowo-zachodniej Azji – na Półwyspie Arabskim. W 1981 roku odnotowano pierwsze stwierdzenie na terenie Izraela (pierwsze lęgi w Ejlacie w 1994 roku i od tego czasu drozdówka czarna notowana jest tam regularnie). Zasiedla półpustynie, sawanny, gaje palm daktylowych i palm dum, krzewy tamaryszka bądź gatunków z rodzaju "Salvadora", zarośla w wadi, cierniste żywopłoty wokół wybiegów dla zwierząt itp.
Podgatunki.
Wyróżnia się dwa podgatunki "C. podobe", które zamieszkują:
Morfologia.
Długość ciała około 20–23 cm (według innego źródła 18–20 cm). Masa ciała 24–27 g.
Upierzenie czarne. Długi ogon z wąskimi białymi końcami pokryw podogonowych. Nogi i dziób czarny. W locie widoczna ruda plama na skrzydle. Brak dymorfizmu płciowego. Młodociane ptaki brązowo-czarne.
Ekologia i zachowanie.
Przesiaduje zazwyczaj na ziemi lub w niskich krzewach, szybko rozkładając i potrząsając ogonem. Śpiewa z czubka krzewu (głos zbliżony do drozdówki rdzawej).
Gniazdo zbudowane jest z suchej trawy, włókien palmowych, gałązek i korzonków, wyłożone włosiem, wełną i drobną trawą. Umieszczone jest na niewielkiej palmie, krzewie, drzewie granatu bądź w szczelinie w pniu drzewa lub budynku. Samica znosi 2–4 jaja.
Status.
Międzynarodowa Unia Ochrony Przyrody (IUCN) uznaje drozdówkę czarną za gatunek najmniejszej troski (LC – "Least Concern") nieprzerwanie od 1988 roku. Liczebność światowej populacji nie została oszacowana, ale ptak ten opisany jest jako dość pospolity w całym Sahelu, bardzo pospolity w środkowym Sudanie i pospolity w środkowym Jemenie. Ze względu na brak dowodów na spadki liczebności bądź istotne zagrożenia dla gatunku, BirdLife International uznaje trend liczebności populacji za stabilny.

</doc>
<doc id="5183453" url="https://pl.wikipedia.org/wiki?curid=5183453" title="Dick Smith (ujednoznacznienie)">
Dick Smith (ujednoznacznienie)



</doc>
<doc id="5183455" url="https://pl.wikipedia.org/wiki?curid=5183455" title="Halowe Mistrzostwa Europy w Lekkoatletyce 1986 – pchnięcie kulą mężczyzn">
Halowe Mistrzostwa Europy w Lekkoatletyce 1986 – pchnięcie kulą mężczyzn

Pchnięcie kulą mężczyzn – jedna z konkurencji technicznych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Rozegrano od razu finał 22 lutego 1986. Zwyciężył reprezentant Szwajcarii Werner Günthör. Tytułu zdobytego na poprzednich mistrzostwach nie bronił Remigius Machura z Czechosłowacji.
Rezultaty.
Finał.
Wystąpiło 15 miotaczy.
Opracowano na podstawie materiału źródłowego.

</doc>
<doc id="5183467" url="https://pl.wikipedia.org/wiki?curid=5183467" title="Elizabeth Nihell">
Elizabeth Nihell

Elizabeth Nihell (ur. 1723 w Londynie, zm. w maju 1776) – angielska położna i pisarka.
Życiorys.
Urodziła się w rodzinie francuskich katolików. W 1740 przeniosła się do Paryża. Wyszła za Edmunda (lub Edwarda) Nihella, irlandzkiego katolika, chirurga i aptekarza z Clare. Mieli co najmniej jedno dziecko, ale nie wiadomo, jak długo żyło. W 1754 przenieśli się na Haymarket Street w Londynie. Tam Elizabeth rozpoczęła karierę położnej. W 1771 porzucił ją mąż, co utrudniło jej utrzymanie się w mieście. W 1775 skorzystała z pomocy finansowej miejscowej parafii. Została wysłana do przytułku St Martins-in-the-Fields. Zmarła rok później. Przyczyna jej śmierci i dokładne miejsce pochówku nie są znane. Została pochowana naprzeciwko stacji kolejowej Charing Cross.
Kariera.
W 1747 w Hôtel Dieu w Paryżu, szpitalu publicznym, rozpoczęła karierę położnej. Przez dwa lata pracowała pod kierunkiem Marie-Claude Pour. Była świadkiem ponad 2 tys. porodów, co pozwoliło jej dobrze przygotować się do pracy. Wówczas kobiety nie były w stanie uczęszczać do szkół medycznych, ale szpital wspierali przedstawiciele rodziny królewskiej, co umożliwiło Elizabeth studiowanie. Działała w okresie, kiedy położne musiały stawić czoła konkurencji ze strony chirurgów mężczyzn.
Po przeprowadzce do Londynu w 1754 Nihell umieściła reklamę swoich usług w "London Evening Post". Dzięki temu odebrała ponad 900 porodów. W 1760 opublikowała swoją pierwszą książkę pt. "Treatise on the Art of Midwifery." "Setting forth various abuses therein, especially as to the practice with instruments: the whole serving to put all rational inquirers in a fair way of very safely forming their own judgment upon the question; which it is best to employ, in cases of pregnancy and lying-in, a man-midwife; or, a midwife". Skrytykowała w niej metodę odbierania porodu zaproponowaną przez Williama Smelliego opierającą się na użyciu kleszczy. Występowała przeciwko męskim położnym, których pozycja wzrosła wraz z rozpowszechnieniem się użycia instrumentów porodowych i przekonania, że kobiety nie są w stanie wykonać pracy położnej. Uważała, że przyrządy stosowane podczas porodów przynoszą dzieciom krzywdę. Optowała za naturalnymi metodami oraz pomocą żeńskich położnych, które cechowały się wiedzą, doświadczeniem, empatią i przytomnością umysłu większą niż mężczyźni. Przekonywała kobiety w ciąży, że to one mają prawo do decyzji o metodzie porodu, a nie położne. Doradzała, by po porodzie matki karmiły piersią. Poczyniła trafne obserwacje na temat psychologii porodu. Walczyła o prawa kobiet do utrzymania zawodu i prestiż położnych, pragnęła wzmocnić zaufanie kobiet do ciała i reprodukcyjnych sił natury. W swoich przekonaniach była stanowcza, nie bała się w ostrych słowach krytykować przeciwników swoich poglądów.
Po publikacji książki spotkała ją krytyka. Odpowiadała na nią listami do prasy, a w 1772 opublikowała traktat pt. "The Danger and Immodesty of the Present too General Custom".

</doc>
<doc id="5183469" url="https://pl.wikipedia.org/wiki?curid=5183469" title="Adam Zaborowski">
Adam Zaborowski

Adam Mieczysław Zaborowski (ur. 24 grudnia 1948 w Stryjnie Kolonii) - polski dyplomata, urzędnik państwowy, menedżer turystyki, doktor nauk historycznych, wiceprezes Polskiej Organizacji Turystycznej (2002-2005).
Życiorys.
Wykształcenie.
W latach 1968-1973 studiował na Wydziale Geodezji i Kartografii Politechniki Warszawskiej. W latach 1983-1986 odbył studia podyplomowe na Akademii Dyplomatycznej MSZ ZSRR w Moskwie. Tam też w 1986 obronił rozprawę doktorską na temat procesu normalizacji stosunków Polska - RFN w latach 70. i na
początku lat 80. XX w.
Włada trzema językami obcymi: niemieckim, rosyjskim i angielskim.
Praca zawodowa.
Podczas kariery zawodowej pełnił funkcje, m.in.: wiceprezesa Polskiej Organizacji Turystycznej (2002-2005), gdzie był odpowiedzialny za zagraniczną promocję turystyczną Polski. Był także doradcą prezesa POT odpowiedzialnym za koordynację kampanii promocyjnej i reklamowej Polski w czasie Mistrzostw Europy w Piłce Nożnej 2012, a także radcą Ambasady RP w Berlinie (2005-2010) odpowiedzialnym za koordynację promocji gospodarczej Polski w Niemczech.
Był pracownikiem naukowo-dydaktycznym na Wydziale Geodezji i Kartografii Politechniki Warszawskiej (1973-1981) oraz członkiem Senatu Politechniki Warszawskiej (1975-1978). Jako dyplomata pracował w Ministerstwie Spraw Zagranicznych (1983-1988) jako radca i doradca ministra. Dwukrotnie przebywał na placówce dyplomatycznej w Ambasadzie RP Berlinie.
Od 1992 r. pracował w branży turystycznej. W latach 1992-1996 jako dyrektor/prokurent w Gromada Travel GmbH w Berlinie, w latach 1996-2002 członek zarządu, wiceprezes Ogólnokrajowej Spółdzielni Turystycznej Gromada. Następnie pracował w Polskiej Organizacji Turystycznej.

</doc>
<doc id="5183470" url="https://pl.wikipedia.org/wiki?curid=5183470" title="Kazimierz Urbaniak (biathlonista)">
Kazimierz Urbaniak (biathlonista)

Kazimierz Urbaniak (ur. 21 lutego 1965 w Wałbrzychu) – polski biathlonista i narciarz, mistrz Polski w biathlonie, mistrz Niemiec w narciarstwie, reprezentant Polski.
Życiorys.
Był zawodnikiem Górnika Wałbrzych (1983-1988), niemieckiego SC Monte Kaolino Hirschau (1988-1995), Melafiru Czarny Bór (1994-1995) i Biathlonu Wałbrzych (1996).
Biathlon.
Reprezentował Polskę na mistrzostwach świata seniorów w 1986 (33. miejsce w sprincie, 13 m. w sztafecie) i 1987 (34 m. w biegu indywidualnym i 50 m. w sprincie).
W 1998 zdobył brązowy medal mistrzostw świata w biathlonie letnim, w sztafecie 4 x 6 km (z Grzegorzem Grzywą, Tomaszem Sikorą i Wojciechem Kozubem).
Na mistrzostwach Polski seniorów wywalczył 4 medali:
Narciarstwo.
W 1994 zwyciężył w Biegu Piastów, w 1995 w Biegu Gwarków. Na mistrzostwach Niemiec seniorów zdobył w barwach SC Monte Kaolino Hirschau dwa złote medale w sztafecie 4 x 10 km (1994, 1995). Na mistrzostwach Polski seniorów zdobył w barwach Melafiru Czarny Bór dwa brązowe medale w sztafecie 3 x 10 km (w 1995 i 1996).

</doc>
<doc id="5183477" url="https://pl.wikipedia.org/wiki?curid=5183477" title="Halowe Mistrzostwa Europy w Lekkoatletyce 1986 – skok wzwyż kobiet">
Halowe Mistrzostwa Europy w Lekkoatletyce 1986 – skok wzwyż kobiet

Skok wzwyż kobiet – jedna z konkurencji technicznych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Rozegrano od razu finał 23 lutego 1986. Zwyciężyła reprezentantka Niemieckiej Republiki Demokratycznej Andrea Bienias. Tytułu zdobytego na poprzednich mistrzostwach nie broniła Stefka Kostadinowa z Bułgarii.
Rezultaty.
Finał.
Wystąpiło 12 skoczkiń.
Opracowano na podstawie materiału źródłowego.

</doc>
<doc id="5183481" url="https://pl.wikipedia.org/wiki?curid=5183481" title="Kościół św. Bartłomieja w Ostrawie">
Kościół św. Bartłomieja w Ostrawie

Kościół św. Bartłomieja w Ostrawie (czes. "Kostel svatého Bartoloměje v Ostravě") – katolicka świątynia parafialna zlokalizowana w Novej Vsi (obwodzie miejskim Ostrawy) w Czechach. Powstał jako drugi kościół w mieście.
Historia.
Pierwszą kaplicę w tym miejscu (rejon brodu na Odrze) wystawił ostrawski proboszcz Řehoř w 1443. Z końcem XVI wieku kaplica ta została zburzona, a na jej miejscu wzniesiono nową, gotycką budowlę, do której w XVIII wieku dostawiono barokową nawę. Kaplica stała się wówczas prezbiterium nowego kościoła.
W początku XIX wieku był w tak złym stanie technicznym, że arcybiskup ołomuniecki rozważał jego rozbiórkę. Dzięki dobrowolnym zbiórkom kościół mógł zostać jednak wówczas wyremontowany. Przeszedł renowację po II wojnie światowej i po powodzi w 1997.
19 listopada 1975 obiekt wpisano do rejestru zabytków pod numerem 8-2447. W początku XXI wieku obiekt odnowiono.
Architektura.
Świątynia jest jednonawową budowlą, o prostokątnej nawie i płaskim stropie. Główna fasada zawiera wejście i jedno okno i jest zwieńczona trójkątnym szczytem z wolim okiem.
Wnętrze.
W głównym ołtarzu stoi rzeźba św. Bartłomieja. Obok ołtarza umieszczono herb prościejowskiego kanonika Františka Ondřeja z Mandorfu (XVII wiek). W ołtarzu znajduje się od XIX wieku obraz "Ukrzyżowanie", który stworzył ostrawski malarz Jiří Milotský w 1639. Boczne ołtarze zadedykowane są św. Barbarze i Matce Boskiej Częstochowskiej.

</doc>
<doc id="5183484" url="https://pl.wikipedia.org/wiki?curid=5183484" title="Jiří Vogler">
Jiří Vogler

Jiří Vogler (ur. 2 lutego 1946 w Przerowie) – czechosłowacki strzelec, olimpijczyk, medalista mistrzostw świata i mistrzostw Europy.
Kariera.
Trzykrotny uczestnik igrzysk olimpijskich (IO 1972, IO 1976, IO 1980), na których startował wyłącznie w karabinie małokalibrowym leżąc z 50 m. Najwyższą pozycję osiągnął podczas pierwszego startu – uzyskał 5. miejsce, tracąc do podium jeden punkt (startowało 101 strzelców). Ponadto zajął 12. pozycję w Montrealu i 32. lokatę w Moskwie.
Vogler jeden raz stał na podium mistrzostw świata. Podczas turnieju w 1974 roku zdobył brązowy medal w drużynowym strzelaniu z karabinu małokalibrowego leżąc z 50 m (skład reprezentacji: Karel Bulan, Petr Kovářík, Karel Skyba i Jiří Vogler). W tej samej konkurencji został drużynowym wicemistrzem Europy w 1969 roku (wraz z nim startowali: Karel Bulan, Jan Kůrka i Rudolf Pojer).
Wyniki.
Medale mistrzostw świata.
"Opracowano na podstawie materiałów źródłowych:"
Medale mistrzostw Europy.
"Opracowano na podstawie materiałów źródłowych:"

</doc>
<doc id="5183490" url="https://pl.wikipedia.org/wiki?curid=5183490" title="Nina Veidt">
Nina Veidt

Nina Veidt, właśc. Henryka Veith (ur. 19 grudnia 1914 w Warszawie, zm. 1943 w Berlinie) – polska aktorka, członkini ruchu oporu.
Życiorys.
Była córką Henryka Veitha, z pochodzenia Szkota, i Marii z Karwowskich. Była ewangeliczką. Ukończyła gimnazjum Leonii Rudzkiej w Warszawie. W 1936 skończyła studia w Państwowym Instytucie Sztuki Teatralnej w War­szawie.
W sezonie 1936/1337 i 1937/1938 występowała w Teatrze Wołyńskim w Łucku. Pojawiała się na deskach Teatru Polskiego w Poznaniu ("Małżeństwo", 1937; "Damy i huzary" A. Fredro, 1937; "Nasza żonusia" Avery'ego Hopwooda, 1938). Później, za sprawą nowego dyrektora teatru, Kazimierza Vorbrota, została za­angażowana do teatru w Sosnowcu. Zasłynęła jako zdolna amantka. Grała m.in. w "Don Juanie" J. Zorilli i "W perfumerii" M. Laszlo. Występowała coraz częściej, szczególnie w komediach, zyskując uznanie widzów i prasy. W 1939 pojawiła się w "Sprawie Kaisern" L. Starka i A. Sislera oraz 13 razy w "Gałganku" D. Niccodemiego. W czerwcu 1939 wystąpiła w komedii A. Hopwooda "Jutro pogoda" i w "Pannie Malczewskiej" G. Zapolskiej. Kiedy we wrześniu 1939 okazało się, że teatr nie rozpocznie nowego sezonu, wróciła do Warszawy.
Jej głos był znany nie tylko ze sceny, ale i z eteru. Przykładowo w dniu 26 kwietnia 1939 r. w Katowicach można było wysłuchać wierszy, które recytowała w przerwie nadawanego późnym wieczorem koncertu rozrywkowego.
W czasie II wojny światowej zaangażowała się we współpracę z aliantami. Była związana z Organizacją Socjalistyczno-Niepodległościową "Wolność". Przyjęła pseudonim "Nina" lub "Ninka". Współpracowała ze Stanisławem Jeutem z Organizacji Wojskowej Związek Jaszczurczy, szefem komórki wywiadowczej ZWZ-AK. Prowadziła nasłuch radiowy i przekazywała informacje poza teren Generalnej Guberni. Często jeździła w sprawach wywiadu na teren III Rzeszy. Przechowywała materiały gromadzone przez Jeutego. Miała ukrywać w swoim mieszkaniu angielskich zrzutków. 
W lutym 1942, otrzymawszy ostrzeżenie o grożącym jej niebezpieczeństwie wynikającym z wpadki ludzi ze środowiska, w obawie o rodzinę nie ukryła się. Została aresztowana przez Niemców w Warszawie 22, w nocy z 22 na 23 lub 25 lutego 1942. Przesłuchiwana była przy Al. Szucha, następnie uwięziona na Pawiaku, skąd wysłała gryps. Nie ugięła się podczas przesłuchań, a "całą swoją moc i wytwałość" czerpać miała z książki "O naśladowaniu Chrystusa" Tomasza à Kempisa i Ewangelii, o czym pisała w liście wysłanym do rodziny tuż przed śmiercią. Przed aresztowaniem zdążyła zniszczyć większość materiałów obciążających konspirację. Po dwóch dniach przewieziono ją do Berlina, do więzienia śledczego przy Alexanderplatz. Sąd wojenny 5 grudnia 1942 skazał ją na karę śmierci. Wyrok wykonano przez zgilotynowanie w więzieniu Plötzensee w Moabicie. Opracowania podają różną datę jej śmierci: 26 lub 29 maja albo 25 lub 26 czerwca, jednak w maju musiała żyć, skoro wysłała do rodziny list datowany na 25 czerwca 1943. Zginęła następnego dnia. Ciało przekazano Uniwersytetowi w Berlinie w celu badań anatomicznych. Wykonywał je Hermann Stieve.
Po jej śmierci ostatni list, który wysłała do siostry Jadwigi Rutkowskiej, krążył w odpisach po Warszawie. W 1949 cenzura nie dopuściła do jego druku. W 1953 postacią zainteresował się Urząd Bezpieczeństwa, wzywając jej siostrę na przesłuchanie.
Pisownia nazwiska Veidt, choć powszechna, jest nieprawidłowa.

</doc>
<doc id="5183493" url="https://pl.wikipedia.org/wiki?curid=5183493" title="Piaseczno Przeładunkowa">
Piaseczno Przeładunkowa

Piaseczno Przeładunkowa - nieczynna przeładunkowa stacja kolejowa kolei wąskotorowej w Piasecznie, w województwie mazowieckim, w Polsce.
Opis.
Stacja wybudowana w 1935 r. na wniosek ówczesnego Ministra Komunikacji w celu przeładunku towarów z wagonów normalnotorowych na wąskotorowe i odwrotnie. W tym celu wykorzystywano 3 rampy: 2 boczne i transporterową. Na stacji znajdowała się nastawnia zarządzająca ruchem na całej linii Kolei Grójeckiej. Ostatni pociąg towarowy odjechał ze stacji 1 września 1996 r.

</doc>
<doc id="5183495" url="https://pl.wikipedia.org/wiki?curid=5183495" title="Halowe Mistrzostwa Europy w Lekkoatletyce 1986 – skok w dal kobiet">
Halowe Mistrzostwa Europy w Lekkoatletyce 1986 – skok w dal kobiet

Skok w dal kobiet – jedna z konkurencji technicznych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Rozegrano od razu finał 23 lutego 1986. Zwyciężyła reprezentantka Niemieckiej Republiki Demokratycznej Heike Drechsler. Tytułu zdobytego na poprzednich mistrzostwach nie broniła Galina Czistiakowa ze Związku Radzieckiego.
Rezultaty.
Finał.
Wystąpiło 21 skoczkiń.
Opracowano na podstawie materiału źródłowego.

</doc>
<doc id="5183501" url="https://pl.wikipedia.org/wiki?curid=5183501" title="Halowe Mistrzostwa Europy w Lekkoatletyce 1986 – pchnięcie kulą kobiet">
Halowe Mistrzostwa Europy w Lekkoatletyce 1986 – pchnięcie kulą kobiet

Pchnięcie kulą kobiet – jedna z konkurencji technicznych rozgrywanych podczas halowych lekkoatletycznych mistrzostw Europy w hali Palacio de Deportes w Madrycie. Rozegrano od razu finał 23 lutego 1986. Zwyciężyła reprezentantka Republiki Federalnej Niemiec Claudia Losch. Tytułu zdobytego na poprzednich mistrzostwach nie broniła Helena Fibingerová z Czechosłowacji.
Rezultaty.
Finał.
Wystąpiło 11 miotaczek.
Opracowano na podstawie materiału źródłowego.

</doc>
<doc id="5183504" url="https://pl.wikipedia.org/wiki?curid=5183504" title="Jaroslav Navrátil (strzelec)">
Jaroslav Navrátil (strzelec)

Jaroslav Navrátil (ur. 1 lipca 1943 w Przerowie) – czechosłowacki strzelec, olimpijczyk, medalista mistrzostw Europy.
Kariera.
Uczestnik Letnich Igrzysk Olimpijskich 1968 w Meksyku, na których wystartował wyłącznie w karabinie małokalibrowym w trzech postawach z 50 m. Zajął w tej konkurencji 39. miejsce wśród 62 zawodników. Uczestniczył również w mistrzostwach świata, na których również nie stanął na podium. Najlepsze wyniki indywidualne osiągnął na mistrzostwach świata w 1966 roku w Wiesbaden, gdzie zajął 5. miejsce w karabinie pneumatycznym z 10 m i 6. pozycję w karabinie standardowym w trzech postawach z 50 m. 
Wraz z drużyną wywalczył dwukrotnie brązowy medal mistrzostw Europy w 1969 roku. Dokonał tego w karabinie małokalibrowym w trzech postawach z 50 m (skład reprezentacji: Petr Kovářík, Jan Kůrka, Jaroslav Navrátil i Rudolf Pojer) oraz w karabinie dowolnym w trzech postawach z 300 m (zamiast Rudolfa Pojera drużynę reprezentował Ondrej Šima).
Wyniki.
Medale mistrzostw Europy.
"Opracowano na podstawie materiałów źródłowych:"

</doc>
<doc id="5183509" url="https://pl.wikipedia.org/wiki?curid=5183509" title="Jaroslav Navrátil">
Jaroslav Navrátil



</doc>
<doc id="5183510" url="https://pl.wikipedia.org/wiki?curid=5183510" title="Jana Černochová">
Jana Černochová

Jana Černochová (ur. 26 października 1973 w Pradze) – czeska polityk i samorządowiec, burmistrz dzielnicy Praga 2, działaczka Obywatelskiej Partii Demokratycznej, deputowana do Izby Poselskiej, od 2021 minister obrony.
Życiorys.
Córka Czecha i Polki, jej matka urodziła się w Poznaniu. Jana Černochová w 1996 ukończyła kurs z bankowości i ekonomii monetarnej w Wyższej Szkole Ekonomicznej w Pradze. W 2009 uzyskała licencjat z prawa na prywatnej uczelni Vysoká škola aplikovaného práva w Pradze, a w 2011 magisterium ze stosunków międzynarodowych i europeistyki na Uniwersytecie Metropolitalnym w Pradze. Pracowała w sektorze bankowym.
Zaangażowała się w działalność polityczną w ramach Obywatelskiej Partii Demokratycznej. W latach 1998–2006 była zastępczynią burmistrza stołecznej dzielnicy Praga 2. Następnie do 2010 pełniła funkcję burmistrza. Pozostała członkinią władz wykonawczych dzielnicy. Powróciła na stanowisko burmistrza w 2012, gdy jej następca ustąpił w związku z podejrzeniem nadużycia władzy.
W 2010 Jana Černochová po raz pierwszy uzyskała mandat deputowanej do Izby Poselskiej. Z powodzeniem ubiegała się o poselską reelekcję w wyborach w 2013, 2017 i 2021.
W grudniu 2021 objęła stanowisko ministra obrony w nowo powołanym rządzie Petra Fiali.

</doc>
<doc id="5183512" url="https://pl.wikipedia.org/wiki?curid=5183512" title="Angakauitai">
Angakauitai

Angakauitai – niewielka wyspa z grupy Wysp Gambiera na Oceanie Spokojnym, w Polinezji Francuskiej. Angakauitai położona jest około 300 m na południe od drugiej co do wielkości wyspy archipelagu Taravai. Według danych z 2017 roku wyspę zamieszkiwała 1 osoba.

</doc>
<doc id="5183515" url="https://pl.wikipedia.org/wiki?curid=5183515" title="Wanda Piusińska">
Wanda Piusińska

Wanda Piusińska, z domu Kryńska (ur. 8 lipca 1928 w Warszawie, zm. 4 sierpnia 2010 tamże) – polonistka, bibliotekarka, bibliograf, wicedyrektor Biblioteki Narodowej w latach 1982–1992.
Życiorys.
Urodziła się 8 lipca 1928 r. w Warszawie w rodzinie inteligenckiej. Szkołę powszechną ukończyła we wsi Kobylany (pow. Siedlce), gdzie jej rodzice Stanisław i Maria Kryńscy pracowali jako nauczyciele. W 1946 r. uzyskała tzw. małą maturę w gimnazjum w Łosicach i kontynuowała naukę w Państwowym Liceum im. Emilii Plater w Białej Podlaskiej. Po zdaniu matury w 1948 r. rozpoczęła studia polonistyczne na Wydziale Filologicznym Uniwersytetu Warszawskiego. Dyplom magistra uzyskała w 1952 r. Już w czasie studiów pracowała dorywczo w Bibliotece Narodowej, a od 1952 r. została zatrudniona na stałe w Instytucie Bibliograficznym. Przez kilkanaście lat pracowała w Zakładzie Bibliografii Retrospektywnej, zajmując się opracowaniem materiałów do bibliografii narodowej za okres 1901–1939. W 1969 r. została kierowniczką Działu Druków Nowszych w Bibliotece Narodowej, obejmującego zakłady zajmujące się gromadzeniem i przechowywaniem dokumentów (książek, czasopism, dokumentów życia społecznego) XIX i XX w. oraz ich opracowaniem bibliograficznym (katalogi alfabetyczne) i treściowym (katalogi rzeczowe). 1 grudnia 1982 r. została powołana na stanowisko zastępcy dyrektora Biblioteki Narodowej. Odpowiadała za działalność biblioteczną tzw. Książnicy, obejmującą gromadzenie, opracowanie, informację, udostępnianie, przechowywanie i konserwację wszystkich typów zbiorów oraz za przygotowanie i publikowanie prac naukowych i informacyjnych z tego zakresu (informatory o zbiorach, publikacja katalogów centralnych i katalogów zbiorów specjalnych: rękopisów, starych druków, mikrofilmów, dokumentów ikonograficznych, kartograficznych, muzycznych). W 1992 r. odeszła na emeryturę, pozostając do 1996 r. w niepełnym wymiarze czasu pracy na stanowisku pełnomocnika dyrektora ds. zagospodarowania nowego gmachu Biblioteki Narodowej (w al. Niepodległości 213). Była to kontynuacja jej zadań z okresu wcześniejszego, gdy pełniła funkcję zastępcy dyrektora. Do jej kompetencji należało m.in. rozplanowanie rozmieszczenia kilkumilionowych zbiorów XIX i XX w. oraz kierowanie procesem ich fizycznego przemieszczania.
Problematyka jej zainteresowań naukowych związana była początkowo z retrospektywną bibliografią narodową, a następnie z gromadzeniem i opracowaniem zbiorów bibliotecznych. Publikowała na łamach „Poradnika Bibliotekarza”, „Bibliotekarza”, „Przeglądu Bibliotecznego”, „Biuletynu Instytut Bibliograficznego”. Jest autorką artykułów, rozdziałów, recenzji, bibliografii, w tym monografii "Problemy selekcji w polskiej bibliografii narodowej 1901-1939" oraz wielu opracowań roboczych, raportów, opinii, programów i sprawozdań z zakresu bibliografii, gromadzenia i opracowania zbiorów Biblioteki Narodowej.
Zmarła 4 sierpnia 2010 r. w Warszawie. Pochowana jest na Cmentarzu Komunalnym Północnym, kwatera D-II-5/6, rząd 1, grób 13.

</doc>
<doc id="5183517" url="https://pl.wikipedia.org/wiki?curid=5183517" title="Żydowskie organizacje skautowe działające w Oświęcimiu">
Żydowskie organizacje skautowe działające w Oświęcimiu

Żydowskie organizacje skautowe w Oświęcimiu – organizacje skautowe mające polskie oddziały, działające lokalnie w Oświęcimiu i okolicach Oświęcimia w latach 1918–1945. Wśród nich główne to Ha-Szomer Ha-Cair, Akiba i Ha-Szomer ha-Dati.
Geneza.
Żydowskie organizacje młodzieżowe powstające w drugiej dekadzie XX wieku inspirowały się z jednej strony powstałym pod koniec XIX wieku w Niemczech ruchem Wandervögel (niem. wędrowny ptak), z drugiej zaś ideałami Roberta Baden-Powella. Pierwszy z nich wspierał tworzenie niezależnej kultury młodzieżowej, odrzucającej burżuazyjne wartości, odkrywanie świata poprzez wycieczki, sport, dyskusje o życiu i wartościach. Drugi – skauting – oparty był o dyscyplinę, strukturę, posłuszeństwo, poświęcenie i solidarność.
W okresie międzywojennym młodzieży żydowskiej na ogół nie przyjmowano do polskich organizacji harcerskich, stąd też częściowo wynikła potrzeba tworzenia pokrewnych organizacji.
Działalność.
Działalność organizacji w latach 1918–1939.
Pierwsze organizacje powstawały przy sekcjach gimnastycznych i sportowych. Działały na szczeblu lokalnym bez wychodzenia na poziom ogólnopolski. Pierwszą organizacją ogólnopolską było Ha-Szomer Ha-Cair (Młody Strażnik), organizacja zarejestrowana w listopadzie 1918 roku w Warszawie. Pozostałe organizacje – takie jak Akiba, Betar, Ha-Szomer ha-Dati i Gordonia – działały według podobnych zasad. Organizacje te różniły się nazwami i liczebnością drużyn, ilością drużyn i głównymi celami (na przykład, Akiba koncentrowała się na religii, a Gordonia na pracy).
Ha-Szomer Ha-Cair.
Do organizacji przyjmowano młodzież od jedenastego roku życia. Jej struktura opierała się na wzorach skautingu baden-powellowskiego: tworzono gniazda, w skład których wchodziło kilka drużyn. W drużynie było od czterech do sześciu zastępów liczących 6-10 osób. Członkowie byli podzieleni według wieku: dzieci w wieku 11 – 14 lat nosiły miano „lwiątek” (kwirim), młodzież w wieku 15 – 16 lat tworzyła grupę harcerzy (cofim), a od 18. roku życia obowiązywała grupa starszoharcerska (bogrim). Organizacja działała wg zasad Baden-Powella (słowność, wierność, braterstwo, pomoc, ekologia, entuzjazm, szczodrość, czystość uczynków, dbanie o siebie).
W Oświęcimiu organizacja rozpoczęła działalność w roku 1919; powstało wówczas w mieście Stowarzyszenie Opieki nad Żydowską Młodzieżą Haszomer (hebr. Strażnik). Organizacja była najprawdopodobniej pierwszym żydowskim stowarzyszeniem młodzieżowym w Oświęcimiu. Oświęcimska organizacja poświęcała wiele uwagi nauce języka hebrajskiego.
Akiba.
Aktywny w przedwojennym Oświęcimiu Związek Młodzieży Hebrajskiej „Akiba” powstał w Oświęcimiu w roku 1925. W latach 30. lokal Akiby znajdował się w Oświęcimiu przy ulicy Jagiellońskiej. W organizacji funkcjonowała rada rodzicielska, odpowiedzialna za zbiórki funduszy na działalność, wspierające między innymi kolonie letnie dla ubogiej młodzieży żydowskiej. Organizowano również kolonie dla przyszłych instruktorów ruchu i praktyczne kursy zawodowe. Wyjazdy pełniły rolę wychowawczą, ucząc młodzież funkcjonowania w grupie, samodzielności i odpowiedzialności, oraz zainteresowania losem innych.
Lata 1939–1945.
W latach 1939–1945 działalność organizacji skautowych ograniczyła się praktycznie do zera. Organizacje te po okupacji stały się nielegalne. Nieliczne jednostki tworzyły małe ruchy oporu. W latach 1945–1950 większość organizacji rozwiązano. Władze tego okresu charakteryzowało nastawienie antysemickie i działalność tych organizacji została zakazana. Wymazywano też większość znanych informacji na ich temat.
Wpływ organizacji skautowskich.
Organizacje te w czasie swojego rozkwitu i krótko po zakończeniu działalności miały ogromny wpływ na setki młodych ludzi. Uczyły ich wartości i praktycznych umiejętności oraz zapewniały rozrywkę. W czasie wojny przynosiły też otuchę i możliwość oporu.
Zadania i wartości.
Organizacje skautowskie miały być okazją dla młodzieży do nauki wartości. Pomagały w tworzeniu wspólnoty religijnej, budowaniu pamięci o historii i jednoczeniu młodzieży. Spełniały również funkcje użytkowe, wypełniając czas i wspierając wspólnoty.
Wartości, które były przekazywane były bardzo mocno powiązane z religijnością, lecz ważne były także wartości ogólne. Dotyczyły słowności, prawdomówności, braterskości, pomocy, ekologii, bycia lepszym człowiekiem na gruncie zarówno moralnym, jak i fizycznym oraz entuzjazmu i pogody ducha.

</doc>
<doc id="5183525" url="https://pl.wikipedia.org/wiki?curid=5183525" title="Anna Hubáčková">
Anna Hubáčková

Anna Hubáčková (ur. 6 września 1957 w Hodonínie) – czeska polityk, urzędniczka, inżynier i działaczka samorządowa, senator, od 2021 do 2022 minister środowiska.
Życiorys.
W 1981 ukończyła gospodarkę wodną i budownictwo wodne w wyższej szkole technicznej VUT w Brnie. W 1995 została absolwentką studiów z zakresu samorządu terytorialnego na Uniwersytecie Masaryka. W latach 80. pracowała w regionalnym przedsiębiorstwie wodociągów i kanalizacji. Później była urzędniczką i następnie kierownikiem wydziału ochrony środowiska w administracji powiatu Hodonín, odpowiadała też za inwestycje w przedsiębiorstwie Vodovody a kanalizace Hodonín. W latach 2001–2014 kierowała wydziałem środowiska w administracji kraju południowomorawskiego.
W latach 2014–2018 była radną i burmistrzem miejscowości Ratíškovice. W 2016 jako bezpartyjna kandydatka rekomendowana przez KDU-ČSL została wybrana do Senatu, pokonując w drugiej turze głosowania socjaldemokratę Zdenka Škromacha. W 2020 uzyskała ponadto mandat radnej kraju południowomorawskiego.
W grudniu 2021 objęła stanowisko ministra środowiska w nowo powołanym rządzie Petra Fiali. Ustąpiła z tej funkcji w październiku 2022, kończąc urzędowanie w następnym miesiącu.

</doc>
<doc id="5183527" url="https://pl.wikipedia.org/wiki?curid=5183527" title="Piskořov">
Piskořov

Piskořov (niem. Peischdorf) – dawniej samodzielna wieś, obecnie część miasta Město Albrechtice w Czechach, w kraju morawsko-śląskim, w powiecie Bruntál. Leży w bezpośredniej bliskości granicy państwowej z Polską (gmina Głubczyce) na terenie tzw. worka osobłoskiego ("osoblažský výběžek"). Historycznie była to jedna z enklaw morawskich na Śląsku.
Historia.
Pierwsza pisemna wzmianka o miejscowości pochodzi z roku 1267, pojawia się w testamencie biskupa ołomunieckiego Brunona ze Schauenburga. W 1389 jako właściciel zostaje wymieniony Jindřich z Fulštejna. W XV wieku wieś opustoszała, a jej ponowne zasiedlenie nastąpiło przed 1554.
Piskořov należy do obszaru tzw. Kraju Sudetów, który był do 1945 zamieszkiwany przez Niemców sudeckich. W 1930 wieś liczyła 99 mieszkańców, z których wszyscy byli wyznania rzymskokatolickiego, a 98 deklarowało narodowość niemiecką (jeden był cudzoziemcem, którego narodowości nie podano).
Po II wojnie światowej niemieckich mieszkańców wysiedlono. Zastąpili ich częściowo przyjmowani przez państwo czechosłowackie i osiedlani przede wszystkim regionie Śląska Czeskiego i północnych Moraw uchodźcy z greckiej wojny domowej. Grupa zamieszkała w 1949 w Piskořovie pochodziła w większości ze wsi Ziakas w Macedonii Zachodniej.
Od lat 60. XX wieku Piskořov zaczął się wyludniać. O ile w 1961 zamieszkiwało go 130 osób, to w 1970 już tylko 49, a dane z roku 1980, 1991 i 2001 mówią o braku jakichkolwiek stałych mieszkańców. Wieś włączona w 1951 w skład Města Albrechtic przekształciła się w dzielnicę o funkcji wypoczynkowo-rekreacyjnej. Nowi stali mieszkańcy pojawili się w początkach XXI wieku: według danych z 2011 było to dziewięć osób, w 2014 dziesięć.
Architektura.
Od 2005 zabudowa i układ przestrzenny Piskořova są chronione w ramach wiejskiej strefy zabytkowej ("vesnická památková zóna"). Dawna wieś zachowała swój historyczny kształt z przewagą typowych dla przedwojennego krajobrazu regionu murowanych domów „typu jesionickiego” czy „typu osobłoskiego” ustawionych prostopadle do jedynej drogi łączącej centrum Města Albrechtic z podzieloną granicą państwową wsią Pielgrzymów/Pelhřimovy.
W 2021 znajdowało się na terenie Piskořova 28 budynków oraz 11 obiektów nieprzeznaczonych do stałego zamieszkania z przydzielonym adresem ewidencyjnym ("evidenční adresa").
Na placyku w centrum wsi stoi barokowa kapliczka z XVIII wieku. Przed domem nr 7 znajduje się krzyż z dobrze zachowanym napisem w języku niemieckim informującym, że został wzniesiony w 1919 dla upamiętnienia poległego na froncie wschodnim I wojny światowej 20-letniego Josefa Kleibera.

</doc>
<doc id="5183528" url="https://pl.wikipedia.org/wiki?curid=5183528" title="Peischdorf">
Peischdorf



</doc>
<doc id="5183529" url="https://pl.wikipedia.org/wiki?curid=5183529" title="Premiership Rugby (2018/2019)">
Premiership Rugby (2018/2019)

Premiership Rugby 2018/2019 – trzydziesta druga edycja Premiership Rugby, najwyższego poziomu rozgrywek w rugby union w Anglii. Organizowane przez Rugby Football Union zawody odbyły się w dniach 31 sierpnia 2018 – 1 czerwca 2019 roku, a tytułu bronił zespół .
Rozgrywki toczyły się w pierwszej fazie systemem ligowym w okresie jesień-wiosna, a czołowa czwórka awansowała do półfinałów. Tytuł mistrzowski zdobył zespół . Najwięcej punktów w sezonie zdobył George Ford, zaś Cobus Reinach i Denny Solomona zdobyli po dwanaście przyłożeń będących najlepszym wynikiem tej edycji.

</doc>
<doc id="5183532" url="https://pl.wikipedia.org/wiki?curid=5183532" title="Józef Osipowski">
Józef Osipowski

Józef Osipowski herbu Łodzia – generał adiutant królewski, podkomorzy smoleński w latach 1786-1792, stolnik smoleński w latach 1781-1786, podstoli smoleński w latach 1765-1781, horodniczy smoleński w 1765 roku.
Żonaty z Wiktorią Wolterówną, miał synów: Franciszka i Stanisława.
Poseł na sejm 1780 roku z województwa smoleńskiego.

</doc>
<doc id="5183534" url="https://pl.wikipedia.org/wiki?curid=5183534" title="Mikołaj Stefan Radecki">
Mikołaj Stefan Radecki

Mikołaj Stefan Radecki herbu Godziemba (ur. w latach 30. XVII wieku, zm. około 1703) – stolnik żydaczowski (1661–1686), podstoli buski (1684–1687), stolnik buski (1687–1689), chorąży horodelski (1689–1703).
Życie rodzinne.
Był synem Krzysztofa Radeckiego i nieznanej z imienia Chmieleckiej. 
Z pierwszą żoną N. Piotrowską miał syna Aleksandra (nie dożył wieku dorosłego). Drugą żoną (ślub przed 1665 rokiem) była Teresa Joanna Lipska, córka Hieronima Lipskiego, wojskiego horodelskiego. Ich dzieci to:
Bibliografia.
__ZESPISEM__

</doc>
<doc id="5183544" url="https://pl.wikipedia.org/wiki?curid=5183544" title="Anne Conway">
Anne Conway

Anne Conway, znana jako wicehrabina Conway (ur. 14 grudnia 1631 w Londynie, zm. 23 lutego 1679) – angielska filozofka racjonalistyczna, której twórczość wywarła wpływ na Gottfrieda Leibniza.
Życiorys.
Przyszła na świat w rodzinie Finchów jako córka sir Heneage'a Fincha, sekretarza Londynu i przewodniczącego Izby Gmin za panowania Karola I, i jego drugiej żony Elizabeth Cradock. Ojciec zmarł tydzień przed jej narodzinami. Była najmłodszym dzieckiem. Uczyła się pod okiem korepetytorów. Opanowała łacinę, grekę i hebrajski. Dorastała w Pałacu Kensington, który należał wówczas do jej rodziny.
Jej przyrodni brat John Finch zachęcał ją do zgłębiania filozofii i teologii. Przedstawił ją platoniście Henry'emu More'owi, swojemu wykładowcy w Christ's College w Cambridge. W rezultacie Anna i Henry przez wiele lat korespondowali i wymieniali się poglądami na temat filozofii Kartezjusza. Anne, początkowo nieformalna uczennica More'a, szybko dorównała mu poziomem intelektualnym. W 1652 More zadedykował jej swoją książkę "Antidote against Atheism" ("Antidotum na ateizm"). Pozostawała pod wpływami ruchu kabalistycznego łączącego chrześcijaństwo i judaizm, a czerpiącego z gnostycyzmu, neoplatonizmu, renesansowego okultyzmu i hermetyzmu. Utrzymywała kontakt z Christianem Knorrem von Rosenrothem.
W 1651 wyszła za mąż za Edwarda Conwaya, późniejszego pierwszego hrabiego Conway. Po ślubie pozostała w Pałacu Kensington. Mieszkała też w majątku hrabiów Conway, Ragley w Warwickshire. W 1658 urodziła jedyne dziecko. Dwa lata później syn Heneage Edward Conway zmarł na ospę.
Anne zainteresowała się kabałą luriańską, a następnie wyznaniem kwakrów, które przyjęła w 1677. Stworzyła w swoim domu centrum działalności kwakrów. Prawodpodobnie w 1677 napisała "The Principles of the Most Ancient and Modern Philosophy" ("Zasady filozofii antycznej i nowoczesnej"). Tekst ukazuje wpływ Franciscusa Mercuriusa van Helmonta na jej twórczość. Został opublikowany przez van Helmonta w Amsterdamie w 1690 po łacinie jako "Principia philosophiae antiquissimae et refreshissimae". W 1692 ukazało się wydanie angielskie. Praca opisuje monistyczny pogląd autorki na świat jako stworzony z jednej substancji. Uważała, że istnieją niepodzielne cząstki ducha-materii, które nazwała monadami. Krytykowała kartezjańską ideę, że duch i ciało są rozdzielne, koncepcję duszy Henry'ego More'a oraz dualistyczne teorie relacji między ciałem a duchem. Jej studia wpłynęły na rozwój nowoczesnych nauk przyrodniczych.
Od dwunastego roku życia cierpiała na ciężkie migreny. Obezwładniający ból sprawiał, że spędzała dużo czasu pod nadzorem lekarzy, szukając lekarstwa. Szukała pomocy m.in. Thomasa Willisa, ale żaden z zabiegów nie przyniósł pożądanego efektu. Zmarła w wieku 47 lat. 
W 1930 M.H. Nicolson wydał w Londynie jej korespondencję pt. "Letters. The Correspondence of Anne, Viscountess Conway, Henry More and their friends, 1642–1684".

</doc>
<doc id="5183545" url="https://pl.wikipedia.org/wiki?curid=5183545" title="Věslav Michalik">
Věslav Michalik

Věslav Michalik (ur. 1 marca 1963 w Czeskim Cieszynie, zm. 12 czerwca 2022) – czeski polityk, fizyk, finansista i samorządowiec, wicemarszałek kraju środkowoczeskiego, wiceprzewodniczący Burmistrzów i Niezależnych.
Życiorys.
Z wykształcenia fizyk, w 1986 ukończył studia na Politechnice Czeskiej w Pradze. W 1992 uzyskał stopień kandydata nauk. Do połowy lat 90. pracował w instytucie fizyki jądrowej Czechosłowackiej Akademii Nauk (następnie Akademii Nauk Republiki Czeskiej). W latach 1995–2007 był związany z sektorem finansowym (jako analityk i członek organów zarządzających), pracował w takich instytucjach jak Bank Austria czy HypoVereinsbank. W 2002 zaczął prowadzić własną działalność gospodarczą w branży doradztwa inwestycyjnego.
W 2002 został radnym gminy Dolní Břežany, a w 2004 objął stanowisko jej burmistrza. Dołączył do ruchu politycznego Burmistrzowie i Niezależni, w 2014 objął funkcję przewodniczącego jego struktur w kraju środkowoczeskim. W 2021 został wiceprzewodniczącym tego ugrupowania. W 2012 zasiadł w radzie kraju środkowoczeskiego, w 2016 dołączył do władz wykonawczych, a w 2020 został wicemarszałkiem do spraw finansów, dotacji i innowacji.
W listopadzie 2021 był kandydatem swojego ruchu na ministra przemysłu i handlu w nowo tworzonym rządzie Petra Fiali. Zrezygnował z ubiegania się o tę funkcję po publikacjach prasowych dotyczących działalności firm powiązanych z jego rodziną.

</doc>
<doc id="5183551" url="https://pl.wikipedia.org/wiki?curid=5183551" title="Bakerloo (zespół muzyczny)">
Bakerloo (zespół muzyczny)

Bakerloo (początkowo jako The Bakerloo Blues Line ) - angielskie trio blues-rockowe, założone pod koniec lat 60. XX wieku, którego członkami byli: gitarzysta David „Clem” Clempson, basista Terry Poole oraz perkusista Keith Baker. Chociaż grupa była aktywna przez około rok (1968–1969) i wydała tylko jeden album, odegrała ważną rolę w historii gatunku, zwłaszcza ze względu na późniejsze zaangażowanie jej członków w zespołach takich jak Colosseum, Humble Pie, May Blitz, Graham Bond, Vinegar Joe i Uriah Heep.
Historia.
The Bakerloo Blues Line została założona w lutym 1968 roku przez Davida „Clema” Clempsona i Terry'ego Poole'a. Nazwa zespołu pochodzi od nazwy linii londyńskiego metra - Bakerloo Line. 
Grupa zaczęła regularnie występować w Henry's Blueshouse w Birmingham, następnie, dzięki uprzejmości swojego menedżera, Jima Simpsona (który zajmował się również Black Sabbath, znanym wówczas jako Earth), wzięła udział w trasie po Wielkiej Brytanii, nazwanej „Big Bear Ffolly” (razem z zespołami Earth, Locomotive oraz Tea and Symphony). Zespół wystąpił również jako support przed debiutem Led Zeppelin w słynnym londyńskim klubie Marquee 18 października 1968 roku. 
Po uproszczeniu nazwy do „Bakerloo” grupa podpisała kontrakt z Harvest Records w połowie 1969 roku. Ich pierwszym wydawnictwem był lipcowy singiel „Drivin' Bachwards”/„Once Upon a Time” (HAR 5004). Strona A to opracowanie melodii J. S. Bacha "Bourrée" ze "Suity lutniowej" e-moll. Płyta pojawiła się tuż przed wydaniem piosenki zatytułowanej "Bourrée", autorstwa Jethro Tull, z ich drugiego albumu "Stand Up" z sierpnia 1969 roku. 
W listopadzie 1969 ukazała się debiutancka płyta zespołu zatytułowana "Bakerloo." Choć recenzje debiutu były przychylne, sama grupa była w rozsypce pod koniec 1969 roku. Zanim płyta została wydana, skład Clempson-Poole-Baker zdecydował się pójść własnymi drogami. Clempson zastąpił Jamesa Litherlanda na stanowisku gitarzysty w Colosseum, a w 1971 pojawił się jako następca Petera Framptona w Humble Pie. Poole i Baker również ruszyli dalej, tworząc zespół May Blitz, chociaż obaj odeszli, zanim grupa podpisała kontrakt z Vertigo Records. Poole grał później z kilkoma innymi zespołami, w tym z Grahamem Bondem i Vinegar Joe, podczas gdy Baker występował z Supertramp i Uriah Heep.

</doc>
<doc id="5183556" url="https://pl.wikipedia.org/wiki?curid=5183556" title="Józef Cieśla">
Józef Cieśla



</doc>
<doc id="5183557" url="https://pl.wikipedia.org/wiki?curid=5183557" title="Triteleia">
Triteleia



</doc>
<doc id="5183558" url="https://pl.wikipedia.org/wiki?curid=5183558" title="Piotr Sumiński (wojewoda)">
Piotr Sumiński (wojewoda)



</doc>
<doc id="5183566" url="https://pl.wikipedia.org/wiki?curid=5183566" title="Music of the Spheres (album Coldplay)">
Music of the Spheres (album Coldplay)

Music of the Spheres – dziewiąty album studyjny brytyjskiej grupy Coldplay, który został wydany 15 października 2021 roku nakładem wytwórni płytowych Parlophone oraz Atlantic.
Album jest drugim od czasu wydania "X&amp;Y" albumem o tematyce kosmicznej. Krążek jest osadzony w fikcyjnym układzie planetarnym zwanym "The Spheres", który zawiera dziewięć planet, trzy naturalne satelity, gwiazdę i mgławicę, z których każdy odpowiada określonej ścieżce na płycie. Według głównego wokalisty Chrisa Martina, jego koncepcja i temat były inspirowane filmową serią Gwiezdnych Wojen, co sprawiło, że zaczął się zastanawiać, jacy mogą być inni artyści we wszechświecie.
"Music of the Spheres" otrzymał mieszane recenzje od krytyków, z których wielu krytykowało otwarcie popowy styl albumu. Jednak zamykający album utwór „Coloratura” zyskał szerokie uznanie krytyków, głównie ze względu na swoją długą, niekonwencjonalną strukturę i produkcję. „Higher Power” i „My Universe” zostały wydane jako główne single z albumu, natomiast „Coloratura” została wydana jako singiel promocyjny.
Krążek zadebiutował na pierwszym miejscu UK Albums Chart, stając się dziewiątym albumem numerem jeden Coldplay w Wielkiej Brytanii i najszybciej sprzedającym się projektem roku w momencie wydania. Był to również pierwszy album od czasu "No.6 Collaborations Project" Eda Sheerana, który zadebiutował ze sprzedażą ponad 100 000 egzemplarzy w kraju, uzyskując za to status złotej płyty. W Polsce dotarł do 5 miejsca w notowaniu OLiS.

</doc>
<doc id="5183568" url="https://pl.wikipedia.org/wiki?curid=5183568" title="Alicia Ann Spottiswoode">
Alicia Ann Spottiswoode

Alicia Ann Spottiswoode, lady John Scott (ur. 24 czerwca 1810 w East Lothian, zm. 12 marca 1900) – szkocka autorka tekstów piosenek i kompozytor, autorka melodii "Annie Laurie", ze słowami wiersza XVII-wiecznego poety, Williama Douglasa. Zajmowała się również archeologią.
Życiorys.
Urodziła się 24 czerwca 1810 w East Lothian w Szkocji. Jej ojcem był John Spottiswoode, a matką Helen Wauchope. Rodzice zapewnili jej wszechstronną edukację, a po ojcu przejęła zainteresowanie botaniką, geologią i archeologią. Mówiła płynnie po francusku i włosku. Brała też lekcje rysunku u Petera de Wint i śpiewu u Manuela Garcíi. W szczególności muzyka stała się jej pasją – śpiewała, akompaniując sobie na harfie. Rozwijając talent, zajęła się komponowaniem, a jej najbardziej znanym dziełem jest melodia "Annie Laurie". 16 marca 1836 poślubiła lorda Johna Scotta, zostając lady John Scott.
W 1863 rozpoczęła wykopaliska archeologiczne na terenie swojej posiadłości w Berwickshire, które dokumentowała, wzbogacając o szkice. W 1870 została przyjęta jako pierwsza kobieta do Society of Antiquaries of Scotland.

</doc>
<doc id="5183570" url="https://pl.wikipedia.org/wiki?curid=5183570" title="CAB Motors">
CAB Motors

CAB Motors – brazylijski producent samochodów terenowych z siedzibą w Joinville działający od 2004 roku. 
Historia.
TAC Motors.
Idea za powstaniem TAC Motors, czerpiącego swoją nazwę od Tecnologia Automotiva Catarinense, powstała na początku XXI wieku w mieście Joinville z inicjatywy lokalnej organizacji przemysłowej stanu Santa Catarina "FIESC", za cel obierając rozwój lokalnej produkcji samochodu terenowego. Pierwszy prototyp marki TAC o kodzie fabrycznym "A4" powstał jeszcze w 2004 roku, obrazując kompaktowej wielkości pojazd z napędem 4x4 i silnikiem konstrukcji Volkswagena.
Projekt rozwojowy TAC Motors wyewoluował do przedprodukcyjnego samochodu, który w 2006 roku został wyprodukowany w pilotażowej serii 12 egzemplarzy. W marcu 2008 roku TAC oficjalnie przedstawiło produkcyjny model pod nazwą Stark, uruchamiając jego produkcję rok później w lokalnych zakładach z myślą o brazylijskich nabywcach. W kolejnych latach Stark pozostał samochodem małoseryjnym, produkowanym w krótkich seriach.
W 2012 roku zbudowano eksperymentralny egzemplarz o napędzie w pełni elektrycznym w postaci modelu eStark, którego silnik elektryczny wykonany został przez amerykańską firmę MotoCzysz. W 2015 roku brazylijskie przedsiębiorstwo nabyło chińskie Zotye Auto, które nie pozostało jednak długo jego właścicielem.
CAB Motors.
Pod koniec 2018 roku TAC Motors zostało przejęte od chińskiego właściciela przez brazylijskie przedsiębiorstwo Ferreira Souza, dokonując jednocześnie zmiany nazwy na CAB Motors. Zmiana nazwy wiązała się także z przemianowaniem dotychczasowego pojazdu firmy, który zamiast TAC Stark otrzymał odtąd nazwę CAB Stark Mountain. W 2021 roku pojazd trafił do produkcji w nowych zakładach produkcyjnych w Stanta Maria.

</doc>
<doc id="5183571" url="https://pl.wikipedia.org/wiki?curid=5183571" title="TAC Motors">
TAC Motors



</doc>
<doc id="5183574" url="https://pl.wikipedia.org/wiki?curid=5183574" title="Xanthorhiza simplicissima">
Xanthorhiza simplicissima



</doc>
<doc id="5183576" url="https://pl.wikipedia.org/wiki?curid=5183576" title="TAC Stark">
TAC Stark



</doc>
<doc id="5183577" url="https://pl.wikipedia.org/wiki?curid=5183577" title="CAB Stark Mountain">
CAB Stark Mountain

TAC Stark – samochód terenowy klasy kompaktowej produkowany pod brazylijską marką marką TAC w latach 2009 – 2018 oraz pod marką CAB jako CAB Stark Mountain od 2018 roku.
Historia i opis modelu.
Niewielki samochód terenowy TAC Stark zaprezentowany został po raz pierwszy w marcu 2008 roku, stanowiąc odpowiedź na konkurencyjną konstrukcję innego lokalnego producenta, Trollera. Samochód wyróżnił się masywną sylwetką z wyraźnie zarysowanymi nadkolami, a także kontrastowym malowaniem nadwozia.
Jednostką napędową był czterocylindrowy silnik z turbodoładowaniem konstrukcji Volkswagena, który wyróżniał się pojemnością 1,8 litra i możliwością zasilania etanolem. Współpracował on z 5-biegową manualną skrzynią biegów firmy Eaton, przenosząc napęd na obie osie.
eStark.
W 2012 roku ówczesne TAC Motors zawarło współpracę z amerykańskim producentem motocykli, który dostarczył silniki elektryczne do eksperymentalnego wariantu elektrycznego Starka. Otrzymał on nazwę TAC eSTark, nie trafiając jednak do produkcji seryjnej i pozostając jedynie próbną koncepcją.
Zmiana nazwy.
Po tym, jak TAC Motors zostało przejęte od Zotye Auto przez brazylijskie Ferreira Souza, zdecydowano się zmienić nazwę przedsiębiorstwa na CAB Motors. Przyniosło to zarazem zmianę nazwy TAC Stark, które odtąd produkowane jest jako CAB Stark Mountain. Jego gama została przy tym obszernie zmodernizowana i poszerzona o nowe warianty wyposażeniowe.
Sprzedaż.
Małoseryjna produkcja Starka rozpoczęła się w 2009 roku, kosztując wówczas na rodzimym rynku równowartość 95 tysięcy złotych. Producent posiadał ambitne plany eksportowe, jednak pozostał on konstrukcją przeznaczoną wyłącznie dla klientów brazylijskich.

</doc>
<doc id="5183579" url="https://pl.wikipedia.org/wiki?curid=5183579" title="TAC eStark">
TAC eStark



</doc>
<doc id="5183580" url="https://pl.wikipedia.org/wiki?curid=5183580" title="Łońskie">
Łońskie

Łońskie (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Jody.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego
W latach 1921–1945 wieś leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Według Powszechnego Spisu Ludności z 1921 roku zamieszkiwały tu 159 osoby, 11 było wyznania prawosławnego a 148 prawosławnego. Jednocześnie 99 mieszkańców zadeklarowało polską a 60 białoruską przynależność narodową. Były tu 34 budynki mieszkalne. W 1931 w 34 domach zamieszkiwały 203 osoby.
Wierni należeli do parafii rzymskokatolickiej w Zamoszach i prawosławnej w Judycynie. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Jodach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5183581" url="https://pl.wikipedia.org/wiki?curid=5183581" title="Krystian Getinger">
Krystian Getinger

Krystian Getinger (ur. 29 sierpnia 1988 w Mielcu) – polski piłkarz występujący na pozycji obrońcy w polskim klubie Stal Mielec, w którym pełni rolę kapitana.

</doc>
<doc id="5183584" url="https://pl.wikipedia.org/wiki?curid=5183584" title="Najlepszy (film)">
Najlepszy (film)



</doc>
<doc id="5183586" url="https://pl.wikipedia.org/wiki?curid=5183586" title="Bodiosa">
Bodiosa

Bodiosa – parafia "(freguesia)" w gminie Viseu, w Portugalii. Według danych na rok 2021 parafię zamieszkiwało 2840 osób, a gęstość zaludnienia wyniosła 111,8 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5183589" url="https://pl.wikipedia.org/wiki?curid=5183589" title="Town Life">
Town Life

Town Life – włoski producent elektrycznych mikrosamochodów z siedzibą w Foligno działający od 1998 roku. 
Historia.
Przedsiębiorstwo Town Life założone zostało w drugiej połowie lat 90. XX wieku przez Tonino Lamborghiniego, syna założyciela słynnego producenta supersamochodów Lamborghini, Feruccio Lamborghiniego. Opracował on projekt mikrosamochodu dostępnego w trzech wariantach napędowych: jako benzynowy, wysokoprężny lub w pełni elektryczny. Spalinowe Town Life Ginevra wraz z elektrycznym wariantem Helektra zadebiutowało oficjalnie podczas targów motoryzacyjnych we włoskiej Bolonii we wrześniu 1999 roku, trafiając w tym samym roku do produkcji z myślą o lokalnym rynku.
Rodzina modelowa wytwarzana była przez kolejne 8 lat, pozostając w produkcji do 2008 roku. Ponadto, Town Life wyprodukowało także w pełni elektryczne pojazdy niskich prędkości dla m.in. służb mundurowych jak policja w Watykanie.
W 2010 roku Town Life planowało uruchomienie produkcji samochodów elektrycznych w Czarnogórze, jednak plany re nie doczekały się ostatecznie realizacji. Przedsiębiorstwo pozostaje dzisiaj nieaktywne, a jego strona internetowa nie jest już aktywna.

</doc>
<doc id="5183591" url="https://pl.wikipedia.org/wiki?curid=5183591" title="Fabian Piasecki">
Fabian Piasecki

Fabian Piasecki (ur. 4 maja 1995 we Wrocławiu) – polski piłkarz występujący na pozycji napastnika w polskim klubie Raków Częstochowa.
23 maja 2022 podczas organizowanej przez Ekstraklasę Gali Ekstraklasy, piłkarz został wybrany przez redakcję TVP Sport i nagrodzony statuetką gol sezonu, dzięki swojemu trafieniu z 5. kolejki w meczu Piast Gliwice – Śląsk Wrocław.

</doc>
<doc id="5183592" url="https://pl.wikipedia.org/wiki?curid=5183592" title="Jan Gesing">
Jan Gesing



</doc>
<doc id="5183599" url="https://pl.wikipedia.org/wiki?curid=5183599" title="Kornacziwka">
Kornacziwka

Kornacziwka () – wieś na Ukrainie, w obwodzie chmielnickim, w rejonie kamienieckim. W 2001 roku liczyła 390 mieszkańców.

</doc>
<doc id="5183602" url="https://pl.wikipedia.org/wiki?curid=5183602" title="O krasnalach i Wigilii">
O krasnalach i Wigilii

O krasnalach i Wigilii – polski film animowany z 2003 roku. Adaptacja utworu Marii Konopnickiej.
Treść.
Zbliża się Wigilia Bożego Narodzenia. Krasnoludki udają się do swojej podziemnej groty na zimowy sen. Jeden z nich, imieniem Podziomek, błądzi i nie może trafić domu. Podczas wędrówki spotyka lisa Sadełko, który prosi go o przysługę. Podziomek zgadza się mu pomóc nie podejrzewając, że podstępny lis ma niecne plany.

</doc>
<doc id="5183603" url="https://pl.wikipedia.org/wiki?curid=5183603" title="Lejb Pluskałowski">
Lejb Pluskałowski

Lejb Pluskałowski pseud. Zalman Skałow (ur. w 1908, zm. w 1942) – polsko-żydowski pisarz.
W trakcie okupacji niemieckiej znalazł się w getcie warszawskim. W podziemnym archiwum getta warszawskiego tworzonym przez grupę Oneg Szabat, Skałow złożył swoją powieść pt. "Di hak on krajc" (j. pol. "Swastyka nad gettem"). Zginął w trakcie wielkiej akcji deportacyjnej w getcie warszawskim latem 1942 roku. 

</doc>
<doc id="5183606" url="https://pl.wikipedia.org/wiki?curid=5183606" title="Zalman Skałow">
Zalman Skałow



</doc>
<doc id="5183607" url="https://pl.wikipedia.org/wiki?curid=5183607" title="Łosiewszczyzna">
Łosiewszczyzna

Łosiewszczyzna – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie brasławskim, w sielsowiecie Ciecierki.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Według Powszechnego Spisu Ludności z 1921 roku zamieszkiwało tu 12 osób, wszystkie były wyznania rzymskokatolickiego. Jednocześnie 9 mieszkańców zadeklarowało polską przynależność narodową a 3 białoruską. Były tu 3 budynki mieszkalne. W 1931 w 3 domach zamieszkiwało 27 osób.
Wierni należeli do parafii rzymskokatolickiej w Borodzieniczach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Jodach.

</doc>
<doc id="5183613" url="https://pl.wikipedia.org/wiki?curid=5183613" title="Rothamsted Research">
Rothamsted Research

Rothamsted Research (dawniej Stacja Eksperymentalna Rothamsted) – rolnicza stacja doświadczalna znajdująca się w miejscowości Harpenden (w hrabstwie Hertfordshire) w Anglii. Jest jedną z najstarszych tego typu instytucji badawczych na świecie. Założona została przez angielskiego chemika rolnego i agronoma Johna Benneta Lawesa w 1843 r. Do Lawesa szybko dołączył Joseph Henry Gilbert, chemik i agronom, który ze stacją związany był ponad 50 lat, prowadząc badania i współdecydując o rozwoju tej instytucji.
W stacji rolniczej Rothamsted pracowało wielu wybitnych uczonych, którzy wnieśli olbrzymi wkład w rozwój zarówno statystyki, jak i teorii eksperymentu. Byli wśród nich Ronald Fisher, Frank Yates, Joseph Oscar Irwin, John Wishart, William Gemmell Cochran i John Nelder.

</doc>
<doc id="5183617" url="https://pl.wikipedia.org/wiki?curid=5183617" title="Łozówka (rejon szarkowszczyński)">
Łozówka (rejon szarkowszczyński)

Łozówka (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Jody.
Dawniej dwie wsie Łozówka I i Łozówka II.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego
W latach 1921–1945 Łozówka I I Łozówka II leżały w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Powszechny Spis Ludności z 1921 roku podał dane łączne dla dwóch wsi. Zamieszkiwało tu 28 osób, 10 było wyznania prawosławnego a 18 staroobrzędowego. Jednocześnie 18 mieszkańców zadeklarowało polską a 10 białoruską przynależność narodową. Było tu 7 budynków mieszkalnych. W 1931 Łozówkę I w 4 domach zamieszkiwało 18 osób i Łozówkę II również w 4 domach zamieszkiwało 18 osób.
Wierni należeli do parafii prawosławnej w Jodach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Jodach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5183626" url="https://pl.wikipedia.org/wiki?curid=5183626" title="James Biberi">
James Biberi

James Biberi (ur. 28 lipca 1965 w Djakowicy) – amerykański aktor pochodzenia albańskiego, jest znany z udziału w filmach "Drive", "Producenci" oraz "Czas zemsty" i w serialu "Prawo i porządek".
Życiorys.
W wieku 2 lat wyprowadził się wraz z rodzicami do Nowego Jorku. Karierę aktorską zaczął w roku 1993.
Życie prywatne.
Jego córka nazywa się Tess Biberaj.

</doc>
<doc id="5183627" url="https://pl.wikipedia.org/wiki?curid=5183627" title="Łubianka (rejon brasławski)">
Łubianka (rejon brasławski)

Łubianka – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Według Powszechnego Spisu Ludności z 1921 roku zamieszkiwało tu 31 osób, 22 były wyznania rzymskokatolickiego, 9 prawosławnego. Jednocześnie 21 mieszkańców zadeklarowało polską przynależność narodową a 10 białoruską. Było tu 6 budynków mieszkalnych. W 1931 w 5 domach zamieszkiwało 31 osób.
Wierni należeli do parafii rzymskokatolickiej i prawosławnej w Zamoszach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Zamoszach.

</doc>
<doc id="5183628" url="https://pl.wikipedia.org/wiki?curid=5183628" title="Kopalnia Michał (Ostrawa)">
Kopalnia Michał (Ostrawa)

Kopalnia Michał (czes. Důl Michal; w latach 1946-1993 kopalnia "Petr Cingr") – nieczynna kopalnia węgla kamiennego w Ostrawie, w dawnym miasteczku Michałkowice. Po zakończeniu eksploatacji kompleks obiektów kopalni został zachowany jako muzeum.
Historia.
Powstanie kopalni Michał miało związek z dążeniami państwa austriackiego do wspierania wydobycia węgla, co było niezbędnym warunkiem dla rozwoju przemysłu w państwie. W 1843 r. w Michałkowicach uruchomiono szyby Ferdynand ("Ferdinand") oraz Michał ("Michal"). Nazwa tego drugiego pochodziła od nazwiska Michaela Layera, radcy dworu. 
W 1856 r. przynoszącą straty kopalnię w Michałkowicach nabyła Kolej Północna Cesarza Ferdynanda. W 1862 r. kopalnia została połączona z linią kolejową z Ostrawy do Doubravy, co umożliwiło płynną ekspedycję węgla. W 1870 r., po zawaleniu się górnej części szybu, na terenie kopalni zbudowano nowy budynek szybu, kotłownię i maszynownię. W latach 1913-1915 kopalnia została zelektryfikowana i równocześnie przebudowana według projektu Františka Fialy w stylu secesyjnym. Przebudowana kopalnia miała być dowodem znaczenia Kolei Północnej dla rozwoju i funkcjonowania Zagłębia Ostrawsko-Karwińskiego. Do 1916 r. w kopalni Michał wydobyto 383 400 ton węgla. Szyb Michał miał głębokość 671 m, węgiel wydobywano w 17 pokładach, z głębokości 960 m.
W 1945 r. kopalnia została znacjonalizowana i włączona do państwowego przedsiębiorstwa Ostravsko-karvinské kamenouhelné doly (dosł. ostrawsko-karwińskie kopalnie węgla kamiennego). Była przebudowywana w latach 20. i 40. XX wieku, a następnie na przełomie lat 50. i 60. XX wieku, podczas ostatniej przebudowy wzniesiono nową stację elektroenergetyczną, budynek płuczki i na nowo urządzono plac ładunkowy węgla. Zasadniczy kształt kompleksu pozostał jednak niezmieniony od przebudowy w 1915 r. Znacjonalizowanej kopalni nadano w 1946 r. imię czeskiego socjalisty Petra Cingra.
Kopalnia zakończyła wydobycie w 1993 r. Dwa lata później zakończono zasypywanie szybów. Jeszcze w trakcie prac wygaszeniowych w kopalni cały kompleks przekazano czeskiemu Ministerstwu Kultury w celu utworzenia muzeum. Podczas tworzenia muzeum przyjęto koncepcję zachowania kopalni w takim stanie, jakby przed chwilą zakończono w niej pracę. Zwiedzającym udostępniane są budynki i pomieszczenia, przez które poruszali się górnicy w drodze do pracy (znaczkownia, szatnia i łaźnia, cechownia, lampownia, budynek szybu wydobywczego), a także maszynownia oraz kotłownia z działającą maszyną parową z 1903 r.

</doc>
<doc id="5183629" url="https://pl.wikipedia.org/wiki?curid=5183629" title="Daniel Joseph Meagher">
Daniel Joseph Meagher



</doc>
<doc id="5183630" url="https://pl.wikipedia.org/wiki?curid=5183630" title="Łukaszówka (rejon szarkowszczyński)">
Łukaszówka (rejon szarkowszczyński)

Łukaszówka – dawna osada. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Jody.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 osada leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 7 osób.
Wierni należeli do parafii rzymskokatolickiej w Borodzieniczach i prawosławnej w Jodach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Jodach.

</doc>
<doc id="5183637" url="https://pl.wikipedia.org/wiki?curid=5183637" title="Edward John Russell">
Edward John Russell

Edward John Russell (ur. 31 października 1872 we Frampton on Severn, zm. 12 lipca 1965 w Thames Bank, Goring-on-Thames) - brytyjski agronom, dyrektor Stacji Eksperymentalnej Rothamsted w latach 1912-1943. Członek Royal Society, jak również Polskiej Akademii Nauk. Otrzymał tytuły honoris causa kilkunastu uniwersytetów.
Życiorys.
Russel urodził się 31 października 1872 jako najstarsze dziecko Edwarda Thomasa Russella, unitariańskiego pastora. Według późniejszych opisów, to prawdopodobnie ojciec zainteresował Edwarda naukami przyrodniczymi, dużo na ten temat czytając i przeprowadzając w domu eksperymenty. 
W 1885 rodzina Russella przeprowadziła się do Londynu, gdzie udał się on do otwartej niedawno szkoły technicznej. Po dwóch latach zmuszony był przerwać naukę i (w wieku 14 lat) szukać pracy. Zatrudniony został w aptece homeopatycznej, jednakże wkrótce odkrył, że praca tam nie ma nic wspólnego z prawdziwą chemią, zaś sprzedawcy nie mają na jej temat żadnego pojęcia. Edukację kontynuował we własnym zakresie, chodząc na wykłady w Mechanics Institute w Stratford oraz w People’s Palace (późniejszym Queen Mary College), jak również studiując w bibliotece.
W 1888 rodzina Russella przeprowadziła się ponownie, gdyż jego ojciec otrzymał posadę prowadzenia Kaplicy Unitariańskiej w Pudsey. Tam młody Russell pracował pomagając ojcu, a po pewnym czasie złożył podanie o przyjęcie do Kolegium Prezbiteriańskiego w Carmarthen. Podanie odrzucono informując, że najpierw musi on zdać egzaminy wstępne na Uniwersytet Londyński. Russel egzaminy te zdał mimo braku nauczycieli oraz przy słabym dostępie do książek. W 1891 wstąpił do Kolegium, gdzie otrzymywał wykształcenie klasyczne. Równolegle jednak zaczął ubiegać się o stypendium w Aberystwyth University College, aby uczyć się tam chemii. Stypendium uzyskał, zaś wyniki w nauce pozwoliły mu studiować tam przez 2 lata, a następnie przenieść się do Owen’s College w Manchesterze. Uczył się tam pod okiem Harolda Baily Dixona i Williama Henry'ego Perkinsa. Gdy po pierwszym roku studiów fundusze Russella wyczerpały się, Dixon zaoferował mu posadę asystenta. 
Russell w 1996 ukończył studia jako Bachelor of Science i rozpoczął pracę jako wykładowca ("Lecturer and Demonstrator"). W uznaniu za badania prowadzone w Manchesterze, w 1901 otrzymał tytuł doktora (Doctor of Sciences) z Uniwersytetu Londyńskiego.
W latach 1898-1901 wykładał w Victoria University. W latach 1901-1907 stał na czele wydziału chemicznego w Wye Agricultural College. W 1907 podjął zatrudnienie w Rothamsted, zajmując się chemią gleby (z ramienia Goldsmith Company), zaś w 1912 został dyrektorem stacji. Funkcję tę sprawował do 1943 r.
15 września 1903 Russell poślubił Elnor Oldham (1878–1965), z którą miał później pięciu synów i dwie córki. Jeden z synów, Edward Walter Russell, został profesorem w Reading University, specjalizując się w tematyce fizyki gleby.
W 1943 r. Edward John Russell przeszedł na emeryturę, jednocześnie jednak pisząc prace naukowe, dając wykłady i spisując relacje ze swych podróży.
Umarł 12 lipca 1965 w domu opieki w Thames Bank w Goring-on-Thames, w kilka tygodni po swojej żonie.
Dorobek zawodowy.
Podczas pracy w Owen's College, we współpracy z Dixonem, zajmował się badaniem szybkości reakcji gazów suchych.
Jego zainteresowania naukowe, początkowo obracające się w obszarze nauk chemicznych, skierowały się w stronę nauk rolniczych na skutek pomysłu, aby ubogich mieszkańców manchesterskich slumsów przesiedlić na wieś, co miało spowodować ich transformację w uczciwych, pracowitych i pożytecznych obywateli. W tym celu, aby dowiedzieć się jak najwięcej o rolnictwie, udało mu się uzyskać pracę jako wykładowca na Wye Agricultural College.
Podczas pracy jako kierownik stacji w Rothamsted Russell zaangażował się w zdobywanie funduszy zarówno rządowych jak i prywatnych, co pozwoliło na rozwój stacji oraz otwieranie w niej nowych działów badawczych (mimo panującym wówczas niezbyt przychylnym stosunku do badań rolniczych). W 1934 w ciągu sześciu tygodni udało mu się pozyskać kwotę potrzebną na wykupienie posiadłości Rothamsted.
Zajmował się studiowaniem korzystnych efektów częściowej sterylizacji gleby, co nie było rozwiązaniem praktycznym do stosowania w polu, jednakże wykorzystywane było z sukcesem na mniejszą skalę w szklarniach. Zajmował się problemem głodu na świecie i tym, jak można do jego rozwiązania poprawiać rolnictwo. Jako ekspert wymieniał się wiedzą nt. rozwiązań w różnych państwach.
Podróże.
Russell odbywał wiele podróży krajowych i zagranicznych, odwiedzając centra badawcze zajmujące się rolnictwem, zdobywając i dzieląc się wiedzą, jak również jako wykładowca. W trakcie tych podróży odwiedził m.in. Kanadę, Stany Zjednoczone, Sudan, Palestynę, Australię, Nową Zelandię, Republikę Południowej Afryki, Rosję, Polskę, Danię, Hiszpanię, Portugalię, Holandię i Indie. Brał udział w konferencjach i dawał serie wykładów. 
Podczas podróży do Sudanu w 1923 uderzył go brak wymiany informacji nt. rolnictwa między Wielką Brytanią a tymże krajem, co zaowocowało najpierw zorganizowaniem w 1927 Imperialnej Konferencji Badań Rolniczych ("Imperial Agricultural Research Conference"), a następnie utworzeniem Imperialnym Biurem Rolniczym ("Imperial Agricultural Bureaux"). 
Publikacje.
"Soil Conditions and Plant Growth" doczekało się dziewięciu wydań i tłumaczeń na 9 języków. książka była sukcesywnie poprawiana i rozszerzana: pierwsze wydanie z 1912 liczyło 168 stron, zaś 9-te z 1963 już 688 stron, doświadczyło również rzadkich dla książek naukowych przypadków piracenia. 
Znaczną część "The Land Called Me" dyktował leżąc unieruchomiony przez blisko 10 miesięcy na skutek choroby kręgosłupa, która pojawiła się po podróży do Portugalii w 1943 r. Dyktował wówczas nie tylko książkę, ale też artykuły i recenzje książek.
Uznanie.
Russell był członkiem towarzystw naukowych, jak:
Russell otrzymał tytuły honoris causa takich uniwersytetów jak: Walijski (1922), Manchesterski (1922), Toronto (1924), w Maryland (1927), Południowej Afryki (1929), Rutgersa (1930), Oxfordzki (1932), w Berlinie (1935), w Durham (1949), w Wiedniu (1949) oraz w Reading (1952).
Otrzymał również 5 złotych medali:
W 1918 został odznaczony Orderem Imperium Brytyjskiego, a w 1922 uhonorowany tytułem Rycerza Kawalera.
Również w 1918 r. został odznaczony Orderem Korony Belgii, a w 1961 r. Francuska Akademia Rolnicza przyznała mu tytuł "Commandeur de l'Ordre de Merite Agricole".

</doc>
<doc id="5183647" url="https://pl.wikipedia.org/wiki?curid=5183647" title="Josef Kirman">
Josef Kirman

Josef Kirman (ur. w 1896 w Warszawie, zm. w 1943 w Poniatowej) – polsko-żydowski poeta tworzący w języku jidysz.
Życiorys.
Był robotnikiem. Jako poeta zaczął tworzyć w latach 30. XX wieku. Po wybuchu II wojny światowej trafił do getta warszawskiego, gdzie współpracował z prasą podziemną publikując wiele swoich utworów. Swoje wiersze przekazał również do podziemnego archiwum getta warszawskiego tworzonego przez grupę Oneg Szabat (w archiwum getta zachowały się dwa jego wiersze; "Oczy pozostają otwarte" i "Po blokadzie. Kronika"). W getcie uczestniczył w organizowaniu pomocy dla środowisk twórczych i współpracował z Żydowską Organizacją Kulturalną. Kirman otoczył także wsparciem i opieką poetę Izraela Szterna. W trakcie wielkiej akcji deportacyjnej w getcie warszawskim z lata 1942 roku, Kirman trafił na Umschlagplatz, skąd jednak udało się go wyprowadzić. Został zamordowany w obozie w Poniatowej w październiku 1943 roku. 
Josef Kirman wraz z Symchą Bunemem Szajewiczem, Icchakiem Kacenelsonem, Władysławem Szlengelem i Abrahamem Suckewerem został wymieniony w wierszu Jacka Podsiadły pt. "Słup ze słów".

</doc>
<doc id="5183652" url="https://pl.wikipedia.org/wiki?curid=5183652" title="Mistrzostwa Świata Wojskowych w Zapasach 2021">
Mistrzostwa Świata Wojskowych w Zapasach 2021

XXXV Mistrzostwa Świata Wojskowych w zapasach w 2021 rozgrywane były między 19 a 26 listopada w stolicy Iranu, Teheranie, na terenie Azadi Sport Complex w Azadi Indoor Stadium i Martyr Ebrahim Hadi Wrestling Hall.

</doc>
<doc id="5183662" url="https://pl.wikipedia.org/wiki?curid=5183662" title="Ostrygojad nowozelandzki">
Ostrygojad nowozelandzki

Ostrygojad nowozelandzki ("Haematopus finschi") – gatunek średniej wielkości ptaka z rodziny ostrygojadów (Haematopodidae). Gniazduje w interiorze nowozelandzkiej Wyspy Południowej i w nielicznych miejscach na Wyspie Północnej, zimuje na wybrzeżach obydwu tych wysp. Nie jest zagrożony wyginięciem.
Taksonomia.
Po raz pierwszy gatunek opisał Gustav Heinrich Martens (1842–1912) w 1897. Holotyp pochodził z okolic Saltwater Creek (dykstrykt Waimakariri, główne miasto: Rangiora) na nowozelandzkiej Wyspie Południowej. Autor nadał nowemu gatunkowi nazwę "Haematopus finschi". Obecnie (2021) Międzynarodowy Komitet Ornitologiczny podtrzymuje tę nazwę, podobnie jak wiele innych autorytetów. Mimo że początkowo opisany (i współcześnie traktowany) jako odrębny gatunek, to ostrygojad nowozelandzki długo był uznawany za podgatunek ostrygojada zwyczajnego ("H. ostralegus"). Najpierw pod taką nazwą pojawił się w 1913 w artykule Mathewsa i Iredale’a na łamach „The Ibis”. Była używana jeszcze co najmniej do lat 70. XX wieku.
Ostrygojad nowozelandzki bywał dawniej uznawany za odmianę srokatą ostrygojada zmiennego ("H. unicolor"). Współcześnie wiadomo, że są to jednak gatunki siostrzane, których linie rozwojowe rozeszły się stosunkowo niedawno. Na Wyspie Północnej i Południowej występują dwa gatunki ostrygojadów: ostrygojad zmienny na obydwu i ostrygojad nowozelandzki głównie na Południowej w trakcie lęgów oraz na obydwu w okresie zimowym. Izolacja genetyczna między ich populacjami utrzymuje się dzięki międzygatunkowym różnicom w preferencjach środowiskowych, zajmowanych niszach ekologicznych, wymaganiach pokarmowych, biologii lęgowej i systemie kojarzenia. Ostrygojad krótkodzioby ma cechy pośrednie między nimi.
Filogeneza.
Wyniki badań genetycznych opublikowane w 2007 potwierdziły odrębność gatunkową zarówno ostrygojada nowozelandzkiego, jak i ostrygojada krótkodziobego ("H. chathamensis") zamieszkującego Wyspy Chatham, którego status również był niepewny. Materiały obejmowały dość krótkie sekwencje z czterech regionów mtDNA, były to jednak wstępne badania. Łączna długość sekwencji wyniosła 1733 nukleotydy. Między ostrygojadem zmiennym i nowozelandzkim nie było żadnych różnic, między zmiennym a krótkodziobym – różnice w 9 nukleotydach, a między zmiennym i zwyczajnym – w 12 miejscach.
Barth "et al". (2013) w swoim badaniu dotyczącym zagrożonej sieweczki nowozelandzkiej ("Charadrius obscurus") jako grupę zewnętrzną wybrali trzy ostrygojady: zmiennego ("H. unicolor"), nowozelandzkiego i brunatnego ("H. palliatus"). Wyniki potwierdzają, że "H. unicolor" i "H. finschi" to gatunki siostrzane. Rezultaty znacznie szerzej zakrojonego badania Jetz "et al". (2012) wskazują na to samo. Obydwa te gatunki rozdzieliły się stosunkowo niedawno. Wyniki różnych badań filogenetycznych wskazują na około 0,146 mln lub 0,284 mln lat temu. Według Banksa i Patersona (2007) te dwa gatunki zaczęły rozdzielać się między 30 a 15 tysięcy lat temu, kiedy na nizinie Canterbury zaczęły powstawać przeplatające się koryta rzeczne (rzeka roztokowa). Innym wyjaśnieniem widocznego w badaniach DNA bliskiego pokrewieństwa jest niedawna hybrydyzacja. Wykazanie tego wymagało jednak zsekwencjonowania i zbadania całych genomów. Mimo że zazwyczaj występuje izolacja rozrodcza, to odnotowano kilka przypadków wydawania potomstwa zdolnego do rozrodu przez pary mieszane ostrygojadów zmiennych i nowozelandzkich.
Jetz "et al". (2012) uwzględnili 8 taksonów, przy czym w rodzinie jest 11 gatunków; wzajemne relacje między nimi przedstawia poniższy kladogram:
Morfologia.
Długość ciała wynosi około 46 cm, rozpiętość skrzydeł – 80–86 cm, masa ciała – około 550 g. Ostrygojady nowozelandzkie są stosunkowo duże. Zwraca uwagę pomarańczowoczerwony dziób, dłuższy i smuklejszy niż u pozostałych nowozelandzkich lub australijskich ostrygojadów. Nogi są różowawe, mocno zbudowane. Ostrygojady nowozelandzkie są bardzo podobne do ostrygojadów zmiennych odmiany srokatej, wyróżniają się wyraźnie mniejszymi rozmiarami ciała i smuklejszą sylwetką. W upierzeniu dymorfizm płciowy nie występuje, jednak samice są nieznacznie większe, z dłuższym dziobem. Nie występuje sezonowa zmienność w upierzeniu. Na podstawie upierzenia można odróżnić osobniki w szacie juwenalnej oraz starsze młode osobniki, które jeszcze nie osiągnęły szaty ostatecznej.
Poniższa tabela przedstawia wymiary szczegółowe (przeważnie tylko średnie, niekiedy w źródle podano też błąd standardowy i odchylenie standardowe) oraz masę ciała u dorosłych ostrygojadów nowozelandzkich. 
U dorosłych osobników pióra głowy, szyi, wierzchu ciała oraz górnej części piersi są czarne i połyskujące. Czarne obszary upierzenia są ostro oddzielone od białego spodu ciała. Linia tego podziału położona jest nieco wyżej na piersi niż u innych australijskich i nowozelandzkich ostrygojadów. U ptaków w spoczynku wyraźnie widać białą „wstawkę” (ang. "shoulder tab"), która znajduje się z przodu złożonego skrzydła i jest „rozszerzeniem” białego spodu ciała w kierunku grzbietu. Niewielka ciemna plama piór na nasadzie kości piszczelowo-stępowej ("tibiotarsus") może nie być widoczna. U ostrygojadów nowozelandzkich w locie na wierzchu ciała dostrzec można kontrast czarnego wierzchu ciała i ogona z białymi pokrywami nadogonowymi oraz kuprem, które tworzą trójkątną białą plamę wizualnie „wcinającą się” w dolną część pleców. Przez nasady lotek II rzędu i końcówki drugorzędowych pokryw skrzydłowych większych ciągnie się szeroki biały pasek skrzydłowy. Ten zwęża się i zbliża do wewnętrznej części skrzydła, gdzie dociera do wewnętrznej krawędzi skrzydła; czasami sięga do 2–3 wewnętrznych lotek I rzędu.
Dziób ma barwę jaskrawopomarańczową z jaśniejszym żółtawym końcem. Tęczówka u dorosłych osobników jest szkarłatna, obrączka powiekowa – jaskrawopomarańczowa, nogi i stopy – koraloworóżowe.
Metody określania płci i wieku.
Znajomość nie tylko długości, ale i wysokości oraz szerokości dzioba pozwala na możliwie pewną identyfikację płci mierzonego osobnika poprzez analizę dyskryminacyjną. Allan Baker opracował funkcje dyskryminujące dla dorosłych ostrygojadów trzech nowozelandzkich gatunków oraz pierwszorocznych, drugorocznych i niemal dorosłych ostrygojadów nowozelandzkich. W przypadku pozostałych dwóch gatunków tak szczegółowe opracowanie było niemożliwe ze względu na zbyt małą populację. Aby możliwie trafnie ustalić płeć osobnika tylko na podstawie cech morfologicznych najpierw należy ustalić trzy zmienne:
dla funkcji dyskryminacyjnej 0,46x1 + 3,15x2 + 2,94x3. Graniczną wartością funkcji dyskryminacyjnej jest tu 77,41.
Baker wymienił też cechy upierzenia pozwalające na ustalenie wieku ostrygojadów nowozelandzkich:
Zasięg występowania.
Tereny lęgowe.
Ostrygojady nowozelandzkie gniazdują w interiorze nowozelandzkiej Wyspie Południowej – głównie na wschód od Alp Południowych – oraz nad kilkoma rzekami południowej Wyspy Północnej. Pierwsze doniesienia o liczebności i zasięgu występowania tych ptaków są niekompletne i nieliczne. Prawdopodobnie pierwotnie na Wyspie Południowej ostrygojady nowozelandzkie występowały tylko nad rzekami roztokowymi regonu Canterbury. Rozwój osadnictwa początkowo nie był korzystny dla populacji tych ptaków (patrz: Status i zagrożenia), lecz z czasem dzięki niemu pojawiły się nowe siedliska nadające się do gniazdowania. Tereny lęgowe ostrygojadów nowozelandzkich zaczęły więc poszerzać się o obszary rolnicze pojawiające się w obrębie dotychczasowego zasięgu występowania. Następnie nastąpiła ekspansja ostrygojadów na południe. Coraz liczniej gniazdowały też w ujściach rzek na południu Wyspy Południowej.
Od lat 80. XX wieku przystępują do lęgów w regionie Hawke’s Bay i na południu regionu Wairarapa. W Hawke’s Bay, a dokładniej przy rzece Ngaruroro w okolicy Mangatahi (na zachód od Hastings), już w 1979 parę ostrygojadów nowozelandzkich zaobserwowali Margaret i Wayne Twydle. Dopiero rok później dostrzeżono parę z młodymi. W kolejnych latach ostrygojady również tam gniazdowały.
Zimowiska.
Poza sezonem lęgowym ostrygojady nowozelandzkie rozpraszają się na wybrzeżach Nowej Zelandii. Pod koniec lat 90. XX wieku blisko 2/3 (68%) przybywało na północną połowę Wyspy Północnej, a około 18% populacji (14 tysięcy osobników) zimowało w regionie Nelson. W połowie 2003 około połowy populacji ostrygojada nowozelandzkiego zebrało się w trzech dużych portach w pobliżu Auckland: Kaipara, Manukau i Firth of Thames. W Avon Heathcote Estuary (wspólne ujście rzek Avon oraz Heathcote) zimuje kilka tysięcy osobników, a w Otago Harbour – 1–2 tysiące. W innych estuariach zimuje od kilkuset osobników do pojedynczych, obserwowanych tylko przygodnie.
Przypadkowe stwierdzenia.
Sporadycznie ostrygojady nowozelandzkie są stwierdzane na wyspach wokół Nowej Zelandii. Zalatują na Wyspy Snares i do Australii. Pojedyncze obserwacje zarejestrowane do 2010 pochodzą z: Vanuatu, południowo-wschodniej Australii, Wysp Chatham (1968) i Norfolku (1983). W 1969 na Kermadec obserwowano prawdopodobnie ostrygojada nowozelandzkiego, jednak gatunku nie ustalono z całkowitą pewnością.
Pożywienie.
W skład pożywienia ostrygojadów nowozelandzkich wchodzą głównie mięczaki (małże, ślimaki) oraz bezkręgowce potocznie nazywane „robakami morskimi” – należące do pierścienic wieloszczety i skąposzczety. Do tego zjadają kraby, owady, ukwiały i niewielkie ryby.
Przynajmniej do lat 90. XX wieku przeprowadzono tylko dwa badania, w których określono między innymi ilość pobranego pożywienia na dzień oraz energetyczne zapotrzebowanie bytowe. Pobranie pokarmu zależne jest od wielu czynników, w tym wieku ptaka, rozmiaru zdobyczy, pogody, poziomu wody czy pory roku. Baker w celu uzyskania bardziej wiarygodnych danych porównał więc pobranie pokarmu u ostrygojadów zmiennych i nowozelandzkich w tym samym miejscu i czasie, na plaży zasobnej w małże "Paphies subtriangulata" (bardziej znane pod maoryską nazwą „tuatua”). Przedstawiciele obydwu gatunków żerowały w podobnym tempie oraz zbliżonym momencie cyklu pływów. Baker oszacował, że dzienne pobranie małży "P. subtriangulata" u ostrygojadów nowozelandzkich wynosiło około 256 g suchej masy, co odpowiada w przybliżeniu 52% masy ciała; zapotrzebowanie kaloryczne to 65 kcal/dobę. Owen i Sell (1985) podali niepublikowane dane zebrane również przez Bakera, według których stado 4 tysięcy ostrygojadów nowozelandzkich zimujących w Avon Heathcote Estuary mogło dziennie zjadać około 1,472 mln małży "Austrovenus stutchburyi" z rodziny wenerydowatych.
Ekologia i zachowanie.
Preferencje środowiskowe.
Ostrygojady nowozelandzkie na tle rodziny wyróżniają się swoimi preferencjami co do środowiska, w jakim gniazdują. Większość ostrygojadów lęgi odbywa na wybrzeżu. Część obszarów występowania ostrygojada zwyczajnego i magellańskiego ("H. leucopodus") obejmuje również tereny lęgowe w interiorze, natomiast ostrygojady nowozelandzkie gniazdują przede wszystkim w interiorze. W okresie zimowym przebywają jednak głównie na wybrzeżu, typowo dla ostrygojadów.
Ich tereny lęgowe znajdują się na wysokości do 1800 m n.p.m. Obejmują różnorodne środowiska. Zazwyczaj są to rzeki roztokowe, tereny rolnicze, brzegi jezior lub wyżynne obszary porośnięte turzycami. Wyżej położone tereny lęgowe znajdują się w subalpejskiej tundrze, którą charakteryzują zbiorowiska "Dracophyllum"–"Raoulia" przy bagnistych zagłębieniach wypełnianych wodą pochodzącą z roztopów, cyrki lodowcowe i jeziora karowe. Peter Child obserwował ostrygojady nowozelandzkie na wysokościach od 1280 do około 1830 m n.p.m. (pierwotnie wymiary podano w stopach: 4200–6000 stóp n.p.m.).
Tryb życia i zachowanie.
Ostrygojady zmienne są towarzyskimi ptakami, a poza okresem lęgowym także głośnymi i łatwymi do zaobserwowania. Po odbyciu lęgów przemieszczają się na wybrzeża. Gniazdujące ostrygojady wyruszają na zimowiska najwcześniej w grudniu, a wracają na tereny lęgowe nie wcześniej niż na początku czerwca. W estuariach, które zwykle służą za zimowiska, całorocznie przebywa blisko 16–18% populacji ostrygojadów nowozelandzkich – prawdopodobnie są to młode osobniki. Przybyłe na zimowiska ostrygojady łączą się w duże grupy, które mogą składać się nawet z 10 tysięcy osobników; szczególnie chętnie gromadzą się w portach na Wyspie Północnej. Poszukują pokarmu w miękkim podłożu – w glebie na pastwiskach, na piasku lub w mule, a do tego na terenach rolniczych, w tym tych z dopiero wzrastającymi uprawami. Rzadko widywane są na skalistych wybrzeżach. Chodem i lotem nie odstają od innych ostrygojadów. Podobny jest również głos; zazwyczaj ostrygojady nowozelandzkie kontaktują się głośnym i przeszywającym piskiem, zarówno na ziemi, jak i w locie. Podczas zalotów przyszła para w duecie wydaje z siebie nieco wyższe piski.
Poza okresem wysiadywania jaj zarówno samce, jak i samice spędzają blisko 30% czasu na poszukiwaniu pożywienia (odpowiednio około 32% i 29% czasu obserwacji). Wyraźna dysproporcja dotyczy czasu spędzanego w spoczynku: mniej więcej 37% u samców i 44% u samic. W okresie lęgowym dysproporcja ta jest również widoczna; czas poświęcony poszukiwaniu pokarmu był zbliżony (odpowiednio 15% i 15,4% czasu obserwacji), jednak samce spędzały w spoczynku 42,6% czasu, samice natomiast – 48,4%. Ostrygojady nowozelandzkie nieco ponad 5–6% czasu przeznaczają na pielęgnację upierzenia.
Baker badał proporcje płci oraz poszczególnych grup wiekowych w stadach zimujących ostrygojadów nowozelandzkich; poza jednym wyjątkiem wszystkie prace prowadził na terenie Avon Heathcote Estuary. W niemal wszystkich stadach przeważały samce: stosunek samców do samic wynosił 1,14–2,64 do 1. Przewagę samców stwierdzano w grupach o różnej strukturze wiekowej. Tylko raz stwierdzono odwrotne proporcje – średnio 0,67 samca na 1 samicę. Było to w lutym, kiedy zarówno młode, jak i dorosłe osobniki dopiero przybywały na zimowiska. Udział samic w zimującej populacji zmniejszał się z czasem. Baker uznał za niezbyt prawdopodobne, by taka struktura płci wynikała z częstszego łapania akurat samców. Postawił następujące hipotezy:
Lęgi.
Sezon lęgowy.
Okres składania jaj rozpoczyna się na początku sierpnia. Największe nasilenie przypada na wrzesień, kolejne – na październik. Są to jednak głównie lęgi zastępcze. W środkowym Canterbury obserwowano lęgi ostrygojadów nowozelandzkich od 1987 do 1997. W tym okresie zniesienia stwierdzano od początku sierpnia do połowy listopada. W razie utraty pierwszego lęgu para mogła przystąpić do najwyżej dwóch lęgów zastępczych.
Gniazdo.
Gniazda na niżej położonych terenach mogą znajdować się na plażach, pastwiskach, nieuprawianej ziemi w okolicy rzek lub przy samym jej korycie. Prócz tego ostrygojady nowozelandzkie gniazdują na mokradłach, w nieckach i subalpejskiej tundrze na wysokości 1200–1800 m n.p.m. Na terenach lęgowych położonych wysoko w górach, w subalpejskiej tundrze, gniazda umieszczone są na tufurach. Zwykle w okolicznej roślinności przeważają zbiorowiska "Dracophyllum muscoides"–"Raoulia hectori". Dawniej ostrygojady nowozelandzkie miały gniazdować głównie na żwirowym podłożu w korycie rzeki. Mniej więcej od lat 50. XX wieku zaczęły rozprzestrzeniać się na tereny upraw oraz na wyżyny.
Przynajmniej w okolicy rzeki Shotover gniazda ostrygojadów nowozelandzkich oddalone są od siebie o co najmniej 180 m. Gniazdo często znajduje się obok osłaniającego je kawałka drewna naniesionego przez wodę, rzadko – obok dużego kamienia. Może zostać umieszczone na lekkim wzniesieniu z piasku czy żwiru, co zapewnia dobrą widoczność. W niektórych miejscach gniazdują na plażach, gdzie gniazdują również ostrygojady zmienne. Okres gniazdowania ostrygojadów nowozelandzkich i zmiennych może się nachodzić, stąd przynajmniej w jednym miejscu zaobserwowano krzyżowanie się tych dwóch gatunków.
Gniazdo ma formę zagłębienia w piasku, czasami wyściełanego cienkimi gałązkami lub kamykami. Na obszarach upraw zwykle gniazda pozbawione są wyściółki. Ostrygojady nowozelandzkie wygrzebują zagłębienie w podłożu poprzez siedzenie na podłożu i napieranie na nie dolną częścią piersi oraz brzuchem. Podczas wysiadywania jaj mogą poprawiać konstrukcję gniazda.
Jaja.
Jaja ostrygojadów nowozelandzkich nie wyróżniają się kształtem. Skorupa ma barwę szarożółtą, trochę brązowawą, i cała pokryta jest ciemno- i jasnobrązowymi plamami. Wymiary dla 421 jaj: 48,7–62,7 na 35,9–45,0 mm, średnio 56,1 (SD: 2,14) na 39,1 (SD: 1,03) mm. Wymiary dla 53 jaj: 56,0±2,21 na 38,6±0,95 mm. Masa 18 jaj: średnio 44,2 g, SD: 2,21. Prawdopodobnie drugie złożone jajo jest mniejsze.
Przeważnie zniesienie ostrygojadów nowozelandzkich składa się z 2 jaj, lecz ogółem może być ich od 1 do 3. U par przystępujących do lęgów zastępczych każde kolejne zniesienie jest przeciętnie mniejsze. Typowa wielkość zniesienia ostrygojadów nowozelandzkich maleje wraz z postępem sezonu lęgowego. Przeciętna liczba jaj w 206 lęgach wyniosła 2,33 (szczegółów dotyczących między innymi czasu i miejsca obserwacji nie podano). U par badanych w środkowym Canterbury od 1987 do 1997 średnia wielkość zniesienia dla całej tej dekady wyniosła 2,29 ("n"=378; SD: 0,51). W poszczególnych latach było to od 2,09 do 2,43 jaja na lęg.
Wysiadywanie i opieka nad młodymi.
Wysiadywanie rozpoczyna się wraz ze złożeniem przedostatniego jaja (czyli pierwszego lub drugiego, jeśli w lęgu byłoby ich trzy). Uczestniczą w nim obydwa ptaki z pary. Zmieniają się co 2–3 godziny. Wysiadywanie trwa 25–30 dni, przeciętnie około 28 dni. Oboje rodzice przeganiają błotniaki moczarowe ("Circus approximans"), jeśli te zbliżą się do gniazda. Samce poświęcają na wysiadywanie nieco więcej czasu – odpowiednio 15,2% czasu obserwacji "vs" 12,9% dla samic.
U młodych tuż po wykluciu puch z wierzchu ciała jest płowoszary z białawymi kropkami, czarniawymi paskami i kreskami na ciemieniu, grzbiecie, na wskroś oka oraz na udzie; spód ciała od dolnej części piersi w tył porasta biały puch. Dziób ma barwę brązową (żółtawą u nasady), natomiast tęczówka – brązową, podobnie jak nogi. Pisklęta mogą opuścić gniazdo już 8 godzin po wykluciu, chociaż czasem zostają w nim 1 lub 2 dni. Otrzymują pokarm od rodziców do opierzenia się. Pełne upierzenie uzyskują w wieku około 6 tygodni, ogółem jednak po 28–42 dniach życia.
Ostrygojady nowozelandzkie po raz pierwszy przystępują do rozrodu w wieku od 4 do 6 lat.
Status i zagrożenia.
IUCN uznaje ostrygojada nowozelandzkiego za gatunek najmniejszej troski (LC, "Least Concern") nieprzerwanie od 1988 (stan w 2021). Jedynie w 2014 i 2016 nie był klasyfikowany ze względu na trwające zmiany w systematyce. BirdLife International uznaje trend liczebności populacji za spadkowy. Taki był jeszcze co najmniej w 2. dekadzie XXI wieku, jednak wówczas tempo spadku liczebności populacji było nieznane.
Stan populacji oraz jej liczebność w poszczególnych latach:
BirdLife International (2021) jako najaktualniejsze dane przyjmuje szacunki z 2014 – określające liczebność na poziomie blisko 113 tysięcy osobników, z czego nieco ponad 75 tysięcy mają szacunkowo stanowić osobniki dorosłe.

</doc>
<doc id="5183667" url="https://pl.wikipedia.org/wiki?curid=5183667" title="Płota (rejon fatieżski)">
Płota (rejon fatieżski)

Płota () – chutor w zachodniej Rosji, w sielsowiecie rusanowskim rejonu fatieżskiego w obwodzie kurskim.
Geografia.
Miejscowość położona jest nad ruczajem Płota (prawy dopływ Rieuta w dorzeczu Swapy), 9.5 km od centrum administracyjnego sielsowietu (Basowka), 10 km na północny zachód od centrum administracyjnego rejonu (Fatież), 55 km na północny zachód od Kurska, 5,5 km od drogi magistralnej (federalnego znaczenia) M2 «Krym» (część trasy europejskiej E105).
W chutorze znajduje się 8 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwało 17 osób.

</doc>
<doc id="5183670" url="https://pl.wikipedia.org/wiki?curid=5183670" title="Adam Tomasz Uruski">
Adam Tomasz Uruski

Adam Tomasz Uruski herbu Sas – wojski mniejszy krzemieniecki w latach 1775-1786, szambelan Jego Królewskiej Mości w 1780 roku.
Poseł na sejm 1780 roku z województwa inflanckiego z Inflant.

</doc>
<doc id="5183674" url="https://pl.wikipedia.org/wiki?curid=5183674" title="Orel">
Orel



</doc>
<doc id="5183675" url="https://pl.wikipedia.org/wiki?curid=5183675" title="Eliza Branicka">
Eliza Branicka



</doc>
<doc id="5183677" url="https://pl.wikipedia.org/wiki?curid=5183677" title="Eliza Krasińska">
Eliza Krasińska



</doc>
<doc id="5183679" url="https://pl.wikipedia.org/wiki?curid=5183679" title="Helena Górska">
Helena Górska

Helena Górska właśc. Helena Podgórska (ur. 21 grudnia 1879 lub 24 grudnia 1881 w Warszawie, zm. 4 maja 1955 w Krakowie) – polska aktorka teatralna i filmowa.
Życiorys.
Aktorstwa uczyła się pod kierunkiem Bolesława Leszczyńskiego. Na scenie debiutowała w 1898 roku w Sosnowcu pod pseudonimem Górska, którego używała do końca życia, dodając czasami nazwisko męża. Następnie przeniosła się do Krakowa, gdzie występowała do 1906 roku. Na sezon 1906/1907 przeniosła się do Poznania, by wkrótce powrócić do Krakowa, w którym to mieście grała do 1921 roku (sporadycznie wyjeżdżając w okresie letnim). W kolejnych latach występowała w Warszawie (Teatr Polski 1921-1925) oraz we Lwowie (Teatr Bagatela 1921, Teatr Miejski 1925-1927). W sezonie 1927/1928 była członkinią zespołu objazdowego Stefana Jaracza, a następnie wycofała się z życia artystycznego, sporadycznie grając w teatrze (m.in. w 1936 roku w warszawskim Teatrze Wielkim) oraz występując w filmach. Na scenę powróciła po II wojnie światowej, występując w latach 1945-1954 na scenach krakowskich Teatrów: im. Juliusza Słowackiego oraz Starego.
Dwukrotnie wychodziła z mąż: za Bolesław Zawierskiego (ślub w 1903 roku, owdowiała w 1907) oraz za Stanisława Brylińskiego (rozwód w 1947 roku). Została pochowana na Cmentarzu Rakowickim w Krakowie (kw. XIVB, rz. płd.)

</doc>
<doc id="5183680" url="https://pl.wikipedia.org/wiki?curid=5183680" title="École nationale supérieure des mines de Nancy">
École nationale supérieure des mines de Nancy

École nationale supérieure des mines de Nancy – francuski uniwersytet grande école, założony w 1919 roku. Jest członkiem "Conférence des Grandes Ecoles". Dzięki interdyscyplinarnemu programowi kształci w ciągu trzech lat inżynierów, którzy następnie pracują głównie w świecie biznesu: Celem edukacji jest tak zwany Master "Ingénieur Mines Nancy".

</doc>
<doc id="5183682" url="https://pl.wikipedia.org/wiki?curid=5183682" title="Peter Braun">
Peter Braun

Peter Braun (ur. 1 sierpnia 1962 w Tuttlingen) – niemiecki lekkoatleta, średniodystansowiec, halowy mistrz Europy z 1986, olimpijczyk. W czasie swojej kariery reprezentował Republikę Federalną Niemiec.
Kariera sportowa.
Specjalizował się w biegu na 800 metrów. Startował w nim na halowych mistrzostwach Europy w 1985 w Pireusie, ale odpadł w eliminacjach. Na kolejnych halowych mistrzostwach Europy w 1986 w Madrycie zwyciężył w tej konkurencji, wyprzedzając Colomána Trabado z Hiszpanii i Thierry’ego Tonnelliera z Francji. Zajął 6. miejsce na tym dystansie na mistrzostwach Europy w 1986 w Stuttgarcie.
Odpadł w ćwierćfinale biegu na 800 metrów na mistrzostwach świata w 1987 w Rzymie i w półfinale tej konkurencji na igrzyskach olimpijskich w 1988 w Seulu.
Po zjednoczeniu Niemiec wystąpił w biegu na 800 metrów na halowych mistrzostwach Europy w 1992 w Genui, ale odpadł w półfinale.
Braun był mistrzem RFN w biegu na 800 metrów w 1987 i 1989, a także wicemistrzem w tej konkurencji w 1986, 1988 i 1992 oraz brązowym medalistą w 1985 i 1990. Był również mistrzem RFN w hali w biegu na 800 metrów w latach 1986–1988, wicemistrzem w 1992 oraz brązowym medalistą na tym dystansie w 1985.
Rekordy życiowe Brauna:

</doc>
<doc id="5183684" url="https://pl.wikipedia.org/wiki?curid=5183684" title="Najlepszy (film z 2017)">
Najlepszy (film z 2017)



</doc>
<doc id="5183688" url="https://pl.wikipedia.org/wiki?curid=5183688" title="Pańska Skała">
Pańska Skała

Pańska Skała – jedna z pięciu najwyższych turni szczytowych w masywie Trzech Koron w Pieninach. Pozostałe to: Nad Ogródki, Okrąglica, Niżnia Okrąglica, Płaska Skała. Pańska Skała jest najbardziej wśród nich wysunięta na wschód i od masywu Trzech Koron oddzielona przełęczą Niedźwiadki (899 m).
Pańska Skała ma wysokość około 920 m. Jej wysokość względna nad Dunajcem wynosi około 460 m. Ku południu opada ścianą o wysokości około 100 m. Około 1960 r. turniami Trzech Koron zainteresowali się wspinacze skalni, m.in. himalaista Andrzej Zawada. Ściany tych turni cechuje jednak duża kruszyzna, ponadto wspinaczka koliduje z zasadami ochrony przyrody, skończyło się więc na kilku tylko drogach wspinaczkowych. Pańska Skała znajduje się w Pienińskim Parku Narodowym, wspinaczka na niej jest zakazana, jest też niedostępna turystycznie. Szlak turystyczny prowadzi tylko przez przełęcz Niedźwiadki. Od jej strony Pańska Skała porośnięta jest lasem.
Pańska Skała miała też inne nazwy: Niedźwiadkowa lub Grzebieniowa Skała.

</doc>
<doc id="5183689" url="https://pl.wikipedia.org/wiki?curid=5183689" title="Palpata">
Palpata

Palpata – takson pierścienic z gromady wieloszczetów, zwykle wyodrębniany w randze podgromady.
Taksonomia.
Tradycyjnie wieloszczety dzieli się na podgromady błędków i osiadków. Wielu autorów powątpiewając w naturalność takich taksonów rezygnowała z wyróżniania podgromad i dzieliła wieloszczety bezpośrednio na rzędy, np. w systemie Rodneya Phillipsa Dalesa z 1962 roku było to 14 rzędów, w systemie Kristiana Fauchalda z 1977 roku 17 rzędów, w systemie Mariana H. Pettibone’a z 1982 roku 25 rzędów, a w systemie Gesy Hartmann-Schröder z 1996 roku 22 rzędy.
W 1997 roku Greg W. Rouse i Kristian Fauchald na podstawie morfologicznych analiz kladystycznych wprowadzili inny podział wieloszczetów, wyróżniając w ich obrębie klady Scolecida i Palpata, ten drugi dzieląc na klady Canalipalpata i Aciculata. Scolecida i Palpata nadano następnie rangi podgromad. Do Palpata zaliczono większość rodzin wieloszczetów. Szczegółowy podział Palpata wprowadzony przez Rouse’a i Fauchalda prezentował się następująco po uwzględnieniu rang:
Synapomorfią tak zdefiniowanych Palpata ma być obecność na prostomium pary przydatków zwanej głaszczkami, z zastrzeżeniem że uniknęły zatraceniu u Lumbrineridae. Dowodów na rzecz homologiczności głaszczków wieloszczetów dostarczyły zwłaszcza prace Larsa Orrhage’a z lat 1966–1996 poświęcone głównie anatomii ich układu nerwowego. Sami jednak kreatorzy Palpata zauważają, że głaszczki mogą być synapomorfią wszystkich wieloszczetów, a ich wtórny zanik nastąpił również u Scolecida, o czym świadczyć może wykrycie u niektórych rodzin Scolecida szczątkowych nerwów głaszczkowych.
Naturalność podziału na Palpata i Scolecida ostatecznie odrzucono na podstawie molekularnych analiz filogenetycznych z XXI wieku. Tak w molekularnej analizie filogenetycznej Torstena H. Strucka i innych z 2007 roku, jak i w molekularno-morfologicznej analizie filogenetycznej Jana Zrzavego i współpracowników z 2009 roku przedstawiciele Scolecida zagnieżdżają się w trzech różnych miejscach w obrębie kladogramu Palpata. U obu autorów w ich obrębie zagnieżdżają się także siodełkowce, szczetnice i sikwiaki, a oprócz tego Aphanoneura u Zrzavego i innych (2009). Według stanu na 2021 rok "World Polychaeta database" listuje Palpata jako "nomen dubium".

</doc>
<doc id="5183690" url="https://pl.wikipedia.org/wiki?curid=5183690" title="August Pelsmaecker">
August Pelsmaecker

Augustus Pelsmaecker (ur. 15 listopada 1899 – zm. 19 listopada 1976 tamże) – belgijski piłkarz grający na pozycji obrońcy lub pomocnika. Był reprezentantem Belgii.
Kariera klubowa.
Większość swojej kariery piłkarskiej Pelsmeacker spędził w klubie Beerschot VAC, w którym w 1919 roku zadebiutował w pierwszej lidze belgijskiej i grał w nim do 1935 roku. Wraz z Beerschotem wywalczył pięć tytułów mistrza Belgii w sezonach 1921/1922, 1923/1924, 1924/1925, 1925/1926 i 1927/1928 oraz trzy wicemistrzostwa Belgii w sezonach 1922/1923, 1926/1927 i 1928/1929. W latach 1935-1937 grał w ARA La Gantoise.
Kariera reprezentacyjna.
W reprezentacji Belgii Pelsmaecker zadebiutował 17 lutego 1920 roku w wygranym 3:1 towarzyskim meczu z Anglią, rozegranym w Brukseli. Był w kadrze Belgii na Igrzyska Olimpijskie w Antwerpii. Zdobył na nich złoty medal, jednak nie rozegrał żadnego spotkania na tym turnieju. W 1924 roku był w kadrze na Igrzyska Olimpijskie w Paryżu. Od 1920 do 1925 roku rozegrał 4 mecze w kadrze narodowej.
Kariera trenerska.
Pelsemaecker pracował również jako trener. Jeszcze jako piłkarz był grającym trenerem w Beerschocie w latach 1929-1931. Następnie pracował w KAA Gent w latach 1931-1941 oraz w Royalu Antwerp FC 1941-1944 i 1945-1949.

</doc>
<doc id="5183691" url="https://pl.wikipedia.org/wiki?curid=5183691" title="Auguste Pelsmaecker">
Auguste Pelsmaecker



</doc>
<doc id="5183693" url="https://pl.wikipedia.org/wiki?curid=5183693" title="Voilà (utwór Barbary Pravi)">
Voilà (utwór Barbary Pravi)

Voilà – singel francuskiej piosenkarki Barbary Pravi z albumu "On n’enferme pas les oiseaux", wydany 6 listopada 2020. Piosenkę skomponowali Barbara Pravi, Igit i Lili Poe.
W styczniu 2021 roku utwór zwyciężył francuskie selekcje do 65. Konkursu Piosenki Eurowizji, "Eurovision France, c'est vous qui décidez!", dzięki czemu reprezentował kraj w konkursie. Ponieważ Francja jest członkiem „Wielkiej Piątki”, piosenka automatycznie awansowała do finału, który odbył się 22 maja 2021 w Rotterdam Ahoy w Rotterdamie w Holandii. W finale piosenka zajęła drugie miejsce z 499 punktami, co jest najlepszym wynikiem Francji w konkursie od 1991 roku.

</doc>
<doc id="5183695" url="https://pl.wikipedia.org/wiki?curid=5183695" title="Julien Cnudde">
Julien Cnudde

Julien Cnudde (ur. 15 listopada 1899 w Saint-Gilles – zm. ?) – belgijski piłkarz grający na pozycji obrońcy lub pomocnika. Był reprezentantem Belgii.
Kariera klubowa.
Całą swoją karierę piłkarską Cnudde spędził w klubie Royale Union Saint-Gilloise, w którym w 1919 roku zadebiutował w pierwszej lidze belgijskiej i grał w nim do 1928 roku. Wraz z Unionem wywalczył mistrzostwo Belgii w sezonie 1922/1923 oraz cztery wicemistrzostwa Belgii w sezonach 1919/1920, 1920/1921, 1921/1922 i 1923/1924.
Kariera reprezentacyjna.
W reprezentacji Belgii Cnudde zadebiutował 8 grudnia 1924 roku w przegranym 0:4 towarzyskim meczu z Anglią, rozegranym w West Bromwich i był to jego jedyny mecz w kadrze narodowej. Wcześniej był w kadrze Belgii na Igrzyska Olimpijskie w Antwerpii. Zdobył na nich złoty medal, jednak nie rozegrał żadnego spotkania na tym turnieju.

</doc>
<doc id="5183700" url="https://pl.wikipedia.org/wiki?curid=5183700" title="Płaska Skała">
Płaska Skała

Płaska Skała – jedna z pięciu najwyższych turni szczytowych w masywie Trzech Koron w Pieninach. Pozostałe to: Nad Ogródki, Okrąglica, Niżnia Okrąglica, Pańska Skała. Płaska Skała znajduje się między najbardziej na wschód wysuniętą Pańską Skałą (ok. 920 m) a tworzącymi jeden masyw turniami Okrąglica (982 m) i Niżnia Okrąglica (946 m). Pomiędzy Płaską Skałą i Pańską Skałą znajduje się przełęcz Niedźwiadki (899 m).
Płaska Skała ma wysokość około 950 m. Jej wysokość względna nad Dunajcem wynosi około 490 m. Ku południu opada ścianą o wysokości 110 m i szerokości około 200 m. Około 1960 r. turniami Trzech Koron zainteresowali się wspinacze skalni, m.in. himalaista Andrzej Zawada. Ściany tych turni cechuje jednak duża kruszyzna, ponadto wspinaczka koliduje z zasadami ochrony przyrody, skończyło się więc na kilku tylko drogach wspinaczkowych. Pańska Skała znajduje się w Pienińskim Parku Narodowym, wspinaczka na niej jest zakazana, jest też niedostępna turystycznie. Szlak turystyczny prowadzi tylko przez przełęcz Niedźwiadki. Od jej strony Płaska Skała porośnięta jest lasem.
Nazwa Płaska Skała pojawiła się w dokumentach w 1852 roku. W innych dokumentach wymieniana była jako Bryłowa Skała. W gwarze ludności miejscowej była wymawiana jako Plaska Skała.

</doc>
<doc id="5183708" url="https://pl.wikipedia.org/wiki?curid=5183708" title="Daniele Fontecchio">
Daniele Fontecchio

Daniele Fontecchio (ur. 29 grudnia 1960 w Pescarze) – włoski lekkoatleta, płotkarz, halowy wicemistrz Europy z 1986, olimpijczyk.
Kariera sportowa.
Odpadł w półfinale biegu na 50 metrów przez płotki na halowych mistrzostwach Europy w 1981 w Grenoble. Wystąpił w zawodach pucharu świata w 1981 w Rzymie, gdzie zajął 6. miejsce w biegu na 110 metrów przez płotki. Odpadł w półfinale biegu na 60 metrów przez płotki na halowych mistrzostwach Europy w 1982 w Mediolanie, w eliminacjach biegu na 110 metrów przez płotki na mistrzostwach Europy w 1982 w Atenach, w półfinale biegu na 60 metrów przez płotki na halowych mistrzostwach Europy w 1983 w Budapeszcie oraz w eliminacjach biegu na 110 metrów przez płotki na mistrzostwach świata w 1983 w Helsinkach.
Zdobył brązowy medal w biegu na 110 metrów przez płotki na igrzyskach śródziemnomorskich w 1983 w Casablance (wyprzedzili go tylko Hiszpanie Javier Moracho i Carlos Sala). Na halowych mistrzostwach Europy w 1984 w Göteborgu zajął 5. miejsce w biegu na 60 metrów przez płotki. Odpadł w półfinale biegu na 110 metrów przez płotki na igrzyskach olimpijskich w 1984 w Los Angeles. Zajął 4. miejsce w biegu na 60 metrów przez płotki na halowych mistrzostwach Europy w 1985 w Pireusie. Zajął 2. miejsce w biegu na 110 metrów przez płotki w finale „A” pucharu Europy w 1985 w Moskwie.
Zdobył srebrny medal w biegu na 60 metrów przez płotki na halowych mistrzostwach Europy w 1986 w Madrycie, przegrywając jedynie z Javierem Moracho, a wyprzedzając Holgera Pohlanda z Niemieckiej Republiki Demokratycznej. Odpadł w półfinale biegu na 110 metrów przez płotki na mistrzostwach Europy w 1986 w Stuttgarcie.
Fontecchio był mistrzem Włoch w biegu na 110 metrów przez płotki w latach 1981–1986, a w hali mistrzem w biegu na 60 metrów przez płotki w latach 1982–1985. 
Rekordy życiowe Fontecchio:
Jego syn Simone Fontecchio jest znanym koszykarzem, olimpijczykiem z igrzysk w Tokio w 2020.

</doc>
<doc id="5183710" url="https://pl.wikipedia.org/wiki?curid=5183710" title="Święty cesarz rzymski">
Święty cesarz rzymski



</doc>
<doc id="5183715" url="https://pl.wikipedia.org/wiki?curid=5183715" title="Księgarnia Wydawnicza H. Altenberga">
Księgarnia Wydawnicza H. Altenberga



</doc>
<doc id="5183719" url="https://pl.wikipedia.org/wiki?curid=5183719" title="Powiat Ōmi">
Powiat Ōmi

 – dawny powiat w Japonii, w prefekturze Tottori.
Historia.
W pierwszym roku okresu Meiji na terenie powiatu znajdowały się 1 miejscowość i 34 wioski.
Powiat został założony 12 stycznia 1879 roku. Wraz z utworzeniem nowego systemu administracyjnego 1 października 1889 roku powiat Ōmi został podzielony na 6 wiosek: Nakanogō, Fusō, Miho, Shingū, Takano i Kurada.
1 kwietnia 1896 roku powiat Ōmi został włączony w teren nowo powstałego powiatu Iwami. W wyniku tego połączenia powiat został rozwiązany.

</doc>
<doc id="5183734" url="https://pl.wikipedia.org/wiki?curid=5183734" title="François Demol">
François Demol

Frans Laurent Demol (ur. 19 sierpnia 1895 w Beersel – zm. 14 lutego 1966 w Tienen) – belgijski piłkarz grający na pozycji obrońcy. Był reprezentantem Belgii.
Kariera klubowa.
Całą swoją karierę piłkarską Demol spędził w klubie Royale Union Saint-Gilloise, w którym w 1913 roku zadebiutował w pierwszej lidze belgijskiej i grał w nim do 1927 roku. Wraz z Unionem wywalczył mistrzostwo Belgii w sezonie 1922/1923, pięć wicemistrzostww Belgii w sezonach 1913/1914, 1919/1920, 1920/1921, 1921/1922 i 1923/1924 oraz jeden Puchar Belgii w sezonie 1913/1914.
Kariera reprezentacyjna.
W reprezentacji Belgii Demol zadebiutował 5 października 1924 roku w przegranym 1:2 towarzyskim meczu z Danią, rozegranym w Kopenhadze. W 1924 roku był w kadrze Belgii na Igrzyska Olimpijskie w Paryżu. Od 1924 do 1927 roku rozegrał 19 meczów w kadrze narodowej.
Kariera trenerska.
Po zakończeniu kariery piłkarskiej Demol pracował jako trener. Dwukrotnie prowadził RC Tirlemont w latach 1927-1939 i 1946-1947. Był również selekcjonerem reprezentacji Belgii w latach 1944-1946.

</doc>
<doc id="5183735" url="https://pl.wikipedia.org/wiki?curid=5183735" title="Powiat Hōmi">
Powiat Hōmi

 – dawny powiat w Japonii, w prefekturze Tottori.
Historia.
W pierwszym roku okresu Meiji na terenie powiatu znajdowały się 3 miejscowości i 60 wiosek.
Powiat został założony 12 stycznia 1879 roku. Wraz z utworzeniem nowego systemu administracyjnego 1 października 1889 roku powiat Hōmi został podzielony na 9 wiosek: Inaba, Hōmi, Misasagi, Kokufu, Togi, Uwafuna, Ōkaya, Omokage i Tsunoi.
1 kwietnia 1896 roku powiat Hōmi został włączony w teren nowo powstałego powiatu Iwami. W wyniku tego połączenia powiat został rozwiązany.

</doc>
<doc id="5183741" url="https://pl.wikipedia.org/wiki?curid=5183741" title="Achille Schelstraete">
Achille Schelstraete

Achiel Edward Carolus Schelstraete (ur. 31 stycznia 1897 w Brugii – zm. 4 grudnia 1937 w Ieper) – belgijski piłkarz grający na pozycji pomocnika. Był reprezentantem Belgii.
Kariera klubowa.
Swoją karierę piłkarską Schelstraete rozpoczął w klubie CS Brugeois, w którym w 1913 roku zadebiutował w pierwszej lidze belgijskiej i grał w nim do 1924 roku. W latach 1924-1927 występował w Courtrai Sports.
Kariera reprezentacyjna.
W reprezentacji Belgii Schelstraete zadebiutował 4 lutego 1923 roku w wygranym 1:0 towarzyskim meczu z Hiszpanią, rozegranym w Antwerpii. W 1924 roku był w kadrze Belgii na Igrzyska Olimpijskie w Paryżu. Od 1923 do 1924 roku rozegrał 7 meczów i strzelił 1 gola w kadrze narodowej.

</doc>
<doc id="5183742" url="https://pl.wikipedia.org/wiki?curid=5183742" title="Mała Wieś (przystanek kolejowy)">
Mała Wieś (przystanek kolejowy)

Mała Wieś – nieczynna stacja kolejowa kolei wąskotorowej w Belsku Dużym, w gminie Belsk Duży, w województwie mazowieckim, w Polsce.
Stacja ta jest wyposażona w tor główny dodatkowy, a w przeszłości znajdował się tu budynek dworcowy, kasa oraz ładownia.

</doc>
<doc id="5183743" url="https://pl.wikipedia.org/wiki?curid=5183743" title="Boguszów-Gorce Dzikowiec">
Boguszów-Gorce Dzikowiec

Boguszów-Gorce Dzikowiec – budowany kolejowy przystanek osobowy w Boguszowie-Gorcach, w Polsce, w województwie dolnośląskim, w powiecie wałbrzyskim. W 2021 r. PKP PLK podpisały umowę na jego budowę w terminie do 2023 r.

</doc>
<doc id="5183745" url="https://pl.wikipedia.org/wiki?curid=5183745" title="Georges De Spae">
Georges De Spae

Georges De Spae (ur. 30 września 1900 w Gandawie – zm. 20 czerwca 1974 w Kortrijk) – belgijski piłkarz grający na pozycji pomocnika. Był reprezentantem Belgii.
Kariera klubowa.
Całą swoją karierę piłkarską De Spae spędził w klubie ARA La Gantoise, w którym w 1920 roku zadebiutował w pierwszej lidze belgijskiej i grał w nim do 1929 roku.
Kariera reprezentacyjna.
W reprezentacji Belgii De Spae zadebiutował 11 listopada 1924 roku w wygranym 3:0 towarzyskim meczu z Francją, rozegranym w Brukseli i w debiucie strzelił 2 gole. W 1924 roku był w kadrze Belgii na Igrzyska Olimpijskie w Paryżu, a w 1928 na Igrzyska Olimpijskie w Amsterdamie. Od 1924 do 1928 roku rozegrał 5 meczów i strzelił 2 gole w kadrze narodowej.

</doc>
<doc id="5183747" url="https://pl.wikipedia.org/wiki?curid=5183747" title="Victor Houet">
Victor Houet

Victor Houet (ur. 2 września 1900 w Liège– zm. ?) – belgijski piłkarz grający na pozycji napastnika. Był reprezentantem Belgii.
Kariera klubowa.
Całą swoją karierę piłkarską Houet spędził w klubie RFC Tilleur, w którym w 1920 roku zadebiutował w pierwszej lidze belgijskiej i grał w nim do 1938 roku.
Kariera reprezentacyjna.
W reprezentacji Belgii Houet zadebiutował 23 marca 1924 roku w zremisowanym 1:1 towarzyskim meczu z Holandią, rozegranym w Amsterdamie. W 1924 roku był w kadrze Belgii na Igrzyska Olimpijskie w Paryżu. Od 1924 do 1925 roku rozegrał 4 mecze i strzelił 1 gola w kadrze narodowej.

</doc>
<doc id="5183749" url="https://pl.wikipedia.org/wiki?curid=5183749" title="Canalipalpata">
Canalipalpata

Canalipalpata – takson pierścienic z gromady wieloszczetów, zwykle wyodrębniany w randze infragromady lub nadrzędu. Wieloszczety te mają na prostomium głaszczki wyposażone w orzęsione i otwarte kanaliki (bruzdy), biorące udział w zdobywaniu pokarmu (mikrofagia). Nie stanowią taksonu monofiletycznego.
Taksonomia.
Tradycyjnie wieloszczety dzieli się na podgromady błędków i osiadków. Wielu autorów powątpiewając w naturalność takich taksonów rezygnowała z wyróżniania podgromad i dzieliła wieloszczety bezpośrednio na rzędy, np. w systemie Rodneya Phillipsa Dalesa z 1962 roku było to 14 rzędów, w systemie Kristiana Fauchalda z 1977 roku 17 rzędów, w systemie Marian H. Pettibone z 1982 roku 25 rzędów, a w systemie Gesy Hartmann-Schröder z 1996 roku 22 rzędy.
W 1997 roku Greg W. Rouse i Kristian Fauchald na podstawie morfologicznych analiz kladystycznych wprowadzili inny podział wieloszczetów, wyróżniając w ich obrębie klady Scolecida i Palpata, ten drugi dzieląc na klady Canalipalpata i Aciculata. Podana przez nich systematyka Canalipalpata przedstawiała się następująco:
Inną systematykę Canalipalpata prezentuje w 2021 roku nadająca im rangę infragromady w obrębie osiadków "World Polychaeta database":
Już kreatorzy Canalipalpata zaznaczyli, że wsparcie dla takiego taksonu w ich morfologicznej analizie kladystycznej nie jest silne. Molekularne analizy filogenetyczne z XXI wieku wskazują na brak monofiletyzmu takiego taksonu. W molekularnej analizie filogenetycznej Torstena H. Strucka i innych z 2007 roku Canalipalpata uległy rozbiciu na 5 odrębnych kladów. W molekularno-morfologicznej analizie filogenetycznej Jana Zrzavego i współpracowników z 2009 roku na jeszcze większą ilość kladów; monofiletyzmu nie zachował w niej także nawet żaden z tradycyjnie definiowanych rzędów.

</doc>
<doc id="5183763" url="https://pl.wikipedia.org/wiki?curid=5183763" title="Live in Remont '93">
Live in Remont '93



</doc>
<doc id="5183764" url="https://pl.wikipedia.org/wiki?curid=5183764" title="Live in Paris Zenith '88">
Live in Paris Zenith '88



</doc>
<doc id="5183765" url="https://pl.wikipedia.org/wiki?curid=5183765" title="Garvey's Ghost">
Garvey's Ghost



</doc>
<doc id="5183766" url="https://pl.wikipedia.org/wiki?curid=5183766" title="Marcus' Children">
Marcus' Children



</doc>
<doc id="5183767" url="https://pl.wikipedia.org/wiki?curid=5183767" title="Kępina (przystanek kolejowy)">
Kępina (przystanek kolejowy)

Kępina - nieczynny przystanek kolejowy kolei wąskotorowej w Kępinie, w gminie Grójec, w województwie mazowieckim, w Polsce.
Dawniej znajdowała się tu ładownia.

</doc>
<doc id="5183770" url="https://pl.wikipedia.org/wiki?curid=5183770" title="Fuck It, We'll Do It Live">
Fuck It, We'll Do It Live



</doc>
<doc id="5183776" url="https://pl.wikipedia.org/wiki?curid=5183776" title="Baptysterium na Ostrowie Tumskim w Poznaniu">
Baptysterium na Ostrowie Tumskim w Poznaniu

Baptysterium na Ostrowie Tumskim w Poznaniu – domniemany budynek, który zgodnie z teoriami niektórych badaczy miał służyć jako miejsce chrztu pierwszych chrześcijan na ziemiach polskich. Główną przesłanką o istnieniu budynku są pozostałości misy z zaprawy wapiennej, mieszczącej się obecnie w podziemiach poznańskiej Katedry. Cześć badaczy opisuje dno misy jako dawną misę chrzcielną, co miałoby wskazywać na baptyzmalny charakter całej budowli. Przeznaczenie misy nie zostało jednak w pełni wyjaśnione i pozostaje punktem spornym w środowisku naukowym. Istnienie baptysterium jest jedynie hipotezą uzależnioną od wyników badań archeologicznych dotyczących samej misy z zaprawy wapiennej.
Historia powstania.
Sojusz z Czechami oraz poślubienie przez Mieszka księżniczki Dobrawy, dały fundament dla organizacji chrześcijańskiego państwa Polan. Dobrawa, jako córka księcia Bolesława I, przybyła do Wielkopolski w 965 roku, a rok później nastąpił chrzest Mieszka. Miejsce chrztu nie jest znane, ale naukowcy ustalili, że musiał księciu towarzyszyć biskup, a samo miejsce odpowiadać randze wydarzenia. Jednym z głównych ośrodków państwowości Polan był gród na Ostrowie Tumskim i jest jednym z potencjalnych miejsc, gdzie książę Mieszko przyjął chrzest. Z. Kurnatowska zakłada, że właśnie w tym celu wzniesiono baptysterium, w którym mogły odbywać się chrzty osób dorosłych. Pozostałości tego budynku miały zostać odkryte w podziemiach Katedry na Ostrowie Tumskim w Poznaniu. Zgodnie z założeniami badaczy, Ostrów Tumski był dobrym miejscem, na manifestacyjną formę chrztu. Gród, będąc silnie związany z Mieszkiem, sprzyjał akcji misyjnej pozwalając na budowę pierwszej kaplicy z baptysterium, a potem na wzniesienie katedry.
Baptysterium i budowa katedry.
Przyjęcie chrześcijaństwa przez Mieszka I w 966 roku doprowadziło do rozwoju infrastruktury. Stworzenie pierwszego na ziemiach polskich biskupstwa, datowane na 968 rok, doprowadziło do planów budowy najpierw stacji misyjnej, a potem, jak przypuszcza część badaczy, baptysterium. To właśnie ten budynek mógł stanowić pierwotne mury wzniesionej na jego miejscu katedry. Jego relikty, które miały zachować się pod główną nawą świątyni, stały się centrum uwagi K. Józefowiczówny. Badaczka przyjęła, że archeologiczne pozostałości – dno misy z zaprawy wapiennej – są świadectwem dawnego istnienia kwadratowego budynku, w którym miał mieścić się basen chrzcielny. Ściany baptysterium miały posłużyć biskupowi Ungerowi, następcy Jordana, do wytyczenia murów poznańskiej katedry.
Na terenie bazyliki istnieją pozostałości budowlane, które jasno wskazują, iż na tym obszarze podejmowano już wcześniej próby wzniesienia nieokreślonej budowli. Prześledzenie wkopu fundamentów pozwala na stwierdzenie, że przebiegały one w poprzek nawy oraz jej dolnych fundamentów. Wkop został opisany jako ślad decyzji o zmianie lokalizacji katedry i przesunięciu jej granicy po rozpoczęciu prac budowlanych. Istnieje również hipoteza o istnieniu małego kościoła misyjnego zbudowanego w latach 60., ale pozostałości wapienne nie świadczą ani o rodzaju budowli, ani też o pełnionej przez nią funkcji.
Dyskusje o przeznaczeniu dna misy z zaprawy wapiennej.
Na terenie Ostrowa Tumskiego zlokalizowano łącznie cztery obiekty, które zgodnie z hipotezą K. Józefowiczówny miały być pozostałościami po misach chrzcielnych. Badaczka przyjęła, że celem tych obiektów były zbiorowe chrzty mieszkańców grodu przygotowane z inicjatywy pierwszego biskupa Jordana oraz jego współpracowników. Liczba mis miała odnosić się do liczby duchownych, którzy mieszkali w grodzie i udzielali chrztu. Obiekty miały tymczasowy charakter i były łatwe do usunięcia. Największy spór wśród badaczy toczy się wokół misy znajdującej się w podziemiach katedry. Badacze podzielili się na zwolenników hipotezy o baptyzmalnej roli obiektu oraz tych, którzy opisują obiekt jako mieszało do zaprawy.
Babtyzmalna funkcja misy – stronnictwo K. Józefowiczówny i Z. Kurnatowskiej.
Za babtyzmalną funkcją misy przemawia przede wszystkim jej konstrukcja oraz kształt, który umożliwia utrzymanie się wody w jej wnętrzu. Przypomina również opisywanie w literaturze baseny chrzcielne, a samo pochodzenie obiektu datowane jest na czasy przyjęcia chrztu przez Mieszka. Piscina poznańska nie jest jedyną odnalezioną przez archeologów. Podobne obiekty mogły być powszechne na obszarze Wielkopolski, a jedną z nich mogła być misa odkryta na Ostrowie Lednickim. W II połowie X wieku istniało bardzo duże zapotrzebowanie na tego rodzaju obiekty służące masowym chrztom. Na babtyzmalny charakter misy może również wskazywać jej położenie – stanowi centralną część domniemanego baptysterium.
Stronnictwo zakładające chrzcielną rolę misy oraz co za tym idzie istnienia baptysterium, dysponuje również argumentami, które zaprzeczają, iż misa mogła pełnić funkcję mieszadła. Obiekt nie posiada śladów po łopatkach mieszadła, analiza wykazuje brak nawarstwień zaprawy, które mogłyby świadczyć o wielokrotnym wykorzystaniu obiektu do mieszania zaprawy, a kwadratowy przekrój centralnego pala wyklucza pełnienie funkcji kieratu. Misa została umieszczona wewnątrz katedry, na tyle blisko jej murów, że niemożliwe jest zastosowanie kieratu do mieszania zaprawy, a sama gęstość zaprawy w tak dużym naczyniu uniemożliwiłaby pracę z wykorzystaniem kieratu.
Misa jako mieszadło do zaprawy.
Andrzej Tomaszewski w 1965 roku wysunął hipotezę zaprzeczającą babtyzmalnej funkcji misy. Jego zdaniem obiekt miał pełnić funkcję mieszadła do zaprawy. Kolejnym badaczem przeciwnym teorii Kurnatowskiej i Józefowiczówny, był Zygmunt Wiechowski. Podważył on też porównania misy poznańskiej do obiektu z Mönchengladbach. Obiekt ten istniał na terenach już schrystianizowanych, ale mimo to przypisywano mu rolę urządzenia chrzcielnego. Wiechowski jednak w przeciwieństwie do Tomaszewskiego nie upatrywał w obiekcie na Ostrowie Tumskim misy do zaprawy. Istnieją jednak argumenty, które przemawiają na korzyść tej hipotezy. Powierzchnia obiektu jest regularna, a jej koncentryczne pofałdowania mogą wskazywać na ślady po obrotach mieszadeł. Obok obiektu znajduje się ślad po innym palu, który wskazuje na to, że na nim mogła opierać się cała konstrukcja kieratu, analogiczne urządzenia posiadały pal pośrodku, który miał stanowić oś kieratu, a sam przekrój misy jest charakterystyczny dla mieszadeł. Naukowcy wykazali również istnienie ok. 40 obiektów datowanych na IX-XI wiek o podobnej budowie do misy poznańskiej, które pełniły funkcje mieszadła.
Stronnictwo sprzeciwiające się hipotezie o babtyzmalnym przeznaczeniu obiektu opiera się na argumentach, w których wykazuje się zbyt duże rozmiary misy, jej niewielką głębokość oraz nieregularne i nierówne dno, które wykluczało funkcję chrzcielną. Trudno też wyjaśnić ślad po palu w centralnym punkcie w basenie chrzcielnym. Nie istnieją podobne obiekty, które pełniły rolę basenu chrzcielnego w architekturze sakralnej, a w okresie datowanym na X i XI wiek masowe chrztów pogan nie przeprowadzano w baptysteriach, ani też nie budowano ich na terenach misyjnych.

</doc>
<doc id="5183780" url="https://pl.wikipedia.org/wiki?curid=5183780" title="Bohumir Šmeral">
Bohumir Šmeral

Bohumir Šmeral (ur. 25 października 1880 w Třebíču, zm. 8 maja 1941 w Moskwie) – czeski komunista, czechosłowacki i międzynarodowy działacz ruchu robotniczego.
Życiorys.
Był synem nauczyciela. W 1897 zapisał się do Czeskiej Partii Socjaldemokratycznej. W 1904 uzyskał doktorat z nauk prawnych. W latach 1906–1918 redagował organ centralny ČSSD, "Právo lidu". W 1909 wybrano go do Centralnego Komitetu Wykonawczego partii. Od 1911 do 1917 był członkiem Prezydium Centralnego Komitetu Wykonawczego i przewodniczącym w latach 1914–1917. Od 1911 do 1918 był posłem socjaldemokratycznym do austriackiego Reichsratu. Był współorganizatorem październikowego strajku generalnego w 1918 na ziemiach czeskich. W 1919 został liderem grupy zwanej Lewicą Marksistowską (rewolucyjne skrzydło swojej partii). W 1920 odwiedził ZSRR i spotkał się z Leninem. Po powrocie do Pragi opublikował w 1920 książkę „Prawda o Rosji Sowieckiej”, w której starał się uwypuklić międzynarodowe znaczenie rewolucji październikowej. Radykalny socjalizm w jego rozumieniu nazywano „šmeralizmem”.
W maju 1921 był jednym z inicjatorów powstania Komunistycznej Partii Czechosłowacji. Od 1921 do 1929 działał w komitecie centralnym tej partii. W 1936 został ponownie wybrany do komitetu centralnego. Był z ramienia komunistów posłem do Zgromadzenia Narodowego Czechosłowacji w latach 1920–1929 i senatorem w Zgromadzeniu Narodowym w latach 1935–1938. Od 1922 do 1935 zasiadał też w Komitecie Wykonawczym Międzynarodówki Komunistycznej i był członkiem Prezydium Komitetu Wykonawczego. W 1935 został członkiem Międzynarodowej Komisji Kontroli Kominternu. W 1938 przeniósł się do Moskwy, gdzie pracował dla Kominternu.
Pochowano go w kolumbarium pomnika narodowego na Vítkově w Pradze, ale prochy komunistów usunięto stamtąd w latach 1989–1990 i przekazano rodzinom.
W 1980 upamiętniono go monetą stukoronową.

</doc>
<doc id="5183796" url="https://pl.wikipedia.org/wiki?curid=5183796" title="Richard Smith (inżynier)">
Richard Smith (inżynier)

Richard Smith (ur. 30 stycznia 1783, Tipton, zm. 21 lipca 1868, koło Lichfield) – brytyjski inżynier górnictwa, przedsiębiorca przemysłowy i polityk. Pochodził ze Staffordshire, w którego południowej części jego ojciec Thomas prowadził przedsiębiorstwo w branży węglowej, a on sam kontynuował studia w tym kierunku na Royal School of Mines, by później do czasu kryzysu połowy drugiej dekady XIX wieku na tym oraz żelaza rynku współpracować ze swoim teściem, zarządcą huty żelaza Samuelem Feredayem (ojcem poślubionej w 1811 Elisabeth), a następnie osiadł w Londynie, nadzorując też walijski i portugalski przemysł węglowy. Jako pracownik General Mining Association od lata 1827 zarządzał pracami związanymi z węglowym przemysłem wydobywczym w Nowej Szkocji (początkowo przy kopalni „Albion” w hrabstwie Pictou, a od 1830 w hrabstwie Cape Breton, tam współpracując ze swoim zastępcą Richardem Brownem m.in. nad uruchomieniem dwóch – obok już działającej kopalni „Sydney” – nowych: „Bridgeport” i „Bras d’Or”), wybudował też w pobliżu „Albionu” rezydencję Mount Rundell House. Działał usilnie na rzecz swojego pracodawcy na niwie politycznej, zarówno w obszarze ekonomicznym, jak i bezpieczeństwa (lokalne opłaty dzierżawne, przeciwdziałanie przestępczości, w tym przemytowi), ścierając się z reformatorsko nastawionymi politykami nowoszkockimi, w latach 1833–1834 także w samym zgromadzeniu legislacyjnym, do którego został wybrany. Po powrocie do Wielkiej Brytanii w maju 1834 dalej pracował w przemyśle, 1836–1864 zarządzając na terenach należących do Williama Warda, księcia Dudley wydobyciem kopalin (węgiel kamienny, żelazo, wapień) i powiązaną z tym infrastrukturą (rozbudowa linii transportowych – kolei i kanałów, a także hut, w tym budowa w 1857 huty stali w Round Oak), pełnił też funkcje reprezentacyjne w hrabstwie – sędziego pokoju i zastępcy lorda-porucznika. Członek honorowy Halifax Mechanics’ Institute.

</doc>
<doc id="5183799" url="https://pl.wikipedia.org/wiki?curid=5183799" title="Adolf Brzotický">
Adolf Brzotický

Adolf Brzotický (ur. 18 lutego 1888 w Ledečy nad Sázavou, zm. 19 marca 1956 lub 1957 w Pradze) – czeski architekt i malarz.
Życiorys.
Był synem Josefa Brzotickiego i Anny Brzotickiej. Ojciec wywodził się ze starego rodu szlacheckiego, polskiego pochodzenia. W młodości uczył się gry na fortepianie. Rodzina przeprowadziła się do Kralup nad Vltavou, a w 1917 na ul. Tyršovą w Pradze. Od 1927 mieszkał na praskich Vinohradach.
Był jednym z ostatnich uczniów Josefa Schulza. Pracował w Ministerstwie Robót Publicznych. Projektował kościoły, budynki mieszkalne i przemysłowe. W 1956 opracował i złożył propozycję betonowego spoinowania fundamentów jednego z naruszonych filarów mostu Karola w Pradze. Realizacja tego pomysłu pozwoliła uniknąć niebezpieczeństwa zawalenia się obiektu.
We władzach miasta Pragi zasiadał w radzie związkowej wraz z bliskim przyjacielem, Aloisem Jiráskiem.
Rodzina.
Miał młodszą siostrę Marię (potem Novákovą), pianistkę. Ożenił się z Elišką Reachovą (zm. 1930). Miał z nią syna Miroslava.
Dzieła.
Do jego głównych dzieł należą:

</doc>
<doc id="5183800" url="https://pl.wikipedia.org/wiki?curid=5183800" title="Maurice Gillis">
Maurice Gillis

Maurice Auguste Marie Gillis (ur. 5 listopada 1897 w Liège– zm. 22 marca 1980) – belgijski piłkarz grający na pozycji napastnika. Był reprezentantem Belgii.
Kariera klubowa.
Całą swoją karierę piłkarską Gillis spędził w klubie Standard Liège, w którym w 1919 roku zadebiutował i grał w nim do 1935 roku. W sezonach 1925/1926 i 1927/1928 wywalczył z nim dwa wicemistrzostwa Belgii.
Kariera reprezentacyjna.
W reprezentacji Belgii Gillis zadebiutował 7 maja 1922 roku w wygranym 3:2 towarzyskim meczu z Holandią, rozegranym w Amsterdamie. W 1924 roku był w kadrze Belgii na Igrzyska Olimpijskie w Paryżu. Od 1922 do 1928 roku rozegrał 23 mecze i strzelił 8 goli w kadrze narodowej.

</doc>
<doc id="5183801" url="https://pl.wikipedia.org/wiki?curid=5183801" title="Oligoxystre diamantinensis">
Oligoxystre diamantinensis



</doc>
<doc id="5183804" url="https://pl.wikipedia.org/wiki?curid=5183804" title="Skowrony (przystanek kolejowy)">
Skowrony (przystanek kolejowy)

Skowrony – nieczynna stacja kolejowa kolei wąskotorowej w Małej Wsi, w gminie Belsk Duży, w województwie mazowieckim, w Polsce.
Stacja ta jest wyposażona w tor główny dodatkowy, a w przeszłości znajdował się tu budynek dworcowy, kasa oraz ładownia

</doc>
<doc id="5183805" url="https://pl.wikipedia.org/wiki?curid=5183805" title="Florimond Vanhalme">
Florimond Vanhalme

Florimond Auguste Oscar Vanhalme (ur. 21 marca 1895 w Brugii– zm. 4 lipca 1979 w Ostendzie) – belgijski piłkarz grający na pozycji pomocnika. Był reprezentantem Belgii.
Kariera klubowa.
Całą swoją karierę piłkarską Vanhalme spędził w klubie CS Brugeois, w którym w 1912 roku zadebiutował w belgijskiej pierwszej lidze i grał w nim do 1931 roku. W sezonach 1926/1927 i 1929/1930 wywalczył z nim dwa tytuły mistrza Belgii. W sezonie 1926/1927 zdobył też Puchar Belgii.
Kariera reprezentacyjna.
W reprezentacji Belgii Vanhalme zadebiutował 5 maja 1921 roku w przegranym 2:3 towarzyskim meczu z Włochami, rozegranym w Antwerpii. W 1924 roku był w kadrze Belgii na Igrzyska Olimpijskie w Paryżu, a w 1928 roku na Igrzyska Olimpijskie w Amsterdamie. Od 1921 do 1930 roku rozegrał 39 meczów i strzelił 2 gole w kadrze narodowej.

</doc>
<doc id="5183807" url="https://pl.wikipedia.org/wiki?curid=5183807" title="Joseph Paty">
Joseph Paty

Joseph Paty (ur. 6 stycznia 1896 – zm. ?) – belgijski piłkarz grający na pozycji bramkarza.
Kariera klubowa.
Całą swoją karierę piłkarską Paty spędził w klubie Standard Liège, w którym w 1920 roku zadebiutował i grał w nim do 1930 roku. W sezonach 1925/1926 i 1927/1928 wywalczył z nim dwa wicemistrzostwa Belgii.
Kariera reprezentacyjna.
W 1924 roku Paty był w kadrze Belgii na Igrzyska Olimpijskie w Paryżu.

</doc>
<doc id="5183808" url="https://pl.wikipedia.org/wiki?curid=5183808" title="Fernand Lorphèvre">
Fernand Lorphèvre

Fernand Lorphèvre (ur. 1900 – zm. ?) – belgijski piłkarz grający na pozycji obrońcy.
Kariera klubowa.
W swojej karierze piłkarskiej Lorphèvre grał w klubie White Star Bruksela.
Kariera reprezentacyjna.
W 1924 roku Lorphèvre był w kadrze Belgii na Igrzyska Olimpijskie w Paryżu.

</doc>
<doc id="5183812" url="https://pl.wikipedia.org/wiki?curid=5183812" title="Albert Henderickx">
Albert Henderickx

Albert Henderickx (ur. 24 września 1900 – zm. 27 czerwca 1965) – belgijski piłkarz grający na pozycji napastnika.
Kariera klubowa.
W swojej karierze piłkarskiej Henderickx grał w klubie Beerschot VAC. Wraz z Beerschotem wywalczył pięć tytułów mistrza Belgii w sezonach 1921/1922, 1923/1924, 1924/1925, 1925/1926 i 1927/1928 oraz trzy wicemistrzostwa Belgii w sezonach 1922/1923, 1926/1927 i 1928/1929.
Kariera reprezentacyjna.
W reprezentacji Belgii Henderickx zadebiutował 5 października 1924 roku w przegranym 1:2 towarzyskim meczu z Danią, rozegranym w Kopenhadze. Był to zarazem jego jedyny mecz w kadrze narodowej. W 1924 roku był w kadrze Belgii na Igrzyska Olimpijskie w Paryżu.

</doc>
<doc id="5183830" url="https://pl.wikipedia.org/wiki?curid=5183830" title="Katarzyna Rostek">
Katarzyna Rostek

Katarzyna Rostek (ur. 6 marca 1968 we Wrocławiu) – dr hab. inż., profesor Politechniki Warszawskiej.
Życiorys.
Warszawianka urodzona we Wrocławiu. W 1987 roku ukończyła XLIV L.O. im. Antoniego Dobiszewskiego w Warszawie i rozpoczęła studia na Wydziale Mechanicznym Technologicznym Politechniki Warszawskiej na kierunku organizacja i zarządzanie. Studia jednolite magisterskie ukończyła z wyróżnieniem w marcu 1993 roku, a od października rozpoczęła pracę na stanowisku asystenta w Instytucie Organizacji Systemów Produkcyjnych (IOSP) na Wydziale Inżynierii Produkcji (obecnie z powrotem Mechanicznym Technologicznym).
Będąc pracownikiem IOSP z wyróżnieniem obroniła rozprawę doktorską na temat „Modelowanie procesów eksploracji danych w zastosowaniach biznesowych na przykładzie ubezpieczeń” i kontynuowała pracę na stanowisku adiunkta w zakładzie informatyki gospodarczej IOSP. W 2008 roku rozpoczęła pracę na nowo utworzonym Wydziale Zarządzania w Politechnice Warszawskiej w katedrze systemów zarządzania. W 2016 roku na Uniwersytecie Ekonomicznym we Wrocławiu uzyskała habilitację m.in. na podstawie monografii „Benchmarking Collaborative Networks: A Key to SME Competitiveness” i od 2017 roku kontynuuje pracę na stanowisku profesora uczelni. 
W okresie zatrudnienia pełniła wiele funkcji w uczelni. Jest członkiem Rady Wydziału Zarządzania, w latach 2016–2020 pełniła funkcję prodziekana ds. studiów, w kadencji 2020–2024 jest przewodniczącą rady naukowej dyscypliny nauki o zarządzaniu i jakości w Politechnice Warszawskiej oraz członkiem Senatu Politechniki Warszawskiej. Od 2016 roku pełni funkcję członka Senackiej Komisji ds. Kształcenia, a od 2020 roku również przewodniczącej Dziekańskiej Komisji ds. Kształcenia. Prowadziła projekty modernizacji i zmiany programów kierunków studiów prowadzonych na Wydziale Zarządzania, w tym utworzenia nowego kierunku studiów Zarządzanie Bezpieczeństwem Infrastruktury Krytycznej. 
Jest autorką i współautorką 150 publikacji – monografii, rozdziałów w monografiach oraz artykułów naukowych. Wypromowała ponad 100 prac dyplomowych – inżynierskich, licencjackich i magisterskich. Obecnie sprawuje opiekę nad 9-ma doktorantami. Prowadziła liczne projekty i wykonywała ekspertyzy w zakresie zastosowania technologii informatycznych w zarządzaniu, w szczególności rozwiązań z zakresu analityki biznesowej oraz systemów wspomagania decyzji. W swojej pracy najbardziej ceni możliwość stałego kontaktu z otoczeniem biznesowym oraz studentami, którzy niezmiennie zadziwiają ją swoją przenikliwością i spostrzegawczością.

</doc>
<doc id="5183832" url="https://pl.wikipedia.org/wiki?curid=5183832" title="Henri Édouard Naville">
Henri Édouard Naville

Henri Édouard Naville (ur. 14 czerwca 1844 r. w Genewie, zm. 17 października 1926. r. w Genewie) – szwajcarski egiptolog.
Życiorys.
Urodził się 14 czerwca 1844 r. w Genewie jako syn Adriena i Sophii Rigaud. Kształcił się na uniwersytetach w Genewie, Bonn, Paryżu i Berlinie oraz King’s College w Londynie. Po raz pierwszy odwiedził Egipt w 1865 r., kiedy kopiował dokumenty w Edfu. W okresie wojny francusko-pruskiej służył w szwajcarskiej armii jako kapitan i brał udział w eskortowaniu francuskich żołnierzy internowanych w Szwajcarii. Po wojnie wrócił do egiptologii, publikując kolejne prace w tym zakresie, m.in. biorąc udział w publikacji prac na temat grobowca Setiego I w Tebach. Na wykopaliska pojechał do Egiptu w 1882 r., a jego raport z wykopalisk w Tell el-Maskhuta (1883) ustanowił format dla tego typu publikacji. Prowadził wykopaliska m.in. w Wadi Tumilat, Tell el-Yahudiya, Saft el- Hinna, Ahnas, Mendes i Tell Mukdam w Dolnym Egipcie, a potem w Górnym Egipcie m.in. w Deir el-Bahari, gdzie m.in. oczyścił świątynię Menthuhotepa; prowadził także prace w nekropolii w Abydos.
Zmarł 17 października 1926. r. w Genewie.

</doc>
<doc id="5183834" url="https://pl.wikipedia.org/wiki?curid=5183834" title="Królestwo Kuszanów">
Królestwo Kuszanów



</doc>
<doc id="5183844" url="https://pl.wikipedia.org/wiki?curid=5183844" title="Stanowce Dolne">
Stanowce Dolne

Stanowce Dolne (ukr. "Nizhni Stanivtsi" ("Нижні Станівці"), niem. "Unterstanestie", rum. "Staneştii de Jos", ros. "Nizhniye Stanovtsy") – miejscowość położona w rejonie kitsmańskim, obwodzie czerniowieckim, na Ukrainie; 43 km na zachód od miejscowości Czerniowce oraz 17 km na południe od miejscowości Waszkowce.
Urodził się tutaj Wilhelm Skibiński.
Liczba mieszkańców.
Liczba mieszkańców miejscowości Stanowce Dolne z biegiem lat prezentowała się następująco:
Pomiędzy danymi ze "Słownika geograficznego Królestwa Polskiego i innych krajów słowiańskich", a spisami ludności za panowania monarchii austro-węgierskiej występują pewne rozbieżności (np. w roku 1872 miejscowość Stanowce Dolne miała liczyć dopiero 245 mieszkańców), niemniej poznawczo bardziej wartościowym źródłem są ww. spisy ludnościowe z lat 1872, 1880, 1890 oraz 1900.
Wedle spisu z 1930 roku, miejscowość miała być zamieszkała przez 622 Żydów, stanowiących tym samym 16,4% populacji ogółem.
Historia.
Miejscowość we współczesnym kształcie powstała najprawdopodobniej w okresie kolonizacji Księstwa Bukowiny jako ośrodek pozyskiwania drewna i związanej z tym produkcji. W czasach panowania monarchii austro-węgierskiej okoliczne dobra leśne stanowiły własność hr. Wojciecha Dzieduszyckiego.
W okresie międzywojennym trudem wspólnoty mniejszości polskiej w tejże miejscowości ufundowano drewniany kościół obrządku katolickiego oraz lokalny cmentarz; kościół tej jednak został rozebrany po zakończeniu II Wojny Światowej, a cmentarz wobec żywiołu repatriacji pozostaje opuszczony.
Po wkroczeniu w czerwcu 1941 Niemców na terytorium Bukowiny okupowane przez Armię Radziecką, w okresie od 28 lipca 1941 roku do 31 lipca 1941 roku w tej miejscowości zamordowano kilkudziesięciu Żydów. Miejscowość ta była również nawiedzana przez nacjonalistów ukraińskich, którzy w latach 1942–1943 terroryzowali ludność lokalną oraz mniejszości etniczne.

</doc>
<doc id="5183845" url="https://pl.wikipedia.org/wiki?curid=5183845" title="Afrykańska Liga Mistrzyń">
Afrykańska Liga Mistrzyń

Afrykańska Liga Mistrzyń (ang. "CAF Women's Champions League") – klubowe międzynarodowe rozgrywki piłkarskie kobiet prowadzone przez CAF, jako równoległe do męskiej Afrykańskiej Ligi Mistrzów.
Historia.
Rada wykonawcza CAF w dniu 30 czerwca 2020 r. odwołała tegoroczny Puchar Narodów Afryki z powodu Pandemii COVID-19 i zatwierdziła utworzenie CAF Women's Champions League. Turniej rozpoczął się 12 września 2021 r.
Format.
W pierwszej edycji turnieju o udział w turnieju walczyli mistrzowie z każdej 6 stref CAF. Dołączył do nich również gospodarz i mistrz kraju, który jest aktualnym mistrzem Pucharu Narodów Afryki (tylko w tej edycji). Turniej jest obecnie rozgrywany w dwóch grupach po cztery zespoły.

</doc>
<doc id="5183847" url="https://pl.wikipedia.org/wiki?curid=5183847" title="Wyższa Szkoła Handlu Morskiego w Sopocie">
Wyższa Szkoła Handlu Morskiego w Sopocie



</doc>
<doc id="5183852" url="https://pl.wikipedia.org/wiki?curid=5183852" title="Pierachod (rejon homelski)">
Pierachod (rejon homelski)

Pierachod (; , "Pieriechod") – osiedle na Białorusi, w obwodzie homelskim, w rejonie homelskim, w sielsowiecie Ciareniczy.

</doc>
<doc id="5183856" url="https://pl.wikipedia.org/wiki?curid=5183856" title="Raymond Rowe">
Raymond Rowe



</doc>
<doc id="5183858" url="https://pl.wikipedia.org/wiki?curid=5183858" title="Hanson (wrestler)">
Hanson (wrestler)



</doc>
<doc id="5183860" url="https://pl.wikipedia.org/wiki?curid=5183860" title="Praswiet (rejon homelski)">
Praswiet (rejon homelski)

Praswiet (; , "Proswiet") – osiedle na Białorusi, w obwodzie homelskim, w rejonie homelskim, w sielsowiecie Ciareniczy.

</doc>
<doc id="5183865" url="https://pl.wikipedia.org/wiki?curid=5183865" title="Rubież (rejon homelski)">
Rubież (rejon homelski)

Rubież (; , "Rubież") – osiedle na Białorusi, w obwodzie homelskim, w rejonie homelskim, w sielsowiecie Ciareniczy.

</doc>
<doc id="5183872" url="https://pl.wikipedia.org/wiki?curid=5183872" title="Zbigniew Szlufcik">
Zbigniew Szlufcik

Zbigniew Szlufcik, znany też jako Zibi Szlufcik (ur. 14 marca 1967) – polski biathlonista i niemiecki triathlonista.
Życiorys.
Był zawodnikiem Górnika Wałbrzych i niemieckiej drużyny SC Monte Kaolino Hirschau. Z Górnikiem Wałbrzych zdobył wicemistrzostwo Polski juniorów (1985) i mistrzostwo Polski juniorów w sztafecie 3 × 7,5 km. W 1987 zdobył wicemistrzostwo Polski w sztafecie 4 × 7,5 km.
Reprezentował Polskę na mistrzostwach świata juniorów w 1987 (21 m w biegu indywidualnym, 38 m w sprincie, 12 m w sztafecie).
W 1988 pozostał na stałe w Niemczech. W latach 1993-1999 pracował jako trener juniorów w SC Monte Kaolino Hirschau. Od 2000 posiada obywatelstwo Niemiec. W barwach Niemiec startował w triathlonie zimowym (bieg, wyścig rowerowy i bieg narciarski), do jego największych sukcesów należało mistrzostwo świata w 2001 i brązowy medal mistrzostw świata w 1999. Jest organizatorem zawodów triathlonowych pod marką Challenge Family.
Jest absolwentem Deutsche Sporthochschule w Kolonii. W sierpniu 2019 został trenerem niemieckiej kadry juniorów w biathlonie.

</doc>
<doc id="5183873" url="https://pl.wikipedia.org/wiki?curid=5183873" title="Zibi Szlufcik">
Zibi Szlufcik



</doc>
<doc id="5183875" url="https://pl.wikipedia.org/wiki?curid=5183875" title="Holger Pohland">
Holger Pohland

Holger Pohland (ur. 5 kwietnia 1963 w Dornreichenbach, obecnie część Lossatal) – niemiecki lekkoatleta, płotkarz, medalista halowych mistrzostw Europy. Do 1990 reprezentował Niemiecką Republikę Demokratyczną.
Kariera sportowa.
Zdobył złoty medal w biegu na 110 metrów przez płotki na mistrzostwach Europy juniorów w 1981 w Utrechcie, wyprzedzając innego reprezentanta NRD Andreasa Oschkenata. Zajął 8. miejsce w tej konkurencji na mistrzostwach Europy w 1982 w Atenach. Odpadł w półfinale biegu na 60 metrów przez płotki na halowych mistrzostwach Europy w 1985 w Pireusie.
Zdobył brązowy medal w biegu na 60 metrów przez płotki na halowych mistrzostwach Europy w 1986 w Madrycie, przegrywając jedynie z Javierem Moracho z Hiszpanii i Daniele Fontecchio z Włoch. Na halowych mistrzostwach Europy w 1989 w Hadze wywalczył srebrny medal w tej konkurencji, za Colinem Jacksonem z Wielkiej Brytanii, a przed Philippe’em Tourretem z Francji, a na halowych mistrzostwach świata w 1989 w Budapeszcie zajął 4. miejsce. Zajął 4. miejsce w biegu na 110 metrów przez płotki zawodach pucharu świata w 1989 w Barcelonie. Odpadł w eliminacjach biegu na 60 metrów przez płotki na halowych mistrzostwach Europy w 1990 w Glasgow i półfinale tej konkurencji na halowych mistrzostwach świata w 1991 w Sewilli.
Był mistrzem NRD w biegu na 110 metrów przez płotki w latach 1986 i 1988–1990 oraz wicemistrzem w 1981, 1982 i 1984, a także mistrzem w sztafecie 4 × 100 metrów w 1986 i brązowym medalistą w 1982. W hali był mistrzem NRD w biegu na 60 metrów przez płotki w 1985, 1986, 1989 i 1990 oraz brązowym medalistą na tym dystansie w latach 1982–1984. Po zjednoczeniu Niemiec był halowym wicemistrzem tego kraju w biegu na 60 metrów przez płotki w 1991.
Rekordy życiowe Pohlanda:

</doc>
<doc id="5183877" url="https://pl.wikipedia.org/wiki?curid=5183877" title="Piłka nożna na Białorusi">
Piłka nożna na Białorusi

Piłka nożna ( ) jest najpopularniejszym sportem na Białorusi. Jej głównym organizatorem na terenie Białorusi pozostaje Biełaruskaja fiederacyja futboła (BFF).
Według stanu na 17 listopada 2021 roku Alaksandr Kulczy i Alaksandr Hleb mają odpowiednio 102 i 80 występów reprezentacyjnych, a Maksim Ramaszczanka strzelił 20 bramek w barwach reprezentacji Białorusi.
W białoruskiej Wyszejszaj lidze grają takie utytułowane kluby, jak Dynama Mińsk, BATE Borysów i Szachcior Soligorsk.
Historia.
Piłka nożna zaczęła zyskiwać popularność na Białorusi na początku XX wieku. W 1910 roku w Homlu powstała pierwsza drużyna piłkarska pod nazwą "Pierwsza Gimnazjalna Drużyna Piłkarska" (PGFK) (ros. «Первая гимназическая футбольная команда» (ПГФК)). Jej założycielem był A.L. Liebman, jeden z najsilniejszych piłkarzy ówczesnego południa Rosji oraz kijowskiego zespołu Sport, który przeniósł się z Kijowa do pracy w lokalnym oddziale Banku Orłowskiego, pełniąc również funkcję trenera i kapitana drużyny z Homla. W 1910 roku utworzono także w Mohylewie drużynę piłkarską. Białoruski Związek Piłki Nożnej za oficjalną datę narodzin futbolu na Białorusi uznaje 7 sierpnia 1911 roku, kiedy odbył się pierwszy oficjalny mecz o mistrzostwo Homla. PGFK zremisowała 1:1 z drużyna "Nadieżda". Jesienią 1910 w Homlu istniały cztery drużyny piłkarskie, a w 1911 roku było już osiem drużyn. Do 1. gimnazjalnej drużyny piłkarskiej, zespołów "Viktoria", "Unitas" i "Nadieżda" dołączyli jeszcze cztery: kolejarze zjednoczeni w zespół "Okraina", drobni urzędnicy, którzy organizowali drużynę o nazwie "Stella", a także "Feniks" i "Junost'" z Nowobielicy. Latem 1911 roku odbyły się pierwsze mistrzostwa miasta, które wygrała "PGFK" z Liebmanem na czele. Wkrótce "PGFK" zmienił nazwę na "Sport". Również w 1911 roku po raz pierwszy rozegrane mecze mistrzostw Mohylewa, które zostały zakończone wygraną drużyny I Gimnazjum.
W 1912 roku odbyły się pierwsze mecze międzymiastowe z drużynami Dobruszy, Nowozybkowa, Złynki, Klincowa. W czerwcu 1912 roku "Sport" Homel rozegrał dwa mecze ze "Sportem" z Kijowa (1:1, 0:4). W 1912 roku w Baranowiczach powstał klub piłkarski Orion. 29 czerwca 1913 roku w Mińsku odbył się pierwszy znany mecz pomiędzy miejscowymi drużynami "Olimp" i "Maccabi". Pod koniec 1913 roku również w Borysowie zaczęto grać w piłkę nożną. Dalszy rozwój piłki nożnej przerwała I wojna światowa.
1 stycznia 1919 została utworzona Białoruska SRR w składzie ZSRR. Pierwszym klubem na terenie Białoruskiej SRR został Dynama Mińsk założony w 1927.
Pierwsza edycja mistrzostw Białoruskiej SRR startowała w sezonie 1922, w której systemem ligowym 4 drużyny z białoruskich miast walczyły o tytuł mistrza. Następnie rozgrywki prowadzono systemem pucharowym spośród reprezentacji miast i z przerwami organizowane były do 1933 roku. W 1934 po raz pierwszy startowały mistrzostwa wśród klubów. Potem od 1936 mistrzostwa Białoruskiej SRR rozgrywane spośród drużyn towarzystw sportowych pomiędzy białoruskimi zespołami, które nie uczestniczyli w rozgrywkach Mistrzostw ZSRR. W sezonie 1941 mistrzostwa Białoruskiej SRR zostały zawieszone tak jak w końcu czerwca nastąpiła okupacja niemiecka. Po zajęciu przez Armię Radziecką terytorium Białorusi w 1945 ponownie startują mistrzostwa Białoruskiej SRR. To nie były pełnowartościowe mistrzostwa tak jak najlepsze kluby kraju uczestniczyły w mistrzostwach ZSRR.
Po założeniu białoruskiej federacji piłkarskiej – BFF w 1989 roku, rozpoczął się proces zorganizowania pierwszych rozgrywek o mistrzostwo Białorusi. 25 sierpnia 1991 – po puczu Janajewa Białoruś deklaruje niepodległość.
W 1992 rozpoczęły się pierwsze niepodległe rozgrywki najwyższej ligi zwanej "Pierszaja liha". W 1998 liga zmieniła nazwę na "Wyszejszaja liha".
Format rozgrywek ligowych.
W obowiązującym systemie ligowym trzy najwyższe klasy rozgrywkowe są ogólnokrajowe (Wyszejszaja liha, Pierszaja liha i Druhaja liha). Dopiero na czwartym poziomie pojawiają się grupy regionalne.
Puchary.
Rozgrywki pucharowe rozgrywane na Białorusi to:

</doc>
<doc id="5183878" url="https://pl.wikipedia.org/wiki?curid=5183878" title="Paweł Białoń">
Paweł Białoń

Paweł Białoń (ur. 9 kwietnia 1972) – polski biathlonista, mistrz i reprezentant Polski.
Życiorys.
Był zawodnikiem Dynamitu Chorzów i WKS Legii Zakopane.
Reprezentował Polskę na mistrzostwach świata juniorów w 1992 (21 m. w sprincie, 8 m. w sztafecie i 5 m. w biegu drużynowym) oraz mistrzostwach świata seniorów w 1995 (72 m. w biegu indywidualnym i 18 m. w biegu drużynowym) oraz 1996 (86 m. w biegu indywidualnym).
Na mistrzostwach Polski seniorów zdobył sześć medali: brązowy w sprincie w 1991, brązowy w sztafecie w 1993, złote w biegu drużynowym i sztafecie w 1995 i brązowe w sztafecie i biegu drużynowym w 1996.

</doc>
<doc id="5183879" url="https://pl.wikipedia.org/wiki?curid=5183879" title="Zespół Muzyki Polskiej Mokosza">
Zespół Muzyki Polskiej Mokosza

Zespół Muzyki Polskiej MOKOSZA - polski zespół muzyki ludowej.
Zespół powstał w 2009 roku. Od samego początku zespół działa w ramach Gminnego Ośrodka Kultury i Sportu w Kątach Wrocławskich. Pomysłodawcami i założycielami byli absolwenci Akademii Muzycznej we Wrocławiu im. Karola Lipińskiego – małżeństwo Iwona i Piotr Lerochowie. MOKOSZA wykonuje pieśni Fryderyka Chopina i Stanisława Moniuszki w autorskim opracowaniu, własną muzykę do tekstów ludowych oraz poetów polskich, a także pieśni patriotyczne i kolędy. Zespół wymienia inspiracje dziełem etnografa Oskara Kolberga „Lud. Jego zwyczaje, sposób życia, mowa, podania, przysłowia, obrzędy, gusła, zabawy, pieśni, muzyka i tańce” oraz cyklem nagrań „Muzyka źródeł” Polskiego Radia.
Zespół posiada trzy rodzaje strojów koncertowych stylizowanych na stroje słowiańskie: damski strój szlachecki (składa się z koszuli, spódnicy, kontusza, kołpaczka i butów), męski strój szlachecki (żupan, kontusz, pas, czapka, spodnie i buty), i strój ludowy (z gorsetami haftowanymi przez hafciarkę ludową, panią Marię Czepiel z Krościenka).
Koncerty.
Najważniejsze koncerty:
Dyskografia.
Zespół Muzyki Polskiej Mokosza w 2022 roku wydał płytę "Noc Kupały. Zakazane Święto"
Odznaczenia.
W 2019 roku MOKOSZA została uhonorowana przez Ministra Kultury i Dziedzictwa Narodowego odznaką „„Zasłużony dla Kultury Polskiej”.

</doc>
<doc id="5183881" url="https://pl.wikipedia.org/wiki?curid=5183881" title="José Antonio Kast">
José Antonio Kast

José Antonio Kast Rist (ur. 18 stycznia 1966 w Santiago) – chilijski prawnik i polityk pochodzenia niemieckiego, kandydat w wyborach prezydenckich w 2021 roku.
W I turze wyborów prezydenckich zdobył 27% głosów i tym samym awansował do II tury, w której przegrał z Gabrielem Boriciem.

</doc>
<doc id="5183885" url="https://pl.wikipedia.org/wiki?curid=5183885" title="Jose Antonio Kast">
Jose Antonio Kast



</doc>
<doc id="5183889" url="https://pl.wikipedia.org/wiki?curid=5183889" title="Town Life Ginevra">
Town Life Ginevra

Town Life Ginevra – elektryczny mikrosamochód produkowany pod włoską marką Town Life w latach 1999 – 2008.
Historia i opis modelu.
Podczas wystawy samochodowej w Bolonii małe włoskie przedsiębiorstwo Town Life przedstawiło własnej konstrukcji mikrosamochód, którego projekt nadwozia opracował syn założyciela słynnego włoskiego producenta supersamochodów Lamborghini, Tonino Lamborghini.
Trzydrzwiowe, niewielkie nadwozie mieszczące dwóch pasażerów, które utrzymano w formie łączącej liczne łuki oraz okrągłe kształty. Kabina pasażerska utrzymana została w minimalistycznym wzornictwie, wyróżniając się centralnie umieszczonymi wskaźnikami i niewielką liczbą przełączników zredukowanych do podstawowych przycisków w konsoli centralnej.
Helektra.
Cechą wyróżniającą mikrosamochód Town Life była możliwość nabycia go w trzech wariantach napędowych. Poza standardowymi spalinowymi zasilanymi zarówno benzyną, jak i olejem napędowym, producent uwzględnił w ofercie także w pełni elektryczny wariant o nazwie Town Life Helektra. Napędzany silnikiem elektrycznym o mocy 5 KM, rozpędzał się maksymalnie do 50 km/h, a także przejeżdżał na jednym ładowaniu maksymalnie 59 kilometrów.
Sprzedaż.
Rodzina spalinowych i elektrycznych mikrosamochodów Town Life produkowana była łącznie przez 9 lat, do 2008 roku włącznie. Pojazd powstawał we włoskich zakładach produkcyjnych w mieście Foligno. Niebieski egzemplarz Town Life Ginevry umieszczony został w Muzeum Lamborghini w Sant'Agata Bolognese tuż obok ciągnika rolniczego tej firmy.

</doc>
<doc id="5183890" url="https://pl.wikipedia.org/wiki?curid=5183890" title="Gabriele Günz">
Gabriele Günz

Gabriele Günz z domu Niebling (ur. 8 września 1961 w Eisenach) – niemiecka lekkoatletka, specjalistka skoku wzwyż, medalistka halowych mistrzostw Europy. W czasie swojej kariery reprezentowała Niemiecką Republikę Demokratyczną.
Kariera sportowa.
Zdobyła srebrny medal w skoku wzwyż na halowych mistrzostwach Europy w 1986 w Madrycie, przegrywając jedynie ze swą koleżanką z reprezentacji NRD Andreą Bienias, a wyprzedzając Łarise Kosicynę ze Związku Radzieckiego. Na halowych mistrzostwach Europy w 1988 w Budapeszcie zajęła 6. miejsce.
Była mistrzynią NRD w skoku wzwyż w 1988, wicemistrzynią w 1985 i 1987 oraz brązową medalistką w 1983 i 1986. W hali była mistrzynią NRD w tej konkurencji w 1985, 1988 i 1989, wicemistrzynią w 1986 oraz brązową medalistką w 1981 i 1983.
Rekordy życiowe Günz:

</doc>
<doc id="5183891" url="https://pl.wikipedia.org/wiki?curid=5183891" title="Town Life Helektra">
Town Life Helektra



</doc>
<doc id="5183893" url="https://pl.wikipedia.org/wiki?curid=5183893" title="Niżnij Rieut">
Niżnij Rieut

Niżnij Rieut () – wieś (ros. село, trb. sieło) w zachodniej Rosji, w sielsowiecie rusanowskim rejonu fatieżskiego w obwodzie kurskim.
Geografia.
Miejscowość położona jest nad Rieutem (lewy dopływ Żeleni w dorzeczu Swapy), 11 km od centrum administracyjnego sielsowietu (Basowka), 12 km na północny zachód od centrum administracyjnego rejonu (Fatież), 57 km na północny zachód od Kurska, 6 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajduje się 114 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 136 osób.

</doc>
<doc id="5183896" url="https://pl.wikipedia.org/wiki?curid=5183896" title="Robert Bugara">
Robert Bugara

Robert Bugara (ur. 12 listopada 1973) – polski biathlonista, medalista mistrzostw Polski, reprezentant Polski.
Życiorys.
Był zawodnikiem WKS Legii Zakopane.
Reprezentował Polskę na mistrzostwach świata juniorów w 1993 (68 m. w biegu indywidualnym, 41 m. w sprincie, 5 m. w sztafecie i 8 m. w biegu drużynowym.
Na mistrzostwach Polski seniorów wywalczył medale: brązowy w sztafecie w 1992, brązowe w sztafecie i biegu drużynowy w 1995, złoty w sztafecie i brązowy w biegu drużynowym w 1996. Był też mistrzem Polski juniorów w sprincie (1993).
Pracował jako trener w BKS WP Kościelisko.

</doc>
<doc id="5183900" url="https://pl.wikipedia.org/wiki?curid=5183900" title="Olympic Indoor Hall">
Olympic Indoor Hall



</doc>
<doc id="5183902" url="https://pl.wikipedia.org/wiki?curid=5183902" title="Faszczauka (obwód homelski)">
Faszczauka (obwód homelski)

Faszczauka (; , "Faszczewka") – osiedle na Białorusi, w obwodzie homelskim, w rejonie homelskim, w sielsowiecie Ciareniczy.

</doc>
<doc id="5183905" url="https://pl.wikipedia.org/wiki?curid=5183905" title="Szajewicz">
Szajewicz



</doc>
<doc id="5183906" url="https://pl.wikipedia.org/wiki?curid=5183906" title="Komarewo (obwód Wraca)">
Komarewo (obwód Wraca)

Komarewo () – wieś w Bułgarii, w obwodzie Wraca, w gminie Bjała Słatina. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 275 mieszkańców.

</doc>
<doc id="5183907" url="https://pl.wikipedia.org/wiki?curid=5183907" title="Komarewo">
Komarewo



</doc>
<doc id="5183909" url="https://pl.wikipedia.org/wiki?curid=5183909" title="Wałęsak leśny">
Wałęsak leśny

Wałęsak leśny ("Pardosa lugubris") – gatunek pająka z podrodziny pardosinae w rodzinie pogońcowatych (Lycosidae). Zamieszkuje tereny Europy i Azji.
Taksonomia.
Przez 30 lat na podstawie badań morfologicznych i zachowań godowych wyróżniono z "P. lugubris" 5 nowych gatunków, (w tym "P. saltans" i "P. alacris") przez co w taksonomii rodzaju "Pardosa" nastąpiły zmiany i nieporozumienia. Najlepiej poszczególne gatunki należy rozpoznać po płytce płciowej ("Epigyne") samicy. 
Występowanie.
Jest to gatunek palearktyczny, wiadomo, że występuje bardzo powszechnie w Europie i na Syberii. Stwierdzony został w Albanii, Andorze, Austrii, Azerbejdżanie, Białorusi, Belgii, Bośnii i Hercegowiny, Bułgarii, Chorwacji, Czechach, Estonii, Finlandii, Francji, Gruzji, Korsyce, Niemczech, Grecji, Węgrzech, Irlandii, Włoszech, Kosowie, Litwie, Księstwie Liechtenstein, Luksemburgu, Mołdawii, Czarnogórze, Holandii, Macedonii Północnej, Norwegii, Polsce, Portugalii, Rosji, Serbii, Słowacji, Słowenii, Hiszpanii, Szwecji, Szwajcarii, Turcji, Ukrainie, Wielkiej Brytanii. Występuje też w Azji, sięgając do Kazachstanu i Iranu.
Pokrewne gatunki występują na podobnych obszarach, czasem nawet w towarzystwie swego kuzyna. W Belgii "P. lugubris" koegzystuje z "P. saltans", który jest tam obecny poza regionem Campine. W Wielkiej Brytanii częstszy jest "P. saltans" niż "P. lugubris".
Morfologia.
Wymiary:
♂: 4,6 – 5 mm długości ciała
♀: 4,8 – 7 mm długości ciała
Istnieje u tego gatunku wyraźny dymorfizm płciowy. Samica jest większa. Głowotułów po bokach ciemnobrązowy (brunatny), pośrodku z szerokim żółtawym pasem, który sięga do oczu. Odwłok samicy jest jasnobrązowy z małymi czarnymi plamkami. "Epigyne" samicy jest w kształcie kotwicy. Samiec jest ciemniejszy, pasy na głowotułowiu są koloru czarnego, a środkowy pas jest białawy (podobnie odwłok). Cymbium samca jest wypukłe (duże), często z czarnymi włosami.
Ekologia i zachowanie.
Wałęsak leśny zamieszkuje lasy brzozowe, sosnowe (przede wszystkim lasy liściaste, preferuje suchą ściółkę) i ich skraje, przyleśne łąki, tereny blisko dróg. Wszędzie jest równie częsty, co pokrewny gatunek – Wałęsak zwyczajny ("P. amentata"). Dorosłe samce obserwuje się od kwietnia do lipca, a samice do września"", jednak czasem można obserwować go przez cały rok, gdy zima jest dość łagodna (wałęsak leśny należy do fauny naśnieżnej). Zbiera się wtedy w małe grupki, chodzące wśród traw i na jałowej glebie. 
W okresie godowym samiec zaleca się do samicy, a następnie wchdzi na jej głowotułów. Następnie taka para wędruje, a samiec co jakiś czas próbuje odbyć gody (bulbusy wprowadzić do płytki płciowej). Po godach (we wczesnym czerwcu) samica przędzie kokon i składa jaja. Kokon ma barwę szarą lub zielononiebieską. W tym przypadku samica najpierw tka dolną część kokonu, na którą składa jaja, później tka część nakrywającą i wszystko łączy jedwabnym szwem. Gdy młode się wyklują samica otwiera kokon poprzez „rozdzierania” szwu. Następnie samica nosi ze sobą młode (nimfy).
Status.
Autorzy portalu internetowego "Spider and Harvestman Recording Scheme website" podaje, że wałęsak leśny uznawany jest przez IUCN za gatunek najmniejszej troski (LC – "Least Concern")"". "Spider and Harvestman Recording Scheme website" zajmuje się populacjami pająków z Wielkiej Brytanii i uznaje trend populacji brytyjskiej za nieznany, a szkockiej za stabilny"".

</doc>
<doc id="5183911" url="https://pl.wikipedia.org/wiki?curid=5183911" title="Adam Jakieła">
Adam Jakieła

Adam Jakieła (ur. 22 lutego 1969) – polski biathlonista i trener biathlonu.
Życiorys.
Był zawodnikiem WKS Legii Zakopane.
Reprezentował Polskę na mistrzostwach świata juniorów w 1989 (35 m. w biegu indywidualnym, 23 m. w sprincie, 9 m. w sztafecie i 10 m. w biegu drużynowym).
Na mistrzostwach Polski seniorów wywalczył dwa brązowe medale w sztafecie (1992 i 1993).
Po zakończeniu kariery zawodniczej został trenerem. Pracuje w BKS WP Kościelisko, a w 2019 został trenerem kobiecej kadry B. Z tej ostatniej funkcji zrezygnował w październiku 2022.
Był członkiem komisji rewizyjnej w kadencji 2006-2010 i członkiem zarządu Polskiego Związku Biathlonu kadencji 2014-2018.
W plebiscycie "Dziennika Polskiego" został wybrany najlepszym trenerem Podhala w 2010, a w plebiscycie "Polski Zbrojnej" najlepszym trenerem w sporcie wojskowym w 2019.

</doc>
<doc id="5183912" url="https://pl.wikipedia.org/wiki?curid=5183912" title="Kościół Matki Bożej Wspomożenia Wiernych w Łodzi">
Kościół Matki Bożej Wspomożenia Wiernych w Łodzi

Kościół Matki Bożej Wspomożenia Wiernych w Łodzi – rzymskokatolicki kościół parafialny należący do parafii pod tym samym wezwaniem (dekanat Łódź-Widzew archidiecezji łódzkiej).
Świątynia została zbudowana w 1903 roku i rozbudowana w 1924 roku. Historia kościoła rozpoczyna się od przemysłowca Emila Geyera, który wybudował przy ulicy Wodnej Szkołę Rzemieślniczą i przekazał ją Towarzystwu Dobroczynnemu, które z kolei oddało ją Towarzystwu Rzemieślniczemu „Resursa”. Dzięki staraniom księdza biskupa Wincentego Tymienieckiego szkołę tę w 1922 roku przejęło zgromadzenie salezjanów. W dniu 15 maja 1924 roku aktem darowizny Towarzystwo Salezjańskie otrzymało Szkołę Rzemiosł na własność. W tym samym roku Zarząd miasta Łodzi przyznał sąsiedni plac na rozbudowę szkoły. Inżynier Lisowski wykonał nieodpłatnie plany, obejmujące kompleks budynków szkolnych, warsztaty i kościół. Wybudowane zostały częściowo tylko budynki szkolne, z salą teatralną, i warsztaty. Salę teatralna została przeznaczona na kaplicę, która po 1926 roku została poświęcona przez biskupa Wincentego Tymienieckiego. Przy kaplicy Matki Bożej Wspomożenia Wiernych do czasu utworzenia parafii istniał samodzielny Ośrodek Duszpasterski. W latach 1981–1986 został przeprowadzony gruntowny remont wejścia i całej kaplicy i nadano jej jednolity wystrój sakralny. W świątyni jest umieszczona nowa, ceramiczna ściana ołtarzowa, dębowe ławki oraz centralne ogrzewanie.
Do wyposażenia kościoła należą: ołtarz Matki Bożej Wspomożenia Wiernych wykonany w latach trzydziestych XX wieku, organy wykonane w Fabryce Organów S. Krukowski i Syn z Piotrkowa Trybunalskiego, figury ks. Bosko i Miłosierdzia Bożego, wykonane przez Krystynę Solską w 1985 roku a także figura ks. Jana Bosko przy wejściu do świątyni, wykonana przez Jerzego Martyka, na placu przed kościołem jest umieszczona figura Matki Bożej Wspomożenia Wiernych wykonana przez Z. Kamińską. Ceramiczna Droga Krzyżowa powstała w latach dwudziestych XX wieku. Tabernakulum ogniotrwałe, wykonali w warsztatach szkolnych uczniowie Gimnazjum Mechanicznego przy ulicy Wodnej 34, prowadzonego przez salezjanów.

</doc>
<doc id="5183915" url="https://pl.wikipedia.org/wiki?curid=5183915" title="Marco Montelatici">
Marco Montelatici

Marco Montelatici (ur. 25 sierpnia 1953 we Florencji) – włoski lekkoatleta, specjalista pchnięcia kulą, medalista halowych mistrzostw Europy w 1986, olimpijczyk.
Kariera sportowa.
Zajął 9. miejsce w pchnięciu kulą na halowych mistrzostwach Europy w 1977 w San Sebastián oraz 7. miejsce w tej konkurencji na halowych mistrzostwach Europy w 1978 w Mediolanie. Odpadł w kwalifikacjach na mistrzostwach Europy w 1978 w Pradze.
Zajął 6. miejsce na halowych mistrzostwach Europy w 1982 w Mediolanie. Odpadł w kwalifikacjach na mistrzostwach Europy w 1982 w Atenach.
Zajął 6. miejsca na igrzyskach olimpijskich w 1984 w Los Angeles i światowych igrzyskach halowych w 1985 w Paryżu oraz 5. miejsce na halowych mistrzostwach Europy w 1985 w Pireusie.
Zdobył brązowy medal w pchnięciu kulą na halowych mistrzostwach Europy w 1986 w Madrycie, przegrywając jedynie z Wernerem Günthörem ze Szwajcarii i Siergiejem Smirnowem ze Związku Radzieckiego.
Montelatici był mistrzem Włoch w pchnięciu kulą w 1976, 1977, 1982, 1987 i 1988, a w hali mistrzem w 1973, 1977, 1978, 1984 i 1986.
Ośmiokrotnie poprawiał rekord Włoch w tej konkurencji doprowadzając go do rezultatu 20,13 m, uzyskanego 6 sierpnia 1978 w Wenecji. Był pierwszym zawodnikiem włoskim, który pchnął kulę ponad 20 metrów.
Rekordy życiowe Montelaticiego:
Jego żona Cinzia Petrucci była również lekkoatletką, kulomiotką, olimpijką z igrzysk w Moskwie w 1980.

</doc>
<doc id="5183919" url="https://pl.wikipedia.org/wiki?curid=5183919" title="Zodiak (film)">
Zodiak (film)



</doc>
<doc id="5183921" url="https://pl.wikipedia.org/wiki?curid=5183921" title="Staw pod Królikarnią">
Staw pod Królikarnią

Staw pod Królikarnią – staw w Warszawie, w dzielnicy Mokotów, na terenie parku Arkadia. Razem z sąsiednim, mniejszym stawem tworzy Stawy pod Królikarnią.
Położenie i charakterystyka.
Staw pod Królikarnią znajduje się w stołecznej dzielnicy Mokotów, na obszarze MSI Sielce, u podnóża skarpy warszawskiej, poniżej pałacu Królikarnia, na terenie parku Arkadia, w pobliżu ulic Ludwika Idzikowskiego i Piaseczyńskiej. Położony jest na obszarze zlewni Kanału Głównego „A”. Swój początek ma tu Rów Piaseczyński, który odprowadza wody do pobliskiego stawu Arkadia oraz dalej do stawów w Łazienkach i basenu Portu Czerniakowskiego.
Zgodnie z „Programem Ochrony Środowiska dla m. st. Warszawy na lata 2009–2012 z uwzględnieniem perspektywy do 2016 r.” staw położony jest na terasie nadzalewowej. Jego powierzchnia wynosi 0,3767 ha. Według numerycznego modelu terenu udostępnionego przez Geoportal lustro wody znajduje się na wysokości 87,1 m n.p.m. Jego głębokość wynosi ok. 1 m. Zasilany jest źródłami spod skarpy warszawskiej. Identyfikator MPHP to 98242.
Pochodzenie stawu jest sztuczne. Stanowi pozostałość zalanej wodą glinianki powstałej po eksploatacji iłów plioceńskich, stanowiących surowiec dla cegielni. W XVIII wieku okoliczne tereny służyły jako miejsce polowań m.in. na króliki, stąd nazwa terenu. W 1786 roku powstał pałac Królikarnia i stawy stały się częścią osi widokowej ogrodu. Układ otaczającego parku został ustalony w wyniku prac renowacyjnych przeprowadzonych w latach 1967–1969 według projektu Longina Majdeckiego i Gerarda Ciołka.
W bliskim sąsiedztwie na terenie parku, oprócz stawu Arkadia, znajduje się jeszcze trzeci, nienazwany zbiornik wodny, który leży jeszcze bliżej skarpy. Jego powierzchnia to 0,1712 ha, a identyfikator 130936304. Razem ze Stawem pod Królikarnią tworzą one "Stawy pod Królikarnią".
Przyroda.
Stawy położone są na terenie zespołu przyrodniczo-krajobrazowego „Arkadia” o łącznej powierzchni 14,01 ha, w ramach którego ochronie podlega m.in. „ekosystem wodny, w tym w szczególności naturalne wysięki ze skarpy, stawy i rowy”. Leżą także w granicach Warszawskiego Obszaru Chronionego Krajobrazu. Wśród ptaków w okolicach zbiorników wodnych zaobserwowano następujące gatunki: perkozek, łabędź niemy, cyraneczka, czernica, łyska, mewa pospolita, dzięcioł białoszyi, dzięcioł średni, trzciniak, kokoszka i krzyżówka.

</doc>
<doc id="5183922" url="https://pl.wikipedia.org/wiki?curid=5183922" title="Cortinarius subbalaustinus">
Cortinarius subbalaustinus

Cortinarius.subbalaustinus Rob. Henry – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Do 2020 r. brak polskiej nazwy.
Morfologia.
Średnica 2–5 cm, początkowo wypukły, potem płaski z niskim i tępym garbem. Brzeg w stanie wilgotnym lekko prążkowany. Powierzchnia w stanie suchym ochrowobrązowa, w stanie wilgotnym o barwie od czerwonobrązowej do rdzawobrązowej.
Średnio gęste, wąsko przyrośnięte, ciemnoochrowe lub ochrowobrązowe. Ostrza gładkie.
Wysokość 2–6 cm, grubość 0,4–0,6 cm, cylindryczny lub poszerzający się ku podstawie. Powierzchnia w stanie suchym ochrowobrązowa z białymi, przylegającymi włókienkami. W połowie wysokości włókienka te tworzą strefę pierścieniową. Zasnówka biała.
Cienki, w kapeluszu jasnobrązowy, w
trzonie rdzawobrązowy o niewyraźnym zapachu. Eksykaty mają rdzawobrązowy kapelusz i jasnoszarobrązowy trzon.
Zarodniki elipsoidalne, brązowe, średnio brodawkowane, 7,5-10,0/4,0–5,0 μm. Cheiolystyd brak.
Występowanie i siedlisko.
Znane jest występowanie "Cortinatius subbalaustinus" w Ameryce Północnej i Europie. W Polsce po raz pierwszy jego stanowisko podał Tomasz Ślusarczyk w 2010 r. w Karkonoszach.
Naziemny grzyb mykoryzowy. Występuje w lasach liściastych i mieszanych pod brzozami, grabami i dębami, na torfowiskach, wrzosowiskach i przydrożach.

</doc>
<doc id="5183924" url="https://pl.wikipedia.org/wiki?curid=5183924" title="Kościół św. Małgorzaty w Chojnie">
Kościół św. Małgorzaty w Chojnie

Kościół świętej Małgorzaty w Chojnie – rzymskokatolicki kościół parafialny należący do parafii pod tym samym wezwaniem (dekanat Kcynia diecezji bydgoskiej).
Jest to świątynia wzniesiona w 1776 roku. Ufundowana została przez Macieja Mielżyńskiego starostę wałeckiego. Remontowana była w 1836 i 1894. W latach 1974–76 został zmieniony wystrój wnętrza z położeniem boazerii. Remontowana ponownie była w latach 2000–03 (dobudowano wówczas nową zakrystię).
Budowla jest szachulcowa, jednonawowa, charakteryzuje się konstrukcją mieszaną: zrębową od wewnątrz i słupowo-ramową wypełnioną cegłą od zewnątrz. Kościół jest orientowany. Jego prezbiterium jest mniejsze w stosunku do nawy, zamknięte jest trójbocznie, z boku jest umieszczona zakrystia. Od frontu znajduje się wieża, nadbudowana nad nawą, wzniesiona w konstrukcji słupowej. Zwieńcza ją czworokątny dach piramidalny. Wejście główne od frontu osłania daszek podparty dwoma słupami. Świątynię nakrywa dach dwukalenicowy, pokryty dachówką. Wnętrze jest wyłożone boazerią. Nawa nakryta jest płaskim stropem belkowym, natomiast prezbiterium stropem z fasetą. Chór muzyczny jest podparty dwoma słupami i posiada wystawkę w części środkowej. Belka tęczowa jest ozdobiona krucyfiksem z XVIII wieku. Ołtarz główny w stylu późnobarokowym pochodzi z 1 połowy XVIII wieku (przeniesiony został w 1863 roku z kościoła pobernardyńskiego w Gołańczy). Dwa ołtarze boczne: w stylu barokowym i regencyjnym powstały w 1 połowie XVIII wieku. Ambona i chrzcielnica w stylu barokowym zostały wykonane w XVIII wieku.

</doc>
<doc id="5183925" url="https://pl.wikipedia.org/wiki?curid=5183925" title="Calde">
Calde

Calde – parafia "(freguesia)" w gminie Viseu, w Portugalii. Według danych na rok 2021 parafię zamieszkiwały 1271 osoby, a gęstość zaludnienia wyniosła 36,26 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5183935" url="https://pl.wikipedia.org/wiki?curid=5183935" title="Ramón Vinay">
Ramón Vinay

Ramón Mario Francisco Vinay Sepúlveda (ur. 31 sierpnia 1911 w Chillán, zm. 4 stycznia 1996 w Puebli) – chilijski śpiewak pochodzenia francusko-włoskiego, występujący jako tenor i baryton.
Życiorys.
Jego matka była Włoszką, a ojciec Francuzem. Po śmierci matki, wychowywał się wraz z ojcem i dwojgiem braci we Francji. W 1928 roku wyjechał do Meksyku, gdzie uczył się śpiewu u Joségo Piersona. Początkowo występował jako baryton. Na scenie zadebiutował w 1931 roku rolą króla Alfonsa w "Faworycie" Gaetano Donizettiego. Kreował role barytonowe w "Pajacach" Ruggera Leoncavalla, "Tosce" Giacomo Pucciniego oraz "Rigoletcie", "Trubadurze" i "Traviacie" Giuseppe Verdiego. Po dalszych studiach wokalnych u Renégo Maisona w Nowym Jorku zaczął występować jako tenor, po raz pierwszy w 1944 roku w Meksyku jako Don José w "Carmen" Georges’a Bizeta. W latach 1946–1961 występował jako solista w nowojorskiej Metropolitan Opera. Śpiewał na festiwalu w Bayreuth (1952–1957) i w Covent Garden Theatre w Londynie (1953–1960). W 1962 roku powrócił do śpiewania partii barytonowych. W 1969 roku pożegnał się ze sceną operową. W latach 1969–1971 był dyrektorem opery w Santiago. W 1974 roku ostatecznie zakończył karierę śpiewaczą.
Zasłynął przede wszystkim jako wykonawca tytułowej roli w "Otellu" Giuseppe Verdiego, którą odniósł sukcesy w mediolańskiej La Scali (1947), Arena di Verona (1948) i na festiwalu w Salzburgu (1951). Ponadto kreował liczne role tenorowe: Samsona w "Samsonie i Dalili" Camille’a Saint-Saënsa, Caravadossiego w "Tosce" i kawalera Des Grieux w "Manon Lescaut" Giacomo Pucciniego, Tannhäusera w "Tannhäuserze" Richarda Wagnera, Heroda w "Salome" Richarda Straussa oraz barytonowe: Scarpii w "Tosce", Escamilla w "Carmen", Germonta w "Traviacie", Amonastra w "Aidzie", Michelego w "Płaszczu", doktora Schöna w "Lulu", tytułowe role w "Falstaffie" i "Holendrze tułaczu".
Był żonaty z sopranistką Tessie (Lushanyą) Mobley; miał syna Ramóna i córkę Rosę Marie.

</doc>
<doc id="5183936" url="https://pl.wikipedia.org/wiki?curid=5183936" title="Stawy pod Królikarnią">
Stawy pod Królikarnią



</doc>
<doc id="5183951" url="https://pl.wikipedia.org/wiki?curid=5183951" title="Krośnieńskie Towarzystwo Fotograficzne">
Krośnieńskie Towarzystwo Fotograficzne

Krośnieńskie Towarzystwo Fotograficzne – polskie stowarzyszenie fotograficzne, istniejące w latach 1970–2001. Członek zbiorowy Federacji Amatorskich Stowarzyszeń Fotograficznych w Polsce.
Historia.
Krośnieńskie Towarzystwo Fotograficzne utworzono w 1970 roku – stowarzyszenie zrzeszało wówczas około 40 fotoamatorów z okolic Podkarpacia. Najbardziej kreatywnymi członkami KTF byli m.in. Bolesław Bajorski, Wiesław Braja, Jerzy Bryła, Stefan Domagała, Andrzej Drozd, Tadeusz Gierlach, Marek Głowiński, Jan Grudysz, Jan Jurek, Grzegorz Kapuściński, Tomasz Kasprzyk, Jacek Kucy, Robert Leniowski, Zbigniew Lorenc, Stanisław Nawracaj, Leonard Olbrycht, Stanisław Pater, Tadeusz Pudełko, Władysław Sęp, Wacław Turek, Witold Wierzbiański, Krzysztof Wojtuń, Jerzy Wygoda, Cezary Żelechowski, Marian Żyła.
Pierwszym prezesem Zarządu stowarzyszenia został Jan Grudysz, współzałożyciel Krośnieńskiego Towarzystwa Fotograficznego. Towarzystwo zakończyło działalność w 2001, wówczas zostało przekształcone w Fotoklub Regionalnego Centrum Kultur Pogranicza w Krośnie.
Działalność.
Krośnieńskie Towarzystwo Fotograficzne prowadziło aktywną działalność konkursową, plenerową, wydawniczą oraz wystawienniczą, Członkowie KTF korzystali z dwóch przestrzeni wystawienniczych, gdzie mogli prezentować swoje fotografie – Galerii Fotografii w Piwnicy Staromiejskiej, w Krośnie oraz witryny sklepu "Foto-Optyki". 
Od 1974 stowarzyszenie było organizatorem cyklicznej ogólnopolskiej wystawy "Co robią Polacy?" – ekspozycja była organizowana wespół z Centralną Agencją Fotograficzną i odbywała się pod patronatem Ministra Kultury i Sztuki oraz Federacji Amatorskich Stowarzyszeń Fotograficznych w Polsce. KTF było organizatorem cyklicznego ogólnopolskiego konkursu fotografii przyrodniczej "Piękno krajobrazu leśnego", we współpracy z Naczelnym Zarządem Lasów Państwowych. KTF prowadziło działalność wydawniczą, publikując między innymi fotokronikę województwa krośnieńskiego, katalogi pokonkursowe – "Co robią Polacy", "Krosno – miasto, w którym żyjemy", "Krosno w fotografii i poezji", "Piękno krajobrazu leśnego". Towarzystwo współpracowało z innymi ośrodkami kultury oraz stowarzyszeniami fotograficznymi – m.in. z ówczesnym Wojewódzkim Domem Kultury w Krośnie oraz z Fotoklubami w Koszycach, Bardejowie, Vranowie.

</doc>
<doc id="5183953" url="https://pl.wikipedia.org/wiki?curid=5183953" title="Putczino">
Putczino

Putczino () – nazwa kilkudziesięciu toponimów w Rosji

</doc>
<doc id="5183956" url="https://pl.wikipedia.org/wiki?curid=5183956" title="Głowy prezydentów">
Głowy prezydentów



</doc>
<doc id="5183957" url="https://pl.wikipedia.org/wiki?curid=5183957" title="Putczino (obwód kurski)">
Putczino (obwód kurski)

Putczino () – wieś (ros. деревня, trb. dieriewnia) w zachodniej Rosji, w sielsowiecie rusanowskim rejonu fatieżskiego w obwodzie kurskim.
Geografia.
Miejscowość położona jest nad Putczinką (lewy dopływ Krasawki w dorzeczu Swapy), 12,5 km od centrum administracyjnego sielsowietu (Basowka), 13,5 km na północny zachód od centrum administracyjnego rejonu (Fatież), 58 km na północny zachód od Kurska, 9,5 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajduje się 99 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwały 93 osoby.

</doc>
<doc id="5183958" url="https://pl.wikipedia.org/wiki?curid=5183958" title="Grota Cygańska">
Grota Cygańska



</doc>
<doc id="5183962" url="https://pl.wikipedia.org/wiki?curid=5183962" title="Nate Dushku">
Nate Dushku

Nate Dushku (ur. 8 czerwca 1977 w Bostonie jako Nathaniel Mark Dushku) – amerykański aktor, reżyser i producent filmowy. Jest najbardziej znany z udziałów w filmie "Konspiracja.com" oraz "Reality Check". Do jego produkcji należy film "Mapplethorpe".
Życie prywatne.
Nate Dushku jest orientacji homoseksualnej. Jego mężem jest Amnon Lourie.
Ma młodszą siostrę, Elizę, oraz starszych braci: Aarona i Benjamina.
Matka Nate'a Dushku nazywa się Judith Rasmussen i jest profesorką na Uniwersytecie Suffolk.
Ojciec, Philip R. Dushku, jest narodowości albańskiej, a jego dziadkowie od strony matki pochodzili z Danii i mieli też korzenie irlandzkie, brytyjskie i niemieckie. Jest nauczycielem w szkole Boston Public Schools.

</doc>
<doc id="5183963" url="https://pl.wikipedia.org/wiki?curid=5183963" title="Sejm piotrkowski 1534">
Sejm piotrkowski 1534

Sejm piotrkowski 1534 – sejm walny Korony Królestwa polskiego zwołany 10 października 1533 roku do Piotrkowa.
Sejmiki przedsejmowe odbyły się: średzki 6 grudnia, główny wielkopolski w Kole 16 grudnia 1533 roku. 
Obrady sejmu trwały od 6 stycznia do 28 lutego 1534 roku. 28 lutego 1534 roku został wydany uniwersał poborowy w Wilnie.

</doc>
<doc id="5183964" url="https://pl.wikipedia.org/wiki?curid=5183964" title="Acanthostachys">
Acanthostachys



</doc>
<doc id="5183969" url="https://pl.wikipedia.org/wiki?curid=5183969" title="Joseph Oscar Irwin">
Joseph Oscar Irwin

Joseph Oscar Irwin (1898-1982) – brytyjski statystyk. Wniósł istotny wkład w rozwój biostatystyki. Pełnił funkcję przewodniczącego Królewskiego Towarzystwa Statystycznego w latach 1962-1964. Był również członkiem wielu innych stowarzyszeń naukowych, w tym International Statistical Institute, czy Biometric Society (obecnie znane jako International Biometric Society). 
Od 1928 r. Irwin pracował Stacji Eksperymentalna Rothamsted, gdzie jego przełożonym był Ronald Fisher. Współpracował naukowo również z Karlem Pearsonem.

</doc>
<doc id="5183976" url="https://pl.wikipedia.org/wiki?curid=5183976" title="Maczki (rejon szarkowszczyński)">
Maczki (rejon szarkowszczyński)

Maczki – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Jody.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek a następnie folwark leżał w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania prawosławnego. Jednocześnie wszyscy mieszkańcy zadeklarowali białoruską przynależność narodową. Był tu 1 budynek mieszkalny. W 1931 w 1 domu zamieszkiwało 11 osób.
Wierni należeli do parafii prawosławnej w Jodach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Jodach.

</doc>
<doc id="5183977" url="https://pl.wikipedia.org/wiki?curid=5183977" title="FIM North America Youth Speedway Silver Cup Championship">
FIM North America Youth Speedway Silver Cup Championship

FIM North America Youth Speedway Silver Cup Championship – międzynarodowe rozgrywki miniżużlowe dla zawodników do 15. roku życia w kategoriach 150 cm³ i 250 cm³, nadzorowane przez północnoamerykańską kontynentalną federację motocyklową FIM North America i krajową federację American Motorcyclist Association (AMA). Rozgrywane są od 2013 roku na torze należącym do kompleksu wystawienniczego w Industry.
Historia.
Seria zawodów została stworzona w celu zapewnienia młodym północnoamerykańskim żużlowcom ustrukturyzowanych rozgrywek. W pierwszym turnieju rozegranym w dniach 16-17 sierpnia 2013 roku wzięło udział 28 zawodników w wieku od 8 do 15 lat podzielony na trzy dywizje: jedna dla pojemności motocykli 250 cm³ i dwie w kubaturze 150 cm³. Format zawodów każdej z dywizji to cztery rundy i bieg finałowy. 
Medaliści.
Kategoria 250 cm³
Kategoria 150 cm³
Kategoria 150 cm³ (druga dywizja)

</doc>
<doc id="5183979" url="https://pl.wikipedia.org/wiki?curid=5183979" title="Marlip Indo Mandiri">
Marlip Indo Mandiri

Marlip Indo Mandiri – indonezyjski producent elektrycznych mikrosamochodów z siedzibą w Bandungu, działający od 1996 roku. 
Historia.
Przedsiębiorstwo Marlip Indo Mandiri powstało z inicjatywy Indonezyjskiego Instytutu Nauk, za cel obierając rozwój pierwszych w historii lokalnego przemysłu motoryzacyjnego samochodów elektrycznych. Firma z powodzeniem zarejestrowała patent na własnej konstrukcji w pełni elektryczny układ napędowy, by w 2005 roku przedstawić prototypy poruszających się w ruchu ulicznym prototypów mikrosamochodów. Odkryty, dwumiejscowy SmartCar wyróżniał się dostosowaniem do zatłoczonych miejskich dróg, rozpędzając się do 40 km/h i oferując zasięg na jednym ładowaniu wynoszący maksymalnie 300 kilometrów.
Po budowie prototypów indonezyjskie przedsiębiorstwo przeszło do produkcji mikrosamochodów pod marką Marlip pełniących funkcję nie tylko wózków golfowych, ale i radiowozów patrolowych, pojazdów dla służb miejskich czy infrastruktury turystycznej na terenie kraju, zaspokajając lokalne potrzeby.

</doc>
<doc id="5183981" url="https://pl.wikipedia.org/wiki?curid=5183981" title="Actinorhytis">
Actinorhytis



</doc>
<doc id="5183982" url="https://pl.wikipedia.org/wiki?curid=5183982" title="Actinorhytis calapparia">
Actinorhytis calapparia



</doc>
<doc id="5183984" url="https://pl.wikipedia.org/wiki?curid=5183984" title="Aktinorytis">
Aktinorytis



</doc>
<doc id="5183987" url="https://pl.wikipedia.org/wiki?curid=5183987" title="Majorowce">
Majorowce

Majorowce – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie brasławskim, w sielsowiecie Ciecierki.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie wieś leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Według Powszechnego Spisu Ludności z 1921 roku zamieszkiwały tu 42 osoby, 31 było wyznania rzymskokatolickiego, 11 prawosławnego. Jednocześnie 38 mieszkańców zadeklarowało polską przynależność narodową a 4 białoruską. Było tu 10 budynków mieszkalnych. W 1931 w 10 domach zamieszkiwało 52 osoby.
Wierni należeli do parafii rzymskokatolickiej w Borodzieniczach i prawosławnej w Jodach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Jodach.

</doc>
<doc id="5183991" url="https://pl.wikipedia.org/wiki?curid=5183991" title="Samarendra Nath Roy">
Samarendra Nath Roy

Samarendra Nath Roy (1906-1964) – pochodzący z Indii amerykański matematyk i statystyk, profesor Uniwersytetu Karoliny Północnej w Chapel Hill. Uczeń i współpracownik Prasanta Chandry Mahalanobisa.

</doc>
<doc id="5183993" url="https://pl.wikipedia.org/wiki?curid=5183993" title="Budynek administracyjno-mieszkalny Fabryki Kotłów Parowych Fitznera">
Budynek administracyjno-mieszkalny Fabryki Kotłów Parowych Fitznera

Budynek administracyjno-mieszkalny Fabryki Kotłów Parowych Fitznera – zabytkowy gmach położony przy ulicy Powstańców 10 w Siemianowicach Śląskich, na terenie dzielnicy Centrum.
Wzniesiony w stylu neorenesansowym, według różnych źródeł w 1878 bądź 1889 roku, jako gmach administracyjny dla uruchomionej w 1870 roku Fabryki Kotłów Parowych Fitznera (obecnie w miejscu fabryki funkcjonują zakłady Rosomak). Budynek ten 30 kwietnia 1993 roku został wpisany do rejestru zabytków. Jest on obiektem dwukondygnacyjnym i charakteryzuje się obecnością wielu różnorodnych elementów dekoracyjnych.
Historia.
W 1856 roku na terenie Laurahuty mistrz kuźniczy Wilhelm Fitzner założył warsztat kotlarski, który na początku zajmował się remontem, a w późniejszym czasie produkcją nitowanych kotłów parowych. W 1869 roku jego syn – również Wilhelm – wybudował fabrykę w pobliżu Fabryki Śrub i Nitów, która została uruchomiona w 1870 roku. W 1875 roku fabryka zaczęła się specjalizować w produktach spawanych, a produkty Fitznera otrzymywały szereg nagród i wyróżnień na wystawach i targach.
Po drugiej stronie fabryki, przy dzisiejszej ulicy Powstańców, został wzniesiony gmach administracyjny dla zakładu. Ukończono go w 1878 bądź 1889 roku – na drugą z tych dat wskazuje kartusz nad portalem wschodniego wejścia do gmachu z inskrypcją: „1889”.
Zakład w 1939 roku został zajęty przez Niemców, którzy przestawili produkcję na potrzeby zbrojeniowe. W 1945 roku utworzono Zakłady Naprawy Czołgów, a 22 maja, po kilkakrotnych zmianach organizacyjnych, przedsiębiorstwo przemianowano na Wojskowe Zakłady Mechaniczne. Obecnie produkcję prowadzi firma Rosomak.
Dawny gmach administracyjny 30 kwietnia 1993 roku został wpisany do rejestru zabytków. Sprzedano go w prywatne ręce, a nowy właściciel około 2007 roku rozpoczął remont budynku, który w dalszym ciągu od wielu lat pozostaje opuszczony.
Charakterystyka.
Dawny budynek administracyjno-mieszkalny Fabryki Kotłów Parowych Fitznera położony jest przy ulicy Powstańców 10 w Siemianowicach Śląskich, na terenie dzielnicy Centrum. Jest on wpisany do rejestru zabytków pod numerem A/1525/93 – ochroną konserwatorską objęta jest cała działka.
Jest to budynek dwukondygnacyjny, z wysokim przyziemiem. Powstał on w stylu neorenesansowym – szesnastoosiowa, zwrócona na południe, zdobiona fasada nawiązuje architektonicznie do renesansu holenderskiego bądź gdańskiego. Elewację wykonano z cegły klinkierowej, a charakterystycznym jej elementem są zdobiące rogi budynku i ryzalitów tynkowane boniowania. Podobne rozwiązania zastosowano wokół otworów okiennych. Same zaś okna są prostokątne z naczółkami w formie łuku odcinkowego. Gmach ma stylowe frontony, które w wyniku jednego z remontów zostały zubożone o detal. Dominują one nad dwoma bocznymi ryzalitami z mansardową, trójokienną nadbudową. Gmach pokryto dwuspadowym dachem z umieszczonymi pomiędzy mansardami niewielkimi lukarnami, które zostały zwieńczone spiczastymi daszkami. Ponad kalenicę dachu wystają liczne kominy.
Dwa umieszczone po bokach wejścia do budynku zdobią rozczłonkowane portale, zamykane przez trójkątne, przerwane tympanony, które zostały oparte na boniowanych pilastrach. W środku nadproża umieszczono tarczę herbową z symbolami przemysłu – skrzyżowane młotki i koło zębate. Kartusz nad lewym wejściem pozbawiony jest treści (pierwotnie: „W. FITZNER”), zaś nad prawym zawiera inskrypcję z datą: „1889” (pierwotnie: „ERBAUT 1889”).
Przez środek skrajnych ryzalitów prowadziły korytarze zakończone skośnie usytuowanymi ścianami, w których umieszczono drzwi zaopatrzone w wysoko umieszczone secesyjne klamki. Za nimi znajdowała się duża sala, zajmująca całą szerokość budynku. Była ona pośrodku podparta metalowymi, smukłymi kolumnami. Budynek otoczony został ogrodzeniem na niskiej podmurówce o metalowych przęsłach. Murowane słupki, zwieńczone pierwotnie duża kulą, współgrają architektonicznie z resztą budynku.

</doc>
<doc id="5183994" url="https://pl.wikipedia.org/wiki?curid=5183994" title="Hełm heraldyczny">
Hełm heraldyczny



</doc>
<doc id="5184008" url="https://pl.wikipedia.org/wiki?curid=5184008" title="Aglaia (roślina)">
Aglaia (roślina)



</doc>
<doc id="5184010" url="https://pl.wikipedia.org/wiki?curid=5184010" title="Piłka nożna na Litwie">
Piłka nożna na Litwie

Piłka nożna ( ) jest najpopularniejszym sportem na Litwie. Jej głównym organizatorem na terenie Litwie pozostaje Lietuvos futbolo federacija (LFF).
Według stanu na 17 listopada 2021 roku Saulius Mikoliūnas i Andrius Skerla mają odpowiednio 96 i 84 występów reprezentacyjnych, a Tomas Danilevičius strzelił 19 bramek w barwach reprezentacji Litwy.
W litewskiej A lyga grają takie utytułowane kluby, jak Žalgiris Wilno, Ekranas Poniewież i Sūduva Mariampol.
Historia.
Piłka nożna zaczęła zyskiwać popularność na Litwie na początku XX wieku. Do I wojny światowej Litwa była pod panowaniem Cesarstwa Niemieckiego (Kłajpeda) oraz Imperium Rosyjskiego (Szawle, Kowno i Wilno). 25 kwietnia 1907 roku w Tylży powstał pierwszy litewski klub piłkarski Lituania Tilsit, w 1909 w Kłajpedzie pruski SC Preußen Memel, potem następne. W 1908 w Prusach został założony "Baltischen Rasensport Verband", który organizował "Bałtyckie Mistrzostwa" w sezonie 1908 (do 1910 uczestniczyły jedynie mistrzowie miast Danzig, Königsberg i Elbing). W sezonie 1910/11 również dołączyły kluby z innych miast, m.in. Lituania Tilsit i MTV Tilsit z Tylży, MTV Memel z Kłajpedy, VfB Königsberg, SV Prussia-Samland Königsberg, ASC Königsberg i FC Germania Königsberg z Królewca, Preußen Insterburg i SV Insterburg z Įsrūtisa, Preußen Gumbinnen z Gąbina. Po sezonie 1913/14 rozgrywki zostały zawieszone przez rozpoczęcie I wojny światowej. 2 listopada 1918 Litwa proklamowała niepodległość.
Po założeniu litewskiej federacji piłkarskiej – LFF w 1922 roku, rozpoczął się proces zorganizowania pierwszych rozgrywek o mistrzostwo Litwy. Pierwsza edycja mistrzostw Litwy startowała w sezonie 1922. Pierwszym mistrzem został LFLS Kowno, który powtórzył ten sukces i w następnym sezonie. Mistrzostwa Litwy w sezonie 1939/40 zostały zawieszone, tak jak 15 czerwca 1940 wojska radzieckie wkraczają do Litwy, a w lipcu została utworzona Litewska SRR w składzie ZSRR. W sezonie 1941 mistrzostwa Litewskiej SRR po 5 kolejkach zostały przerwane tak jak w końcu czerwca nastąpiła okupacja niemiecka. W sezonach 1942 i 1942/43 rozgrywki o mistrzostwo Litwy zostały wznowione, ale w 1943/44 znów zawieszone z powodu ataku Armii Radzieckiej, w wyniku którego ZSRR ponownie okupują Litwę. W 1945 ponownie startują mistrzostwa Litewskiej SRR. To nie były pełnowartościowe mistrzostwa tak jak najlepsze kluby kraju uczestniczyły w mistrzostwach ZSRR.
11 marca 1990 Litwa deklaruje niepodległość. W 1990 organizowano rozgrywki Baltic League, w których razem z najlepszymi klubami Estońskiej SRR, Łotewskiej SRR oraz rosyjskim Progress Czerniachowsk brały udział najlepsze drużyny Litwy - Žalgiris Wilno, Sirijus Kłajpeda, Ekranas Poniewież, Jovaras Możejki, ASMM Inkaras Kowno, Banga Kowno, Sakalas Szawle, Neris Wilno i Sūduva Mariampol. Reszta 16 zespołów walczyły w najwyższej litewskiej lidze zwanej "Aukščiausioji lyga". Następnie po 4 najlepsze zespoły z obu lig systemem pucharowym wyłaniały mistrza kraju. Pierwszym mistrzem po odzyskaniu niepodległości został Sirijus Kłajpeda.
Rozgrywki najwyższej ligi zwanej "Lietuvos lyga" zainaugurowano w sezonie 1991. W sezonie 1991/92 liga przyjęła obecną nazwę "A lyga", a rozgrywki odbywały się systemem jesień-wiosna. Od roku 1999 odbywają się zgodnie z systemem wiosna-jesień w 4 rundy.
Format rozgrywek ligowych.
W obowiązującym systemie ligowym trzy najwyższe klasy rozgrywkowe są ogólnokrajowe (A lyga, I lyga i II lyga). Dopiero na czwartym poziomie pojawiają się grupy regionalne.
Puchary.
Rozgrywki pucharowe rozgrywane na Litwie to:

</doc>
<doc id="5184012" url="https://pl.wikipedia.org/wiki?curid=5184012" title="Roman Chymkowski">
Roman Chymkowski

Roman Chymkowski (ur. 13 maja 1977 w Pułtusku) – polski socjolog i antropolog kultury.
Życiorys.
Ukończył studia magisterskie w ramach Kolegium MISH na Wydziale Polonistyki (1999) oraz w Instytucie Socjologii Uniwersytetu Warszawskiego (2001). Doktorat w zakresie nauk humanistycznych uzyskał w 2004 roku, zaś stopień doktora habilitowanego w dziedzinie nauk o kulturze i religii w 2020. Jego zainteresowania naukowe koncentrują się na dwóch polach badawczych – studiach postkolonialnych i postzależnościowych oraz socjologii praktyk lekturowych.
Roman Chymkowski pracuje w Instytucie Kultury Polskiej Uniwersytetu Warszawskiego w Zakładzie Kultury Współczesnej oraz w Bibliotece Narodowej, gdzie kieruje Pracownią Badań Czytelnictwa. Jest członkiem zespołu redakcyjnego „Przeglądu Humanistycznego” oraz rady naukowej „Rocznika Biblioteki Narodowej”. W 2020 r. został wyróżniony odznaką honorową Zasłużony dla Kultury Polskiej.

</doc>
<doc id="5184016" url="https://pl.wikipedia.org/wiki?curid=5184016" title="1. liga słoweńska w piłce siatkowej mężczyzn (2000/2001)">
1. liga słoweńska w piłce siatkowej mężczyzn (2000/2001)

1. liga słoweńska w piłce siatkowej mężczyzn 2000/2001 (oficjalnie 1. državna odbojkarska liga 2000/2001, w skrócie 1. DOL 2000/2001) – 10. sezon mistrzostw Słowenii zorganizowany przez Słoweński Związek Piłki Siatkowej ("Odbojkarska zveza Slovenije", OZS).
W sezonie 2000/2001 w 1. lidze uczestniczyło 10 drużyn. Z 2. ligi dołączyły dwa kluby: i . Rozgrywki składały się z fazy zasadniczej oraz fazy play-off. W fazie zasadniczej zespoły rozegrały między sobą po dwa spotkania systemem kołowym. Osiem najlepszych drużyn awansowało do fazy play-off, natomiast dwie najgorsze spadły do 2. ligi. Faza play-off obejmowała ćwierćfinały, półfinały, mecze o 3. miejsce oraz finały.
Po raz pierwszy mistrzem Słowenii został , który w finałach fazy play-off pokonał . Trzecie miejsce zajął klub . Do 2. ligi spadły kluby i .
Drużyny uczestniczące.
Uwaga: Kluby i nie zgłosiły się do europejskich pucharów.

</doc>
<doc id="5184017" url="https://pl.wikipedia.org/wiki?curid=5184017" title="Zofia Gutentag">
Zofia Gutentag

Zofia Gutentag, także Zofia Gutentażanka, Zofia Gutentag-Davidson (ur. 1893 w Łodzi, zm. 1989 w San Antonio) – polska artystka żydowskiego pochodzenia, członkini Jung Idysz.
Życiorys.
Urodziła się w 1893 roku w Łodzi, w rodzinie Szymona i Heleny z Moszkowiczów, tam także ukończyła szkołę średnią. Studiowała w Warszawie, prawdopodobnie w Szkole Sztuk Pięknych, po czym kontynuowała naukę Akademii Sztuk Pięknych w Zurychu i w Monachium, w pracowni Wilhelma von Debschitza. Do tematów prac malarskich Gutentag należały martwe natury, pejzaże i portrety. Oprócz malarstwa, tworzyła także rzeźby, grafikę i sztukę użytkową.
Powróciła do Łodzi ok. 1917 roku, gdzie należała do trzonu grupy artystyczno-literackiej Jung Idysz. Wraz z Idą Brauner i Polą Lindenfeld stworzyła ilustracje do tomiku "Improwizacjes" Moszego Brodersona i Icchaka Kacenelsona wydanego przez ugrupowanie. W 1919 roku wraz z innymi członkami Jung Idysz – Polą Lindenfeld, Idą Brauner i Wincentym Braunerem – zaangażowała się w założenie czasopisma „Tańczący Ogień”. W pierwszym i jedynym jego numerze, który ukazał się tego samego roku, choć z datą roku kolejnego, ukazały się wiersze Juliana Tuwima, Jana Lechonia, Antoniego Słonimskiego i Kazimierza Wierzyńskiego uzupełnione linorytami Brauner, Lindenfeld i Gutentag. Jedyną zachowaną pracą Gutentag z okresu działalności Jung Idysz jest linoryt z „Tańczącego Ognia”.
Na początku lat 20. Gutentag wzięła udział m.in. w Salonie Jesiennym w budynku Gminy Żydowskiej w Warszawie, gdzie wystawiała miniatury i biżuterię, zaś podczas Międzynarodowej Wystawy Młodej Sztuki w Łodzi (1923) przedstawiła wraz z Brauner emalie na miedzi, rzeźby w kości słoniowej i batiki. Od lat 20. prowadziła lekcje rysunku w Łodzi, m.in. w gimnazjum żeńskim Józefa Aba.
Wyszła za mąż za Szymona Davidsona. W okresie II wojny światowej wyjechała do ZSRR, zaś po wojnie osiadła w San Antonio. W Stanach Zjednoczonych tworzyła martwe natury, pejzaże i portrety.
Zmarła w 1989 roku w San Antonio.

</doc>
<doc id="5184019" url="https://pl.wikipedia.org/wiki?curid=5184019" title="Malinowo Zaleskie">
Malinowo Zaleskie

Kuźmowszczyzna – dawna osada. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Jody.
Historia.
W czasach zaborów osada w powiecie dzisieńskim, w guberni wileńskiej Imperium Rosyjskiego.
W latach 1921–1945 osada leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 7 osób.
Wierni należeli do parafii rzymskokatolickiej w Borodzieniczach i prawosławnej w Jodach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Jodach.

</doc>
<doc id="5184020" url="https://pl.wikipedia.org/wiki?curid=5184020" title="Adem Mikullovci">
Adem Mikullovci

Adem Mikullovci (ur. 12 grudnia 1937 w Vushtrri, zm. 15 września 2020 w Prisztinie) – kosowski aktor, reżyser, scenarzysta i polityk. Jest znany z udziału w jednym z najpopularniejszych kosowskich seriali "Kafeneja jonë" (pol. "Nasza kawiarnia").
Życiorys.
Adem Mikullovci ukończył szkołę podstawową i średnią w Mitrowicy. Kontynuował naukę w Akademii Sztuk w Belgradzie, jednak z powodu złej sytuacji materialnej przerwał je i wrócił do Kosowa.
We wrześniu 1968 został zatrudniony w Prowincjonalnym Teatrze Ludowym w Prisztinie, gdzie pracował jako aktor do 1990 roku, będąc w tym czasie delegatem do Zgromadzenia Kosowa, jugosłowiańska policja ogłosiła nakaz aresztowania. Następnego roku został uwięziony przez jugosłowiańską policję, jednak zwolniono go po 8 dniach, następnie powrócił do kariery aktorskiej.
Mikullovci powrócił do polityki, dołączając w maju 2017 roku do partii Vetëvendosje. W wyborach parlamentarnych w Kosowie w 2017 roku uzyskał mandat w parlamencie. Jako najstarsza osoba w parlamencie pełnił funkcję przewodniczącego parlamentu od czerwca do września 2017 r., do wybrania parlament Kadriego Veseliego.
Zmarł 15 września 2020 roku około godziny 00:20.
Filmografia.
W swojej karierze zagrał 45 głównych i 70 epizodycznych ról w wielu spektaklach teatralnych, był reżyserem i scenarzystą kilku filmów oraz seriali. Wyreżyserował 7 sztuk teatralnych, 5 dramatów i 3 seriale
Poniżej jest część listy filmów i seriali, w których Adem Mikullovci wziął udział:

</doc>
<doc id="5184021" url="https://pl.wikipedia.org/wiki?curid=5184021" title="Marina Hulia">
Marina Hulia

Marina Hulia (ur. jako Марина Гуля w 1965 w Czerkasach) – polska nauczycielka i pedagożka pochodzenia białorusko-rosyjskiego.
Życiorys.
Urodziła się w rodzinie Białorusinki i Rosjanina. Wychowywała się w Czerkasach. Ukończyła studia z filologii rosyjskiej na Państwowym Uniwersytecie w Czerkasach oraz w Instytucie Profilaktyki Społecznej Resocjalizacji Uniwersytetu Warszawskiego. Pracowała tam jako nauczycielka i wicedyrektorka szkoły. Ok. 1992–1993 wyjechała do Polski, początkowo do Bydgoszczy. Została zatrudniona jako nauczycielka języka rosyjskiego w XXV Liceum Ogólnokształcącym w Warszawie. Organizowała między innymi wyjazdy uczniów do Czerkas. Z inspiracji Moniki Płatek pracowała z rodzinami czeczeńskimi w Warszawie, koordynowała wolontariat więzienny w 14 jednostkach penitencjarnych okręgu warszawskiego. Prowadzi od 2016 szkołę demokratyczną dla czeczeńskich uchodźców koczujących na dworcu w Brześciu. Była doradczynią ds. nauczania dzieci cudzoziemskich przy Ministerstwie Edukacji Narodowej.
Zamężna z Wiktorem Węgłowskim – Polakiem urodzonym w Workucie, potomkiem zesłańca. Ma co najmniej jedno dziecko (córkę).
Nie ma komputera i nie korzysta ze smartfona.

</doc>
<doc id="5184022" url="https://pl.wikipedia.org/wiki?curid=5184022" title="Jan Słowikowski (oficer)">
Jan Słowikowski (oficer)

Jan Słowikowski (ur. 19 czerwca 1927 w Krechowicach, zm. 8 maja 2011) – generał brygady, funkcjonariusz Służby Bezpieczeństwa, dyrektor Departamentu I MSW, ambasador w Iranie (1983–1984).
Życiorys.
Syn Franciszka i Marii. Podczas II wojny światowej od 1943 roku pracował jako magazynier w firmie „K. Werk Hensiehl-Opel” w Rzeszowie. 
Po zakończeniu działań wojennych w 1945 roku zatrudnił się w Rzeszowie jako pracownik Państwowego Monopolu Spirytusowego, od 1946 roku pracował również w Rzeszowie w PSS „Społem”. 18 grudnia 1947 roku zatrudnił się jako rachmistrz w Konsumie Wojewódzkiego Urzędu Bezpieczeństwa Publicznego w Rzeszowie. 20 czerwca 1948 roku został funkcjonariuszem Sekcji IV Wydziału IV WUBP w randze młodszego referenta. 
Stopniowo awansował, 1 stycznia 1950 roku został mianowany kierownikiem Sekcji V Wydziału IV WUBP w Rzeszowie. W celu podniesienia kwalifikacji zawodowych 15 września 1951 roku został skierowany na roczny kurs do Rocznej Szkoły Oficerskiej Centrum Wyszkolenia Ministerstwa Bezpieczeństwa Publicznego w Legionowie. Po jego ukończeniu został przydzielony jako starszy referent do Wydziału I Departamentu VII MBP zajmującego się wywiadem. Awansował na stanowisko kierownika sekcji, po transformacji MBP w Komitet do spraw Bezpieczeństwa Publicznego również zajmował to stanowisko. 
8 stycznia 1954 roku został skierowany jako rezydent ps. „Sfinks” do Tel Awiwu, oficjalnie pełnił tam funkcję I sekretarza Poselstwa PRL. Na skutek popełnionych błędów został zdekonspirowany przez izraelski kontrwywiad. Po powrocie do kraju został 1 lipca 1958 roku zatrudniony jako starszy oficer operacyjny Wydziału II Departamentu I MSW. W 1960 roku ukończył Wydział Dyplomatyczno-Konsularny Szkoły Głównej Służby Zagranicznej. W kolejnych latach awansował, 15 stycznia 1962 roku został naczelnikiem Wydziału IV Departamentu I MSW. 12 sierpnia 1964 roku został skierowany do Nowego Jorku jako rezydent ps. „Sfinks”. Oficjalnie był zatrudniony jako I sekretarz, a następnie radca Delegacji PRL przy Organizacji Narodów Zjednoczonych. 
Po powrocie do kraju 15 października 1969 roku objął stanowisko naczelnika Wydziału I Departamentu I MSW, a 1 lipca 1972 roku naczelnika Wydziału III. 15 lipca 1974 roku awansował na stanowisko zastępca dyrektora Departamentu I MSW, a 1 grudnia został jego dyrektorem. Od 1 grudnia 1981 pełnił funkcję zastępcy szefa Służby Wywiadu i Kontrwywiadu MSW. 1 lutego 1983 roku został oddany do dyspozycji dyrektora Departamentu Kadr MSW. W sierpniu 1983 roku pełnił funkcję ambasadora PRL w Iranie, z placówki powrócił w październiku 1984 roku. 31 stycznia 1986 roku został zwolniony ze służby w organach bezpieczeństwa państwa.
Pochowany na Cmentarzu Wojskowym na Powązkach w Warszawie (kwatera 43AII-5-6).
Ordery i odznaczenia.
Był odznaczony: 

</doc>
<doc id="5184025" url="https://pl.wikipedia.org/wiki?curid=5184025" title="Wilhelm Werner">
Wilhelm Werner

Wilhelm Werner, właśc. Christian Wilhelm Werner (ur. 3 marca 1794 w Warszawie, zm. 16 maja 1842 w Ozorkowie) – fabrykant związany z Ozorkowem.
Życiorys.
W 1820 Ignacy Starzyński – założyciel osady fabrycznej w Ozorkowie – popadł w konflikt z jedynym farbiarzem, Samuelem Wegnerem, który przeniósł się do Konstantynowa Łódzkiego. Było to problematyczne dla lokalnych tkaczy, w związku z czym Starzyński nawiązał kontakt z Wilhelmem Wernerem, którzy przybył do miejscowości w kwietniu 1821. Zamieszkał na terenie folwarku Strzeblew przy ul. Wigury 3 (dawn. ul. Browarna), a działalność uruchomił w czerwcu 1821. W 1823 podpisał umowę z Komisją Rządową Wojny, która zleciła mu farbowanie mundurów Wojska Polskiego Królestwa Kongresowego. W celu realizacji zamówienia zajął nieużytkowaną farbiarnię w Zgierzu (byłą fabrykę Karla Gottlieba Sängera). Jakość jego realizacji przyczyniła się do nadania mu przez władze Królestwa Polskiego orderu św. Anny. Rozwoju przedsiębiorstwa nie powstrzymały cła nałożone przez Rosję w 1831. W latach 30. XIX w. podjął się realizacji jednej z pierwszych na ziemiach polskich cukrowni. Skierował swojego brata do Francji na studia związane z cukrownictwem. Po jego powrocie wspólnie prowadzili cukrownię w Leśmierzu. Około 1840 Wilhelm Werner przejął cukrownię w całości. Był też właścicielem majątków ziemskich, m.in. Lućmierza i Puczniewa.
Werner sfinansował około 80% kosztów budowy kościoła ewangelicko-augsburskiego w Ozorkowie. Nie dożył dnia pierwszej mszy w kościele. W obiekcie znajduje się tablica pamiątkowa poświęcona Wilhelmowi Wernerowi.
Po śmierci Wernera w 1842 zarząd nad jego majątkiem przejęła żona Matylda Ritzenstein. Został pochowany w Grobowcu Wernerów na cmentarzu ewangelicko-augsburskim w Ozorkowie.
Zachował się dom Wernerów z 1821, położony przy ul. Wigury 7 w Ozorkowie.
Życie prywatne.
Wilhelm Werner był czwartym z 12 dzieci Samuela Fryderyka Wernera i Anny Rozyny z d. Meisner. Wernerowie byli spolonizowanymi Niemcami przybyłymi na ziemie polskie w XVIII w. z Saksonii.
Pierwszą żoną Wilhelma Wernera była zmarła przy porodzie trzeciego dziecka w 1825 Anna z d. Schroeder. Drugą zaś Matylda Ritzenstein z Łomży. Miał łącznie 12 dzieci:
Bratem Wilhelma Wernera był Ferdynand Werner (1799–1870) – warszawski farmaceuta, siostra zaś – Henrietta Wilhelmina była żoną Friedricha Mathiasa Schlössera – ozorkowskiego fabrykanta.
Szlachectwo.
Istnieją 2 hipotezy związane z uzyskaniem przez rodzinę Wernerów herbu Miron, pierwsza z nich związana jest z pradziadkiem Wilhelma – (ur. w 1718 w Skwierzynie), który miał uzyskać herb dzięki namalowaniu portretu Stanisława Augusta Poniatowskiego w stroju koronacyjnym. Natomiast według kroniki rodzinnej Wernerów, sporządzonej przez Stanisława Wernera, herb miała nadać Heroldia Królestwa Polskiego bratu Wilhelma – Franciszkowi Ferdynandowi Wernerowi – warszawskiemu farmaceucie.

</doc>
<doc id="5184026" url="https://pl.wikipedia.org/wiki?curid=5184026" title="Małaszówka">
Małaszówka

Małaszówka – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Jody.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania prawosławnego i zadeklarowali białoruską przynależność narodową. Był tu 1 budynek mieszkalny. W 1931 w 1 domu zamieszkiwało 14 osób.
Wierni należeli do parafii prawosławnej w Jodach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Jodach.

</doc>
<doc id="5184032" url="https://pl.wikipedia.org/wiki?curid=5184032" title="Piłka nożna na Łotwie">
Piłka nożna na Łotwie

Piłka nożna ( ) jest najpopularniejszym sportem na Łotwie. Jej głównym organizatorem na terenie Łotwie pozostaje Latvijas Futbola federācija (LFF).
Według stanu na 17 listopada 2021 roku Vitālijs Astafjevs, Andrejs Rubins i Juris Laizāns mają odpowiednio 167, 117 i 113 występów reprezentacyjnych, a Māris Verpakovskis strzelił 29 bramek w barwach reprezentacji Łotwy.
W łotewskiej Virslīga grają takie utytułowane kluby, jak Riga FC, FK RFS, FK Ventspils i FK Liepāja.
Historia.
Piłka nożna zaczęła zyskiwać popularność na Łotwie na początku XX wieku. W 1908 roku po raz pierwszy rozegrano mecz o tytuł mistrza Rygi pomiędzy klubami British FC i Union (oba kluby założone w 1907), który zakończył się wynikiem 5-0 na korzyść Brytyjczyków. W 1909 Union rewanżował się wygrywając 4-1. W 1910 kluby British FC, Union oraz Kaiserwald Ryga (który powstał w 1909) założyły Ryżską Futbolową Ligę. W 1915 w lidze grało już 6 drużyn, ale w 1916 rozgrywki zawieszone z powodu I wojny światowej. 18 listopada 1918 Łotwa proklamowała niepodległość.
Po założeniu łotewskiej federacji piłkarskiej – LFF w 1921 roku, rozpoczął się proces zorganizowania pierwszych rozgrywek o mistrzostwo Łotwy. Pierwsza edycja mistrzostw Łotwy startowała w sezonie 1921, ale rozgrywek nie dokończono przez wcześniejsze nastąpienie zimy. W 1922 w lidze walczyły jedynie 6 drużyn ze stolicy Rygi. Pierwszym mistrzem został Kaiserwald Ryga, który powtórzył ten sukces i w następnym sezonie. Od 1923 organizowano najpierw turnieje w dwóch grupach - w stolicznej, gdzie rozgrywane były systemem ligowym oraz w grupie prowincjalnej, gdzie rozgrywane systemem pucharowym. Następnie zwycięzcy obu grup walczyły w meczu finałowym o tytuł mistrza Łotwy. Dopiero w 1927 po raz pierwszy wszystkie drużyny kraju połączono w jedyną wyższą ligę, zwaną "Virslīga". Pierwszym mistrzem ligi została Olimpia Lipawy, która utrzymywała ten tytuł i w kolejnych dwóch sezonach. Mistrzostwa Łotwy w sezonie 1939/40 zostały zawieszone, tak jak 17 czerwca 1940 wojska radzieckie wkraczają do Łotwy, a 5 sierpnia została utworzona Łotewska SRR w składzie ZSRR. W sezonie 1941 mistrzostwa Łotewskiej SRR po 6 kolejkach zostały przerwane tak jak w końcu czerwca nastąpiła okupacja niemiecka. W 1942 i 1943 rozgrywki o mistrzostwo Łotwy zostały wznowione, ale w 1944 znów zawieszone z powodu ataku Armii Radzieckiej, w wyniku którego ZSRR ponownie okupują Łotwę. W 1945 ponownie startują mistrzostwa Łotewskiej SRR. To nie były pełnowartościowe mistrzostwa tak jak najlepsze kluby kraju uczestniczyły w mistrzostwach ZSRR. W 1990 dodatkowo organizowano rozgrywki Baltic League, w których uczestniczyły m.in. najlepsze drużyny Łotewskiej SRR - RAF Jelgava, Celtnieks Dyneburg, Torpedo Ryga, KKI Daugava Ryga, Pārdaugava Ryga i Olimpija Lipawa.
21 sierpnia 1991 – po puczu Janajewa Łotwa deklaruje niepodległość. Niektóre źródła uważają mistrzostwo w 1991 roku za pierwsze pełnoprawne mistrzostwo Łotwy po przywróceniu niepodległości. Ale po pierwsze, de facto niezależność została przywrócona po rozpoczęciu mistrzostw, a po drugie, nie wszystkie najsilniejsze łotewskie zespoły brały udział w tych mistrzostwach. Tak więc, Pārdaugava Ryga występowała w pierwszej lidze ZSRR, gdzie zajęła ostatnie 22.miejsce, a RAF Jelgava zmagał się w 6.strefie Drugiej ligi ZSRR.
Rozgrywki najwyższej ligi zwanej "Virslīga" w obecnym formacie zainaugurowano w sezonie 1992.
Format rozgrywek ligowych.
W obowiązującym systemie ligowym trzy najwyższe klasy rozgrywkowe są ogólnokrajowe (Virslīga, 1. līga i 2. līga). Dopiero na czwartym poziomie pojawiają się grupy regionalne.
Puchary.
Rozgrywki pucharowe rozgrywane na Łotwie to:

</doc>
<doc id="5184047" url="https://pl.wikipedia.org/wiki?curid=5184047" title="Wielodostęp">
Wielodostęp



</doc>
<doc id="5184059" url="https://pl.wikipedia.org/wiki?curid=5184059" title="Antônio Carlos Corrêa">
Antônio Carlos Corrêa



</doc>
<doc id="5184061" url="https://pl.wikipedia.org/wiki?curid=5184061" title="Jorge Antônio Putinatti">
Jorge Antônio Putinatti



</doc>
<doc id="5184066" url="https://pl.wikipedia.org/wiki?curid=5184066" title="José Leandro Ferreira">
José Leandro Ferreira



</doc>
<doc id="5184073" url="https://pl.wikipedia.org/wiki?curid=5184073" title="Sebastián Tagliabúe">
Sebastián Tagliabúe

Sebastián Lucas Tagliabúe (, ur. 22 lutego 1985 w Olivosie) – emiracki piłkarz, argentyńskiego pochodzenia, grający na pozycji napastnika w emirackim klubie Al-Nasr Dubaj oraz reprezentacji Zjednoczonych Emiratów Arabskich. 
Statystyki kariery.
Klubowe.
"Aktualne na dzień 23 listopada 2021. Brak dokładnych danych dla lat 2004–2008"
Reprezentacyjne.
"Aktualne na dzień 23 listopada 2021."

</doc>
<doc id="5184080" url="https://pl.wikipedia.org/wiki?curid=5184080" title="Jean Caudron">
Jean Caudron

Jean Caudron (ur. 15 listopada 1895 w Liège– zm. 23 stycznia 1963) – belgijski piłkarz grający na pozycji bramkarza. Był reprezentantem Belgii.
Kariera klubowa.
Całą swoją karierę piłkarską Caudron spędził w klubie SC Anderlechtois, w którym w 1921 roku zadebiutował w belgijskiej pierwszej lidze i grał w nim do 1931 roku.
Kariera reprezentacyjna.
W reprezentacji Belgii Caudron zadebiutował 5 października 1924 roku w przegranym 1:2 towarzyskim meczu z Danią, rozegranym w Kopenhadze. W 1928 roku był w kadrze Belgii na Igrzyska Olimpijskie w Amsterdamie. Od 1924 do 1928 roku rozegrał 19 meczów w kadrze narodowej.

</doc>
<doc id="5184082" url="https://pl.wikipedia.org/wiki?curid=5184082" title="Zasłonak zielonofioletowy">
Zasłonak zielonofioletowy

Zasłonak zielonofioletowy ("Thaxterogaster scaurus" (Fr.) Niskanen &amp; Liimat.) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Thaxterogaster, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisał go w 1818 r. Elias Fries nadając mu nazwę "Agaricus scaurus". Ten sam autor w 1838 r. przeniósł go do rodzaju "Cortinarius". W 2022 r. Tuula Niskanen i Kare Liimatainen przenieśli go do rodzaju "Aureonarius"
Ma 19 synonimów. Niektóre z nich:
Andrzej Nespiak w 1975 r. podał polską nazwę zasłonak maczugostopy. Władysław Wojewoda w 2003 r. uznał ją za nieodpowiednią i zaproponował nazwę zasłonak zielonofioletowy. Jest niespójna z aktualną nazwą naukową.
Morfologia.
Średnica 2,5–5 cm, początkowo stożkowaty lub półkulisty, potem dzwonkowaty, w końcu płasko rozpostarty z szerokim garbem. W stanie wilgotnym tłusty i śliski. Powierzchnia brązowooliwkowa, na środku ciemnobrązowa. Młode owocniki mają szarozielone brzegi z ciemniejszymi brązowymi plamkami przypominającymi kropelki.
Średnio gęste, początkowo zielonkawożółte, ale szybko stają się oliwkowobrązowe, a następnie rdzawobrązowe.
Wysokość 4–9 cm, grubość 0,5–1 cm, walcowaty lub maczugowaty, często z obrzeżoną bulwką. Powierzchnia początkowo bladoniebieskawa do niebieskozielonej, przechodzącej w żółtawoszarą. Pokryta jest pajęczynowatymi resztkami zasnówki, po których pozostaje tylko strefa pierścieniowa. Zasnówka początkowo jest biała, ale od zarodników spadających z blaszek wkrótce zmienia barwę na rdzawobrązową.
W kapeluszu jasnobrązowy. Zapach słaby, słodki, smak łagodny do gorzkiego.
Zarodniki elipsoidalne do migdałowatych, gęsto brodawkowate, 9–11 × 6–7 μm, nieamyloidalne.
Występowanie i siedlisko.
W Europie jest szeroko rozprzestrzeniony. Podano jego stanowiska także w Ameryce Północnej i Środkowej, Rosji, na Półwyspie Indochińskim i na Nowej Zelandii. W piśmiennictwie naukowym na terenie Polski do 2003 r. znane były trzy stanowiska, w tym jedno historyczne (1889). Bardziej aktualne stanowiska podaje internetowy atlas grzybów. Według W. Wojewody rozprzestrzenienie tego gatunku i stopień jego zagrożenia w Polsce nie są znane.
Naziemny grzyb ektomykoryzowy. Występuje w lasach iglastych wśród mchów.

</doc>
<doc id="5184083" url="https://pl.wikipedia.org/wiki?curid=5184083" title="Cortinarius scaurus">
Cortinarius scaurus



</doc>
<doc id="5184085" url="https://pl.wikipedia.org/wiki?curid=5184085" title="Medal Ministerstwa Sprawiedliwości dla Rannych na Służbie">
Medal Ministerstwa Sprawiedliwości dla Rannych na Służbie

Medal Ministerstwa Sprawiedliwości dla Rannych na Służbie (, skr. Jum.M.S.) – duńskie cywilne odznaczenie ustanowione 12 kwietnia 2019, przyznawane przez ministra sprawiedliwości osobom pracującym dla wymiaru sprawiedliwości, którzy podczas pełnienia obowiązków służbowych zostali poważnie ranny, doprowadzeni do inwalidztwa lub doznali poważnych szkód psychicznych. W przypadku nadań pośmiertnych medal wręczany jest najbliższej rodzinie odznaczanego.
W duńskiej kolejności starszeństwa odznaczeń znajduje się obecnie (na listopad 2021) za Medalem Obrony dla Rannych na Służbie, a przed Medalem Obrony za Wzorową Służbę.
Administracją medalu zajmuje się Ministerstwo Sprawiedliwości.
Odznaka ma formę medalu o średnicy 30 mm, wykonywana jest ze srebra i pozłacana. Na awersie znajduje się korona o kształcie znanym z logo ministerstwa, otoczona napisem „JUSTITSMINISTERIET” (pol. "MINISTERSTWO SPRAWIEDLIWOŚCI"). Na rewersie umieszczany jest wieniec dębowy, a w jego wnętrzu napis „SÅRET I TJENESTE” ("RANNY NA SŁUŻBIE"), imię i nazwisko odznaczanego i rok otrzymania rany. Medal mocowany jest do wiązanej w pięciokąt białej wstążki z jednym węższym i po obu jego stronach – dwoma szerszymi granatowymi paskami, wzdłuż środka wstążki. Drugie nadanie medalu dla rannych oznaczane jest poprzez umieszczenie na wstążce lub baretce srebrnego dębowego liścia (oznaki męstwa), a trzecie nadanie – złotego dębowego liścia.

</doc>
<doc id="5184086" url="https://pl.wikipedia.org/wiki?curid=5184086" title="Dolichothele">
Dolichothele

Dolichothele – rodzaj pająków z infrarzędu ptaszników i rodziny ptasznikowatych. Obejmuje 10 opisanych gatunków. Zamieszkuje Amerykę Południową od środkowej Boliwii po południową część Brazylii.
Morfologia.
Ptaszniki o ciele średnich rozmiarów, mocno obrośniętym szczecinkami, często z wzorem barwnym. Mają karapaks o słabo wyodrębnionej części tułowiowej. Oczy umieszczone są na słabo wyniesionym, szerszym niż dłuższym wzgórku. Oczy pary przednio-bocznej leżą bardziej z przodu niż pary przednio-środkowej, zaś oczy pary tylno-bocznej bardziej z tyły niż pary tylno-środkowej. Szczękoczułki pozbawione są rastellum. Znacznie szersza niż dłuższa warga dolna wyróżnia "Dolichothele" od wszystkich pozostałych Ischnocolinae z wyjątkiem rodzaju "Catumiri". Na wardze dolnej znajduje się od 2 do 10 kuspuli, co stanowi liczbę znacznie mniejszą niż u innych neotropikalnych Ischnocolinae z wyjątkiem "Catumiri". Szczęki dysponują wyraźnym płatem przednim z 14–35 kuspulami w kącie wewnętrzno-nasadowym. Kształt sternum jest owalny, a tylny punkt przyczepu mięśni (sigilla) umieszczony jest na nim brzeżnie.
Odnóża pierwszej i drugiej pary nadstopia ze skopulami na całej długości, podczas gdy w przypadku pary trzeciej i czwartej skopule występują w odsiebnych ¾–½ nadstopii. Skopule na wszystkich stopach są niepodzielone, co odróżnia "Dolichothele" od "Catumiri". Na stopach ostatniej pary występuje podłużne pasmo rzadkich szczecinek, które nie dzieli jednak skopuli. Na stopach pary trzeciej u młodych samic występować może podobne, niedzielące skopuli pasmo. Trichobotria maczugowate rozmieszczone są wzdłuż całej długości stóp w dwóch równoległych szeregach. Wszystkie stopy pozbawione są kolców, mają dobrze wykształcone przypazurkowe kępki włosków, bezzębne pazurki górne i pozbawione są pazurków dolnych.
Opistosoma cechuje się bardzo krótkimi, jednoczłonowymi kądziołkami przędnymi pary tylno-środkowej oraz trójczłonowymi kądziołkami przędnymi pary tylno-bocznej o palcowatym członie wierzchołkowym. Brak jest na niej włosków drażniących.
Genitalia samicy mają parzyste, zwykle dłuższe niż szersze zbiorniki nasienne, odróżniające się od tych u "Catumiri" obecnością licznych płatowatych zakończeń ("termini"). Nogogłaszczki samca mają dłuższe niż szersze, dwupłatowe cymbium. Apofyza ich goleni podzielona jest na dwie dobrze wykształcone gałęzie, z których retrolateralna jest dłuższa. Bulbus wyposażony jest w prosty do lekko zakrzywionego embolus, na którym u części gatunków obecny jest mały kil przedwierzchołkowy.
Ekologia i występowanie.
Rodzaj neotropikalny, znany ze środkowej Boliwii i Brazylii. Ma największy zasięg geograficzny spośród wszystkich rodzajów podrodziny Ischnocolinae. Występuje w ekoregionach Amazonii, Mata Atlântica, Cerrado i Caatinga. W środkowobrazylijskim paśmie Espinhaço współwystępują sympatrycznie aż trzy jego gatunki.
Taksonomia.
Takson ten wprowadził w 1923 roku Cândido Firmino de Mello-Leitão, gatunkiem typowym wyznaczając "D. exilis". W tej samej publikacji opisał rodzaj "Goniodontium", który w 1985 roku zsynonimizowany został przez Roberta Johna Ravena z rodzajem "Hapalotremus". W 1924 roku Jehan Albert Vellard wprowadził rodzaj "Oligoxystre", wyznaczając jego gatunkiem typowym "O. auratum". Rewizji tego rodzaju dokonał w 2007 roku José Paulo Leite Guadanucci wyróżniając w jego obrębie kilka nowych gatunków i synonimizując z nim rodzaj "Pseudoligoxystre", wprowadzony w 2001 roku przez Fabiana Vola. W 2015 roku Sylvia Marlene Lucas i Rafael Prezzi Indicatti zsynonimizowali "Goniodontium" oraz "Oligoxystre" z "Dolichothele".
Do rodzaju tego zalicza się 10 opisanych gatunków:

</doc>
<doc id="5184088" url="https://pl.wikipedia.org/wiki?curid=5184088" title="Jules Lavigne">
Jules Lavigne

Jules Joseph Emile Lavigne (ur. 10 marca 1901 w Uccle – zm. 1957) – belgijski piłkarz grający na pozycji obrońcy. Był reprezentantem Belgii.
Kariera klubowa.
Prawie całą swoją karierę piłkarską Lavigne spędził w klubie Racing Club, w którym w 1919 roku zadebiutował w belgijskiej pierwszej lidze i grał w nim do 1938 roku. W sezonie 1938/1939 grał w Dottignies Sport.
Kariera reprezentacyjna.
W reprezentacji Belgii Lavigne zadebiutował 1 kwietnia 1928 w wygranym 1:0 towarzyskim meczu z Holandią, rozegranym w Antwerpii. W 1928 roku był w kadrze Belgii na Igrzyska Olimpijskie w Amsterdamie. Od 1928 do 1932 roku rozegrał 10 meczów w kadrze narodowej.

</doc>
<doc id="5184089" url="https://pl.wikipedia.org/wiki?curid=5184089" title="August Ruyssevelt">
August Ruyssevelt

Petrus Augustinus Ruyssevelt (ur. 4 listopada 1896 w Antwerpii – zm. ?) – belgijski piłkarz grający na pozycji obrońcy. Był reprezentantem Belgii.
Kariera klubowa.
Prawie całą swoją karierę piłkarską Ruyssevelt spędził w klubie Beerschot VAC, w którym w 1919 roku zadebiutował w pierwszej lidze belgijskiej i grał w nim do 1931 roku. Wraz z Beerschotem wywalczył pięć tytułów mistrza Belgii w sezonach 1921/1922, 1923/1924, 1924/1925, 1925/1926 i 1927/1928 oraz trzy wicemistrzostwa Belgii w sezonach 1922/1923, 1926/1927 i 1928/1929.
Kariera reprezentacyjna.
W reprezentacji Belgii Ruyssevelt zadebiutował 11 kwietnia 1926 w przegranym 3:4 towarzyskim meczu z Francją, rozegranym w Paryżu. W 1928 roku był w kadrze Belgii na Igrzyska Olimpijskie w Amsterdamie. Od 1926 do 1928 roku rozegrał 2 mecze w kadrze narodowej.

</doc>
<doc id="5184091" url="https://pl.wikipedia.org/wiki?curid=5184091" title="Medal Ministra Sprawiedliwości">
Medal Ministra Sprawiedliwości

Medal Ministra Sprawiedliwości (, skr. Jm.M.) – duńskie cywilne odznaczenie ustanowione 12 kwietnia 2019, przyznawane przez ministra sprawiedliwości zarówno Duńczykom jak i obcokrajowcom, którzy wyróżnili się szczególnie nieustraszonym lub wartym odznaczenia wysiłkiem. W przypadku nadań pośmiertnych medal wręczany jest najbliższej rodzinie odznaczanego.
W duńskiej kolejności starszeństwa odznaczeń znajduje się obecnie (na listopad 2021) za Medalem Ministra Obrony, a przed Medalem Obrony dla Poległych i Rannych na Służbie w wersji dla ranionych.
Administracją medalu zajmuje się Ministerstwo Sprawiedliwości. O medal nie można się ubiegać, trzeba zasłużyć. Wręczany jest wraz z patentem motywacyjnym.
Odznaka ma formę medalu o średnicy 30 mm, wykonywana jest ze srebra i pozłacana. Na awersie znajduje się korona o kształcie znanym z logo ministerstwa, otoczona napisem „JUSTITSMINISTERENS MEDALJE” (pol. "MEDAL MINISTRA SPRAWIEDLIWOŚCI"). Na rewersie grawerowane jest imię i nazwisko odznaczanego, a także rok otrzymania. Medal mocowany jest do wiązanej w pięciokąt granatowej wstążki z jednym białym paskiem wzdłuż środka wstążki. Drugie nadanie medalu oznaczane jest poprzez umieszczenie na wstążce lub baretce srebrnego dębowego liścia (oznaki męstwa), a trzecie nadanie – złotego dębowego liścia.

</doc>
<doc id="5184092" url="https://pl.wikipedia.org/wiki?curid=5184092" title="Gustaaf Boesman">
Gustaaf Boesman

Gustavus Boesman (ur. 19 stycznia 1899 w Gandawie – zm. 15 listopada 1971 tamże) – belgijski piłkarz grający na pozycji pomocnika. Był reprezentantem Belgii.
Kariera klubowa.
Całą swoją karierę piłkarską Boesman spędził w klubie ARA La Gantoise, w którym w 1920 roku zadebiutował w pierwszej lidze belgijskiej i grał w nim do 1929 roku.
Kariera reprezentacyjna.
W reprezentacji Belgii Boesman zadebiutował 14 lutego 1926 w przegranym 0:2 towarzyskim meczu z Węgrami, rozegranym w Brukseli. W 1928 roku był w kadrze Belgii na Igrzyska Olimpijskie w Amsterdamie. Od 1926 do 1929 roku rozegrał 20 meczów w kadrze narodowej.

</doc>
<doc id="5184094" url="https://pl.wikipedia.org/wiki?curid=5184094" title="Georges Ditzler">
Georges Ditzler

Georges Ditzler (ur. 15 listopada 1897 – zm. 22 grudnia 1974) – belgijski piłkarz grający na pozycji pomocnika. Był reprezentantem Belgii.
Kariera klubowa.
Całą swoją karierę piłkarską Ditzler spędził w klubie Standard Liège, w którym w 1919 roku zadebiutował w pierwszej lidze belgijskiej i grał w nim do 1936 roku. W sezonach 1925/1926, 1927/1928 i 1935/1936 wywalczył z nim trzy wicemistrzostwa Belgii.
Kariera reprezentacyjna.
W reprezentacji Belgii Ditzler zadebiutował 2 maja 1926 w wygranym 5:1 towarzyskim meczu z Holandią, rozegranym w Amsterdamie. W 1928 roku był w kadrze Belgii na Igrzyska Olimpijskie w Amsterdamie. W 1926 rozegrał 3 mecze w kadrze narodowej.

</doc>
<doc id="5184096" url="https://pl.wikipedia.org/wiki?curid=5184096" title="Medal Ministerstwa Sprawiedliwości za Międzynarodowy Wysiłek">
Medal Ministerstwa Sprawiedliwości za Międzynarodowy Wysiłek

Medal Ministerstwa Sprawiedliwości za Międzynarodowy Wysiłek (, skr. Jum.M.I.T.) – duńskie cywilne odznaczenie ustanowione 12 kwietnia 2019, przyznawane przez ministra sprawiedliwości osobom pracującym od 1945 dla wymiaru sprawiedliwości (zwykle chodzi policjantów i strażników więziennych), którzy pełnili zasłużoną służbę w interesie Danii poza jej granicami Danii.
W duńskiej kolejności starszeństwa odznaczeń medal ten znajduje się obecnie (na listopad 2021) za Medalem Agencji Zarządzania Ratowniczego za Międzynarodową Służbę, a przed Brązowym Medalem Obrony za Międzynarodową Służbę.
Administracją medalu zajmuje się Ministerstwo Sprawiedliwości. W przypadku nadań pośmiertnych medal wręczany jest najbliższej rodzinie odznaczanego.
Medal ma średnicę 30 mm i wykonywany jest ze srebra. Na awersie znajduje się korona o kształcie znanym z logo ministerstwa, otoczona napisem „JUSTITSMINISTERIET” (pol. "MINISTERSTWO SPRAWIEDLIWOŚCI") wzdłuż krawędzi medalu. Na rewersie umieszczany jest wieniec dębowy, a w jego wnętrzu grawerowany jest napis „UDSENDT FOR DANMARK” ("WYSŁANI DLA DANII"), a także miejsce rozlokowania. Medal mocowany jest do wiązanej w pięciokąt białej wstążki z czterema szerokimi, równomiernie rozłożonymi na wstążce, granatowymi paskami. Drugie nadanie medalu oznaczane jest poprzez umieszczenie na wstążce lub baretce srebrnego dębowego liścia (oznaki męstwa), a trzecie nadanie – złotego dębowego liścia.

</doc>
<doc id="5184097" url="https://pl.wikipedia.org/wiki?curid=5184097" title="Henri Van Averbeke">
Henri Van Averbeke

Henri Van Averbeke (ur. 26 października 1901 – zm. 1 listopada 1946 w Antwerpii) – belgijski piłkarz grający na pozycji pomocnika. Był reprezentantem Belgii.
Kariera klubowa.
Całą swoją karierę piłkarską Van Averbeke spędził w klubie Beerschot VAC, w którym w 1920 roku zadebiutował w pierwszej lidze belgijskiej i grał w nim do 1933 roku. Wraz z Beerschotem wywalczył pięć tytułów mistrza Belgii w sezonach 1921/1922, 1923/1924, 1924/1925, 1925/1926 i 1927/1928 oraz trzy wicemistrzostwa Belgii w sezonach 1922/1923, 1926/1927 i 1928/1929.
Kariera reprezentacyjna.
W reprezentacji Belgii Van Averbeke zadebiutował 14 marca 1926 w zremisowanym 1:1 towarzyskim meczu z Holandią, rozegranym w Antwerpii. W 1928 roku był w kadrze Belgii na Igrzyska Olimpijskie w Amsterdamie. Od 1926 do 1929 rozegrał 14 meczów w kadrze narodowej.

</doc>
<doc id="5184098" url="https://pl.wikipedia.org/wiki?curid=5184098" title="Powiat Iwai">
Powiat Iwai

 – dawny powiat w Japonii, w prefekturze Tottori.
Historia.
W pierwszym roku okresu Meiji na terenie powiatu znajdowało się 51 wiosek.
Powiat został założony 12 stycznia 1879 roku. Wraz z utworzeniem nowego systemu administracyjnego 1 października 1889 roku powiat Iwai został podzielony na 14 wiosek: Shihomi, Motoshiomi, Hattori, Ōiwa, Honjō, Takano, Shingū, Ajiro, Uradome, Makidani, Tajiri, Higashi, Iwai i Gamō.
1 kwietnia 1896 roku powiat Iwai został włączony w teren nowo powstałego powiatu Iwami. W wyniku tego połączenia powiat został rozwiązany.

</doc>
<doc id="5184104" url="https://pl.wikipedia.org/wiki?curid=5184104" title="Sebastiaan Verhulst">
Sebastiaan Verhulst

Sebastiaan Jan Maria Verhulst (ur. 16 lutego 1907 w Aalst – zm. 13 maja 1944) – belgijski piłkarz grający na pozycji napastnika. Był reprezentantem Belgii.
Kariera klubowa.
Swoją karierę piłkarską Verhulst rozpoczął w klubie Beerschot VAC, w którym w 1925 roku zadebiutował w pierwszej lidze belgijskiej i grał w nim do 1932 roku. Wraz z Beerschotem wywalczył dwa tytuły mistrza Belgii w sezonach 1925/1926 i 1927/1928 oraz dwa wicemistrzostwa Belgii w sezonach 1926/1927 i 1928/1929. W latach 1932-1938 grał w klubie SC Eendracht Aalst.
Kariera reprezentacyjna.
W reprezentacji Belgii Verhulst zadebiutował 5 czerwca 1928 w przegranym 1:3 towarzyskim meczu z Holandią, rozegranym w Rotterdamie i był to jego jedyny mecz w kadrze narodowej. W 1928 roku był w kadrze Belgii na Igrzyska Olimpijskie w Amsterdamie.

</doc>
<doc id="5184107" url="https://pl.wikipedia.org/wiki?curid=5184107" title="Władimir Plechanow">
Władimir Plechanow

Władimir Władimirowicz Plechanow (ros. Владимир Владимирович Плеханов, ur. 11 kwietnia 1958 w Moskwie) – rosyjski lekkoatleta, trójskoczek, medalista halowych mistrzostw Europy, później trener lekkoatletyczny. W czasie swojej kariery reprezentował Związek Radziecki.
Kariera sportowa.
Zdobył srebrny medal w trójskoku na halowych mistrzostwach Europy w 1986 w Madrycie, przegrywając jedynie ze swym kolegą z reprezentacji ZSRR Mārisem Bružiksem, a wyprzedzając Bélę Bakosiego z Węgier. Na następnych halowych mistrzostwach Europy w 1987 w Liévin zajął w tej konkurencji 5. miejsce.
Był wicemistrzem ZSRR w trójskoku w 1985 i 1986 oraz halowym mistrzem w tej konkurencji w 1984.
Rekordy życiowe Plechanowa:
Po zakończeniu kariery zawodniczej pracuje jako trener, Był m.in. trenerem reprezentacji Rosji w trójskoku. Do jego podopiecznych zaliczają się Anna Biriukowa, Iołanda Czen i Jelena Olejnikowa.

</doc>
<doc id="5184109" url="https://pl.wikipedia.org/wiki?curid=5184109" title="Branko Ostojić">
Branko Ostojić

Branko Ostojić (serb. cyr. Бранко Остојић, ur. 3 stycznia 1984 w Goraždzach) – serbski piłkarz występujący na pozycji środkowego obrońcy lub defensywnego pomocnika w serbskim klubie Sloboda Čačak, którego jest wychowankiem.

</doc>
<doc id="5184113" url="https://pl.wikipedia.org/wiki?curid=5184113" title="Order Wierności (Dania)">
Order Wierności (Dania)

Order Wierności, Order w Upamiętnienieniu Szczęśliwego Związku, Order Doskonałego Związku (, ) – order Królestwa Danii ustanowiony 7 sierpnia 1732 przez królową małżonkę Zofię Magdalenę Brandenburską-Kulmbach na cześć dekady szczęśliwego małżeństwa z królem Chrystianem VI Oldenburskim. Nadawany był do śmierci królowej w 1770, a w rok później zastąpiony ustanowionym przez nową królową Orderem Matyldy.
Odznaka miała formę krzyża, który w podstawowej wersji miał wymiary 49 × 44 mm, ale istniały jeszcze wersje o wys. 52, 54 lub 58 mm i o szer. 44, 45 lub 46 mm. Całość orderu wykonywana była ze zlota i emaliowana na ramionach oraz niektórych zdobieniach. Na awersie, na połączeniu białych ramion znajdował się błękitny owalny medalion z ukoronowanym monogramem utworzonym z połączonych inicjałów królowej i króla „SM” i „C6”. Na zakończeniu każdego z ramion znajdowała się królewska zamknięta korona, a pomiędzy nimi motywy z herbów na przemian brandenburskie czerwone orły i norweskie złote lwy. Na rewersie wewnątrz medalionu znajdowała się inskrypcja z dewizą orderu „In Felicissimæ Unionis Memoriam”, a orły na stronie odwrotnej nie były emaliowane. Niektóre ordery nadawane były z diamentami wokół środkowego medalionu.
Odznaka mocowana była do jasnoniebieskiej wstęgi ze srebrnymi paskami wzdłuż każdej krawędzi. W przypadku mężczyzn wstęga noszona była na szyi, a w przypadku kobiet wiązano ją w kokardę.
Łącznie odznaczono około 400 osób, w tym co najmniej 146 kobiet i 109 mężczyzn znanych do dziś z imienia i nazwiska. Order należało zwrócić w przypadku odznaczenia Orderem Matyldy. Podobnie działo się po śmierci wyróżnionego – order zwracano do kancelarii królewskiej (podobnie jak wszystkie inne duńskie ordery i niektóre medale).

</doc>
<doc id="5184114" url="https://pl.wikipedia.org/wiki?curid=5184114" title="Henri Bierna">
Henri Bierna

Henri Victor Bernard Bierna (ur. 2 września 1905 w Saint-Nicolas – zm. 13 maja 1944) – belgijski piłkarz grający na pozycji napastnika. Był reprezentantem Belgii.
Kariera klubowa.
Całą swoją karierę piłkarską Bierna spędził w klubie US Liège, w którym grał w latach 1926-1939.
Kariera reprezentacyjna.
W reprezentacji Belgii Bierna zadebiutował 2 stycznia 1927 w przegranym 2:3 towarzyskim meczu z Czechosłowacją, rozegranym w Liège. W 1928 roku był w kadrze Belgii na Igrzyska Olimpijskie w Amsterdamie. Od 1927 do 1928 roku rozegrał 9 meczów i strzelił 2 gole w kadrze narodowej.

</doc>
<doc id="5184115" url="https://pl.wikipedia.org/wiki?curid=5184115" title="Honda Civic Type-R EP">
Honda Civic Type-R EP



</doc>
<doc id="5184120" url="https://pl.wikipedia.org/wiki?curid=5184120" title="Volkswagen Golf I GTI">
Volkswagen Golf I GTI



</doc>
<doc id="5184122" url="https://pl.wikipedia.org/wiki?curid=5184122" title="FSO Polonez 1600">
FSO Polonez 1600



</doc>
<doc id="5184125" url="https://pl.wikipedia.org/wiki?curid=5184125" title="Bojan Ostojić">
Bojan Ostojić

Bojan Ostojić (serb. cyr. Бојан Остојић, ur. 12 lutego 1984 w Sevojnie) – serbski piłkarz występujący na pozycji środkowego obrońcy w serbskim klubie FK Partizan.

</doc>
<doc id="5184128" url="https://pl.wikipedia.org/wiki?curid=5184128" title="Acanthocolax exilipes">
Acanthocolax exilipes

Acanthocolax exilipes – gatunek widłonogów z rodziny Bomolochidae. Nazwa naukowa tego gatunku skorupiaków została opublikowana w 1911 roku przez amerykańskiego biologa Charlesa Brancha Wilsona. Gatunek został ujęty w Catalogue of Life.

</doc>
<doc id="5184131" url="https://pl.wikipedia.org/wiki?curid=5184131" title="Mykoła Razhonow">
Mykoła Razhonow

Mykoła Iwanowycz Razhonow (ukr. Микола Іванович Разгонов, ur. 16 stycznia 1964) – ukraiński lekkoatleta, sprinter, dwukrotny medalista halowych mistrzostw Europy. W czasie swojej kariery reprezentował Związek Radziecki.
Kariera sportowa.
Zdobył brązowy medal w biegu na 200 metrów na halowych mistrzostwach Europy w 1986 w Madrycie, przegrywając jedynie w Linfirdem Christie z Wielkiej Brytanii i ze swym kolegą z reprezentacji ZSRR Aleksandrem Jewgienjewem. Na następnych halowych mistrzostwach Europy w 1987 w Liévin odpadł w półfinale tej konkurencji. Odpadł w półfinale biegu na 200 metrów na halowych mistrzostwach świata w 1987 w Indianapolis.
Zwyciężył w biegu na 200 metrów na halowych mistrzostwach Europy w 1988 w Budapeszcie, wyprzedzając Nikołaja Antonowa z Bułgarii i Linforda Christie. Odpadł w półfinale na tym dystansie na kolejnych halowych mistrzostwach Europy w 1989 w Hadze.
Był halowym mistrzem ZSRR w biegu na 200 metrów w 1987 i 1988.
Rekordy życiowe Razhonowa:

</doc>
<doc id="5184134" url="https://pl.wikipedia.org/wiki?curid=5184134" title="Nikołaj Razgonow">
Nikołaj Razgonow



</doc>
<doc id="5184137" url="https://pl.wikipedia.org/wiki?curid=5184137" title="Miloš Ostojić (ur. 1991)">
Miloš Ostojić (ur. 1991)

Miloš Ostojić (serb. cyr. Милош Остојић, ur. 3 sierpnia 1991 w Titovej Mitrovicy) – serbski piłkarz występujący na pozycji środkowego obrońcy w łotewskim klubie FK Liepāja.

</doc>
<doc id="5184139" url="https://pl.wikipedia.org/wiki?curid=5184139" title="Miloš Ostojić (ur. 1996)">
Miloš Ostojić (ur. 1996)

Miloš Ostojić (serb. cyr. Милош Остојић, ur. 21 kwietnia 1996 w Somborze) – serbski piłkarz występujący na pozycji bramkarza w serbskim klubie Radnik Surdulica.

</doc>
<doc id="5184140" url="https://pl.wikipedia.org/wiki?curid=5184140" title="Miloš Ostojić">
Miloš Ostojić



</doc>
<doc id="5184141" url="https://pl.wikipedia.org/wiki?curid=5184141" title="Rajd Podlaski">
Rajd Podlaski

Rajd Podlaski – rajd samochodowy będący jedną z rund Rajdowych Mistrzostw Polski. Gospodarzem rajdu jest Automobilklub Podlaski. Początki jego organizacji przypadają na lata 70 XX wieku.

</doc>
<doc id="5184145" url="https://pl.wikipedia.org/wiki?curid=5184145" title="Ivan Ostojić (piłkarz)">
Ivan Ostojić (piłkarz)

Ivan Ostojić (serb. cyr. Иван Остојић, ur. 26 czerwca 1989 w Pančevie) – serbski piłkarz występujący na pozycji środkowego obrońcy w rosyjskim klubie Bałtika Kaliningrad.

</doc>
<doc id="5184147" url="https://pl.wikipedia.org/wiki?curid=5184147" title="Ivan Ostojić">
Ivan Ostojić



</doc>
<doc id="5184153" url="https://pl.wikipedia.org/wiki?curid=5184153" title="Bazylika św. Prokopa w Třebíčy">
Bazylika św. Prokopa w Třebíčy



</doc>
<doc id="5184155" url="https://pl.wikipedia.org/wiki?curid=5184155" title="Wieża miejska w Třebíčy">
Wieża miejska w Třebíčy



</doc>
<doc id="5184158" url="https://pl.wikipedia.org/wiki?curid=5184158" title="Gérard Devos">
Gérard Devos

Gérard Joseph Devos (ur. 19 sierpnia 1903 w Sint-Andries – zm. 5 stycznia 1972 w Tielt) – belgijski piłkarz grający na pozycji napastnika. Był reprezentantem Belgii.
Kariera klubowa.
Całą swoją karierę piłkarską Devos spędził w klubie CS Brugeois, w którym w 1921 roku zadebiutował w belgijskiej pierwszej lidze i grał w nim do 1930 roku. W sezonach 1926/1927 i 1929/1930 wywalczył z nim dwa tytuły mistrza Belgii. W sezonie 1926/1927 zdobył też Puchar Belgii.
Kariera reprezentacyjna.
W reprezentacji Belgii Devos zadebiutował 11 kwietnia 1926 w przegranym 3:4 towarzyskim meczu z Francją, rozegranym w Paryżu. W 1928 roku był w kadrze Belgii na Igrzyska Olimpijskie w Amsterdamie. Od 1926 do 1928 roku rozegrał 9 meczów i strzelił 1 gola w kadrze narodowej.

</doc>
<doc id="5184159" url="https://pl.wikipedia.org/wiki?curid=5184159" title="Kościół Najświętszej Maryi Panny Anielskiej w Gołańczy">
Kościół Najświętszej Maryi Panny Anielskiej w Gołańczy

Kościół Najświętszej Maryi Panny Anielskiej w Gołańczy – dawna świątynia zakonna, znajdująca się w Gołańczy, w powiecie wągrowieckim, w województwie wielkopolskim. Jedyna pozostałość po działającym w latach 1701–1827 klasztorze bernardynów.
Dokładna data założenia świątyni nie jest znana. W źródłach historycznych wzmianka o niej pojawia się po 1608 roku. Jednak badania architektoniczne pozwalają wnioskować, że jest to budowla w stylu poźnogotyckim i powstała około 1500 roku.
Początkowo był to mała świątynia jednonawowa, wzniesiona z czerwonej cegły. Około 1652 roku ówczesny właściciel Gołańczy, starosta nakielski Jan Wojciech (nazywany również Olbrachtem) Smogulecki – rozpoczął przebudowę świątyni, a właściwie na jej ruinach wybudował nową, większą budowlę. Dzieła swojego jednakże nie zakończył z powodu najazdu Szwedów na Polskę w 1655 roku. Bez jakiegokolwiek uposażenia, przez następnych kilkadziesiąt lat, świątynia pod wezwaniem Najświętszej Marii Panny, bo to było imię jej patronki, popadła w ruinę.
Dopiero Marcin Smogulecki, nowy właściciel Gołańczy, dokończył świątynię w latach 1695–1700. Na jej uposażenie oraz na uposażenie sprowadzonych w 1701 roku do klasztoru Ojców Bernardynów w Gołańczy, fundator ofiarował kwotę 15 000 guldenów.
W 1830 roku po kasacie klasztoru Ojców Bernardynów w Gołańczy, budowla została przez ówczesne władze pruskie przekazana gminie protestanckiej z niedalekich Smolar. Do gminy protestanckiej należała do 1945 roku.
W podziemiach świątyni została pochowana Kunegunda Drwęska, pierwsza małżonka Józefa Wybickiego.

</doc>
<doc id="5184160" url="https://pl.wikipedia.org/wiki?curid=5184160" title="Leon De Coninck">
Leon De Coninck

Leon De Coninck – belgijski piłkarz grający na pozycji napastnika.
Kariera klubowa.
Całą swoją karierę piłkarską De Coninck spędził w klubie ARA La Gantoise, w którym w 1929 roku zadebiutował i grał w nim do 1929 roku.
Kariera reprezentacyjna.
W 1928 roku De Coninck był w kadrze Belgii na Igrzyska Olimpijskie w Amsterdamie.

</doc>
<doc id="5184164" url="https://pl.wikipedia.org/wiki?curid=5184164" title="Cerkiew Świętych Wacława i Ludmiły w Třebíčy">
Cerkiew Świętych Wacława i Ludmiły w Třebíčy



</doc>
<doc id="5184165" url="https://pl.wikipedia.org/wiki?curid=5184165" title="Tylna Synagoga w Třebičy">
Tylna Synagoga w Třebičy



</doc>
<doc id="5184167" url="https://pl.wikipedia.org/wiki?curid=5184167" title="Przednia Synagoga w Třebíčy">
Przednia Synagoga w Třebíčy



</doc>
<doc id="5184169" url="https://pl.wikipedia.org/wiki?curid=5184169" title="Cmentarz żydowski w Třebíčy">
Cmentarz żydowski w Třebíčy



</doc>
<doc id="5184174" url="https://pl.wikipedia.org/wiki?curid=5184174" title="Viktor Löwenfeld">
Viktor Löwenfeld

Viktor Löwenfeld (ur. 10 maja 1889 w Pradze, zm. ?) – austriacki piłkarz grający na pozycji obrońcy, a następnie trener. Był reprezentantem Austrii.
Kariera klubowa.
W swojej karierze piłkarskiej Löwenfeld grał w klubach Vienna Cricket &amp; FC i Wiener Amateur SV, protoplastach Austrii Wiedeń. Grał w nich od 1908 do 1918 roku.
Kariera reprezentacyjna.
W reprezentacji Austrii Löwenfeld zadebiutował 1 czerwca 1909 w przegranym 1:8 towarzyskim meczu z Anglią, rozegranym w Wiedniu. Od 1919 do 1918 roku rozegrał 4 mecze w kadrze narodowej.
Kariera trenerska.
Po zakończeniu kariery piłkarskiej Löwenfeld pracował jako trener. W latach 1928-1930 był selekcjonerem reprezentacji Belgii, którą prowadził na Igrzyskach Olimpijskich w Amsterdamie i doprowadził ją do ćwierćfinału. Następnie dwukrotnie prowadził Royal Antwerp FC w latach 1930-1932 i 1936-1938. W sezonie 1930/1931 wywalczył z nim mistrzostwo Belgii.

</doc>
<doc id="5184175" url="https://pl.wikipedia.org/wiki?curid=5184175" title="Victor Löwenfeld">
Victor Löwenfeld



</doc>
<doc id="5184176" url="https://pl.wikipedia.org/wiki?curid=5184176" title="Jaustratauka">
Jaustratauka

Jaustratauka (; , "Jewstratowka") – osiedle na Białorusi, w obwodzie homelskim, w rejonie homelskim, w sielsowiecie Ciareniczy.

</doc>
<doc id="5184183" url="https://pl.wikipedia.org/wiki?curid=5184183" title="Antoni Józef Śmieszek">
Antoni Józef Śmieszek



</doc>
<doc id="5184185" url="https://pl.wikipedia.org/wiki?curid=5184185" title="Kościół Najświętszego Serca Jezusowego i Świętej Małgorzaty Marii Alacoque w Łodzi">
Kościół Najświętszego Serca Jezusowego i Świętej Małgorzaty Marii Alacoque w Łodzi

Kościół Najświętszego Serca Jezusowego i Świętej Małgorzaty Marii Alacoque w Łodzi – rzymskokatolicki kościół parafialny należący do parafii pod tym samym wezwaniem (dekanat Łódź-Radogoszcz archidiecezji łódzkiej).
Budowa świątyni została rozpoczęta w 1936 roku. Obecna świątynia zaprojektowana przez inżyniera Stanisława Uleyskiego została wzniesiona w latach 1949–1956. Z małymi modyfikacjami, nie naruszającymi praw autorskich projektanta, został wybudowany kościół trzynawowy na planie krzyża łacińskiego, którego ramiona tworzą dwie kaplice w stylu nawiązującym do bazylik starochrześcijańskich. W zakończeniu nawy głównej jest umieszczony ołtarz główny – soborowy. W latach 1970–1995 zostały wykonane następujące prace: założone zostało żelbetonowe sklepienie w nawie głównej, sklamrowane zostały ściany boczne świątyni i zostało założonych 5 ściągów wewnętrznych, ponieważ sufit groził zawaleniem, z kolei ściany rozchyliły się od pionu około 10 centymetrów. Świątynia została podłączona do miejskiej sieci cieplnej, zostały wymienione przewody aluminiowe na miedziane, zostały założone żyrandole i tablice rozdzielcze. Dach został pokryty blachą miedzianą (o masie 15 ton). W podziemiach świątyni i nad zakrystiami zostało urządzonych 6 sal, z tego dwie wyposażone w sceny. Budowla została otynkowana terraboną i odwodniona przez podłączenie terenu do kanalizacji miejskiej. Plac wokół świątyni został wyłożony trylinką i kostką ceramiczną. Zostało założonych 8 linii odgromowych, zostały okratowane wszystkie okna dolne świątyni. Budowla po remoncie w dniu 12 kwietnia 1987 roku została poświęcona przez biskupa Jana Kulika. Dzwonnica o wysokości 16 metrów została zbudowana z żelbetonu i zharmonizowana została z architekturą świątyni, zawieszone zostały na niej 3 dzwony i zabezpieczona została linią odgromową.
W świątyni znajdują się: wspomniany wyżej ołtarz soborowy, 2 ołtarze boczne pod wezwaniem Najświętszego Serca Jezusowego i Matki Bożej Częstochowskiej, tabernakulum, ambona, 6 konfesjonałów, tron wystawienia, chrzcielnica, kaplica pogrzebowa i kaplica Miłosierdzia Bożego z tabernakulum na ciemnicę, Droga Krzyżowa, organy, miejskie centralne ogrzewanie, alarm na drzwi i okna a także w prezbiterium, 27 witraży górnych i 6 dolnych dedykowanych błogosławionym i świętym polskim kanonizowanym przez papieża Jana Pawła II.

</doc>
<doc id="5184186" url="https://pl.wikipedia.org/wiki?curid=5184186" title="Winning Group Arena">
Winning Group Arena

Winning Group Arena – hala widowiskowo-sportowa w Brnie, w Czechach. Została otwarta 4 czerwca 1982 roku. Pojemność trybun wynosi 7700 widzów (w tym 4700 miejsc siedzących). Swoje spotkania w hali rozgrywają hokeiści klubu HC Kometa Brno.
Kamień węgięlny pod budowę hali położono w 1972 roku. Obiekt powstawał nad brzegiem rzeki Svratki, niedaleko centrum miasta, a prace prowadzono w ramach tzw. „Akcji Z”. Głównym architektem areny był Ivan Ruller. Oddanie hali do użytku miało miejsce 4 czerwca 1982 roku, przy rozpoczęciu rozgrywanych w niej mistrzostw świata w kręglarstwie. W 1989 roku ukończono wybudowaną tuż obok mniejszą halę, przeznaczoną głównie dla łyżwiarzy figurowych. W latach 2009–2010 dokonano gruntownej modernizacji hali. W 2015 roku zwiększono o 500 liczbę miejsc na trybunach, do pojemności 7700 widzów.
Hala została wybudowana na planie koła i przykryta jest stalowym dachem o średnicy 65 m. Elewację zewnętrzną obłożono dookoła białymi, pionowymi panelami. Część trybun wewnątrz areny wyposażona jest w krzesełka (4700 miejsc), pozostałe miejsca są stojące. W hali znajdują się także tzw. „sky boxy” i miejsca dla VIP-ów. Jest to największy kryty obiekt sportowo-widowiskowy w mieście, choć w planach jest już budowa w Brnie nowej, jeszcze większej hali.
Początkowo obiekt znany był jako hala Náplavka (od nazwy pobliskiej ulicy), jednak z czasem, z racji swego okrągłego kształtu, zyskał przydomek „Rondo”. W związku z umowami sponsorskimi w latach 2008–2010 obiekt nosił nazwę Starobrno Rondo Arena, w latach 2011–2014 Kajot Arena, a w latach 2015–2021 DRFG Arena. Od 2021 roku obowiązuje nazwa Winning Group Arena.
Obiekt gościł wiele zawodów rangi krajowej i międzynarodowej. W hali odbywały się m.in. mecze w ramach mistrzostw Europy w siatkówce kobiet (1993, 1997), czy mistrzostw Europy w koszykówce kobiet (1995), rozgrywano w niej również zawody motocrossowe, spotkania hokejowych reprezentacji i mecze tenisowe w ramach Fed Cup. Arena służy także wydarzeniom pozasportowym, w tym koncertom (wystąpili w niej m.in. Alphaville, ZZ Top, Def Leppard, Scorpions i Deep Purple).

</doc>
<doc id="5184188" url="https://pl.wikipedia.org/wiki?curid=5184188" title="Wawrzyniec Śmieszkowicz">
Wawrzyniec Śmieszkowicz



</doc>
<doc id="5184189" url="https://pl.wikipedia.org/wiki?curid=5184189" title="William Maxwell (piłkarz)">
William Maxwell (piłkarz)

William Sturrock Maxwell (ur. 21 września 1876 w Arbroath – zm. 14 lipca 1940 w Bristolu) – szkocki piłkarz grający na pozycji napastnika, a następnie trener. Był reprezentantem Szkocji.
Kariera klubowa.
Swoją karierę piłkarską Maxwell rozpoczął w klubie Arbroath, w którym grał w latach 1893-1894. Następnie w sezonie 1894/1895 grał w Hearts, który został mistrzem kraju i w Dundee. W latach 1895-1901 był zawodnikiem Stoke, a w sezonie 1901/1902 - Third Lanark. W sezonie 1902/1903 występował w Sunderlandzie, a w latach 1903-1905 w Millwall Athletic. W latach 1905-1908 był piłkarzem klubu Bristol City, z którym w sezonie 1906/1907 sięgnął po wicemistrzostwo Anglii.
Kariera reprezentacyjna.
W reprezentacji Szkocji Maxwell zadebiutował 2 kwietnia 1898 w przegranym 1:3 towarzyskim meczu z Anglią, rozegranym w Glasgow. Był to jego jedyny mecz w kadrze narodowej.
Kariera trenerska.
Po zakończeniu kariery piłkarskiej Maxwell pracował jako trener. W latach 1910-1913 i 1920-1928 był selekcjonerem reprezentacji Belgii, którą prowadził na Igrzyskach Olimpijskich w Antwerpii oraz Igrzyskach Olimpijskich w Paryżu i doprowadził ją do zdobycia złotego medalu na tych pierwszych. Następnie prowadził Cercle Brugge w latach 1937-1938.

</doc>
<doc id="5184190" url="https://pl.wikipedia.org/wiki?curid=5184190" title="Takayuki Seto">
Takayuki Seto

 – japoński piłkarz grający na pozycji defensywnego pomocnika w rumuńskim klubie Petrolul Ploeszti. Drugi, pod względem liczby występów, obcokrajowiec w Lidze I oraz jedna z legend Astry Giurgiu, dla której rozegrał łącznie 332 mecze we wszystkich rozgrywkach.

</doc>
<doc id="5184191" url="https://pl.wikipedia.org/wiki?curid=5184191" title="Prusy (powiat Bánovce nad Bebravou)">
Prusy (powiat Bánovce nad Bebravou)

Prusy – wieś (obec) w powiecie Bánovce nad Bebravou, w kraju trenczyńskim na Słowacji. Znajduje się w regionie Górna Nitra w północno-zachodniej części Słowacji.

</doc>
<doc id="5184192" url="https://pl.wikipedia.org/wiki?curid=5184192" title="Hala Rondo">
Hala Rondo



</doc>
<doc id="5184193" url="https://pl.wikipedia.org/wiki?curid=5184193" title="Starobrno Rondo Arena">
Starobrno Rondo Arena



</doc>
<doc id="5184194" url="https://pl.wikipedia.org/wiki?curid=5184194" title="Kajot Arena">
Kajot Arena



</doc>
<doc id="5184195" url="https://pl.wikipedia.org/wiki?curid=5184195" title="DRFG Arena">
DRFG Arena



</doc>
<doc id="5184196" url="https://pl.wikipedia.org/wiki?curid=5184196" title="Ruskovce (powiat Bánovce nad Bebravou)">
Ruskovce (powiat Bánovce nad Bebravou)

Ruskovce – wieś (obec) w powiecie Bánovce nad Bebravou, w kraju trenczyńskim na Słowacji. Znajduje się w regionie Górna Nitra w północno-zachodniej części Słowacji.

</doc>
<doc id="5184197" url="https://pl.wikipedia.org/wiki?curid=5184197" title="Żafarawa">
Żafarawa

Żafarawa (, ) – przystanek kolejowy w miejscowości Stary Dwór i w pobliżu dawnej miejscowości Szafarowo, w rejonie postawskim, w obwodzie witebskim, na Białorusi. Położony jest na linii Królewszczyzna - Łyntupy.

</doc>
<doc id="5184198" url="https://pl.wikipedia.org/wiki?curid=5184198" title="Rybany">
Rybany

Rybany – wieś (obec) w powiecie Bánovce nad Bebravou, w kraju trenczyńskim na Słowacji. Znajduje się w regionie Górna Nitra w północno-zachodniej części Słowacji.

</doc>
<doc id="5184199" url="https://pl.wikipedia.org/wiki?curid=5184199" title="Slatina nad Bebravou">
Slatina nad Bebravou

Slatina nad Bebravou – wieś (obec) w powiecie Bánovce nad Bebravou, w kraju trenczyńskim na Słowacji. Znajduje się w regionie Górna Nitra w północno-zachodniej części Słowacji.

</doc>
<doc id="5184200" url="https://pl.wikipedia.org/wiki?curid=5184200" title="Slatinka nad Bebravou">
Slatinka nad Bebravou

Slatinka nad Bebravou – wieś (obec) w powiecie Bánovce nad Bebravou, w kraju trenczyńskim na Słowacji. Znajduje się w regionie Górna Nitra w północno-zachodniej części Słowacji.

</doc>
<doc id="5184201" url="https://pl.wikipedia.org/wiki?curid=5184201" title="Jerzy Kuliński (urzędnik państwowy)">
Jerzy Kuliński (urzędnik państwowy)

Jerzy Kuliński (ur. 3 maja 1971 w Bychawie) – polski menedżer, ekonomista i urzędnik państwowy, doktor nauk społecznych, w 2015 Główny Inspektor Ochrony Środowiska.
Życiorys.
W 1996 ukończył studia ekonomiczne na Uniwersytecie Marii Curie-Skłodowskiej. Kształcił się podyplomowo w zakresie na bankowości na Uniwersytecie Gdańskim (1997) oraz ochrony środowiska Uniwersytecie Przyrodniczym w Lublinie (2008), zdobył też certyfikat PRINCE2. W 2015 obronił na Wydziale Politologii UMCS doktorat nauk społecznych pt. "Wojewódzki Fundusz Ochrony Środowiska i Gospodarki Wodnej w Lublinie jako podmiot polityki ekologicznej Polski". Od lat 90. pracował jako kierownik oddziałów banków, m.in. PKO BP, Pekao oraz Banku Inicjatyw Społeczno-Ekonomicznych), następnie jako menedżer w prywatnych przedsiębiorstwach. Od 2007 do 2015 był zastępcą dyrektora ds. finansowych i absorpcji środków unijnych w Wojewódzkim Funduszu Ochrony Środowiska i Gospodarki Wodnej w Lublinie.
1 lutego 2015 powołany na stanowisko Głównego Inspektora Ochrony Środowiska. Zakończył pełnienie funkcji 18 listopada 2015 po zmianie rządu. Pracował następnie jako dyrektor Departamentu Zdrowia i Polityki Społecznej w Urzędzie Marszałkowskim Województwa Lubelskiego oraz jako dyrektor Centrum Onkologii Ziemi Lubelskiej. W 2020 został zastępcą dyrektora ds. administracyjno-ekonomicznych szpitala w Sandomierzu.

</doc>
<doc id="5184204" url="https://pl.wikipedia.org/wiki?curid=5184204" title="Dywersant (miniserial)">
Dywersant (miniserial)

Dywersant () – rosyjski 4-odcinkowy miniserial wojenny w reżyserii Andrieja Maliukowa z 2004 roku, oparty na powieści Anatolija Azolskiego o tym samym tytule.
Premiera pierwszego odcinka odbyła się 6 września 2004 o godzinie 22:30 czasu moskiewskiego na Pierwom kanalie. Ostatni odcinek wyemitowano 9 września 2004 roku. Kontynuacją "Dywersanta" są miniseriale ' (2007) i ' (2020).
Część czwartego odcinka była kręcona w Polsce (Kazimierz Dolny).
Fabuła.
1942 rok, II wojna światowa. Młodzi absolwenci szkoły wywiadowczej Armii Czerwonej, 18-letni Lionia Fiłatow (Aleksiej Bardukow) i 20-letni Aleksiej Bobrikow, jadą na miejsce stacjonowania ich jednostki napotkaną ciężarówką. Marzą o szybkim zwycięstwie i zakończeniu wojny z licznymi orderami. Po drodze zabierają jeszcze nieznajomego sierżanta piechoty (Kiriłł Pletniow). Niespodziewanie dostają się pod ostrzał. W wyniku strzelaniny z Niemcami ginie Bobrikow i kierowca, tylko Lionia i nowo poznany sierżant pozostają przy życiu. Mając swoje powody, aby jak najszybciej dostać się do Berlina, sierżant prosi Fiłatowa o przekazanie mu książeczki wojskowej i wszystkich dokumentów poległego Bobrikowa, aby „jego nazwisko nadal biło faszystów”. Zszokowany śmiercią towarzysza Lionia nie jest w stanie zrozumieć, jak dziwna jest ta prośba i jakie konsekwencje będzie miała jego zgoda na ten plan.

</doc>
<doc id="5184209" url="https://pl.wikipedia.org/wiki?curid=5184209" title="Nowosiółki (przystanek kolejowy)">
Nowosiółki (przystanek kolejowy)

Nowosiółki (, ) – przystanek kolejowy w pobliżu miejscowości Grejciowo i w 1,4 km od miejscowości Nowosiółki, w rejonie postawskim, w obwodzie witebskim, na Białorusi. Położony jest na linii Królewszczyzna - Łyntupy.

</doc>
<doc id="5184217" url="https://pl.wikipedia.org/wiki?curid=5184217" title="Tatjana Lebonda">
Tatjana Lebonda

Tatjana Dmitrijewna Lebonda, także Pietrowa (ros. Татьяна Дмитриевна Лебонда (Петрова), ur. 23 marca 1964 w Moskwie) – rosyjska lekkoatletka, biegaczka średniodystansowa, medalistka halowych mistrzostw Europy W czasie swojej kariery reprezentowała Związek Radziecki.
Kariera sportowa.
Zdobyła srebrny medal w biegu na 1500 metrów na halowych mistrzostwach Europy w 1986 w Madrycie, przegrywając jedynie ze swą koleżanką z reprezentacji ZSRR Swietłana Kitową, a wyprzedzając Miticę Junghiatu z Rumunii.
Była halową wicemistrzynią ZSRR w biegu na 1500 metrów w 1986.
Rekordy życiowe Lebondy:

</doc>
<doc id="5184225" url="https://pl.wikipedia.org/wiki?curid=5184225" title="Mikołaj Żmijowski">
Mikołaj Żmijowski

Mikołaj Żmijowski herbu Ślepowron – łowczy wileński w latach 1770-1786, strażnik wileński w latach 1765-1770.
Poseł na sejm 1780 roku z województwa inflanckiego z Inflant.

</doc>
<doc id="5184229" url="https://pl.wikipedia.org/wiki?curid=5184229" title="Podopieńka torfowiskowa">
Podopieńka torfowiskowa

Podopieńka torfowiskowa, opieńka torfowiskowa ("Desarmillaria ectypa" (Fr.) R.A. Koch &amp; Aime) – gatunek grzybów z rodziny obrzękowcowatych ("Physalacriaceae").
Systematyka i nazewnictwo.
Pozycja w klasyfikacji według Index Fungorum: "Desarmillaria, Physalacriaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy gatunek ten opisał w 1821 r. Elias Fries nadając mu nazwę "Agaricus ectypus". Obecną, uznaną przez Index Fungorum nazwę nadali mu R.A. Koch i M.C. Aime w 2017 r.
Synonimy nazwy naukowej:
Władysław Wojewoda w 2003 r. zaproponował polską nazwę opieńka torfowiskowa dla nazwy naukowej "Armillaria ectypa". Po przeniesieniu tego gatunku do rodzaju "Desarmillaria" nazwa ta stała się niespójna z nową nazwą naukową. W 2021 r. Komisja ds. Polskiego Nazewnictwa Grzybów przy Polskim Towarzystwie Mykologicznym zarekomendowała nazwę podopieńka torfowiskowa.
Morfologia.
Średnica do 6 cm, początkowo wypukły, później płaski z falistym brzegiem, czasami lekko wklęsły na środku. Powierzchnia brązowa z różowym odcieniem z pięknym odcieniem różu, czasami ciemniejsza na środku.
Blaszki przyrośnięte do lekko zbiegających, w młodych owocnikach białawe, w starszych o barwie od różowej do ochrowej, w końcu brązowe.
Wysokość do 6 cm, walcowaty, u podstawy rozszerzony, początkowo pełny, potem pusty, tej samej barwy co kapelusz, włóknisty. Brak pierścienia i ryzomorfów.
Bardzo cienki, bez zapachu, w stanie wilgotnym prześwitujący.
Występowanie i siedlisko.
Opisano występowanie tego gatunku w Europie i Rosji. Według W. Wojewody jego roprzestrzenienie w Polsce i stopień zagrożenia nie są dokładniej znane. W polskim piśmiennictwie naukowym do 2020 r. podano 4 pewne stanowiska i jedno wątpliwe. W latach 1995–2004 objęty był ochroną częściową, a od roku 2014 objęty ochroną ścisłą bez możliwości zastosowania wyłączeń spod ochrony uzasadnionych względami gospodarki rolnej, leśnej lub rybackiej.
Grzyb naziemny, prawdopodobnie saprotroficzny. Rośnie na mokradłach, torfowiskach wysokich, przejściowych i niskich, głównie o zasadowym odczynie. Rozwija się na torfie i na martwych i żywych mchach (głównie torfowcach), na łodygach roślin zielnych, m.in. wełnianek, turzyc, żurawiny, modrzewnicy, trzciny.
Gatunki podobne.
Podopieńka torfowiskowa w odróżnieniu od innych gatunków opieniek nie jest grzybem pasożytniczym, lecz saprotroficznym i nie rozwija się na drewnie, lecz na mchach torfowcach. Nie ma też pierścienia na trzonie. Wśród występujących w Polsce opieniek pierścienia nie ma także opieńka bezpierścieniowa "Armillaria tabescens", ale ona rozwija się na drewnie.

</doc>
<doc id="5184230" url="https://pl.wikipedia.org/wiki?curid=5184230" title="Desarmillaria ectypa">
Desarmillaria ectypa



</doc>
<doc id="5184231" url="https://pl.wikipedia.org/wiki?curid=5184231" title="Opieńka torfowiskowa">
Opieńka torfowiskowa



</doc>
<doc id="5184232" url="https://pl.wikipedia.org/wiki?curid=5184232" title="Armillaria ectypa">
Armillaria ectypa



</doc>
<doc id="5184233" url="https://pl.wikipedia.org/wiki?curid=5184233" title="Grażyna Gierszewska">
Grażyna Gierszewska

Grażyna Gierszewska (ur. 19 września 1949 w Warszawie) – profesor Politechniki Warszawskiej.
Biografia.
Ukończyła VII Liceum Ogólnokształcące im. Juliusza Słowackiego w Warszawie (matura w 1967) oraz studia w Szkole Głównej Planowania i Statystyki na Wydziale Ekonomiki Produkcji (1972).
W 1978 r. uzyskała stopień doktora nauk humanistycznych na podstawie rozprawy pt. "Racjonalność a grupy społeczno-zawodowe w procesach decyzyjnych w organizacjach gospodarczych", napisanej pod kierunkiem prof. dra hab. Kazimierza Doktora.
W grudniu 1991 r., wspólnie z Marią Romanowską, na podstawie rozprawy habilitacyjnej pt. "Ewolucja zachowań strategicznych polskich przedsiębiorstw," decyzją Rady Wydziału Handlu Wewnętrznego Szkoły Głównej Handlowej uzyskała stopień doktora habilitowanego nauk ekonomicznych w zakresie ekonomii (zatwierdzenie przez Centralną Komisję ds. Tytułu Naukowego i Stopni Naukowych w marcu 1993 r.).
W 2002 r. uzyskała tytuł naukowy profesora nauk ekonomicznych.
Od 2009 r. pracownik naukowy Politechniki Warszawskiej na Wydziale Zarządzania. Kieruje Zakładem Rozwoju Strategicznego Organizacji. Jest też kierownikiem studiów podyplomowych MBA Zarządzanie w Uczelni Łazarskiego. Specjalistka z zakresu zarządzania strategicznego, analizy strategicznej, restrukturyzacji przedsiębiorstw, sposobów współdziałania organizacji z otoczeniem i budowania konkurencyjności firm oraz zarządzania wiedzą w przedsiębiorstwach.
Uczestniczyła w realizacji wielu projektów badawczych związanych z transformacją polskiej gospodarki i przekształceniami organizacji. Ma na swoim koncie wiele publikacji: książek, monografii, artykułów.

</doc>
<doc id="5184234" url="https://pl.wikipedia.org/wiki?curid=5184234" title="Aleksander Ślizień">
Aleksander Ślizień



</doc>
<doc id="5184236" url="https://pl.wikipedia.org/wiki?curid=5184236" title="Rajd ELPA 2001">
Rajd ELPA 2001

Rajd Elpa 2001 (26. Elpa Rally Halkidiki) – 26. edycja rajdu samochodowego Rajd Elpa rozgrywanego w Grecji. Rozgrywany był od 8 do 9 września 2001 roku. Była to trzydziesta siódma runda Rajdowych Mistrzostw Europy w roku 2001 (rajd miał najwyższy współczynnik - 20) oraz piąta runda Rajdowych Mistrzostw Grecji. Składał się z 16 odcinków specjalnych.

</doc>
<doc id="5184238" url="https://pl.wikipedia.org/wiki?curid=5184238" title="Rajd Elpa 2001">
Rajd Elpa 2001



</doc>
<doc id="5184239" url="https://pl.wikipedia.org/wiki?curid=5184239" title="Polska Partia Socjalistyczna (1987)">
Polska Partia Socjalistyczna (1987)



</doc>
<doc id="5184242" url="https://pl.wikipedia.org/wiki?curid=5184242" title="Jean Nicolay">
Jean Nicolay

Jean Nicolay (ur. 27 grudnia 1937 w Liège – zm. 18 sierpnia 2014 tamże) – belgijski piłkarz grający na pozycji bramkarza. Był reprezentantem Belgii.
Kariera klubowa.
Swoją karierę piłkarską Nicolay rozpoczął w 1953 roku w klubie Standard Liège. W 1955 roku stał się członkiem pierwszego zespołu i w sezonie 1955/1956 zadebiutował w jego barwach w pierwszej lidze belgijskiej. Wraz ze Standardem czterokrotnie wywalczył tytuł mistrza Belgii w sezonach 1957/1958, 1960/1961, 1962/1963 i 1968/1969. Dwukrotnie zostawał również wicemistrzem kraju w sezonach 1961/1962 i 1964/1965. Zdobył dwa Puchary Belgii w sezonach 1965/1966 i 1966/1967. W 1963 roku zdobył nagrodę Belgijskiego Złotego Buta dla najlepszego zawodnika ligi. Był również nominowany do Złotej Piłki, w plebiscycie której zajął 13. miejsce.
W latach 1969-1971 Nicolay grał w drugoligowym Daring Club, a w latach 1971-1973 w innym klubie z tej ligi, Tilleur FC, w którym zakończył karierę.
Kariera reprezentacyjna.
W reprezentacji Belgii Nicolay zadebiutował 24 maja 1959 w przegranym 0:2 towarzyskim meczu z Austrią, rozegranym w Brukseli. W swojej karierze grał w eliminacjach do MŚ 1962, do Euro 64, do MŚ 1966 i do Euro 68. Od 1959 do 1967 rozegrał w kadrze narodowej 39 meczów.

</doc>
<doc id="5184243" url="https://pl.wikipedia.org/wiki?curid=5184243" title="Renault Clio RS">
Renault Clio RS



</doc>
<doc id="5184246" url="https://pl.wikipedia.org/wiki?curid=5184246" title="François Daenen">
François Daenen

François Daenen (ur. 25 sierpnia 1919 w Montegnée – zm. 16 kwietnia 2001 w Huy) – belgijski piłkarz grający na pozycji bramkarza. Był reprezentantem Belgii.
Kariera klubowa.
Całą swoją piłkarską karierę Daenen spędził w klubie Tilleur FC. Zadebiutował w nim w sezonie 1941/1942 w pierwszej lidze belgijskiej i grał w nim do 1955 roku.
Kariera reprezentacyjna.
W reprezentacji Belgii Daenen zadebiutował 15 grudnia 1945 w wygranym 2:1 towarzyskim meczu z Francją, rozegranym w Brukseli. W swojej karierze grał w eliminacjach do MŚ 1954. Od 1945 do 1953 rozegrał w kadrze narodowej 17 meczów.

</doc>
<doc id="5184247" url="https://pl.wikipedia.org/wiki?curid=5184247" title="Merki (godło)">
Merki (godło)



</doc>
<doc id="5184251" url="https://pl.wikipedia.org/wiki?curid=5184251" title="Joseph Pannaye">
Joseph Pannaye

Joseph François Alphonse Pannaye (ur. 29 lipca 1922 w Saint-Nicolas – zm. 20 lutego 2009 w Liège) – belgijski piłkarz grający na pozycji lewego obrońcy. Był reprezentantem Belgii.
Kariera klubowa.
Swoją piłkarską karierę Pannaye rozpoczął w klubie Tilleur FC. Zadebiutował w nim w sezonie 1941/1942 w pierwszej lidze belgijskiej i grał w nim do 1955 roku. Wtedy też przeszedł do RCS Verviétois i grał w nim do końca kariery czyli do 1961 roku.
Kariera reprezentacyjna.
W reprezentacji Belgii Pannaye zadebiutował 24 grudnia 1944 w przegranym 1:3 towarzyskim meczu z Francją, rozegranym w Paryżu. Od 1944 do 1947 rozegrał w kadrze narodowej 13 meczów.

</doc>
<doc id="5184252" url="https://pl.wikipedia.org/wiki?curid=5184252" title="Antoine Puttaert">
Antoine Puttaert

Antoine Puttaert (ur. 25 października 1919 – zm. 2 stycznia 2005) – belgijski piłkarz grający na pozycji obrońcy. Był reprezentantem Belgii.
Kariera klubowa.
Swoją piłkarską karierę Puttaert w klubie Royale Union Saint-Gilloise. Zadebiutował w nim w sezonie 1938/1939 w pierwszej lidze belgijskiej i grał w nim do 1949 roku. Wtedy też przeszedł do Racing Club i grał w nim do 1952 roku. Ostatnie 2 lata kariery spędził w RCS Branois.
Kariera reprezentacyjna.
W reprezentacji Belgii Puttaert zadebiutował 24 grudnia 1944 w przegranym 1:3 towarzyskim meczu z Francją, rozegranym w Paryżu. Od 1944 do 1947 rozegrał w kadrze narodowej 9 meczów.

</doc>
<doc id="5184253" url="https://pl.wikipedia.org/wiki?curid=5184253" title="Język wersing">
Język wersing

Język wersing, także: kolana, kolana-wersin, warsina, wersin – język papuaski używany w prowincji Małe Wyspy Sundajskie Wschodnie w Indonezji, na wyspie Alor. Według danych z 1997 roku posługuje się nim blisko 4 tys. osób. Należy do grupy języków alor-pantar.
Ethnologue podaje, że dzieli się na kilka dialektów: kolana, maneta, langkuru (mademang, pureman). Sporządzono krótki opis jego gramatyki.

</doc>
<doc id="5184254" url="https://pl.wikipedia.org/wiki?curid=5184254" title="Język kolana">
Język kolana



</doc>
<doc id="5184255" url="https://pl.wikipedia.org/wiki?curid=5184255" title="Język wersin">
Język wersin



</doc>
<doc id="5184256" url="https://pl.wikipedia.org/wiki?curid=5184256" title="Język warsina">
Język warsina



</doc>
<doc id="5184257" url="https://pl.wikipedia.org/wiki?curid=5184257" title="Język kolana-wersin">
Język kolana-wersin



</doc>
<doc id="5184261" url="https://pl.wikipedia.org/wiki?curid=5184261" title="Język sawila">
Język sawila

Język sawila – język papuaski używany w indonezyjskiej prowincji Małe Wyspy Sundajskie Wschodnie, na wyspie Alor. Według danych z 1997 roku posługuje się nim 3 tys. osób. Należy do grupy języków alor-pantar.
Jego użytkownicy zamieszkują tereny pomiędzy obszarami języków wersing i kula. Dzieli się na kilka dialektów: sawila, lona, salimana, lalamana, sileba.
Z doniesień wynika, że wykazuje pewne podobieństwo strukturalne do języka kula (znanego także jako tanglapui), ale nie jest z nim dobrze wzajemnie zrozumiały, a jego użytkownicy mają odrębną tożsamość etniczną. Sporządzono skrótowy opis jego gramatyki.

</doc>
<doc id="5184264" url="https://pl.wikipedia.org/wiki?curid=5184264" title="Nyżni Staniwci">
Nyżni Staniwci

Nyżni Staniwci () – wieś na Ukrainie, w obwodzie czerniowieckim, w rejonie wyżnickim, nad Brusnycią. W 2001 roku liczyła 1990 mieszkańców.

</doc>
<doc id="5184269" url="https://pl.wikipedia.org/wiki?curid=5184269" title="Werchni Staniwci">
Werchni Staniwci

Werchni Staniwci () – wieś na Ukrainie, w obwodzie czerniowieckim, w rejonie wyżnickim. W 2001 roku liczyła 1750 mieszkańców.

</doc>
<doc id="5184271" url="https://pl.wikipedia.org/wiki?curid=5184271" title="Summa (stolica tytularna)">
Summa (stolica tytularna)

Summa (łac. "Diocesis Summensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej. Współczesne miasto Dżamila w północnej Algierii. Obecnie katolickie biskupstwo tytularne.

</doc>
<doc id="5184285" url="https://pl.wikipedia.org/wiki?curid=5184285" title="Prandota Onufry Ożarowski">
Prandota Onufry Ożarowski

Prandota Onufry Ożarowski herbu Rawicz (zm. 21 sierpnia 1795 roku) – surogator podsędka ziemskiego krakowskiego w 1793 roku, podstoli krakowski od 1780 roku (zrezygnował przed 26 grudnia 1789 roku), miecznik krakowski w latach 1769-1780, wojski mniejszy krakowski w latach 1768-1769.
Poseł na sejm 1782 roku z województwa krakowskiego.

</doc>
<doc id="5184286" url="https://pl.wikipedia.org/wiki?curid=5184286" title="Puchar Polski w piłce siatkowej mężczyzn (2021/2022)">
Puchar Polski w piłce siatkowej mężczyzn (2021/2022)

Puchar Polski w piłce siatkowej mężczyzn 2021/2022 – 65. sezon rozgrywek o siatkarski Puchar Polski zorganizowany przez Polski Związek Piłki Siatkowej (PZPS) oraz Polską Ligę Siatkówki (PLS). 
W rozgrywkach brały udział 32 drużyny.
Była to pierwsza rozgrywka Pucharu Polski po reformie dopuszczającej wszystkie kluby Plusligi i Tauron 1. Ligi do rozgrywek (a nie tylko po 6 najwyżej sklasyfikowanych jak w poprzednich edycjach).
Turniej finałowy Pucharu Polski odbył się w dniach 26 i 27 lutego w hali „Orbita” we Wrocławiu.
System rozgrywek.
W każdej rundzie pary grały tylko jeden mecz. Zwycięzca awansował do kolejnej rundy.
Faza wstępna (4 rundy).
Faza wstępna składała się z czterech rund. W fazie wstępnej grały tylko drużyny z 2. ligi. oraz z lig wojewódzkich. W celu zmniejszeniu kosztów w miarę możliwości rywale byli dobierani na podstawie położenia geograficznego. Gospodarzem spotkania zostawała drużyna, która grała w niższej lidze lub zajmowała niższe miejsce w 2. lidze w sezonie 2021/2022. W fazie wstępnej udział wzięło 17 drużyn.
1/16 finału.
W 1/16 finału zagrały wszystkie kluby Plusligi, Tauron 1. Ligi oraz 2 najlepsze drużyny z fazy wstępnej. Pary zostały dobrane na drodze losowania. Gospodarzami spotkań zostały zespoły z niższych klas rozgrywkowych lub drużyny wyżej sklasyfikowane w ubiegłorocznych rozgrywkach PZPS, TAURON 1.Ligi, PlusLigi.
1/8 finału.
W 1/8 finału zagrali zwycięzcy meczów 1/16 finału. Gospodarz został dobrany na takich samych zasadach jak w poprzedniej rundzie.
Ćwierćfinały.
Ćwierćfinały zostały rozegrane na zasadach poprzednich dwóch rund. W tej rundzie zagrali zwycięzcy par 1/8 finału.
Final Four.
Ostatnia runda turnieju, zagrali w niej zwycięzcy ćwierćfinałów. Faza finałowa odbywała się 26 i 27 lutego 2022 w jednym wybranym wcześniej mieście.
Faza składała się półfinału i finału, a po jej zakończeniu wyłoniony został Zdobywca Pucharu Polski 2021/2022.
Drabinka.
Źródło: 

</doc>
<doc id="5184301" url="https://pl.wikipedia.org/wiki?curid=5184301" title="Antoni Kościałkowski">
Antoni Kościałkowski

Antoni Kościałkowski z Indrana herbu Syrokomla – sędzia ziemski/ziemiański wiłkomierski w latach 1792-1794, sędzia ziemski wiłkomierski w latach 1777-1792.
Poseł powiatu wiłkomierskiego na sejm 1782 roku.

</doc>
<doc id="5184303" url="https://pl.wikipedia.org/wiki?curid=5184303" title="WWE 24/7 Championship">
WWE 24/7 Championship

WWE 24/7 Championship – były tytuł mistrzowski profesjonalnego wrestlingu, stworzony i promowany przez federację WWE. Obrona tytułu następowała przy zasadzie oficjalnie nazywaną "24/7 Rule" (która obowiązywała także w WWE Hardcore Championship), gdzie wrestlerzy mogli wzywać mistrzów do walki w dowolnym momencie w jakimkolwiek miejscu, dopóki był w pobliżu sędzia.
Historia.
20 maja 2019 podczas tygodniówki "Raw", Mick Foley odsłonił tytuł WWE 24/7 Championship. Foley powiedział, że walczyć o ten tytuł mogą wszystkie gwiazdy ze wszystkich brandów WWE: Raw, SmackDown, 205 Live, NXT i NXT UK oraz Legendy WWE. Po odsłnięciu, Foley położył tytuł w ringu i powiedział, że kto pierwszy weżnie tytuł zostanie inauguracyjnym mistrzem. Inauguracyjnym mistrzem został Titus O’Neil, który pokonał w Scramble matchu Cedrica Alexandera, Draka Mavericka, EC3, Erica Younga, Karla Andersona, Luke’a Gallowsa, Mojo Rawleya oraz No Way Jose.
7 listopada na odcinku "Raw", Nikki Cross pokonała Danę Brooke i zdobyła mistrzostwo. Następnie Cross rzuciła mistrzostwo w pobliżu kosza na śmieci za kulisami, nazywając je „bezwartościowym” (odniesienie do zmarłego Scotta Halla, który zrobił to samo z WCW World Television Championship na odcinku WCW Monday Nitro z 1999 roku). 9 listopada mistrzostwo 24/7 zostało usunięte z aktywnej strony tytułów na WWE.com, co spowodowało wycofanie mistrzostwa.
Zasada 24/7.
Od kiedy tytuł zaczął istnieć posiada zasadę "24/7 Rule", według której tytuł mógł być broniony wszędzie, dopóki w pobliżu znajduje się sędzia. Często przekształcało się to w wiele komicznych momentów, takich jak przypięcie mistrza podczas jego snu, czy też gonitwy wokół parku w Brooklynie.
W czasie tytułu zasada 24/7 była zawieszana kilkukrotnie. Pierwszy raz taki przypadek miał 28 maja 2019 na "SmackDown Live" kiedy Shane McMahon zawiesił zasadę 24/7 po ustaleniu Tag Team matchu pomiędzy Romanem Reingsem i R-Truthem a Drew McIntyre’em i Eliasem. Zasada może być też zawieszona podczas ustalonego meczu o tytuł, aby zapobiec angażowaniu się innych wrestlerów. Na przykład podczas Lumberjack matchu z 4 czerwca 2019 kiedy na "SmackDown Live" Elias pokonał R-Trutha.
Reguła 24/7 pozwala na bicie rekordów w najkrótszym i również najliczniejszym posiadaniu tytułu w historii WWE. Wśród setek panowań, siedem kobiet zdobyły 24/7 Championship, a były to Kelly Kelly, Candice Michelle, Alundra Blayze, Maria Kanellis, Carmella, Tamina i Dana Brooke, Tag team którym był The Revival (Scott Dawson i Dash Wilder) oraz było trzynastu mistrzów którzy nie byli wrestlerami: Sportscaster Fox Rob Stone, producent muzyczny Marshmello, starszy account manager Michael Giaccio, kierowca w serii wyścigowej NASCAR Kyle Busch, spiker Raw Mike Rome, zawodnik NFL Rob Gronkowski, osobowość radiowa oraz panelista pre-show Peter Rosenberg, były zawodnik NFL Doug Flutie, Portorykański raper Bad Bunny, komentatorzy WWE Corey Graves i Byron Saxton oraz sędziowie WWE Shawn Bennett i Eddie Orengo.
Wygląd pasa mistrzowskiego.
Pas mistrzowski został po raz pierwszy zaprezentowany przez Micka Foleya 20 maja 2019. Na zielonym skórzanym pasie znajdują się trzy złote blaszki. Na środkowej ukazany jest napis "24/7" (24 i 7 jest napisane na zielono). Na górze środkowej blaszki jest logo WWE. Słowo "Champion" jest napisane wzdłuż krawędzi dolnej połowy środkowej blaszki. Dwie boczne blaszki są w kształcie prostokąta. Przeciwnie do większości tytułów WWE boczne blaszki nie są zmieniane na logo posiadacza z powodu że niektóre panowania nie trwały nawet 1 dnia.
Panowania.
WWE 24/7 Championship zostało zaprezentowane w WWE w 2019. W historii było 57 mistrzów, 195 oficjalnie uznawanych panowań i 9 nieuznawanych panowań na oficjalnej historii tytułu na WWE.com. Pierwszym mistrzem był Titus O’Neil, zaś najdłużej panującym mistrzem był Reggie, który posiadał tytuł przez 112 dni. Rekord całkowitego najdłuższego panowania posiadał R-Truth, w sumie 425 dni (WWE uznaje 415 dni). R-Truth był także rekordzistą w ilości panowań jako mistrz – zdobył tytuł 54 razy (WWE Uznaje 53 razy). Najkrócej tytuł posiadał Tucker – oficjalny czas wynosił 4 sekundy. Najmłodszym mistrzem był Bad Bunny, który zdobył tytuł w wieku 26 lat, zaś najstarszym był Pat Patterson, który wygrał go w wieku 78 lat.

</doc>
<doc id="5184304" url="https://pl.wikipedia.org/wiki?curid=5184304" title="Campo (Viseu)">
Campo (Viseu)

Campo – parafia "(freguesia)" w gminie Viseu, w Portugalii. Według danych na rok 2021 parafię zamieszkiwało 4806 osób, a gęstość zaludnienia wyniosła 295,9 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5184306" url="https://pl.wikipedia.org/wiki?curid=5184306" title="Korytne (obwód czerniowiecki)">
Korytne (obwód czerniowiecki)

Korytne () – wieś na Ukrainie, w obwodzie czerniowieckim, w rejonie wyżnickim. W 2001 roku liczyła 2452 mieszkańców.

</doc>
<doc id="5184312" url="https://pl.wikipedia.org/wiki?curid=5184312" title="Czortoryja (obwód czerniowiecki)">
Czortoryja (obwód czerniowiecki)

Czortoryja () – wieś na Ukrainie, w obwodzie czerniowieckim, w rejonie wyżnickim, nad Czeremoszem. W 2001 roku liczyła 685 mieszkańców.

</doc>
<doc id="5184315" url="https://pl.wikipedia.org/wiki?curid=5184315" title="Łojowa (przystanek kolejowy)">
Łojowa (przystanek kolejowy)

Łojowa (, ) – przystanek kolejowy w miejscowości Łojowa, w rejonie nadwórniańskim, w obwodzie iwanofrankiwskim, na Ukrainie.
Przed II wojną światową stacja kolejowa. W późniejszym okresie została zdegradowana do roli przystanku.

</doc>
<doc id="5184316" url="https://pl.wikipedia.org/wiki?curid=5184316" title="Cezary Surgiel">
Cezary Surgiel

Cezary Surgiel (ur. 18 września 2002 w Kielcach) – polski piłkarz ręczny, lewoskrzydłowy, od 2019 zawodnik Vive Kielce.
Kariera sportowa.
Wychowanek Vive Kielce. Jego pierwszym trenerem był Tomasz Litwin, kolejnym Aleksandr Litowski. Początkowo występował na środku rozegrania, później zaczął grać jako lewoskrzydłowy. W 2019 został włączony do seniorskiej drużyny kieleckiego klubu. W Superlidze zadebiutował 5 października 2019 w wygranym meczu z MKS-em Kalisz (38:16), w którym rzucił dwie bramki. W sezonie 2019/2020, w którym rozegrał w lidze siedem meczów i zdobył 21 goli, wywalczył z kieleckim klubem mistrzostwo Polski. W sierpniu 2020, po odejściu z zespołu Mateusza Jachlewskiego, podpisał z Vive pięcioletnią umowę.
W sezonie 2020/2021, w którym rozegrał w Superlidze 24 mecze i rzucił 62 bramki, ponownie zdobył z Vive mistrzostwo Polski. Z kieleckim klubem wywalczył również Puchar Polski, a w finałowym spotkaniu z SPR-em Tarnów (42:20) rzucił trzy bramki. Ponadto w sezonie 2020/2021 zadebiutował w Lidze Mistrzów, a 14 października 2020 w wygranym meczu z Mieszkowem Brześć (34:27) zdobył swojego pierwszego gola w tych rozgrywkach.
W 2021 wraz z reprezentacją Polski U-19 uczestniczył w mistrzostwach Europy U-19 dywizji B, w których w czterech meczach rzucił dziewięć bramek.

</doc>
<doc id="5184321" url="https://pl.wikipedia.org/wiki?curid=5184321" title="Toxic Attraction">
Toxic Attraction

Toxic Attraction – nieaktywny, żeński tag team w profesjonalnym wrestlingu, w którego skład wchodziły Gigi Dolin i Jacy Jayne. Przed rozpadem występowały w federacji WWE, przynależąc do brandu NXT. Oryginalnie częścią ugrupowania była również Mandy Rose, która pełniła funkcję lidera grupy.
Zaraz po debiucie w drugiej połowie 2021, grupa szybko stała się jednym z filarów oddziału NXT. Na czele ugrupowania stanęła Mandy Rose, która błyskawicznie przechwyciła NXT Women’s Championship. Gigi Dolin i Jacy Jayne zdołały dwukrotnie zdobyć NXT Women’s Tag Team Championship, trzymając mistrzostwo przez 158 dni, co jest drugim najdłuższym panowaniem w historii mistrzostwa.
Historia.
WWE (2021–2023).
Formacja.
13 lipca 2021 zawodniczka brandu Raw Mandy Rose niespodziewanie pojawiła się na odcinku "NXT", obserwując pojedynek Sarray z Gigi Dolin. PWInsider następnie poinformowało, że Rose została oficjalnie przeniesiona do brandu NXT. W następnym miesiącu zawarła sojusz z Gigi Dolin i Jacy Jayne, który we wrześniu nazwano Toxic Attraction, a jego stowarzyszone okrzyknęły się „przyszłością” dywizji kobiet NXT. 
Triumfy w mistrzostwach (2021–2023).
28 września na "NXT 2.0" Jayne i Dolin rzuciły wyzwanie o NXT Women’s Tag Team Championship ówczesnym posiadaczkom Io Shirai i Zoey Stark, przegrywając. Rose następnie rozpoczęła rywalizację z mistrzynią kobiet NXT Raquel González. Na pokonała González w Chucky's choice Trick or Street Fight matchu, zdobywając NXT Women’s Championship, swoje pierwsze mistrzostwo w karierze, podczas gdy Dolin i Jayne zdobyły NXT Women’s Tag Team Championship, z rąk Io Shirai i Zoey Stark, w Ladder Triple Threat Tag Team matchu, którego częścią były również Indi Hartwell i Persia Pirotta, co uczyniło ich pierwszą drużyną w historii WWE, która kiedykolwiek trzymała wszystkie tytuły mistrzowskie kobiet brandu NXT jednocześnie. 
Rose kontynuowała swoje panowanie jako mistrzyni, broniąc swojego wyróżnienia przeciwko Corze Jade i Raquel González na NXT: New Year’s Evil, Kay Lee Ray na odcinku "NXT 2.0" z 8 lutego, a następnie podjęła się obrony mistrzostwa na NXT Stand &amp; Deliver w fatal 4-way matchu, zwyciężając Ray, Io Shirai i Corę Jade. W trakcie pozostałe dwie członkinie zatriumfowały nad Indi Hartwell i Persią Pirottą podczas , zachowując mistrzostwa NXT Women’s Tag Team. NXT Stand &amp; Deliver przyniosło im jednak porażkę w starciu z Dakotą Kai i Raquel González, po ingerencji Wendy Choo, wskutek czego utraciły tytuły mistrzowskie. Trzy dni później udało im się odzyskać złoto w walce rewanżowej. Rywalizacja z Choo stała się główną komplikacją w działaniach Toxic Attraction przez następne tygodnie. Doprowadziło to do walki, w której Dolin i Jayne obroniły swoje miano mistrzyń, zmagając się z Roxanne Perez i Wendy Choo, 10 maja na "NXT 2.0". Choo bezskutecznie wyzwała Rose do pojedynku o NXT Women’s Championship na NXT In Your House. W międzyczasie, podczas tego samego wydarzenia, Jayne i Dolin położyły na szali swoje NXT Women’s Tag Team Championship w zwycięskim zmaganiu przeciwko Katanie Chance i Kayden Carter. Nie udało im się dokonać tego samego na specjalnym odcinku "NXT 2.0": The Great American Bash, podczas którego przegrały mistrzostwa na rzecz Cory Jade i Roxanne Perez. W sierpniu podjęły nieudanej próby odzyskania mistrzostw w Fatal 4-way elimination tag team matchu, który wygrały Katana Chance i Kayden Carter. 
19 sierpnia Dolin i Jayne zadebiutowały na "SmackDown", zastępując Nikkitę Lyons i Zoey Stark w turnieju o zawieszone WWE Women’s Tag Team Championship. Pokonały Natalyę i Sonyę Deville w rundzie ćwierćfinałowej. Zostały jednak wykluczone z akcji w dalszej części turnieju. 
4 września na Worlds Collide Rose zunifikowała NXT Women’s Championship z NXT UK Women’s Championship, zwyciężając Triple Threat match przeciwko mistrzyni NXT UK Meiko Satomurze i Blair Davenport. W październiku rywalizowała z Albą Fyre (wcześniej znaną jako Kay Lee Ray), pokonując ją w dwóch mistrzowskich pojedynkach: na Halloween Havoc oraz na odcinku "NXT" w stypulacji Last Woman Standing. 13 grudnia została wyzwana do walki przez nową pretendentkę do tytułu, Roxanne Perez. Obie zmierzyły się ze sobą jeszcze tego samego dnia, gdzie Rose utraciła NXT Women’s Championship po 413 dniach, co uczyniło ją trzecią najdłużej panującą mistrzynią w historii tytułu i jedną z najdłużej panujących mistrzyń w historii WWE. Krótko potem została zwolniona z federacji ze względu na naruszenie warunków swojej umowy. 
10 stycznia na , Jayne i Dolin wygrały battle royal o miano do walki o NXT Women’s Championship przeciwko Roxanne Perez na Vengeance Day, gdy zarówno Jayne i Dolin wyeliminowały siebie nawzajem w tym samym czasie. Na Vengeance Day, Perez pokonała obie członkinie Toxic Attraction w Triple Threat matchu, utrzymując mistrzostwo. 7 lutego 2023 podczas odcinka "NXT", Dolin i Jayne były częścią segmentu "Ding Dong, Hello!" prowadzonego przez Bayley, który zakończył się atakiem Jayne na swoją sojuszniczkę, co skutkowało oficjalnym końcem współpracy Toxic Attraction.

</doc>
<doc id="5184322" url="https://pl.wikipedia.org/wiki?curid=5184322" title="Lubiżnia (przystanek kolejowy)">
Lubiżnia (przystanek kolejowy)

Lubiżnia (, ) – przystanek kolejowy w miejscowości Delatyn, w rejonie nadwórniańskim, w obwodzie iwanofrankiwskim, na Ukrainie.
Przystanek istniał przed II wojną światową.

</doc>
<doc id="5184323" url="https://pl.wikipedia.org/wiki?curid=5184323" title="Pidzacharyczi">
Pidzacharyczi

Pidzacharyczi () – wieś na Ukrainie, w obwodzie czerniowieckim, w rejonie wyżnickim, nad Czeremoszem. W 2001 roku liczyła 443 mieszkańców.

</doc>
<doc id="5184324" url="https://pl.wikipedia.org/wiki?curid=5184324" title="Roztoky (obwód czerniowiecki)">
Roztoky (obwód czerniowiecki)

Roztoky () – wieś na Ukrainie, w obwodzie czerniowieckim, w rejonie wyżnickim, nad Czeremoszem. W 2001 roku liczyła 1496 mieszkańców.

</doc>
<doc id="5184325" url="https://pl.wikipedia.org/wiki?curid=5184325" title="Zadorauka">
Zadorauka

Zadorauka (; , "Zadorowka"; pol. hist. Zadorówka) – wieś na Białorusi, w obwodzie homelskim, w rejonie homelskim, w sielsowiecie Ciareniczy.
W XIX i w początkach XX w. położona była w Rosji, w guberni mohylewskiej, w powiecie homelskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5184326" url="https://pl.wikipedia.org/wiki?curid=5184326" title="Zadorówka">
Zadorówka



</doc>
<doc id="5184328" url="https://pl.wikipedia.org/wiki?curid=5184328" title="Dowhopilla">
Dowhopilla

Dowhopilla () – wieś na Ukrainie, w obwodzie czerniowieckim, w rejonie wyżnickim, nad Białym Czeremoszem. W 2001 roku liczyła 1227 mieszkańców.

</doc>
<doc id="5184329" url="https://pl.wikipedia.org/wiki?curid=5184329" title="Iwanauka (rejon homelski)">
Iwanauka (rejon homelski)

Iwanauka (; , "Iwanowka"; pol. hist. Iwanówka) – wieś na Białorusi, w obwodzie homelskim, w rejonie homelskim, w sielsowiecie Ciareniczy, nad Uzą.
W XIX i w początkach XX w. położona była w Rosji, w guberni mohylewskiej, w powiecie homelskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5184330" url="https://pl.wikipedia.org/wiki?curid=5184330" title="Iwanówka (rejon homelski)">
Iwanówka (rejon homelski)



</doc>
<doc id="5184332" url="https://pl.wikipedia.org/wiki?curid=5184332" title="Stangeria dziwna">
Stangeria dziwna

Stangeria dziwna ("Stangeria eriopus" (Kunze) Baill.) – gatunek rośliny z monotypowego rodzaju stangeria "Stangeria" z rodziny zamiowatych ("Zamiaceae") z klasy sagowcowych. Gatunek w postaci wegetatywnego osobnika został odkryty i opisany po raz pierwszy w 1836 jako paproć z rodzaju "Lomaria" (podrzeniowate) (początkowo jako "L. coriacea", później też "L. paradoxa"). W 1851 William Stanger wysłał do Londynu żywą roślinę i po jej zakwitnięciu, gatunek został ok. 1853 przeklasyfikowany w osobny rodzaj i rozpoznany jako przedstawiciel sagowców, początkowo pod nazwą "Stangeria paradoxa" (współcześnie obowiązującą nazwę gatunek uzyskał w 1892). Nazwa rodzajowa upamiętnia W. Stangera, geodetę, geologa, botanika i lekarza (1811–1854).
Gatunek ujęty jest w załączniku do Konwencji CITES. Bywa uprawiany jako roślina doniczkowa (opisywany jest przy tym jako łatwy w uprawie), spotykany jest także w kolekcjach botanicznych ogrodów botanicznych. W obrębie naturalnego zasięgu wykorzystywany jest lokalnie jako roślina lecznicza i magiczna.
Rozmieszczenie geograficzne.
Stangeria rośnie w pasie o szerokości do ok. 50 km wzdłuż południowo-wschodnich wybrzeży Afryki między 27°S i 33°S w Prowincji Przylądkowej Wschodniej oraz KwaZulu-Natal w Południowej Afryce oraz w Mozambiku, tuż przy granicy z Południową Afryką. Mimo ⁣⁣zasięgu⁣⁣ rozciągniętego wzdłuż wybrzeża zwykle nie rośnie przy samym brzegu morskim, lecz w odległości ponad 1–3 km od niego. Na przełomie XX i XXI wieku gatunek opisywany był jako „do niedawna” pospolity.
Biologia i ekologia.
W obszarze występowania stangerii rzadko występują mrozy, lato cechuje się wysokimi temperaturami. Średnioroczne temperatury wynoszą w obrębie zasięgu od 14 do 17 °C. Latem pada większość deszczy, a średnia opadów w skali roku wynosi od 750 do 1000 mm. Gatunek zasiedla dwa odmienne typy siedliska (tworząc w nich dwie odmienne formy morfologiczne) – suche formacje trawiaste i widne leśne ("coastal parkland") oraz wilgotne lasy niżowe, zwykle gęste i wiecznie zielone. Występuje na glebach zawsze lekko kwaśnych – od piaszczystych do gliniastych. Sięga do 750 m n.p.m.
Kwitnąć (tworzyć strobile) zaczynają rośliny już cztero- i pięcioletnie, przy czym w naturze rozwój jest z reguły wolniejszy. Nasiona zawiązują się łatwo, jeśli tylko w czasie pełnego rozwoju strobili żeńskich (kwitnienie rozpoznaje się po delikatnym rozchyleniu łuskowatych makrosporofili) dostępny jest pyłek męski. Stangeria jest jedynym przedstawicielem sagowców, w którego strobilach w czasie kwitnienia nie wzrasta temperatura. Pyłek przenoszony jest przez wiatr i owady. Nasiona dojrzewają po 6–10 miesiącach, po czym maskrosporofile się rozchylają i jaskrawo zabarwione nasiona wypadają. W tej fazie strobile wydzielają też zapach opisywany jako „owocowy”. Nasiona stangerii spożywane są przez pawiany. Po rozłożeniu lub usunięciu mięsistej łupiny nasiennej kiełkowanie zaczyna się po ok. trzech miesiącach. Stangerie osiągać mogą sędziwy wiek, mimo wolnego wzrostu spotykane są okazy o silnie rozrośniętym pniu, rozgałęzionym nawet na 10 „głów” zakończonych osobnymi pióropuszami. Rośliny tego gatunku mogą rozmnażać się także wegetatywnie za pomocą odrostów korzeniowych.
Liczba chromosomów wynosi 2n = 16.
Zagrożenia i ochrona.
Stangeria ma status gatunku narażonego (VU) na czerwonej liście publikowanej przez Międzynarodową Unię Ochrony Przyrody (IUCN). Zagrożona jest z powodu niszczenia siedlisk – zajmowania ich przez uprawy ananasa, trzciny cukrowej i bananów, tereny zabudowane oraz infrastrukturę drogową. Proces ten trwa od lat 60. XX wieku, nasilił się w końcu XX wieku. Na wielu obszarach, gdzie siedliska gatunku zostały silnie pofragmentowane, coraz bardziej nieliczne populacje sukcesywnie zanikają.
Dodatkowym zagrożeniem dla gatunku jest jego eksploatacja z natury w związku z wykorzystaniem na potrzeby medycyny tradycyjnej i do uprawy jako rośliny ozdobnej. Tylko na dwóch targach specjalizujących się w tradycyjnych produktach leczniczych w Durbanie w lipcu 1992 roku sprzedano 3,4 tys. bulwiastych pędów stangerii, co w skali roku oznacza obrót ponad 40 tys. pędów. Dla ograniczenia ryzyka związanego z oferowaniem roślin wykopywanych z natury i wprowadzania ich do oferty handlowej gatunek ujęty jest w załączniku do Konwencji CITES.
Systematyka.
Gatunek reprezentuje monotypowy rodzaj stangeria "Stangeria" z rodziny zamiowatych ("Zamiaceae") z klasy sagowcowych. W obrębie rodziny zajmuje pozycję bazalną i podkreślana jest jego odmienność od reszty jej przedstawicieli. Wraz z rodzajem "Bowenia" stangeria była wyodrębniana w osobną rodzinę "Stangeriaceae" (dzieloną na dwie monotypowe podrodziny: "Stangerioideae" i "Bowenioideae"), ale po odkryciu zagnieżdżenia rodzaju "Bowenia" wewnątrz kladu "Zamiaceae" scalono obie rodziny.
Zastosowanie i uprawa.
Stangeria uprawiana jest jako ozdobna w gruncie na obszarach o łagodnym klimacie i jako roślina doniczkowa tam, gdzie występują mrozy. Opisywana jest jako łatwa w uprawie, niewymagająca i długo żyjąca. Najlepiej rośnie w miejscach o ekspozycji wschodniej, w półcieniu i w cieniu. Bulwiasta łodyga powinna znajdować się w całości w glebie. Wymaga dużych pojemników pozwalających na rozrastanie się korzeni.
W obrębie swego zasięgu wykorzystywana jest jako roślina lecznicza przez Zulusów i Xhosa. Surowcem zielarskim jest bulwiasty pień i korzenie stosowane do leczenia bólu głowy, jako lek przeczyszczający i wymiotny. Są też one używane do leczenia chorób strzyków u bydła.
Niektóre ludy lokalnie uznają też tę roślinę jako chroniącą przed złem. Z korzeni sporządzane są także naszyjniki zakładane (w celach ochronnych) niemowlętom Xhosa.

</doc>
<doc id="5184333" url="https://pl.wikipedia.org/wiki?curid=5184333" title="Stangeria eriopus">
Stangeria eriopus



</doc>
<doc id="5184334" url="https://pl.wikipedia.org/wiki?curid=5184334" title="Stangeria">
Stangeria



</doc>
<doc id="5184336" url="https://pl.wikipedia.org/wiki?curid=5184336" title="Ust´-Putyła">
Ust´-Putyła

Ust´-Putyła () – wieś na Ukrainie, w obwodzie czerniowieckim, w rejonie wyżnickim, u ujścia Putyły do Czeremoszu. W 2001 roku liczyła 623 mieszkańców.

</doc>
<doc id="5184337" url="https://pl.wikipedia.org/wiki?curid=5184337" title="Iwanauka">
Iwanauka



</doc>
<doc id="5184347" url="https://pl.wikipedia.org/wiki?curid=5184347" title="Parafia św. Jakuba Młodszego Apostoła w Dąbrówce Nowej">
Parafia św. Jakuba Młodszego Apostoła w Dąbrówce Nowej



</doc>
<doc id="5184354" url="https://pl.wikipedia.org/wiki?curid=5184354" title="Arianne Hartono">
Arianne Hartono

Arianne Hartono (ur. 21 kwietnia 1996 w Groningen) – holenderska tenisistka.
Kariera tenisowa.
Na swoim koncie ma wygrane dwa turnieje w grze pojedynczej i piętnaście w grze podwójnej rangi ITF. Najwyżej w rankingu singlowym była na 156. miejscu (12 września 2022) i na 139. miejscu w rankingu deblowym (21 marca 2022).

</doc>
<doc id="5184361" url="https://pl.wikipedia.org/wiki?curid=5184361" title="Hořovičky">
Hořovičky

Hořovičky – wieś i gmina w Czechach, w powiecie Rakovník, w kraju środkowoczeskim. Według danych z dnia 1 stycznia 2021 liczyła 466 mieszkańców.

</doc>
<doc id="5184364" url="https://pl.wikipedia.org/wiki?curid=5184364" title="Hracholusky (kraj środkowoczeski)">
Hracholusky (kraj środkowoczeski)

Hracholusky – wieś i gmina w Czechach, w powiecie Rakovník, w kraju środkowoczeskim. Według danych z dnia 1 stycznia 2021 liczyła 77 mieszkańców.

</doc>
<doc id="5184365" url="https://pl.wikipedia.org/wiki?curid=5184365" title="Język kula">
Język kula

Język kula, także: kola, lamtoka, lantoka, tanglapui – język papuaski z grupy alor-pantar, używany w prowincji Małe Wyspy Sundajskie Wschodnie w Indonezji, na wyspie Alor. Według danych z 1997 roku posługuje się nim 5 tys. osób.
Dzieli się na kilka dialektów: iramang, kula, kulatela, watena, larena, kula watena, sumang, arumaka. Z doniesień wynika, że wykazuje pewne podobieństwo strukturalne do pobliskiego języka sawila, ale nie jest z nim dobrze wzajemnie zrozumiały.
Jest zapisywany alfabetem łacińskim.

</doc>
<doc id="5184368" url="https://pl.wikipedia.org/wiki?curid=5184368" title="Język lamtoka">
Język lamtoka



</doc>
<doc id="5184369" url="https://pl.wikipedia.org/wiki?curid=5184369" title="Język lantoka">
Język lantoka



</doc>
<doc id="5184370" url="https://pl.wikipedia.org/wiki?curid=5184370" title="Język tanglapui">
Język tanglapui



</doc>
<doc id="5184379" url="https://pl.wikipedia.org/wiki?curid=5184379" title="SG Cortina">
SG Cortina

SG Cortina – włoski klub hokeja na lodzie z siedzibą w Cortina d’Ampezzo.
Poza udziałem w krajowych mistrzostwach Włoch klub uczestniczył w edycjach Pucharu Europy (10 razy), w rozgrywkach Alpenligi, a w 2016 przystąpił do międzynarodowych rozgrywek Alps Hockey League.
Szkoleniowcy.
Jako trenerzy pracowali w klubie: Slavomír Bartoň, Doug McKay, Marek Ziętara, Miroslav Fryčer.

</doc>
<doc id="5184380" url="https://pl.wikipedia.org/wiki?curid=5184380" title="Aaron (herb)">
Aaron (herb)



</doc>
<doc id="5184384" url="https://pl.wikipedia.org/wiki?curid=5184384" title="Budynki administracyjne kopalni „Siemianowice”">
Budynki administracyjne kopalni „Siemianowice”

Budynki administracyjne kopalni „Siemianowice” – zabytkowy kompleks trzech dawnych budynków administracyjnych kopalni „Laurahütte” (później część kopalni „Siemianowice”), położony w Siemianowicach Śląskich przy ulicy Składowej 1, 2 i 3, na terenie dzielnicy Centrum.
Kompleks ten składa się dwóch budynków powstałych przed 1904 rokiem, w których mieściły się domy mieszkalne pracowników dozoru kopalni oraz gmach prawdopodobnie z 1908 roku, w którym mieściła się siedziba dyrekcji kopalni „Laurahütte” (od 1936 roku „Siemianowice”).
Historia.
W dniu 31 sierpnia 1871 roku Otto Ficinus w pobliżu huty „Laura” założył kopalnię „Laurahütte”, funkcjonującą na bazie szybów „Ficinus” i „Knoff”. Kopalnia ta z czasem była stopniowo rozbudowywana. W związku z tym początku XX wieku powstały nowe budynki związane z produkcją w kopalni. Obecna ulica Składowa w przeszłości prowadziła do bramy głównej szybu „Ficinus”. Przy niej zostały postawione dwie kamienice, które służyły jako domy mieszkalne pracowników dozoru kopalni. Powstały one przed 1904 rokiem jako budynki administracyjne, natomiast na mieszkania zaadaptowano je w 1926 roku.
W 1908 roku kopalnię podzielono na zakłady: „Laurahütte” i „Richter”, które ponownie połączono w 1925 roku. Przypuszczelnie również w tym samym roku przy dzisiejszej ulicy Składowej 3 powstał budynek administracyjny. Pierwotnie mieściła się w nim dyrekcja kopalni „Laurahütte”, natomiast latach międzywojennych stanowił siedzibę Administracji Dóbr i Lasów, lecz według niektórych autorów nigdy nie pełnił tej funkcji. W 1937 roku gmach został zaadaptowany na cele mieszkalne.
W 1933 roku kopalnia „Huta Laura” została zamknięta, a pola górnicze przyłączono do kopalni „Richter”, którą w 1936 roku przemianowano na „Siemianowice”. Obszar dawnego szybu „Ficinus”, stanowiący później szyby „Staszic” I i II, pozostał częścią (zlikwidowanej w 1998 roku) kopalni „Siemianowice” II.
5 grudnia 2012 roku kompleks dawnych budynków administracyjnych został wpisany do rejestru zabytków.
Charakterystyka.
Kompleks dawnych budynków administracyjnych kopalni „Siemianowice” położony jest przy ul. Składowej 1, 2, i 3 (do 2016 roku przy ul. Rutkowskiego 1, 2 i 3) w Siemianowicach Śląskich, na terenie dzielnicy Centrum. Jest on wpisany do rejestru zabytków pod numerem A/393/12. Składa się z trzech budynków pełniących obecnie funkcje mieszkalne.
Budynki o numerach 1 i 2 to dawne domy przeznaczone dla dozoru kopalni. Są to obiekty murowane z cegły, częściowo otynkowane, trzykondygnacyjne, z częściowo użytkowanym poddaszem. Dziesięcioosiowa fasada ma pośrodku ryzalit, natomiast na bocznych elewacjach obecne są wtórnie zamurowane okna z dekoracją imitującą żaluzje. Każdy z budynków ma dwa wejścia z zachowaną oryginalną stolarką.
Budynek o numerze 3 to dawny gmach administracyjny kopalni „Laurahütte”. Jest to obiekt dwukondygnacyjny, wybudowany na planie litery U. Jest on przykryty dwuspadowym dachem nad częścią fasadową, natomiast nad skrzydłami bocznymi od strony zewnętrznej gmachu dach jest mansardowy, wzbogacony lukarnami. W osi głównej dziewięcioosiowej fasady wystaje ryzalit, w którym zaprojektowano główne wejście do gmachu dawnej dyrekcji. W drzwiach zachowana jest oryginalna stolarka. Posadzka w holu wyłożona jest dwubarwnymi płytkami ceramicznymi; znajduje się w nim również klatka schodowa z ozdobną balustradą.

</doc>
<doc id="5184391" url="https://pl.wikipedia.org/wiki?curid=5184391" title="Piłka nożna w Mołdawii">
Piłka nożna w Mołdawii

Piłka nożna ( ) jest najpopularniejszym sportem w Mołdawii. Jej głównym organizatorem na terenie Mołdawii pozostaje Federația Moldovenească de Fotbal (FMF).
Według stanu na 17 listopada 2021 roku Alexandru Epureanu i Victor Golovatenco mają odpowiednio 100 i 79 występów reprezentacyjnych, a Serghei Cleșcenco strzelił 11 bramek w barwach reprezentacji Mołdawii.
W mołdawskiej Divizia Națională grają takie utytułowane kluby, jak Sheriff Tyraspol, Zimbru Kiszyniów i FC Bălți.
Historia.
Piłka nożna zaczęła zyskiwać popularność w Mołdawii na początku XX wieku. 22 sierpnia 1910 roku w Kiszyniowie, który znajdował się wówczas w składzie Imperium Rosyjskiego, odbył się pierwszy mecz piłki nożnej na boisku Gimnazjum Chłopięcego z Kiszyniowa, w którym drużyna uczniów gimnazjum i liceum z Kiszyniowa przegrała 0:22 z Gimnazjum nr 2 z Odessy. 7 maja 1918 po podpisaniu traktatu pokojowego w Bukareszcie tereny Mołdawii (Besarabii) zostały przyłączone do Królestwa Rumunii. W sezonie 1918/19 zostały wznowione Mistrzostwa Rumunii. Do 1921 rozgrywki organizowane systemem pucharowym, a zwycięzca otrzymywał tytuł mistrza Rumunii. Następnie do 1932 rumuńskie zespoły walczyli najpierw w grupach regionalnych, a potem zwycięzcy grup systemem pucharowym wyłaniały mistrza kraju. W 1920 roku w Kiszyniowie powstały pierwsze besarabskie kluby piłkarskie Regiment CFR Kiszyniów i Mihai Viteazul Kiszyniów, potem następne. W sezonie 1924/25 roku po raz pierwszy rozegrano turniej eliminacyjny na terenie Mołdawii. Pierwszym zwycięzcą został zespół Fulgerul CFR Kiszyniów. Od sezonu 1932/33 kiedy zostały organizowane rozgrywki ligowe mołdawskie zespoły nie kwalifikowały się do Divizia A. W 1940 ZSRR (w zgodzie z paktem Ribbentrop-Mołotow) wymusił na Rumunii zrzeczenie się północnej Bukowiny i Besarabii. 2 sierpnia 1940 została utworzona Mołdawska SRR w składzie ZSRR. W końcu czerwca 1941 nastąpiła okupacja rumuńska. Po zajęciu przez Armię Radziecką terytorium Mołdawii od 1945 startują mistrzostwa Mołdawskiej SRR. To nie były pełnowartościowe mistrzostwa tak jak najlepsze kluby kraju uczestniczyły w mistrzostwach ZSRR.
Po założeniu mołdawskiej federacji piłkarskiej – FMF w 1990 roku, rozpoczął się proces zorganizowania pierwszych rozgrywek o mistrzostwo Mołdawii. 23 maja 1991 Mołdawia deklaruje niepodległość.
W 1992 rozpoczęły się rozgrywki najwyższej ligi zwanej "Divizia Naţională".
Format rozgrywek ligowych.
W obowiązującym systemie ligowym trzy najwyższe klasy rozgrywkowe są ogólnokrajowe (Divizia Națională, Divizia A i Divizia B). Dopiero na czwartym poziomie pojawiają się grupy regionalne.
Puchary.
Rozgrywki pucharowe rozgrywane w Mołdawii to:

</doc>
<doc id="5184392" url="https://pl.wikipedia.org/wiki?curid=5184392" title="Mistrzostwa Azji w Rugby 7 Kobiet 2021">
Mistrzostwa Azji w Rugby 7 Kobiet 2021

Mistrzostwa Azji w Rugby 7 Kobiet 2021 – dwudzieste pierwsze mistrzostwa Azji w rugby 7 kobiet, oficjalne międzynarodowe zawody rugby 7 o randze mistrzostw kontynentu organizowane przez Asia Rugby mające na celu wyłonienie najlepszej żeńskiej reprezentacji narodowej w tej dyscyplinie sportu w Azji. Zostały rozegrane w formie jednego turnieju, rozegranego wraz z zawodami męskimi, w dniach 19–20 listopada 2021 roku. Zawody służyły także jako kwalifikacja do Pucharu Świata 2022.
W turnieju zwyciężyły reprezentantki Japonii, które w finale pokonały Chiny, a obie te drużyny zakwalifikowały się na Puchar Świata 2022. Najwięcej punktów zdobyła Chinka Chen Keyi, która w klasyfikacji przyłożeń zwyciężyła z siedmioma "ex aequo" wraz z reprezentantką Kazachstanu Galiną Krassaviną.
Informacje ogólne.
W grudniu 2020 roku ogłoszono ramowy plan mistrzostw kontynentu – podobnie jak w poprzednich sezonach miał składać się z trzech turniejów zaplanowanych do rozegrania w sierpniu i wrześniu w Korei Południowej, Chinach oraz Sri Lance. Na początku sierpnia 2021 roku odwołano południowokoreańskie zawody, zaś pozostałe dwa etapy przeniesiono do Dubaju na drugą połowę listopada, a ostatecznie zorganizowano tylko jeden.
Rozegrane w kompleksie Dubai Sports City zawody były jedynym turniejem sezonu 2021 i wzięło w nich udział osiem reprezentacji. Drużyny rywalizowały w pierwszym dniu systemem kołowym podzielone na dwie czterozespołowe grupy, po czym czwórka najlepszych awansowała do półfinałów, a pozostałe zmierzyły się w walce o "Plate". Podział na grupy opublikowano pod koniec października 2021 roku. W fazie grupowej spotkania toczone były bez ewentualnej dogrywki, za zwycięstwo, remis i porażkę przysługiwały odpowiednio cztery, dwa i jeden punkt, brak punktów natomiast za nieprzystąpienie do meczu. Przy ustalaniu rankingu po fazie grupowej w przypadku tej samej liczby punktów lokaty zespołów były ustalane kolejno na podstawie:
W przypadku remisu w fazie pucharowej organizowana była dogrywka składająca się z dwóch pięciominutowych części, z uwzględnieniem reguły "nagłej śmierci".
Zlikwidowano dotychczasowy ogólnokontynentalny turniej na poziomie "Trophy", na jego miejsce zaplanowano trzy regionalne zawody. Jako jedyne rozegrano w Katarze przeniesione z Libanu "West Asia 7s", kolejne zawody zostały przeniesione z końca listopada na marzec 2022.

</doc>
<doc id="5184397" url="https://pl.wikipedia.org/wiki?curid=5184397" title="HC Merano">
HC Merano

HC Merano – włoski klub hokeja na lodzie z siedzibą w Merano.
Poza udziałem w krajowych mistrzostwach Włoch klub uczestniczył w rozgrywkach Alpenligi, a w sezonie 2013/2014 drużyna HC Merano Junior występowała w międzynarodowych rozgrywkach Inter-National-League.
Szkoleniowcy.
Jako trenerzy pracowali w klubie: Doug McKay, Miroslav Fryčer.

</doc>
<doc id="5184401" url="https://pl.wikipedia.org/wiki?curid=5184401" title="Der Wandel">
Der Wandel



</doc>
<doc id="5184403" url="https://pl.wikipedia.org/wiki?curid=5184403" title="Region Savannah">
Region Savannah

Region Savannah – jeden z szesnastu regionów Ghany, wydzielony w 2018 roku z Regionu Północnego. Według spisu z 2021 roku liczy 649 627 mieszkańców na powierzchni 37 790 km², co daje najniższą gęstość zaludnienia w kraju – 18,8 mieszk./km². Stolicą regionu jest Damongo.
Geografia.
Graniczy od północy z Regionem Północno–Zachodnim, na zachodzie tworzy granicę z Wybrzeżem Kości Słoniowej, na południu z regionami Bono i Bono Wschodnie i od zachodu z regionem Północnym.
Na północy znajduje się największy park narodowy w Ghanie – Park Narodowy Mole, podczas gdy na południu obejmuje część Parku Narodowego Bui.
Podział administracyjny.
W jego skład wchodzi 7 dystryktów:
Demografia.
Według spisu w 2021 roku region zamieszkany jest głównie przez ludy Guan (38,6%), Mole-Dagbani (32,3%), Grusi (7,7%), Mande (5,7%), Ewe (4,4%), Gurma (4,3%) i Akan (3,7%). 
Religia.
Struktura religijna w 2021 roku według Spisu Powszechnego:

</doc>
<doc id="5184404" url="https://pl.wikipedia.org/wiki?curid=5184404" title="Puchar Polski w piłce nożnej mężczyzn w Województwie Lubuskim">
Puchar Polski w piłce nożnej mężczyzn w Województwie Lubuskim



</doc>
<doc id="5184410" url="https://pl.wikipedia.org/wiki?curid=5184410" title="HC Gherdëina">
HC Gherdëina

HC Gherdëina (także HC Gardena) – włoski klub hokeja na lodzie z siedzibą w Selva di Val Gardena.
Historia.
Kolejne nazwy klubu: Hockey Club Ortisei (1927-1964). Hockey Club Gardena (1965-1999), Hockey Club Selva Gardena 2000 (2000-2001), Hockey Club Gherdëina (2001-).
Poza udziałem w krajowych mistrzostwach Włoch klub uczestniczył w edycjach Pucharu Europy (4 razy), w rozgrywkach Alpenligi, a sezonie występował w rozgrywkach Inter-National-League, w 2016 przystąpił do międzynarodowych rozgrywek Alps Hockey League.
W klubie grał Josef Straka, a trenerem został Joni Puurula. W maju 2022 trenerem bramkarzy został .

</doc>
<doc id="5184411" url="https://pl.wikipedia.org/wiki?curid=5184411" title="9 Dywizjon Artylerii Przeciwlotniczej (II RP)">
9 Dywizjon Artylerii Przeciwlotniczej (II RP)

9 dywizjon artylerii przeciwlotniczej (9 daplot.) – oddział artylerii przeciwlotniczej Wojska Polskiego w II Rzeczypospolitej.
Żołnierze dywizjonu.
Żołnierze dywizjonu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="5184413" url="https://pl.wikipedia.org/wiki?curid=5184413" title="Longin Arabski">
Longin Arabski

Longin Arabski (ur. 15 marca 1917 w Armawirze, zm. 22 października 1996) – działacz partyjny okresu Polskiej Rzeczypospolitej Ludowej.
Życiorys.
Syn Pawła i Anny z domu Kalinowska. Od 1945 do 1946 pracował jako stolarz na stacji kolejowej w Krzyżu, a do 1948 jako modelarz w Zakładach Naprawczych Taboru Kolejowego we Wrocławiu, gdzie był jednocześnie sekretarzem koła Polskiej Partii Robotniczej (członek PPR od 1946). W 1948 wstąpił do Polskiej Zjednoczonej Partii Robotniczej. Był m.in. kierownikiem Wydziału Komunikacji Komitetu Wojewódzkiego PZPR we Wrocławiu. W latach 1952–1953 był zastępcą szefa Zarządu Politycznego przy Ministerstwie Komunikacji. W 1953 został Kierownikiem Sektora Kolejowego Komitetu Centralnego PZPR. Od 1959 do 1966 I sekretarz Komitetu Dzielnicowego Pragi Południe, a od 1964 do 1968 członek Komitetu Centralnego PZPR. W latach 1967–1971 pełnił funkcję ambasadora PRL w Syrii.
Pochowany na Cmentarzu Komunalnym Północnym w Warszawie.

</doc>
<doc id="5184415" url="https://pl.wikipedia.org/wiki?curid=5184415" title="Sejm piotrkowski 1530/1531">
Sejm piotrkowski 1530/1531

Sejm piotrkowski 1530/1531 – sejm walny Korony Królestwa polskiego zwołany 14 października 1530 roku do Piotrkowa.
Sejmiki przedsejmowe odbyły się w listopadzie, a generalny pruski w Malborku 23 listopada 1530 roku. 
Obrady sejmu trwały od 9 grudnia 1530 do 12 stycznia 1531 roku. 3 stycznia został wydany uniwersał poborowy, a 12 stycznia 1531 roku uniwersał o czopowem.

</doc>
<doc id="5184418" url="https://pl.wikipedia.org/wiki?curid=5184418" title="Region Północno–Wschodni">
Region Północno–Wschodni

Region Północno–Wschodni – jeden z szesnastu regionów Ghany, wydzielony w 2018 roku z Regionu Północnego. Według spisu z 2021 roku liczy 658 903 mieszkańców. Stolicą regionu jest Nalerigu. 
Podział administracyjny.
W jego skład wchodzi 6 dystryktów:

</doc>
<doc id="5184419" url="https://pl.wikipedia.org/wiki?curid=5184419" title="Constantin-Daniel Cadariu">
Constantin-Daniel Cadariu

Constantin-Daniel Cadariu (ur. 16 grudnia 1967) – rumuński polityk, inżynier i samorządowiec, senator, od 2021 minister przedsiębiorczości i turystyki.
Życiorys.
Z wykształcenia inżynier, ukończył studia na wydziale mechanicznym Instytutu Politechnicznego w Jassach (przekształconego później w Uniwersytet Techniczny Gheorghe Asachi). Pracował jako księgowy w prywatnym przedsiębiorstwie, w latach 2005–2008 był urzędnikiem ministerstwa spraw wewnętrznych. Zaangażował się w działalność polityczną w ramach Partii Narodowo-Liberalnej. Był radnym miejscowości Gura Humorului (2000–2004) i radnym okręgu Suczawa (2004–2007). Od 2008 do 2012 pełnił funkcję wiceprzewodniczącego rady tego okręgu. W 2016 został wybrany w skład Senatu. W wyborach w 2020 z powodzeniem ubiegał się o senacką reelekcję.
W listopadzie 2021 objął stanowisko ministra przedsiębiorczości i turystyki w utworzonym wówczas rządzie, na czele którego stanął Nicolae Ciucă.

</doc>
<doc id="5184421" url="https://pl.wikipedia.org/wiki?curid=5184421" title="Maurice Stevenson Bartlett">
Maurice Stevenson Bartlett

Maurice Stevenson Bartlett (1910-2002) – angielski statystyk, profesor Uniwersytetu Manchesterskiego. Wniósł istotny wkład w rozwój wnioskowania statystycznego oraz statystyki wielowymiarowej. Zajmował się również procesami stochastycznymi i szeregami czasowymi Był członkiem Royal Society i International Statistical Institute, przewodniczącym brytyjskiego regionu Biometric Society (organizacji znanej obecnie jako International Biometric Society) w latach 1964-1966 oraz przewodniczącym Królewskiego Towarzystwa Statystycznego w latach 1966-1967.

</doc>
<doc id="5184422" url="https://pl.wikipedia.org/wiki?curid=5184422" title="HC Pustertal–Val Pusteria">
HC Pustertal–Val Pusteria

HC Pustertal–Val Pusteria – włoski klub hokeja na lodzie z siedzibą w Bruneck.
Historia.
Kolejne nazwy klubu: EV MAK Bruneck (1954–2001), HC Pustertal (2001–2008), HC Red Orange Pustertal (2008–2009 ), iat Professional Wölfe (2009–2014).
Zarówno zawodnikiem, jak i trenerem w klubie był Czech Miroslav Fryčer. W połowie listopada 2021 nowym szkoleniowcem został ogłoszony Fin Raimo Helminen.
Poza udziałem w krajowych mistrzostwach Włoch klub w 2016 przystąpił do międzynarodowych rozgrywek Alps Hockey League, a w 2021 został przyjęty do austriackich rozgrywek ICE Hockey League (2021/2022).

</doc>
<doc id="5184424" url="https://pl.wikipedia.org/wiki?curid=5184424" title="Narodowy Dzień Pamięci Zwycięskiego Powstania Wielkopolskiego">
Narodowy Dzień Pamięci Zwycięskiego Powstania Wielkopolskiego



</doc>
<doc id="5184428" url="https://pl.wikipedia.org/wiki?curid=5184428" title="Dorota Probucka">
Dorota Probucka

Dorota Probucka – wykładowczyni akademicka, specjalizuje się w etyce ogólnej, etyce środowiskowej i prawach zwierząt, pracuje na stanowisku profesora w Uniwersytecie Pedagogicznym im. KEN w Krakowie. 
Kariera naukowa.
Stopień naukowy doktora filozofii uzyskała w Uniwersytecie Jagiellońskim w oparciu o dysertację „Kategoria użyteczności w utylitarystycznej teorii moralnej” (Promotor: Prof. Jan Pawlica, recenzenci: Prof. Jan Woleński, Prof. Adam Węgrzecki). Stopień doktora habilitowanego w dyscyplinie filozofia, w specjalności etyka uzyskała decyzją Rady Wydziału Humanistycznego Uniwersytetu Mikołaja Kopernika w Toruniu w roku 2014 w oparciu o cały dorobek naukowy oraz książkę "Filozoficzne podstawy idei praw zwierząt" (Wyd. Universitas, Kraków 2013).
Od roku 2017 Kierowniczka Katedry Etyki Szczegółowej, Teorii Mediacji i Negocjacji w Instytucie Filozofii i Socjologii UP. Pełniła także funkcję Zastępcy Dyrektora IFiS ds. Kształcenia w latach 2009 – 2021.
Od roku 2017 Redaktor naczelna czasopisma naukowego Edukacja Etyczna (Lista ERIH PLUS, 40 punktów ministerialnych). Pomysłodawczyni i współzałożycielka dwóch towarzystw naukowych: Polskiego Towarzystwa Etycznego (Z-ca Prezesa) i Akademickiego Stowarzyszenia Przeciwko Myślistwu Rekreacyjnemu (Członkini Zarządu). Pomysłodawczyni i współorganizatorka Ogólnopolskich Forów Etycznych (krajowych i międzynarodowych) organizowanych w Krakowie od 2005 roku.
Członkini rady naukowej Centrum Etyki Chrześcijańskiej im. Tadeusza Ślipko SJ.
Publikacje naukowe.
Artykuły naukowe.
Autorka kilkudziesięciu artykułów naukowych. Publikowała m.in. w: „Principiach”, „Prakseologii”, „Studia Philosophiae Christianae”, „Studia Ecologiae et Bioethicae”, „Ethics and Bioethics”, „Person and Challenges”, „European Journal of Science and Theology”, „Humanistyce i Przyrodoznawstwie”,„Kwartalniku Pedagogicznym”, „Studiach Edukacyjnych”, „Zoophilologica. Polish Journal of Animal Studies”.
Działalność publicystyczna online.
Wykłady i wywiady z Dorotą Probucka są zamieszczane w czasopismach: Istota, Dzikie Życie, Krytyka Polityczna, Liberté!, Zielone Wiadomości, oraz na kanale YouTube czasopisma "Edukacja Etyczna". Ich tematyka jest związana z krytyką łowiectwa, etyką środowiskową, ochroną środowiska przyrodniczego, weganizmem oraz etyką rodzinną. 

</doc>
<doc id="5184429" url="https://pl.wikipedia.org/wiki?curid=5184429" title="Messerschmitt Me 609">
Messerschmitt Me 609



</doc>
<doc id="5184430" url="https://pl.wikipedia.org/wiki?curid=5184430" title="Kiira Motors Corporation">
Kiira Motors Corporation

Kiira Motors Corporation – ugandyjski państwowy producent autobusów i elektrycznych samochodów z siedzibą w Kampali, działający od 2014 roku. 
Historia.
Pomysł na rodzimy, ugandyjski samochód elektryczny pojawił się na największej rodzimej uczelni, Uniwersytecie Makerere w Kampali, pod koniec pierwszej dekady XXI wieku. Grupa 25 studentów w 2011 roku przedstawiła wynik swoich prac w postaci elektrycznego mikrosamochodu o nadwoziu hatchback nazwanego Kiira EV, łączącego elementy z komponentów zewnętrznych i samodzielnie opracowanego nadwozia z tworzywa sztucznego. Pojazd w lokalnych mediach okrzyknięto „pierwszym samochodem elektrycznym w historii Ugandy i Afryki”. Podczas prezentacji pojazdu udział wziął prezydent Ugandy, Yoweri Museveni.
Projekt elektrycznego samochodu wyewoluował w stronę pierwszego w historii Ugandy przedsiębiorstwa skoncentrowanego na rozwoju samochodów, w którego tworzeniu udział brało ugandyjskie ministerstwo handlu. Drugi projekt pod marką Kiira przedstawiony został w listopadzie 2014 roku, przyjmując tym razem postać znacznie większego, dwudrzwiowego coupe z napędem hybrydowym o nazwie Kiira EVS. W lutym 2016 roku Kiira Motors przedstawiła kolejny prototyp, tym razem przyjmujący postać dużego autobusu długodystansowego pod nazwą Kayoola Solar Bus, wyróżniając się napędem współtworzonym przez ogniwa słoneczne.
Pod koniec drugiej dekady XXI wieku Kiira Motors skoncentrowała się na pracach nad wdrożeniem autorskiej konstrukcji autobusów do produkcji seryjnej, nadal pracując także nad samochodami elektrycznymi. W 2018 roku na przedmieściach Kampali rozpoczęto budowę fabryki. Nim dobiegła ona końca, Kiira Motors przedstawiła w maju 2020 roku produkcyjny autobus solarno-elektryczny Kayoola EVS, z kolei w lutym 2021 roku ofertę poszerzył spalinowy autokar Kayoola Coach. W sierpniu tego samego roku odbyło się uroczyste otwarcie fabryki Kiira Motors, podczas której inauguracji prezydent Ugandy Yoweri Museveni stwierdził, że kraj docelowo nie będzie musiał już importować zagranicznej produkcji autobusów.

</doc>
<doc id="5184441" url="https://pl.wikipedia.org/wiki?curid=5184441" title="Leonard Henry Caleb Tippett">
Leonard Henry Caleb Tippett

Leonard Henry Caleb Tippett (znany również jako L. H. C. Tippett) (1902-1985) – angielski statystyk. Wprowadził pierwsze tablice liczb losowych. Współtworzył twierdzenie Fishera-Tippetta-Gnedenki oraz rozkładu Fishera–Tippetta. W 1965 r. pełnił funkcję przewodniczącego Królewskiego Towarzystwa Statystycznego.

</doc>
<doc id="5184446" url="https://pl.wikipedia.org/wiki?curid=5184446" title="Starochorwacka korona">
Starochorwacka korona

Starochorwacka korona, często również jest nazywana koroną Tomisława lub koroną Zwonimira. Pojęcie to nie odnosi się jedynie do przedmiotu, ale oznacza również niematerialną koronę i Królestwo Chorwacji jako państwo. Symbol ten był szczególnie ważny w XIX wieku w pobudzaniu chorwackiej świadomości narodowej. Stanowi jedną z 3 średniowiecznych chorwackich koron. 
Wczesne średniowiecze.
Wizerunek korony.
W dawnej świątyni Jowisza, która później się stała baptysterium św. Jana, w Splicie znajduje się kamienna chrzcielnica złożona z 10 zdobionych tablic. Na jednej z nich, lekko uszkodzonej, pełniącej wcześniej funkcję balaski ołtarzowej,  znajduje się relief z charakterystycznym geometrycznym ornamentem (hr. pleter), na którym znajdują się 3 osoby. Wśród nich wyróżnia się jedna w szerokim płaszczu i z koroną na głowie. Siedzi na tronie bez oparcia, w lewej ręce trzymając królewskie jabłko, a w prawej krzyż.  Z jego prawej strony ukazano stojącego dygnitarza w przepasanej tunice. Pod stopami dygnitarza leży na brzuchu poddany z błagalnie złożonymi rękami. Szacuje się, że rzeźba została wykona pod koniec XI wieku, o czym może świadczyć charakterystyczna dla sztuki przedromańskiej płaskość postaci. Przypuszcza się, że pochodzi z Solina. 
Szczególną uwagę na objaśnienie tego reliefu zwraca Ivan Kukuljević Sakcinski w swojej pracy o królu Tomisławie z 1879 roku. Opisując wygląd samej tablicy, wysnuwa wniosek, że znajduje się na niej chorwacki władca, a korona, którą nosi na głowie to „chorwacka korona”. Autor zauważa, że korona przypomina bizantyjską, w jakiej ukazywano cesarza Justyniana, z tym że korona na reliefie posiada trzy krzyże, co charakteryzowało akurat frankijską koronę. A w porównaniu do bułgarskiej korony ta jest jednak wyższa i bardziej zdobiona. Tym uzasadnieniom sprzeciwił się w 1888 roku don Frane Bulić, wedle którego osoba na tronie przedstawia Jezusa Chrystusa. 
Przy okazji obchodów tysiąclecia Królestwa Chorwacji Ljubo Karaman wygłosił wykład, w którym poddał analizie tezę Kukuljevića i Bulića, podsumowując, że relief ukazuje chorwackiego króla, a korona ma kształt korony chorwackich władców. Według niego korona z reliefu przypomina koronę frankijskich władców z okresu panowania Karolingów. 
Vjekoslav Klaić przypuszczał, że postacią znajdującą się na reliefie może być król Tomisław, nazywając nawet swój artykuł „Korona króla Tomisława”. Jego argumentacji sprzeciwiali się późniejsi historycy. 
Kwestia koronacji Tomisława.
Klaić, jak wcześniej Kukuljević Sakcinski, w swoich rozważaniach opierał się na Latopisie Popa Duklanina, w którym pojawia się wątek koronacji pewnego władcy. Kukuljević bez żadnych wyjaśnień utożsamia tegoż władcę z królem Tomisławem, chociaż w chorwackojęzycznej redakcji tego dzieła władca nosi imię Budimir. Również według Klaića Tomisław jest pierwszym chorwackim królem, którego uroczysta koronacja odbyła się  w miejscu Duvanjsko Polje. Natomiast Ferdo Šišić podtrzymywał, że Tomisław najpóźniej w 925 roku sam ogłosił się królem, czyniąc to na wzór bułgarskiego cara Symeona. Nowy tytuł Tomisława uznał papież Jan X, który zwraca się do niego per ‘rex’(pl. król), a nie jak wcześniej ‘dux’ (pl. książę). W katalogu arcybiskupów Splitu znalazł się fragment: „Arcybiskup Ivan był w 914 roku w wieku księcia Tomisława (lat. Tomislao duce)”. W liście papieża Jana X skierowanym do kleru Dalmacji o Tomisławie można było przeczytać: „ W czasie najświętszego papieża Jana X, gdy w regionie Chorwatów i ziemiami Dalmacji wkładał konsul król Tomisław” (lat. consultatu peragente in provincia Chroatorum et Dalmatiarum finibus Tomislao rege). Šišić również uważał, że niemożliwe jest, aby to to papież wysłał koronę wraz z innymi insygniami królewskimi do Tomisława, nie zostawiając żadnych zapisów o jego koronacji. 
Nada Klaić na podstawie szczegółowych badań chorwackiego średniowiecza obaliła teorię o koronacji Tomisława w miejscu Duvanjsko Polje, wyszczególniając, że fakt, iż nazywanie kogoś  ‘rex’  przez papieża nie oznacza, że ten władca został rzeczywiście oficjalnie koronowany. Neven Budak zgadza się z tą tezą, twierdząc, że słowo to mogło zostać użyte jedynie w celu podniesienia rangi chorwackich władców, co rozpoczęło się przyznaniem tytułu „priceps” Muncimirowi. Wzrost pozycji Tomisława na arenie międzynarodowej był spowodowany jego sukcesami w walkach przeciw Węgrom i Bułgarom. Dlatego według Budaka, mimo że nie było oficjalnej koronacji, Chorwację zaczęto nazywać królestwem, a następców Tomisława królami, a ustrój państwowy przypomniał ten powszechny w innych królestwach. Ivo Goldstein również dowodzi, że w przypadku Tomisława nie można mówić o oficjalnej koronacji i pierwszym uwieńczonym władcą był Stefan Držislav. a formalnie koronowanym Zwonimir. 
Koronacja Stefana Držislava.
Stefan Držislav odziedziczył władzę po swoim ojcu Michale Krzesimirze II, któremu udało się wprowadzić ład i złagodzić nastroje w państwie po zabójstwie króla Mirosława. Stefan Držislav był w wyjątkowo dobrych stosunkach z Bizancjum, które pod jego władzę oddało bizantyjską Dalmację, wysyłając atrybuty królewskiej władzy. Zatem władcą znajdującym się na reliefie mógłby być Stefan Držislav, a korona darem otrzymanym od Bizancjum. 
Koronacja Zwonimira.
Król Zwonimir (1075. – 1089.) był banem swojego poprzednika króla Piotra Krzesimira IV (1058. – 1075), który w sporze o inwestyturę zajął pozycję przeciw Henrykowi IV. Zwonimir również kontynuował jego politykę i poparł papieża Grzegorza VII, sprawując władzę jako jego wasal. Papież już 1076 roku posłał wysłannika opata Gebizzo, który 8 października w bazylice św. Piotra i Mojżesza, znanej jako Šuplja crkva, intronizował Zwonimira koroną doręczoną od papieża, który podarował również berło, miecz i flagę jako symbole najwyższej godności. W momencie koronacji, Zwonimir oddając się pod zwierzchnictwo papieża, ofiarował mu klasztor św. Grzegorza we Vrani, gdzie znajdowały się jeszcze „ dwie złote korony zdobione kamieniami szlachetnymi”. Tak też oprócz korony Zwonimira istniały dwie, jeszcze starsze korony królewskie. 
Możliwe jest zatem, że kamienna tablica znajdująca się w Splicie pochodzi z Solina i zawiera wizerunek króla Zwonimira i korony posłanej przez papieża Grzegorza VII. Po tym wydarzeniu nie ma więcej wspomnianych koronacji chorwackich władców. Istnieją ślady świadczące o tym, że insygnia królewskie, w tym koronę Zwonimira, w czasie anarchii nastałej po śmierci króla Stefana II, trafiły najprawdopodobniej pod opiekę arcybiskupa Splitu, a następnie przeora klasztoru we Vrani. 
Chorwacka korona w państwie chorwacko-węgierskim.
Po zawarciu unii personalnej w 1102 roku Koloman koronował się chorwacką koroną w Biogradzie. Jego następcy, przynajmniej na początku, przybywali do Biogradu, aby się tam odrębnie koronować koroną Królestwa Chorwacji. W 1124 Biograd został doszczętnie przez Republikę Wenecką, ale po tym wydarzeniu władcy do połowy XIII wieku koronowali się osobno na króla chorwackiego i na węgierskiego. Ten zwyczaj przerwał Bela IV, odchodząc od praktyki odrębnej koronacji na króla Chorwacji. Od tego momentu przez pewien czas w historii nie wspomina się o chorwackiej koronie.  Temat ten odżył na początku XVI wieku wraz z walkami dynastycznymi. Miasta Dalmacji i większość Chorwacji skupiło się wokół Władysława I, który na uroczyste zaproszenie przybył do Zadaru, gdzie 5 sierpnia 1403 roku w zadarskiej katedrze w obecności wojwody Hrvoja Vukčića Hrvatinića został koronowany na króla Chorwacji przez arcybiskupa Ivana Kanižaja. Nie wiadomo, jaką koroną został intronizowany, ale przypuszcza się, że była to właśnie korona Zwonimira, choć nie wyklucza się, że mogła to być korona z Vrani lub Splitu. Już na początku listopada 1403 roku władca uciekła do Neapolu, gdzie w 1409 sprzedał Dalmację Wenecji za sto tysięcy dukatów. Nie wiadomo, czy zabrał ze sobą koronę. To była ostatnia koronacja związana z Chorwacją, a potem nie wspomina się więcej o królewskiej koronie. 
Legenda o koronie chorwackiej koronie nabrała na znaczeniu w czasie, gdy chorwacka szlachta szukała sposobu na przeciwstawienie się węgierskim działaniom przejęcia całkowitej władzy nad Chorwacją. Elekcja w Cetin, za sprawą której do władzy doszedł władca z dynastii Habsburgów Ferdynand I, stanowił ewidentny przejaw wrogości do węgierskiej szlachty, na czele której stał Jan Zápolya. Wraz z wyzwoleniem Slawonii w czasie V wojny austriacko-tureckiej, temat zjednoczenia Chorwacji i korony królewskiej stał się obecny w społeczeństwie. 
XIX wiek.
W XIX wieku nastąpił szczególny rozwój legendy o królu Zwonimirze, co przyczyniło się do późniejszego tworzenia artystycznych wizualizacji jego korony, która potem ustąpiła umacniającej się  pozycji legendy o królu Tomisławie. Wkład w to miały działania Ivana Kukuljevića Sakcinskiego. W drugiej połowie XIX pojęcie korony Zwonimira odnosiło się do suwerenności Królestwa Chorwacji. W tym kontekście niematerialna korona chorwacka korona stała się tym, czym dla Węgrów korona św. Stefana, a dla Czechów korona Wacława. Tak też ziemie węgierskie nazywa się Krajami Korony św. Stefana, a czeskie - św. Wacława, gdyż w tym okresie korona (nawet niematerialna) oznaczała państwowość. W tym kontekście rozprawiał don Mihail Pavlinović w swoim dziele „Hrvatska misao (program)” z 1869:
"„Pragniemy niepodległej Chorwacji, jako państwa i wspólnoty państwowej, jakkolwiek by było. Węgierską koronę uznajemy jako chorwacką koronę na tyle, na ile jest przez pewien zwyczaj połączona z koroną chorwacką dopóki noszą ją władcy z dynastii Habsbursko-Lotaryńskiej w roku 1527 dobrowolnie wybrani. Gdy ten ród wygaśnie, prawnie przestanie istnieć wspólnota tych koron, która rozdzieli się na dwie osobne korony. Dla Węgrów Stefana, dla Chorwatów Zwonimira. Jednak ta korona dziś nie jest tylko  węgierska dla Chorwacji, ale Chorwaci nazywają ją chorwacką, jak jest w rzeczywistości, korona nie jest też prawnie nazywana Stefana, lecz Stefana i Zwonimira, choć materialnie jest ona Stefana. Słowo „węgierska' stało się powszechne jako ogólna i krótsza forma, pod którą się pojmuje prawdziwe Węgry, jak i sprzymierzone Królestwo Chorwacji""“."
W roku 1876 upamiętniono 800 rocznicę koronacji Zwonimira. Z tej okazji August Šenoa napisał poemat „U spomen osamstogodišnjice krunidbe hrvatskoga kralja Dmitra Zvonimir“ (pl. „Na pamiątkę osiemsetnej rocznicy koronacji chorwackiego króla Diymitra Zwonimira“). Oprócz tego król Zwonimir i jego koronacja były popularnym motywem dla chorwackich malarzy, m.in.: Celestina Medovića, Josipa Franji Muckea, Ferdi Quiqereza. 
Tysiąclecie Królestwa Chorwacji.
Przygotowania rozpoczęto już w 1914, a w roku 1925 na terenach Chorwacji i Bośni i Hercegowiny (wtedy stanowiących ziemie Królestwa Jugosławii) uroczyście obchodzono tysiąclecie Królestwa Chorwacji, upamiętniając pierwsze pojawienie się tytułu królewskiego w odniesieniu do Tomisława w liście papieskim. Wtedy to mowa o starochorwackiej koronie, czy też koronie Tomisława zdobyła na symbolicznym znaczeniu. W 1925 roku złoty wydruk wizerunku korony ozdobił „ Zbornik kralja Tomislava”. Taka sama korona pojawiła się na głowach wszystkich chorwackich władców z czasów wczesnośredniowiecznego Królestwa Chorwacji ukazanych na plakacie drukowanym z okazji tysiąclecia. Korona ta pojawiała się na flagach organizacji Hrvatski sokol tworzonych w latach 20. XX wieku. Również herb na fladze, którą w 1928 roku podarował pewien chorwacki robotnik Chorwackiej Unii Braterskiej w Pittsburghu (hr. Hrvatska bratska zajednica), został przyozdobiony taką samą koroną.
Kiedy w 1934 roku obchodzono 250- lecie odsłonięcia rzeźby Matki Boskiej na ołtarzu w kościele Marija Bistrica, któremu towarzyszyły liczne pielgrzymki wiernych z Zagrzebia, pojawił się pomysł stworzenia nowych koron dla rzeźby. Pomysł ten szybko zrealizowano. 7 sierpnia 1935 roku, czyli dwa miesiące po wyborach do belgradzkiego Zgromadzenia Narodowego i czasie narastania antychorwackich nastrojów, arcybiskup Zagrzebia Anton Bauer i jego koadiutor Alojzy Stepinac  przewodzili uroczystej koronacji rzeźby Matki Boskiej w Mariji Bistrici koroną chorwackich królów, którą nazywali „koroną Tomisława i koroną Zvonimira”. 
W tej wielkiej uroczystości brał udział ogrom duchowieństwa i pieszych pielgrzymów ze stolicy. Korona, którą ukoronowano Matkę Boską i dzieciątko Jezus w jej ramionach, wykonana została na wzór tej znajdującej się na reliefie ze Splitu. 
Obrazy rzeźby w koronie Królestwa Chorwacji zagościły w wielu chorwackich domostwach, zwłaszcza po obchodach trzynastu stuleci chrześcijaństwa Chorwatów w 1984 roku.
II wojna światowa.
Przez podpisanie trzech traktatów w Rzymie NDH miało się złączyć z Królestwem Włoch unią personalną.  18 maja 1941 roku podczas uroczystej ceremonii w Pałacu Kwirynalskim Ante Pavelić zażądał od króla Wiktora Emanuela III, aby wybrał na króla Chorwacji jednego z członków dynastii sabaudzkiej. Do tej roli wybrany został książę Aimone. Kwestię korony uregulowano w dokumencie . Przed podpisaniem traktatów z Królestwem Włoch instytucja Poglavnika oznaczała suwerena, a później właściwość ta przeszła na koronę Zwonimira.  Korona ta prezentowała się jako złoty wieniec spleciony z charakterystycznych elementów: trolistu i pleteru, do którego przymocowany był nieco większy krzyż. Aimone otrzymał koronę wraz z innym atrybutem władzy: złotym jabłkiem. W momencie otrzymania tejże korony przyjął również imię: Tomisław II na cześć pierwszego chorwackiego króla Tomisława. Uroczysta koronacja miała odbyć się Tomislavogradzie, ale Aimoe odmówił przybycia do Chorwacji przez kryzys związany z kwestią Dalmacji. Odczuwał, że Dalmacja nigdy nie będzie włoska, a zawarte traktaty są wrogiem włosko-chorwackiej jedności. Kolejnym powodem było zagrożenie jego osobistego bezpieczeństwa. Nie miał on nigdy rzeczywistej zwierzchności nad ustaszowską władzą, która jego tytuł królewski przekształciła w nieznaczący symbol dawnego Królestwa Chorwacji. I chociaż Aimoe nigdy nie postawił nogi na chorwackich ziemiach, ale na mocy traktatów został królem Tomisławem II, a NDH oficjalnie stało się Królestwem Chorwacji. Tomisław II abdykował 20 sierpnia 1943 roku. Królestwo Włoch bezwarunkowo skapitulowało 8 września 1943 roku, a kolejnego dnia decyzją Ante Pavelića ( po konsultacji z Niemcami) traktaty straciły moc. 
W czasie istnienia NDH najwyższym oznaczeniem był Order Korony Króla Zwonimira (hr. Red krune kralja Zvonimira) a istniało też „Kolajna krune kralja Zvonimira”. Nie były to jedyne odznaczenia, na których pojawiała się korona Zwonimira. Flaga Lekkiej Brygady Transportowej (hr. Laki prijevozni zdrug) – chorwackiej jednostki wchodzącej w skład włoskiego wojska walczącej na froncie wschodnim, posiadała koronę Zwonimira nad chorwackim godłem. Wraz z upadkiem NDH w 1945 roku korona wyszła z użytku. 
Od II wojny światowej do dziś.
Pomnik króla Tomisława na koniu stworzony w 1935 roku przez Roberta Frangeša-Mihanovića, dziś znajdujący się w sercu miasta, nosi na głowie podobną koronę do tej ze słynnego reliefu. Chociaż odsłonięto go dopiero po II wojnie światowej w 1947, to postać z pomnika od razu po wykonaniu rzeźby pojawiła się w różnych publikacjach i na pocztówkach wydanych z okazji jego stworzenia. Również wykonano różne emblematy w wielu rozmiarach z samą głową Tomisława, jak i identyczny mały relief z brązu. 
Po przemianach demokratycznych po roku 1990 znowu w ikonografii pojawia się wizerunek starochorwackiej korony. Powrót do wykorzystywania tego symbolu związany jest z wojną domową, kiedy to pojawiła się na znakach niektórych oddziałów HVO i OSRH. Później korona staja się obecna na herbach dalmatyńskich miast związanych z Królestwem Chorwacji. W ten sposób chciano podkreślić, że to na ich terenach znajdowała się kolebka chorwackiego państwa i to tam rezydowali chorwaccy królowie. Po wojnie korona pojawiła się na herbie Knina, gdyż to tam na tronie zasiadał król Zvonimir i Biogradu będącego królewskim miastem. Herb pobliskiej miejscowości Vrana, funkcjonujący od 2011 roku, zawiera korona Zwonimira, aby przypominała ona o tym, że królewskie insygnia ( w tym najprawdopodobniej korona) były strzeżone w klasztorze benedyktynów do początku XV wieku. Jeśli chodzi o Bośnie i Hercegowinę, to korona królewska znajduje się na herbie Tomislavgradu, upamiętniając legendarną koronację Tomisława w miejscu Dunjsko Polje. Również na banknocie 500 kun znajduje się postać w koronie z reliefu.
Z powodu kręcenia serialu Hrvatski kraljevi (pl. Królowie chorwaccy) przez HRT, po raz pierwszy wiernie odwzorowano starochorwacką koronę, która później pojawia się w serialu. 
Pomimo częstego pojawiania się korona nie jest uważana za ogólnie przyjęty chorwacki symbol, jak godło, flaga i pleter. 

</doc>
<doc id="5184447" url="https://pl.wikipedia.org/wiki?curid=5184447" title="12 Aquilae">
12 Aquilae

12 Aquilae – gwiazda, w gwiazdozbiorze Orła, znajdująca się około 144 lata świetlne od Słońca.
Charakterystyka.
Gwiazda jest czerwonym olbrzymem. Jej promień wynosi 12 promieni Słońca, a wiek 4,64 ± 2,35 miliarda lat. Jasność gwiazdy wynosi 60 jasności słońca. Jej pozorna jasność wizualna wynosi 4,02, co oznacza, że jest wystarczająco duża, aby można ją było zobaczyć gołym okiem. Opierając się na rocznym przesunięciu paralaksy o 22,66 mas, odległość gwiazdy od słońca wynosi 144 lata świetlne (z błędem wynoszącym jeden rok świetlny), natomiast temperatura gwiazdy wynosi 4603 K.

</doc>
<doc id="5184452" url="https://pl.wikipedia.org/wiki?curid=5184452" title="Region Zachodnio-Północny">
Region Zachodnio-Północny

Region Zachodnio–Północny – jeden z szesnastu regionów Ghany, wydzielony w 2019 roku z Regionu Zachodniego. Stolicą regionu jest Sefwi Wiawso. Według spisu z 2021 roku liczy 880 855 mieszkańców.
W pobliżu granicy z Wybrzeżem Kości Słoniowej znajduje się Park Narodowy Bia.
Podział administracyjny.
W jego skład wchodzi 9 dystryktów:
Demografia.
Według spisu w 2021 roku region zamieszkany jest głównie przez ludy Akan (68,6%), Mole-Dagbani (17,8%), Ewe (4,4%), Ga-Dangme (2,9%) i Gurma (2,5%). 
Religia.
Struktura religijna w 2021 roku według Spisu Powszechnego:

</doc>
<doc id="5184453" url="https://pl.wikipedia.org/wiki?curid=5184453" title="Kultura Sukow-Szeligi">
Kultura Sukow-Szeligi



</doc>
<doc id="5184454" url="https://pl.wikipedia.org/wiki?curid=5184454" title="Kultura Dziedzicka">
Kultura Dziedzicka



</doc>
<doc id="5184466" url="https://pl.wikipedia.org/wiki?curid=5184466" title="HC Fassa">
HC Fassa

HC Fassa – włoski klub hokeja na lodzie z siedzibą w Canazei.
Historia.
Kolejne nazwy klubu: HC Canazei (seit 1955), HC Fassa/SHC Fassa. Nazwa marketingowa drużyny: HC Fassa Falcons.
Trenerem w klubie był Czech Miroslav Fryčer.
Poza udziałem w krajowych mistrzostwach Włoch klub uczestniczył w meczach Alpenligi, a w 2016 przystąpił do międzynarodowych rozgrywek Alps Hockey League.

</doc>
<doc id="5184470" url="https://pl.wikipedia.org/wiki?curid=5184470" title="Dzumong">
Dzumong



</doc>
<doc id="5184471" url="https://pl.wikipedia.org/wiki?curid=5184471" title="Milenino">
Milenino

Milenino () – nazwa kilku toponimów w Rosji

</doc>
<doc id="5184472" url="https://pl.wikipedia.org/wiki?curid=5184472" title="Milenino (obwód kurski)">
Milenino (obwód kurski)

Milenino () – wieś (ros. село, trb. sieło) w zachodniej Rosji, centrum administracyjne sielsowietu mileninskiego w rejonie fatieżskim (obwód kurski).
Geografia.
Miejscowość położona jest nad Usożą (lewy dopływ Swapy w dorzeczu Sejmu), 1,5 km na wschód od centrum administracyjnego rejonu (Fatież), 44 km na północny zachód od Kurska, 1 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajduje się 118 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 295 osób.

</doc>
<doc id="5184474" url="https://pl.wikipedia.org/wiki?curid=5184474" title="Grupa Inwestycyjna Ex">
Grupa Inwestycyjna Ex



</doc>
<doc id="5184475" url="https://pl.wikipedia.org/wiki?curid=5184475" title="Zivilia">
Zivilia

Zivilia – indonezyjski zespół muzyczny założony w 2008 r. w Kendari.
W pierwotnym składzie grupy znaleźli się: Zulkifli (Zul) – wokal, Idham – bas, Amed – gitara, Amy – perkusja. W początkowym okresie aktywności formacja nosiła nazwę Zifhilia, a obecną nazwę przyjęła po związaniu się z wytwórnią muzyczną Nagaswara.
Zespół jest znany ze swoich przebojów, takich jak „Aishiteru” czy „Karena Cinta”. Ich pierwszy album pt. "Aishiteru" został wydany w 2009 r.

</doc>
<doc id="5184478" url="https://pl.wikipedia.org/wiki?curid=5184478" title="Marcinaty">
Marcinaty

Marcinaty (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Jody.
Dawniej używana nazwa – Marcinienki.
Historia.
W czasach zaborów wieś włościańska w powiecie dzisieńskim, w guberni wileńskiej Imperium Rosyjskiego
W latach 1921–1945 wieś leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Według Powszechnego Spisu Ludności z 1921 roku zamieszkiwało tu 58 osób, wszystkie były wyznania staroobrzędowego i zadeklarowały białoruską przynależność narodową. Było tu 11 budynków mieszkalnych. W 1931 w 10 domach zamieszkiwało 58 osób.
Wierni należeli do parafii prawosławnej w Jodach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Jodach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5184479" url="https://pl.wikipedia.org/wiki?curid=5184479" title="Ulica Warszauera w Krakowie">
Ulica Warszauera w Krakowie

Ulica Warszauera – ulica w Krakowie, w Dzielnicy I Stare Miasto, na Kazimierzu. Łączy ulicę Estery i Plac Nowy z ulicą Jakuba i rejonem Cmentarza Remuh.
Przy ulicy do XIX wieku znajdował się szpital i dom starców. Nazwa ulicy Warszauera została ustanowiona w 1908 roku, od nazwiska lekarza i działacza społecznego żydowskiego pochodzenia związanego z Krakowem, Jonatana Warschauera. Wcześniej nazywała się ulicą Ubogich.
Zabudowa.
Przy ulicy, w rejonie Synagogi Kupa, znajduje się również fragment muru obronnego, będącego dawniej elementem średniowiecznych fortyfikacji miasta Kazimierza, datowany na ok. 1340.

</doc>
<doc id="5184480" url="https://pl.wikipedia.org/wiki?curid=5184480" title="Cmentarz Bohaterów Radzieckich w Poznaniu">
Cmentarz Bohaterów Radzieckich w Poznaniu

Cmentarz Bohaterów Radzieckich w Poznaniu – powstały w 1945 roku cmentarz, miejsce spoczynku żołnierzy radzieckich poległych w walkach o Poznań i pogrzebanych pierwotnie w różnych miejscach.
Cmentarz znajduje się na południowym stoku poznańskiej Cytadeli, położony pomiędzy Cmentarzem Bohaterów Polskich a Cmentarzem parafii św. Wojciecha i zajmuje obszar dawnego cmentarza garnizonowego. Podzielony jest na 8 kwater, pomiędzy którymi znajduje się główne wejście na Cytadelę od strony południowej.
Z dawnego cmentarza garnizonowego zachowały się m.in.:

</doc>
<doc id="5184485" url="https://pl.wikipedia.org/wiki?curid=5184485" title="Proszywałowka">
Proszywałowka

Proszywałowka () – wieś (ros. деревня, trb. dieriewnia) w zachodniej Rosji, w sielsowiecie mileninskim rejonu fatieżskiego w obwodzie kurskim.
Geografia.
Miejscowość położona jest nad Usożą (lewy dopływ Swapy w dorzeczu Sejmu), 1,5 km od centrum administracyjnego sielsowietu (Milenino), 3 km na wschód od centrum administracyjnego rejonu (Fatież), 43 km na północny zachód od Kurska, 3,5 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajduje się 71 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwały 153 osoby.

</doc>
<doc id="5184486" url="https://pl.wikipedia.org/wiki?curid=5184486" title="National Aboriginal Achievement Award">
National Aboriginal Achievement Award



</doc>
<doc id="5184490" url="https://pl.wikipedia.org/wiki?curid=5184490" title="Marcinowce (rejon brasławski)">
Marcinowce (rejon brasławski)

Marcinowce (; ) – wieś na Białorusi, w obwodzie witebskim, w rejonie brasławskim, w sielsowiecie Achremowce.
Historia.
W czasach zaborów wieś włościańska w powiecie dzisieńskim, w guberni wileńskiej Imperium Rosyjskiego
W latach 1921–1945 wieś leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Według Powszechnego Spisu Ludności z 1921 roku zamieszkiwały tu 94 osoby, wszystkie były wyznania rzymskokatolickiego i zadeklarowały polską przynależność narodową. Było tu 19 budynków mieszkalnych. W 1931 w 19 domach zamieszkiwało 92 osoby.
Wierni należeli do parafii rzymskokatolickiej w Zamoszach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Zamoszach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5184492" url="https://pl.wikipedia.org/wiki?curid=5184492" title="Marcinowce">
Marcinowce



</doc>
<doc id="5184496" url="https://pl.wikipedia.org/wiki?curid=5184496" title="Polska służba oświatowo-kulturalna w wojnie polsko-bolszewickiej">
Polska służba oświatowo-kulturalna w wojnie polsko-bolszewickiej

Polska służba oświatowo-kulturalna w wojnie polsko-bolszewickiej – organizacja i działania służby oświatowo-kulturalnej w okresie wojny polsko-bolszewickiej.
Służba oświatowo-kulturalna sprawowała opiekę nad życiem kulturalnym żołnierzy. Kierownicy oświatowi prowadzili Żołnierskie Szkoły Nauczania Początkowego, biblioteki żołnierskie oraz kolportowali książki i pisma wojskowe. Od lata 1919 rozpoczęto tworzenie struktur służby oświatowo-kulturalnej także w formacjach frontowych. Od początku 1920 kierownicy oświatowi prowadzili gospodarkę materiałową i finansową w obszarze swej służby.
Organa naczelne służby oświatowo-kulturalnej.
W drugiej dekadzie listopada do Departamentu Szkolnictwa Wojskowego Ministerstwa Spraw Wojskowych gen. Jana Iacyny, włączona została Sekcja Naukowa Komisji Wojskowej Rady Stanu wraz z Uniwersytetem Żołnierskim. Nieco później, w Sztabie Generalnym Wojska Polskiego zorganizowana został Sekcja Naukowa, która 14 grudnia 1918 przemianowana została na Instytut Historyczno-Wojskowy kierowany przez prof. Wacława Tokarza. Odpowiadał on za organizowanie pracy oświatowej wśród żołnierzy. W skład Instytutu wchodziło siedem wydziałów, w tym Wydział VI „Uniwersytet Żołnierski” Tadeusza Kurniłowicza. Od 22 grudnia działania oświatowe mieściły się w kompetencjach Oddziału VII Naukowego, w Sekcji „Uniwersytet Żołnierski” SG WP.
W marcu 1919 nastąpiła reorganizacja naczelnych organów wojskowych. Komórki odpowiedzialne za pracę oświatową, wcześniej umiejscowione w Sztabie Generalnym WP, przeniesione zostały do Ministerstwa Spraw Wojskowych, do Departamentu Naukowo-Szkolnego gen. Jacyny. Już w maju nastąpiła kolejna reorganizacja, a rozkaz Ministra Spraw Wojskowych z 16 maja prowadzenie działalności oświatowo-wychowawczej cedował na Sekcję Pedagogiczną prof. Lucjana Zarzeckiego, ściślej – Wydział „Uniwersytet Żołnierski”. Temu ostatniemu podlegali referenci oświatowi dowództw okręgów generalnych (DOGen.), dowództw okręgów etapowych (DOE), dowództw związków taktycznych i samodzielnych oddziałów. Ci zaś sprawowali nadzór nad referentami oddziałów, a poprzez nich nad referentami oświatowymi pododdziałów.
6 sierpnia Sekcja Pedagogiczna przekształcona została w Sekcję Kulturalno-Oświatową stanowiącą centralę Uniwersytetu Żołnierskiego. Na jej czele stanął por. Janusz Jędrzejewicz. Nowa sekcja odpowiadała za organizację pracy kulturalno-oświatowej. Dotyczyło to zarówno oddziałów frontowych, jak i stacjonujących w głębi kraju. Sekcja składała się z trzech wydziałów: ogólnego, żołnierskich szkół początkowych oraz życia kulturalnego żołnierzy. Referentów oświatowych zastąpili kierownicy oświatowi. Mieli oni pełnić obowiązki zarówno w formacjach podległych MSWojsk., jak i Naczelnemu Dowództwu WP. W formacjach tyłowych merytorycznie podporządkowani zostali oni szefowi Sekcji Kulturalno-Oświatowej i dalej kierownikom oświatowym DOGen. Do podstawowych obowiązków kierowników oświatowych należało: prowadzenie Żołnierskiej Szkoły Nauczania Początkowego, prowadzenie Biblioteki Żołnierskiej oraz kolportaż książek i pism wojskowych, a także organizacja życia kulturalnego żołnierzy. Od początku 1920 prowadzili gospodarkę materiałową i finansową swojej służby. W połowie maja 1920 nastąpiła kolejna reorganizacja służby oświatowo-wychowawczej. Na bazie Sekcji III Oświatowej utworzona została Sekcja Oświaty i Kultury MSWojsk. Kierowała ona działalnością oświatowo-kulturalną i wychowawczą w strefie pozafrontowej. Oprócz tego koordynowała działania stowarzyszeń i instytucji cywilnych współpracujących z wojskiem.
Struktury służby oświatowo-kulturalnej na froncie i zapleczu.
U schyłku 1918 dowódcy okręgów generalnych i samodzielnych oddziałów zostali zobowiązani do powołania referatów oświatowych. Zajęły się one trzema formami działania: szkołami początkowymi (nauczanie analfabetów), bibliotekami wojskowymi i organizowaniem życia kulturalnego. 4 lutego 1919 sieć referentów oświatowych rozszerzono do szczebla kompanii. W pododdziałach uczono czytania i pisania. Żołnierz miał nabyć wiedzę niezbędną do świadomego wykonywania obowiązków żołnierskich i obywatelskich. Rekrutom przekazywano wiedzę z historii Polski, sytuacji w Europie, przyczynach wojny z Rosją Sowiecką. Z uwagi na potrzeby frontu, kursy dla analfabetów zwykle nie trwały dłużej niż trzy miesiące. Do nauki wracano podczas dłuższych przerw w walce.
Od lata 1919 służba oświatowo-kulturalna w formacjach frontowych podporządkowana była Biuru Prasowemu Oddziału II Naczelnego Dowództwa WP kpt. Juliusza Kaden-Bandrowskiego. Sekcja III „Biuro Prasowe” posiadała 9 etatów i odpowiadała między innymi za działalność Uniwersytetu Żołnierskiego na froncie. W listopadzie utworzony został Wydział Kulturalno-Oświatowy, a w zakres jego kompetencji wchodziło: organizowanie nauczania początkowego żołnierzy, organizowanie czytelni żołnierskich i utrzymywanie bibliotek żołnierskich oraz ewidencja, kolportaż wydawnictw dla żołnierzy, kontrola i organizacja życia żołnierskiego przez urządzanie odczytów i pogadanek, szerzenie zasad współdziałania, tworzenie księgarń frontowych, organizacja zabaw żołnierskich, współpraca z Centralnym Urzędem Filmowym, sport, zabawy i gry. Naczelnikowi Wydziału Kulturalno-Oświatowego, oprócz dwóch etatowych oficerów Wydziału, podlegali też w sprawach merytorycznych referenci kulturalno-oświatowi frontów, grup operacyjnych, dywizji piechoty, brygad jazdy, a także referenci DOE. Z końcem końca grudnia w Oddziale II Informacyjnym Sztabu Generalnego ND WP utworzono Sekcję VI Propagandy i Opieki nad Żołnierzami. Kierował nią kpt. Adam Koc. Sekcja posiadała Wydział Oświaty Żołnierskiej z ppor. Ćwiekiem. Odpowiadał on za organizację kształcenia elementarnego żołnierzy, za fachowe przygotowanie personelu oświatowego i za wypracowanie metodyki prowadzenia działalności oświatowej w warunkach polowych.
Szczególnie intensywną pracę oświatowo-wychowawczą realizowano w ośrodkach szkolnych, zapasowych i etapowych, gdzie gromadziły się posiłki mające wzmocnić jednostki frontowe. Dla żołnierzy organizowano bezpłatne występy zespołów artystycznych, wyjścia do kin i teatrów. Dotyczyło to zwłaszcza Warszawy. Na front dostarczano prasę i książki. Agitowano za prowadzeniem bohaterskiej walki. Po zakończeniu działań wojennych stopniowo likwidowano struktury ND WP odpowiedzialne za działalność oświatową i kulturalną w formacjach frontowych. Służba ta ponownie weszła całkowicie w kompetencje Ministerstwa Spraw Wojskowych.
Instytucje cywilne prowadzące działalność oświatową w wojsku.
Latem 1919, przy Ministerstwie Spraw Wojskowych, powstał Naczelny Komitet Organizacyjny Instytucji Żołnierz Polski. Na jego czele stanął gen. Eugeniusz de Henning-Michaelis. Celem Instytucji było między innymi "podniesienie ducha moralnego i etycznego", troska o byt żołnierzy przez urządzanie gospód, dostarczanie "środków sportu". Od lata 1920 wojsko znacząco zaczął wspierać Polski Biały Krzyż. Stał się on swoistą centralą wszystkich stowarzyszeń i instytucji społecznych, które miały w swym statucie działalność kulturalno-oświatową oraz pomoc materialną i ekonomiczną dla wojska. Władze PBK współpracowały z Sekcją Oświaty i Kultury MSWojsk. W końcu 1920 status pomocniczej organizacji wojskowej, usytuowanej przy Wojsku Polskim i funkcjonującej do jego demobilizacji, otrzymała też Young Men's Christian Assocition (YMCA). Jej zadaniem było organizowanie "ognisk" i "gospód" przy Legii Kobiet oraz sprawowanie opieki nad pracą kulturalno-oświatową wśród robotnic zatrudnionych w zakładach wojskowych. Pomocy wojsku przy prowadzeniu działalności oświatowo-wychowawczej udzielało także wiele innych organizacji społecznych. Były to: Towarzystwo im. Józefa Piłsudskiego, Polski Czerwony Krzyż, Liga Kobiet, Koła Polek, Polska Macierz Szkolna, Komitet Obrony Kraju, „Pogoń”, Pomocnicza Wojskowa Służba Narodowa, Związek Zawodowy Nauczycieli Szkół Średnich, Inspektorat Szkolny Nauczycieli Szkół Powszechnych. Pomoc polegała między innymi na kierowaniu kadr do prowadzenia zajęć, odczytów czy pogadanek. Była to także pomoc w wyposażaniu świetlic żołnierskich oraz opieka nad amatorską twórczością żołnierską.
Korpus oficerów naukowo oświatowych.
Rozkazem Sztabu Ministerstwa Spraw Wojskowych z 30 września 1920 utworzony został korpus osobowy oficerów naukowo-oświatowych. W jego skład weszli oficerowie zajmujący etatowe stanowiska oświatowe. Aby podnieść prestiż oficerów oświatowo-wychowawczych i ograniczyć odpływ fachowców do innych służb, ustalono, że oficera wchodzącego w skład Korpusu nie można było przenieść na inne stanowisko służbowe bez zgody szefa Sekcji Oświaty i Kultury Sztabu MSWojsk. Działalność oficerów Korpusu zdejmowała część obowiązków z dowódców jednostek wojskowych, przez co mieli oni więcej czasu na prowadzenie intensywnego szkolenia na potrzeby frontu.

</doc>
<doc id="5184499" url="https://pl.wikipedia.org/wiki?curid=5184499" title="Mariampol (sielsowiet Jody)">
Mariampol (sielsowiet Jody)

Mariampol – dawna osada. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Jody.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego
W latach 1921–1945 osada leżała w Polsce, w województwie wileńskim, w powiecie dziśnieńskim (od 1926 w powiecie brasławskim), w gminie Jody.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 13 osób.

</doc>
<doc id="5184509" url="https://pl.wikipedia.org/wiki?curid=5184509" title="Zmarli w grudniu 2021">
Zmarli w grudniu 2021



</doc>
<doc id="5184510" url="https://pl.wikipedia.org/wiki?curid=5184510" title="Eva-Maria Buch">
Eva-Maria Buch

Eva-Maria Buch (ur. 31 stycznia 1921 w Berlinie, zm. 5 sierpnia 1943 tamże) – członkini ruchu oporu w III Rzeszy Niemieckiej związana z Czerwoną Orkiestrą.
Życiorys.
Urodziła się w katolickiej rodzinie w Charlottenburgu. Mieszkała tu z rodzicami do połowy lat 30. XX w. Do 1939 uczęszczała do szkoły urszulanek. Nie mając matury (szkoła przestała działać z powodu wybuchu wojny), od 1940 chodziła na seminarium dla tłumaczy na Uniwersytecie w Berlinie.
W latach 1941–1942 pracowała w księgarni. Poznała wówczas dziennikarza Wilhelma Guddorfa, dzięki któremu związała się z Czerwoną Orkiestrą. Jesienią 1942 pomogła mu ukryć się w Berlinie. W dniu 10 października została aresztowana przez gestapo w domu rodziców. Guddorf niebawem został skazany na śmierć. Wyrok wykonano 13 maja 1943.
W dniach 1–3 lutego 1943 sprawę Buch rozpatrywał Reichskriegsgericht. Głównym dowodem przeciwko niej był przetłumaczony przez nią na francuski artykuł dla robotników przymusowych pracujących w fabrykach amunicji. Nie chcąc pogrążać innych osób, m.in. Guddorfa, twierdziła, że sama napisała artykuł. Została uznana za winną i skazana na śmierć 3 lutego 1943. Rodzice zwrócili się do Adolfa Hitlera o ułaskawienie, ale odmówił. Została zgilotynowana w więzieniu Plötzensee 5 sierpnia 1943. Kościół katolicki w Niemczech uznał ją za męczennicę.
Upamiętnienie.
W Berlinie znajduje się Stolperstein jej poświęcony (przy Unter den Linden 6) i tablica w pobliżu katedry św. Jadwigi. Od 1993 Biblioteka Miejska w Tempelhof nosi jej imię.

</doc>
<doc id="5184515" url="https://pl.wikipedia.org/wiki?curid=5184515" title="Halczynci">
Halczynci

Halczynci () – wieś na Ukrainie, w obwodzie chmielnickim, w rejonie chmielnickim, nad Żerdzią. W 2001 roku liczyła 712 mieszkańców.

</doc>
<doc id="5184516" url="https://pl.wikipedia.org/wiki?curid=5184516" title="Szmarnoje (sielsowiet mileninski)">
Szmarnoje (sielsowiet mileninski)

Szmarnoje () – wieś (ros. деревня, trb. dieriewnia) w zachodniej Rosji, w sielsowiecie mileninskim rejonu fatieżskiego w obwodzie kurskim.
Geografia.
Miejscowość położona jest nad ruczajem Szmarnyj (lewy dopływ Usoży w dorzeczu Swapy), 8 km od centrum administracyjnego sielsowietu (Milenino), 9 km na południowy wschód od centrum administracyjnego rejonu (Fatież), 36 km na północny zachód od Kurska, 6,5 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajdują się 24 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 15 osób.

</doc>
<doc id="5184517" url="https://pl.wikipedia.org/wiki?curid=5184517" title="Szmarnoje">
Szmarnoje

Szmarnoje () – nazwa kilku toponimów w Rosji

</doc>
<doc id="5184518" url="https://pl.wikipedia.org/wiki?curid=5184518" title="Karabijiwka">
Karabijiwka

Karabijiwka () – wieś na Ukrainie, w obwodzie chmielnickim, w rejonie chmielnickim, nad Połtwą. W 2001 roku liczyła 385 mieszkańców.

</doc>
<doc id="5184519" url="https://pl.wikipedia.org/wiki?curid=5184519" title="Husajnidzi">
Husajnidzi

Husajnidzi – dynastia bejów sprawująca władzę w Tunisie w latach 1705–1957.
Historia.
Założycielem dynastii był Husajn Ibn Ali, wojskowy, poddany sułtanowi tureckiemu, który ogłosił się bejem Tunisu w 1705 roku. Formalnie jego władza zależała nadal od sułtana, faktycznie pozostawał niezależny. Husajn Ibn Ali opierał się na zislamizowanych i zarabizowanych chrześcijanach, byłych niewolnikach. Bejowie husajnidzcy rozwijali niezależne kontakty z dworami europejskimi. Znaczącymi przedstawicielami dynastii byli reformatorzy: Ahmad I oraz Muhammad II. Władcy ci reformowali państwo na wzór europejski. Władza Husajnidów została uszczuplona, gdy ustanowiony został Protektorat francuski Tunezji po zawarciu układu w Bardo 12 maja 1881 roku. Muhammad VIII przyjął w 1956 roku tytuł króla, jednak Tunezyjskie Zgromadzenie Konstytucyjne ogłosiło 15 lipca 1957 republikę.

</doc>
<doc id="5184531" url="https://pl.wikipedia.org/wiki?curid=5184531" title="Katedra Świętych Konstantyna i Heleny w Perth">
Katedra Świętych Konstantyna i Heleny w Perth

Katedra Świętych Konstantyna i Heleny – prawosławna cerkiew parafialna w Perth, w jurysdykcji Arcybiskupstwa Australii Patriarchatu Konstantynopolitańskiego.
Świątynia znajduje się w dzielnicy Northbridge. Zbudowana w latach 1937–1939. Architektonicznie wzorowana na cerkwi św. Konstantyna w Kastelorizo. Wnętrze zdobią freski wykonane przez greckich artystów. Większość cerkiewnych ikon napisał urodzony w Kastelorizo Blaise Vanalis.
Przy cerkwi działa Centrum Greckiej Społeczności Australii Zachodniej.

</doc>
<doc id="5184542" url="https://pl.wikipedia.org/wiki?curid=5184542" title="Émile Andrieu">
Émile Andrieu

Émile Charles Modeste Andrieu (ur. 27 grudnia 1937 w Saint-Gilles – zm. 3 maja 1955 tamże) – belgijski piłkarz grający na pozycji obrońcy. Był reprezentantem Belgii.
Kariera klubowa.
Całą swoją karierę piłkarską Andrieu spędził w klubie Racing Club z Brukseli. Zadebiutował w nim w 1900 roku i grał w nim do 1913 roku. Z Racingiem czterokrotnie wywalczył mistrzostwo Belgii w sezonach 1900/1901, 1901/1902, 1902/1903 i 1907/1908 oraz dwa wicemistrzostwa Belgii w sezonach 1904/1905 i 1906/1907. Zdobył też Puchar Belgii w sezonie 1911/1912.
Kariera reprezentacyjna.
W reprezentacji Belgii Andrieu zadebiutował 30 kwietnia 1905 w przegranym 1:4 towarzyskim meczu z Holandią, rozegranym w Antwerpii. Od 1905 do 1913 rozegrał w kadrze narodowej 18 meczów.

</doc>
<doc id="5184545" url="https://pl.wikipedia.org/wiki?curid=5184545" title="Joseph Augustus">
Joseph Augustus

Josephus Augustus (ur. 14 stycznia 1898 w Antwerpii – zm. 12 maja 1975) – belgijski piłkarz grający na pozycji pomocnika. Był reprezentantem Belgii.
Kariera klubowa.
Przez całą swoją karierę piłkarską Augustus związany był z klubem Royal Antwerp FC. Zadebiutował w nim w sezonie 1919/1920 w pierwszej lidze belgijskiej i grał w nim do końca sezonu 1926/1927. W sezonie 1924/1925 wywalczył z Royalem wicemistrzostwo Belgii.
Kariera reprezentacyjna.
W reprezentacji Belgii Augustus zadebiutował 5 maja 1921 w przegranym 2:3 towarzyskim meczu z Włochami, rozegranym w Antwerpii. Od 1921 do 1925 rozegrał w kadrze narodowej 5 meczów.

</doc>
<doc id="5184546" url="https://pl.wikipedia.org/wiki?curid=5184546" title="Acanthocolax hystricosus">
Acanthocolax hystricosus

Acanthocolax hystricosus – gatunek widłonogów z rodziny Bomolochidae. Nazwa naukowa tego gatunku skorupiaków została opublikowana w 1983 roku przez amerykańskiego biologa Rogera F. Cresseya. Gatunek został ujęty w Catalogue of Life.

</doc>
<doc id="5184547" url="https://pl.wikipedia.org/wiki?curid=5184547" title="Acanthocolax similis">
Acanthocolax similis

Acanthocolax similis – gatunek widłonogów z rodziny Bomolochidae. Nazwa naukowa tego gatunku skorupiaków została opublikowana w 1969 roku przez holenderskiego zoologa Willema Vervoorta (1917-2010). 

</doc>
<doc id="5184551" url="https://pl.wikipedia.org/wiki?curid=5184551" title="Mitica Constantin">
Mitica Constantin

Mitica Constantin z domu Junghiatu (ur. 18 sierpnia 1962) – rumuńska lekkoatletka, biegaczka średniodystansowa, dwukrotna medalistka halowych mistrzostw Europy.
Kariera sportowa.
Zajęła 6. miejsce w sztafecie 4 × 400 metrów i odpadła w eliminacjach biegu na 400 metrów na mistrzostwach Europy juniorów w 1979 w Bydgoszczy.
Zdobyła brązowy medal w biegu na 1500 metrów na halowych mistrzostwach Europy w 1986 w Madrycie, przegrywając jedynie z reprezentantkami Związku Radzieckiego Swietłaną Kitową i Tatjaną Lebondą. Zdobyła brązowy medal w biegu na 800 metrów na igrzyskach dobrej woli w 1986 w Moskwie. Zajęła 6. miejsce w tej konkurencji na mistrzostwach Europy w 1986 w Stuttgarcie oraz 4. miejsce w biegu na 1500 metrów na halowych mistrzostwach świata w 1987 w Indianapolis.
Zdobyła srebrny medal w biegu na 800 metrów (za Slobodanką Čolović z Jugosławii) i brązowy medal w biegu na 1500 metrów (za swą koleżanką z reprezentacji Rumunii Paulą Ivan i Swietłaną Kitową) na uniwersjadzie w 1987 w Zagrzebiu. Na mistrzostwach świata w 1987 w Rzymie zajęła 6. miejsce w biegu na 800 metrów i 12. miejsce w biegu na 1500 metrów.
Zdobyła srebrny medal w biegu na 1500 metrów na halowych mistrzostwach Europy w 1988 w Budapeszcie, za inną Rumunką Doiną Melinte, a przed Brigitte Kraus z Republiki Federalnej Niemiec. Na halowych mistrzostwach świata w 1989 w Budapeszcie zajęła w tej konkurencji 5. miejsce. Odpadła w eliminacjach biegu na 800 metrów na mistrzostwach świata w 1991 w Tokio i w półfinale tej konkurencji na halowych mistrzostwach świata w 1993 w Toronto.
Odnosiła sukcesy w mistrzostwach krajów bałkańskich. W biegu na 800 metrów zdobyła złoty medal w 1985, srebrny medal w 1986 i brązowy medal w 1992, a także zdobyła srebrny medal w sztafecie 4 × 400 metrów w 1985.
Była mistrzynią Rumunii w biegu na 800 metrów w 1985. W 1988 była halową mistrzynią Stanów Zjednoczonych na tym dystansie.
Rekordy życiowe Constantin:

</doc>
<doc id="5184553" url="https://pl.wikipedia.org/wiki?curid=5184553" title="Brain (ujednoznacznienie)">
Brain (ujednoznacznienie)



</doc>
<doc id="5184554" url="https://pl.wikipedia.org/wiki?curid=5184554" title="Józef Walewski">
Józef Walewski



</doc>
<doc id="5184575" url="https://pl.wikipedia.org/wiki?curid=5184575" title="Józef Walewski (zm. 1792)">
Józef Walewski (zm. 1792)

Józef Walewski herbu Kolumna (zm. 27 czerwca 1792 roku) – podstarości wieluński, cześnik sieradzki w latach 1783-1792.
Poseł na sejm 1782 roku z ziemi wieluńskiej.

</doc>
<doc id="5184577" url="https://pl.wikipedia.org/wiki?curid=5184577" title="Cavernães">
Cavernães

Cavernães – parafia "(freguesia)" w gminie Viseu, w Portugalii. Według danych na rok 2021 parafię zamieszkiwało 1337 osób, a gęstość zaludnienia wyniosła 101,7 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5184585" url="https://pl.wikipedia.org/wiki?curid=5184585" title="Rajd Antibes 2001">
Rajd Antibes 2001

Rajd Antibes 2001 (36. Rallye d'Antibes - Rallye d'Azur) – 36 edycja rajdu samochodowego Rajd Antibes rozgrywanego we Francji. Rozgrywany był od 12 do 14 października 2001 roku. Była to czterdziesta czwarta runda Rajdowych Mistrzostw Europy w roku 2001 (rajd miał najwyższy współczynnik - 20). Składał się z 16 odcinków specjalnych.

</doc>
<doc id="5184589" url="https://pl.wikipedia.org/wiki?curid=5184589" title="K. Patro Eisden Maasmechelen">
K. Patro Eisden Maasmechelen



</doc>
<doc id="5184595" url="https://pl.wikipedia.org/wiki?curid=5184595" title="André Van Herpe">
André Van Herpe

André Van Herpe (ur. 26 października 1933 w Oudenaarde) – belgijski piłkarz grający na pozycji pomocnika. Był reprezentantem Belgii.
Kariera klubowa.
Swoją karierę piłkarską Van Herpe rozpoczął w klubie ARA La Gantoise, w którym w sezonie 1951/1952 zadebiutował w pierwszej lidze belgijskiej. W sezonie 1954/1955 wywalczył z nim wicemistrzostwo Belgii. W sezonie 1962/1963 grał w trzecioligowym Racingu Club, a w sezonie 1963/1964 w drugoligowym Racingu White. W latach 1964-1966 grał w czwartoligowym Stade Kortrijk, w którym zakończył karierę.
Kariera reprezentacyjna.
W reprezentacji Belgii Van Herpe zadebiutował 14 października 1956 w przegranym 2:3 towarzyskim meczu z Holandią, rozegranym w Antwerpii. W swojej karierze grał w eliminacjach do MŚ 1958. Od 1956 do 1958 rozegrał w kadrze narodowej 7 meczów i strzelił 1 gola.

</doc>
<doc id="5184597" url="https://pl.wikipedia.org/wiki?curid=5184597" title="Rezerwat przyrody „Dienieżkin Kamien´”">
Rezerwat przyrody „Dienieżkin Kamien´”



</doc>
<doc id="5184598" url="https://pl.wikipedia.org/wiki?curid=5184598" title="Warstwa barwnikowa siatkówki">
Warstwa barwnikowa siatkówki



</doc>
<doc id="5184600" url="https://pl.wikipedia.org/wiki?curid=5184600" title="Alphonse Wright">
Alphonse Wright

Alphonse Wright (ur. 2 września 1887 – zm. 10 listopada 1953) – belgijski piłkarz grający na pozycji pomocnika. Był reprezentantem Belgii.
Kariera klubowa.
Całą swoją karierę piłkarską Wright spędził w klubie Racing Club z Brukseli. Zadebiutował w nim w 1904 roku i grał w nim do 1927 roku. Z Racingiem wywalczył mistrzostwo Belgii w sezonie 1907/1908 oraz dwa wicemistrzostwa Belgii w sezonach 1904/1905 i 1906/1907. Zdobył też Puchar Belgii w sezonie 1911/1912.
Kariera reprezentacyjna.
W reprezentacji Belgii Wright zadebiutował 22 kwietnia 1906 w wygranym 5:0 towarzyskim meczu z Francją, rozegranym w Saint-Cloud. Od 1906 do 1907 rozegrał w kadrze narodowej 5 meczów.

</doc>
<doc id="5184603" url="https://pl.wikipedia.org/wiki?curid=5184603" title="Cornelius Lott Shear">
Cornelius Lott Shear

Cornelius Lott Shear (ur. 26 marca 1865 w Coyemans Hollow, zm. 2 lutego 1956 w Los Angeles) – amerykański mykolog i fitopatolog.
Urodził się w wiosce Coyemans Hollow, w hrabstwie Albany, w stanie Nowy Jork w USA. Studiował na Uniwersytecie w Nebrasce, otrzymując tytuł licencjata w 1897 i magisterium w 1900 r. W następnym roku rozpoczął pracę w USDA’s Bureau of Plant Industry. W 1906 przeniósł się do Waszyngtonu, a w 1923 został dyrektorem wydziału mykologii. W 1927 i 1928 wyjechał na Hawaje, gdzie zbierał okazy do swojej pracy naukowej.
Podczas swojej kariery pracował nad wieloma chorobami roślin, w szczególności chorobami żurawin, zgnilizną korzeni bawełny i czarną zgnilizną korzeni winogron. Był jednym z najbardziej wpływowych fitopatologów swoich czasów. Został też jednym z głównych założycieli American Phytopathological Society (Amerykańskie Towarzystwo Fitopatologiczne).
Przy nazwach naukowych utworzonych przez niego taksonów standardowo dodawane jest jego nazwisko Shear (zobacz: lista skrótów nazwisk botaników i mykologów).

</doc>
<doc id="5184607" url="https://pl.wikipedia.org/wiki?curid=5184607" title="Dietmar Millonig">
Dietmar Millonig

Dietmar Millonig (ur. 1 czerwca 1955 w Villach) – austriacki lekkoatleta, średnio- i długodystansowiec, halowy mistrz Europy z 1986, dwukrotny olimpijczyk
Kariera sportowa.
Zajął 5. miejsce w biegu na 5000 metrów na mistrzostwach Europy juniorów w 1973 w Duisburgu oraz 4. miejsce w biegu juniorów na mistrzostwach świata w 1974 w Monzy.
Zajął 10. miejsce w biegu na 3000 metrów na halowych mistrzostwach Europy w 1978 w Mediolanie oraz 65. miejsce w konkurencji seniorów na mistrzostwach świata w 1978 w Glasgow. Odpadł w eliminacjach biegu na 1500 metrów i biegu na 5000 metrów na mistrzostwach Europy w 1978 w Pradze. Zajął 6. miejsce w biegu na 3000 metrów na halowych mistrzostwach Europy w 1979 w Wiedniu.
Zajął 6. miejsce w biegu na 5000 metrów na igrzyskach olimpijskich w 1980 w Moskwie, 5. miejsce na tym dystansie na mistrzostwach Europy w 1982 w Atenach oraz 8. miejsce w tej konkurencji na mistrzostwach świata w 1983 w Helsinkach. Na halowych mistrzostwach Europy w 1985 w Pireusie zajął 5. miejsce w biegu na 3000 metrów.
Zwyciężył w biegu na 3000 metrów na halowych mistrzostwach Europy w 1986 w Madrycie, wyprzedzając Stefano Mei z Włoch i João Camposa z Portugalii. Odpadł w przedbiegach tej konkurencji na halowych mistrzostwach świata w 1987 w Indianapolis i na igrzyskach olimpijskich w 1988 w Seulu. Na mistrzostwach Europy w 1990 w Splicie zajął 11. miejsce w biegu na 10 000 metrów.
Millonig był mistrzem Austrii w biegu na 1500 metrów w 1973, 1976, 1978 i 1979, w biegu na 5000 metrów w latach 1975–1977, 1980–1984, 1988 i 1990–1992, w biegu na 10 000 metrów w latach 1979–1982, 1984, 1985, 1991 i 1993, w biegu na 25 kilometrów w 1986 i 1991, w półmaratonie w 1992, w biegu przełajowym na krótkim dystansie w 1986 i na długim dystansie w latach 1975, 1978–1980 i 1993 oraz w sztafecie 3 × 1000 metrów w latach 1974, 1976–1979, 1981 i 1985. W hali był mistrzem Austrii w biegu na 1500 metrów w 1980 i w biegu na 3000 metrów w 1985. 
Poprawiał rekordy Austrii w biegu na 1500 metrów (czasem 3:39,0 uzyskanym 20 maja 1978 w Wiedniu), pięciokrotnie w biegu na 5000 metrów (do wyniku 13:15,31 uzyskanego 18 sierpnia 1982 w Zurychu) i trzykrotnie w biegu na 10 000 metrów (do czasu 27:42,98 uzyskanego 26 czerwca 1982 w Oslo).
Rekordy życiowe Milloniga:

</doc>
<doc id="5184609" url="https://pl.wikipedia.org/wiki?curid=5184609" title="Kościół św. Jakuba Młodszego Apostoła w Dąbrówce Nowej">
Kościół św. Jakuba Młodszego Apostoła w Dąbrówce Nowej



</doc>
<doc id="5184612" url="https://pl.wikipedia.org/wiki?curid=5184612" title="Harpactira dictator">
Harpactira dictator

Harpactira dictator – gatunek pająka z infrarzędu ptaszników i rodziny ptasznikowatych. Jest endemitem Południowej Afryki.
Taksonomia.
Gatunek ten opisany został po raz pierwszy w 1902 roku przez Williama Fredericka Purcella. Jako miejsce typowe autor ten wskazał farmę Bonnie Vale niedaleko Bushmans Drift nad Breede River w gminie Swellendam na terenie Południowej Afryki.
Morfologia.
Samce osiągają do 45 mm, a samice do 55 mm długości ciała. Karapaks jest ciemnobrązowy do czarnego, porośnięty płowoszarym owłosieniem z pasmami jedwabistych, rudożółtych do brązowych włosków rozchodzącymi się promieniście od jego środka. Między tymi pasmami pojawiać się mogą włoski czarnozielone. U samca karapaks jest mniej więcej tak długi jak nadstopie ostatniej pary. U samicy jest tak długi jak nadstopie i stopa ostatniej pary razem wzięte lub jeszcze dłuższy oraz mniej więcej tak długi jak goleń i nadstopie pierwszej pary lub dłuższy. Sternum i spody bioder są czarne, porośnięte włoskami całkiem czarnymi lub czarnymi z czerwonymi wierzchołkami. Odnóża są barwy karapaksu, porośnięte owłosieniem płowoszarym, przy czym końcówki włosków dłuższe oraz włoski wokół szczytów członów są jasne lub białawe z rudym odcieniem. U samca pierwsza para odnóży ma nadstopia silnie pośrodku zakrzywione, długością równe lub przekraczające odległość między jamkami a przednim brzegiem karapaksu. Opistosoma (odwłok) samca ma jedwabiste, rudożółte owłosienie krótkie, czarne oszczecinienie średniej długości i długie owłosienie barwy rudej. Na opistosomie samicy włosy krótkie tworzą wzór z płowoszarych plam i ciemnobrązowego tła. Szczeciny średniej długości są brązowe do czarnych, zwykle z jasnymi wierzchołkami. Włosy długie nad plamami są ciemne. Długość wierzchołkowego członu kądziołków przędnych jest równa lub większa niż długość wzgórka ocznego. Nogogłaszczki samca mają wyrostek bulbusa przysadzisty, ku wierzchołkowi zwarty, w części odsiebnej stosunkowo szeroki i spłaszczony, zaopatrzony w sigmoidalne załamanie.

</doc>
<doc id="5184617" url="https://pl.wikipedia.org/wiki?curid=5184617" title="José Moës">
José Moës

José Moës (ur. 19 lipca 1923 w Liège – zm. 20 lutego 2016 w Vaux-et-Borset) – belgijski piłkarz grający na pozycji napastnika. Był reprezentantem Belgii.
Kariera klubowa.
Swoją karierę piłkarską Moës rozpoczął w klubie Stade Waremmien, w którym zadebiutował w sezonie 1943/1944. Grał w nim najpierw w trzeciej, a od 1946 w drugiej lidze. W 1948 roku przeszedł do pierwszoligowego RFC Liège. Z RFC wywalczył dwa mistrzostwa Belgii w sezonach 1951/1952 i 1952/1953. W 1958 roku wrócił do Stade Waremmien i w 1959 zakończył w nim swoją karierę.
Kariera reprezentacyjna.
W reprezentacji Belgii Moës zadebiutował 14 października 1951 w przegranym 1:8 towarzyskim meczu z Austrią, rozegranym w Brukseli. Od 1951 do 1954 rozegrał w kadrze narodowej 6 meczów i strzelił 4 gole.

</doc>
<doc id="5184620" url="https://pl.wikipedia.org/wiki?curid=5184620" title="Agronomówka">
Agronomówka

Agronomówka – powszechna nazwa siedziby agronoma gromadzkiego, zlokalizowana na terenie gromady, stanowiąca miejsce zamieszkania służby rolnej, zwykle z działką ziemi, wyposażoną w małe laboratorium i pomoce dydaktyczne.
Przykładowo siedzibę dla służby melioracyjnej określano jako wodomistrzówka.
Powstawanie agronomówek.
Uchwałą Rady Ministrów z 1960 r. ustalono sposób realizacji budowy domów dla służby agronomicznej w celu zapewnienia realizacji 6-letniego planu rozwoju rolnictwa w latach 1961–1965 oraz stworzenia warunków sprzyjających stabilizacji kadry rolniczej, powiązania jej z gromadą i podniesienie prestiżu zawodowego. Do terenowych planów inwestycyjnych włączono budowę nowych bądź adaptację istniejących budynków z przeznaczeniem na pomieszczenia mieszkalne i laboratoryjne dla agronomów gromadzkich, zootechników i weterynarii. Budynki te miały być zwane „agronomówkami”.
Teren pod budowę agronomówki miał obejmować działkę budowlaną wraz z ogródkiem przydomowym oraz działką eksperymentalną dla doświadczeń i pokazów agrotechnicznych o łącznym obszarze do 0,5 ha.
Kolejność budowy agronomówek w gromadach.
W pierwszej kolejności organizowano agronomówki:
Finansowanie budowy agronomówek.
Sfinansowanie budowy, odbudowy lub adaptacji odbywało się ze środków Funduszu Rozwoju Rolnictwa, w części przeznaczonej do dyspozycji powiatowego związku kółek rolniczych. W przypadku, gdy środki finansowe na budowę agronomówek były niewystarczające, gromadzkie rady narodowe miały uzupełniać je z funduszu gromadzkiego.
Agronomówka miała stanowić dla zamieszkujących ją pracowników służby rolnej mieszkanie służbowe, które w przypadku rozwiązania stosunku służbowego winno być zwolnione i oddane do dyspozycji prezydium gromadzkiej rady narodowej.
Typy agronomówek.
Biorąc pod uwagę kierunki rozwoju rolnictwa i rolę służby agronomicznej w procesie intensyfikacji produkcji, powstawały trzy typy budynków dla służby rolnej:
Prezydia gromadzkich rad narodowych uczyniono odpowiedzialnymi za zapewnienia odpowiedniej lokalizacji dla obiektów agronomicznych i dotrzymania terminów realizacji zgodnie z planami zagospodarowania terenowego.
Regulacje dotyczące lokalizacji, budowy i adaptacji agronomówek.
Pismem okólnym Ministra Rolnictwa z 1961 r. ustalono szczegółowe zasady budowy, odbudowy i adaptacji agronomówek z myślą przeznaczenia istniejących pomieszczeń mieszkalnych dla agronomów, zootechników i lekarzy weterynaryjnych. Podkreślono, że agronomówki należy lokalizować na gruntach PFZ lub gruntach we władaniu gromad. Agronomówki powinny być przekazane prezydiom gromadzkich rad narodowych.
Finansowanie budowy następuje ze środków Funduszu Rozwoju Rolnictwa w części przeznaczonej do dyspozycji powiatowych związków kółek rolniczych. Gdy środki Funduszu Rozwoju Rolnictwa były zbyt małe, należało je uzupełnić środkami funduszu gromadzkiego.
Agronomowie, zootechnicy i lekarze weterynarii otrzymywali mieszkanie służbowe na podstawie przydziału. Służby rolne i weterynaryjne były zwolnione z opłacania kaucji z uwagi na powstały stosunek pracy.
W piśmie okólnym Ministra Rolnictwa z 1961 r. uzupełniono treść poprzedniego pisma. Wskazano, że wywłaszczenia nieruchomości stanowiącej własność indywidualną dokonuje wydział rolnictwa i leśnictwa prezydium powiatowej rady narodowej. Obowiązek odszkodowania ciążył na prezydium powiatowej rady narodowej.
Przebieg budowy agronomówek.
W 1961 r. rozpoczęto budowę agronomówek, przy założeniu wybudowania 1000 budynków w skali rocznej. W planie perspektywicznym przyjęto wybudowanie 6000 agronomówek, co odpowiadało ówczesnej sieci gromad. W 1964 r. wybudowano 654 nowych agronomówek oraz zaadaptowano na te cele 192 innych obiektów.
Do końca 1967 r. wybudowano 2840 obiektów, w tym:
W 1968 r. opracowano nowe projekty budowlane dla 5 typów agronomówek, biorąc pod uwagę pojawienie się nowych stanowisk w gromadzkiej służbie rolnej w postaci asystentów agronoma i zootechnika oraz referentów rolnych.

</doc>
<doc id="5184621" url="https://pl.wikipedia.org/wiki?curid=5184621" title="Frans Vermeyen">
Frans Vermeyen

Frans Vermeyen (ur. 25 marca 1943 w Turnhout – zm. 18 stycznia 2014 tamże) – belgijski piłkarz grający na pozycji pomocnika. Był reprezentantem Belgii.
Kariera klubowa.
Swoją karierę piłkarską Vermeyen rozpoczął w klubie Lierse SK, w którym w sezonie 1959/1960 zadebiutował w pierwszej lidze belgijskiej. W debiutanckim sezonie wywalczył z Lierse mistrzostwo Belgii. W sezonie 1968/1969 zdobył z nim Puchar Belgii. W 1973 roku odszedł do Royalu Antwerp FC, z którym dwukrotnie wywalczył wicemistrzostwo kraju w sezonach 1973/1974 i 1974/1975. W 1975 roku odszedł do KFC Dessel Sport, w którym po roku gry zakończył karierę.
Kariera reprezentacyjna.
W reprezentacji Belgii Vermeyen zadebiutował 1 grudnia 1963 w wygranym 2:1 towarzyskim meczu z Hiszpanią, rozegranym w Walencji. W swojej karierze grał w eliminacjach do MŚ 1966. Od 1963 do 1965 rozegrał w kadrze narodowej 6 meczów i strzelił 2 gole.

</doc>
<doc id="5184623" url="https://pl.wikipedia.org/wiki?curid=5184623" title="Halka (statek)">
Halka (statek)



</doc>
<doc id="5184625" url="https://pl.wikipedia.org/wiki?curid=5184625" title="Brain (serial telewizyjny)">
Brain (serial telewizyjny)

Brain (hangul: 브레인 "Beurein") – południowokoreański serial telewizyjny emitowany na antenie KBS2.
Serial był emitowany od 14 listopada 2011 roku do 17 stycznia 2012 roku, w poniedziałki i wtorki o 21:55, liczy 20 odcinków. 16. odcinek osiągnął najwyższą oglądalność 18,7% (TNmS). Główne role odgrywają w nim Shin Ha-kyun, Choi Jung-won, Jung Jin-young oraz Jo Dong-hyuk.
Opis fabuły.
Lee Kang-hoon (Shin Ha-kyun) jest neurochirurgiem tuż po trzydziestce. Ukończył najbardziej prestiżową szkołę medyczną w Korei z najlepszymi ocenami oraz rezydenturę. Wstydząc się swoich biednych, niewykształconych rodziców, jako dziecko przyrzekł sobie, że zmieni swój los. Wybrał neurochirurgię, najmniej popularny oddział, gdyż łatwo tam mógł zyskać przywileje, nawiązując kontakty ze starszymi lekarzami. W kolei Seo Joon-suk (Jo Dong-hyuk), który urodził się w zamożnej rodzinie, jest osobą, którą Kang-hoon gardzi najbardziej i uważa go za swojego rywala. Kim Sang-chul (Jung Jin-young) jest troskliwym, empatycznym profesorem neurochirurgiem po pięćdziesiątce, który jest mentorem Yoon Ji-hye (Choi Jung-won).

</doc>
<doc id="5184626" url="https://pl.wikipedia.org/wiki?curid=5184626" title="Guillaume Raskin">
Guillaume Raskin

Guillaume "Guy" Raskin (ur. 16 marca 1937 w Tongeren – zm. 16 listopada 2016 w Munsterbilzen) – belgijski piłkarz grający na pozycji środkowego obrońcy. Był reprezentantem Belgii.
Kariera klubowa.
Swoją karierę piłkarską Raskin rozpoczął w klubie Patria FC Tongeren, w którym grał w sezonie 1956/1957. W 1957 roku przeszedł do Beerschotu VAC, w którym w sezonie 1957/1958 zadebiutował w pierwszej lidze belgijskiej. W latach 1965-1967 grał w Standardzie Liège. Zdobył z nim dwa Puchary Belgii w sezonach 1965/1966 i 1966/1967. W 1967 wrócił do Beerschotu i w sezonie 1970/1971 sięgnął z nim po Puchar Belgii. W sezonie 1971/1972 występował w trzecioligowym KFC Herentals, w którym zakończył karierę.
Kariera reprezentacyjna.
W reprezentacji Belgii Raskin zadebiutował 28 lutego 1960 w wygranym 1:0 towarzyskim meczu z Francją, rozegranym w Brukseli. W swojej karierze grał w eliminacjach do MŚ 1962. Od 1960 do 1964 rozegrał w kadrze narodowej 20 meczów.

</doc>
<doc id="5184627" url="https://pl.wikipedia.org/wiki?curid=5184627" title="Roman Jaworski (urzędnik państwowy)">
Roman Jaworski (urzędnik państwowy)

Roman Jaworski – polski specjalista ochrony środowiska i urzędnik państwowy, w latach 2015–2016 p.o. Głównego Inspektora Ochrony Środowiska.
Życiorys.
Ukończył studia z inżynierii chemicznej i procesowej na Politechnice Łódzkiej. Prowadził wykłady z zakresu Państwowego Monitoringu Środowiska w Akademii Obrony Narodowej dla kadry urzędów centralnych i wojewódzkich. W pracy zawodowej specjalizował się w zakresie technologii ochrony środowiska, opiniował oddziaływanie projektów na środowisko oraz nadzorował projekty inwestycji.
W latach 90. pracował jako dyrektor Wojewódzkiego Inspektoratu Ochrony Środowiska w Piotrkowie Trybunalskim, współautor publikacji wydawanych przez ten urząd. Od 1996 zatrudniony w Głównym Inspektoracie Ochrony Środowiska, w pierwszej dekadzie XXI wieku doszedł w nim do stanowiska wiceprezesa (do 2015). 18 listopada 2015 tymczasowo powołany na stanowisko Głównego Inspektora Ochrony Środowiska. Zakończył pełnienie funkcji z dniem 25 maja 2016. Powrócił następnie na fotel zastępcy GIOŚ, który zajmował do 2017.
Odznaczenia.
Wyróżniony Srebrnym Krzyżem Zasługi (2000) i Złotą Odznaką honorową „Za Zasługi dla Ochrony Środowiska i Gospodarki Wodnej”.

</doc>
<doc id="5184628" url="https://pl.wikipedia.org/wiki?curid=5184628" title="Medicus (film 2013)">
Medicus (film 2013)



</doc>
<doc id="5184630" url="https://pl.wikipedia.org/wiki?curid=5184630" title="Émile Lejeune">
Émile Lejeune

Émile Lejeune (ur. 17 lutego 1938 w Dalhem) – belgijski piłkarz grający na pozycji obrońcy. Był reprezentantem Belgii.
Kariera klubowa.
Całą swoją karierę piłkarską Lejeune spędził w klubie RFC Liège, w którym w sezonie 1959/1960 zadebiutował w pierwszej lidze belgijskiej i grał w nim do 1971 roku. W sezonie 1960/1961 wywalczył z nim wicemistrzostwo Belgii.
Kariera reprezentacyjna.
W reprezentacji Belgii Lejeune zadebiutował 30 października 1960 w wygranym 2:1 towarzyskim meczu z Węgrami, rozegranym w Brukseli. W swojej karierze grał w eliminacjach do MŚ 1962. Od 1960 do 1962 rozegrał w kadrze narodowej 10 meczów.

</doc>
<doc id="5184631" url="https://pl.wikipedia.org/wiki?curid=5184631" title="Wrobiony">
Wrobiony



</doc>
<doc id="5184639" url="https://pl.wikipedia.org/wiki?curid=5184639" title="Alicja Ann Spottiswoode">
Alicja Ann Spottiswoode



</doc>
<doc id="5184641" url="https://pl.wikipedia.org/wiki?curid=5184641" title="Lord John Scott">
Lord John Scott



</doc>
<doc id="5184643" url="https://pl.wikipedia.org/wiki?curid=5184643" title="Guy Delhasse">
Guy Delhasse

Guy Delhasse (ur. 19 lutego 1933) – belgijski piłkarz grający na pozycji bramkarza. Był reprezentantem Belgii.
Kariera klubowa.
Swoją karierę piłkarską Delhasse rozpoczął w klubie RFC Liège, w którym w sezonie 1952/1953 zadebiutował w pierwszej lidze belgijskiej i grał w nim do 1967 roku. W debiutanckim sezonie wywalczył z nim mistrzostwo Belgii, a w sezonie 1960/1961 wicemistrzostwo tego kraju. W latach 1967-1969 był zawodnikiem Beringen FC, w którym zakończył karierę.
Kariera reprezentacyjna.
W reprezentacji Belgii Delhasse zadebiutował 8 marca 1961 w przegranym 0:1 towarzyskim meczu z RFN, rozegranym we Frankfurcie nad Menem. W swojej karierze grał w eliminacjach do MŚ 1962 i do MŚ 1966. Od 1961 do 1965 rozegrał w kadrze narodowej 7 meczów.

</doc>
<doc id="5184644" url="https://pl.wikipedia.org/wiki?curid=5184644" title="École des Mines de Paris">
École des Mines de Paris



</doc>
<doc id="5184645" url="https://pl.wikipedia.org/wiki?curid=5184645" title="FAMOC">
FAMOC



</doc>
<doc id="5184646" url="https://pl.wikipedia.org/wiki?curid=5184646" title="Mobile Device Management">
Mobile Device Management



</doc>
<doc id="5184648" url="https://pl.wikipedia.org/wiki?curid=5184648" title="Minowka">
Minowka

Minowka () – nazwa toponimów w Rosji

</doc>
<doc id="5184651" url="https://pl.wikipedia.org/wiki?curid=5184651" title="Minowka (obwód kurski)">
Minowka (obwód kurski)

Minowka () – wieś (ros. деревня, trb. dieriewnia) w zachodniej Rosji, w sielsowiecie mileninskim rejonu fatieżskiego w obwodzie kurskim.
Geografia.
Miejscowość położona jest w dorzeczu Usoży (lewy dopływ Swapy w dorzeczu Sejmu), 5 km od centrum administracyjnego sielsowietu (Milenino), 6 km na południowy wschód od centrum administracyjnego rejonu (Fatież), 38 km na północny zachód od Kurska, 3 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajduje się 36 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 40 osób.

</doc>
<doc id="5184653" url="https://pl.wikipedia.org/wiki?curid=5184653" title="Albert Sulon">
Albert Sulon

Albert Sulon (ur. 3 kwietnia 1938 w Vottem – zm. 29 czerwca 2020 w Herstal) – belgijski piłkarz grający na pozycji obrońcy. Był reprezentantem Belgii. Jego brat-bliźniak Gérard również był piłkarzem i reprezentantem kraju.
Kariera klubowa.
Swoją karierę piłkarską Sulon rozpoczął w klubie RFC Liège, w którym w sezonie 1957/1958 zadebiutował w pierwszej lidze belgijskiej i grał w nim do 1959 roku. W latach 1959-1962 był zawodnikiem UR Namur, a w sezonie 1962/1963 występował w RES Jamboise. W 1963 wrócił do RFC. W 1968 przeszedł do Tilleur FC, w którym w 1972 roku zakończył karierę.
Kariera reprezentacyjna.
W reprezentacji Belgii Sulon zadebiutował 24 marca 1965 w wygranym 2:0 towarzyskim meczu z Irlandią, rozegranym w Dublinie. W swojej karierze grał w eliminacjach do MŚ 1966 i do Euro 68. Od 1965 do 1967 rozegrał w kadrze narodowej 6 meczów.

</doc>
<doc id="5184656" url="https://pl.wikipedia.org/wiki?curid=5184656" title="Witold Mazurek">
Witold Mazurek

Witold Mazurek (ur. 19 października 1975 w Przemyślu) – polski dr hab. nauk społecznych w dyscyplinie nauki o bezpieczeństwie. Profesor Akademii Ignatianum w Krakowie (AIK). Funkcjonariusz służb specjalnych w stopniu pułkownika, specjalizujący się w zagadnieniach fenomenu bezpieczeństwa państwa.
Życiorys.
Witold Mazurek jest doktorem habilitowanym w dyscyplinie nauk o bezpieczeństwie oraz profesorem nadzwyczajnym Akademii Ignatianum w Krakowie. Doświadczenie nabyte w trakcie pracy naukowej i zawodowej umożliwiają mu interdyscyplinarne ujęcie fenomenu bezpieczeństwa. Jest absolwentem LO w Dubiecku, Uniwersytetu Pedagogicznego im. Komisji Edukacji Narodowej w Krakowie, studiów podyplomowych na Uniwersytecie Warszawskim o kierunku Bezpieczeństwo Narodowe oraz Master Business of Administration na Uczelni Nauk Społecznych w Łodzi. Stopień naukowy doktora uzyskał na Uniwersytecie Przyrodniczo-Humanistycznym w Siedlcach (promotorka – Bożena Muchacka), a doktora habilitowanego w Wyższej Szkole Policji w Szczytnie. Odbył staż w Biurze Bezpieczeństwa Narodowego. Swoją karierę w służbach mundurowych rozpoczął od szkolenia wojskowego dla Podchorążych, zdając egzamin oficerski w Wyższej Szkole Oficerskiej Wojsk Lądowych imienia generała Tadeusza Kościuszki w Poznaniu. W 2002 roku wstąpił do Służby Więziennej (AŚ w Krakowie ul. Montelupich), gdzie służył do 2007 roku, w trakcie której ukończył Szkołę Oficerską SW. W latach 2007–2015 służył jako oficer w Agencji Bezpieczeństwa Wewnętrznego (ABW). Od 2015 roku pracuje w Służbie Kontrwywiadu Wojskowego (SKW). W 2016 został oddelegowany na stanowisko Naczelnika Wydziału ds. Służby Więziennej w Ministerstwie Sprawiedliwości.
W lutym 2022, za szczególne zasługi dla oświaty i wychowania, odznaczony Medalem Komisji Edukacji Narodowej.
We wrześniu 2022 został powołany na stanowisko Zastępcy Dyrektora Departamentu Współpracy Międzynarodowej w Ministerstwie Edukacji i Nauki.

</doc>
<doc id="5184661" url="https://pl.wikipedia.org/wiki?curid=5184661" title="Gérard Sulon">
Gérard Sulon

Gérard Sulon (ur. 3 kwietnia 1938 w Vottem – zm. 18 października 2020) – belgijski piłkarz grający na pozycji pomocnika. Był reprezentantem Belgii. Jego brat-bliźniak Albert również był piłkarzem i reprezentantem kraju.
Kariera klubowa.
Swoją karierę piłkarską Sulon rozpoczął w klubie RFC Liège, w którym w sezonie 1957/1958 zadebiutował w pierwszej lidze belgijskiej i grał w nim do 1968 roku. W sezonach 1958/1969 i 1960/1961 wywalczył z nim dwa wicemistrzostwa Belgii. W sezonie 1968/1969 występował w Crossingu Schaerbeek, a w sezonie 1969/1970 w Beerschot VAC. W latach 1970-1973 ponownie grał w Crossingu, w którym zakończył karierę.
Kariera reprezentacyjna.
W reprezentacji Belgii Sulon zadebiutował 21 października 1964 w zremisowanym 2:2 towarzyskim meczu z Anglią, rozegranym w Londynie. W swojej karierze grał w eliminacjach do MŚ 1966. Od 1964 do 1965 rozegrał w kadrze narodowej 6 meczów.

</doc>
<doc id="5184662" url="https://pl.wikipedia.org/wiki?curid=5184662" title="Antônio Luiz Catelan Ferreira">
Antônio Luiz Catelan Ferreira

Antônio Luiz Catelan Ferreira (ur. 2 lutego 1970 w Cidade Gaúcha) – brazylijski duchowny katolicki, biskup pomocniczy Rio de Janeiro od 2022.
Życiorys.
Święcenia kapłańskie przyjął 5 lutego 1995 i został inkardynowany do diecezji Umuarama. Był m.in. koordynatorem duszpasterstwa w diecezji, rektorem seminarium, wikariuszem generalnym diecezji oraz wykładowcą uniwersytetu papieskiego w Rio de Janeiro.
24 listopada 2021 papież Franciszek mianował go biskupem pomocniczym archidiecezji Rio de Janeiro oraz biskupem tytularnym "Tunes". Sakry udzielił mu 5 lutego 2022 kardynał Orani João Tempesta.

</doc>
<doc id="5184666" url="https://pl.wikipedia.org/wiki?curid=5184666" title="Godfried Van Den Boer">
Godfried Van Den Boer

Godfriedus "Frits" Hendrik Sebastiaan Van Den Boer (ur. 8 maja 1934 w Lommel – zm. 6 sierpnia 2012) – belgijski piłkarz grający na pozycji ofensywnego pomocnika. Był reprezentantem Belgii.
Kariera klubowa.
Swoją karierę piłkarską Van Den Boer rozpoczął w klubie RSC Anderlecht, w którym w sezonie 1958/1959 zadebiutował w pierwszej lidze belgijskiej i grał w nim do 1961 roku. W debiutanckim sezonie został z nim mistrzem Belgii, a w sezonie 1959/1960 wywalczył wicemistrzostwo tego kraju. W latach 1961-1968 występował w Sint-Truidense VV, w którym w sezonie 1965/1966 został wicemistrzem Belgii. W sezonie 1968/1969 grał w Royalu Antwerp, a w latach 1969-1971 w EVV Eindhoven, w którym zakończył karierę.
Kariera reprezentacyjna.
W reprezentacji Belgii Van Den Boer zadebiutował 1 marca 1959 w zremisowanym 2:2 towarzyskim meczu z Francją, rozegranym w Colombes. Od 1959 do 1966 rozegrał w kadrze narodowej 7 meczów i strzelił 2 gole.

</doc>
<doc id="5184670" url="https://pl.wikipedia.org/wiki?curid=5184670" title="Franciszek Janusz Niesiołowski">
Franciszek Janusz Niesiołowski

Franciszek Janusz Niesiołowski (ur. 9 lipca 1900 w majątku Wargawa, zm. w grudniu 1978 w Londynie) – porucznik taborów Wojska Polskiego.
Życiorys.
Urodził się 9 lipca 1900 w majątku Wargawa (powiat łęczycki), w rodzinie Józefa - ziemianina (ur. 1869 w Wargawie Małej, zm. 2 maja 1940 w Warszawie) i Janiny Heleny z Dytkowskich (zm. 14 kwietnia 1934 w wieku 55 lat). Jego dziadek Franciszek (żonaty z Włodzimierą Byszewską) przeprowadził wywód szlachectwa, który potwierdził szlacheckie pochodzenie ich rodu (herb Korzbok). Bratem Franciszka był Paweł Tadeusz Józef Niesiołowski (ur. 22 października 1901, zm. 22 stycznia 1980) - kapitan dyplomowany intendentury Wojska Polskiego, jeniec oflagu II C Woldenberg.
Uczestnik zmagań o niepodległość Polski. W stopniu podchorążego, w szeregach 8 Dywizji Piechoty wchodzącej w skład Armii Rezerwowej, walczył w wojnie polsko-bolszewickiej. W nagrodę za męstwo i osobistą odwagę okazane w walce z nieprzyjacielem w obronie ojczyzny został odznaczony, rozkazem L. 1836 Ministra Spraw Wojskowych gen. por. Kazimierza Sosnkowskiego, Krzyżem Walecznych po raz pierwszy. W okresie późniejszym został po raz drugi odznaczony tymże Krzyżem. 
Podporucznik ze starszeństwem z 1 stycznia 1923 w korpusie oficerów piechoty, mianowany porucznikiem piechoty ze starszeństwem od 1 stycznia 1925. Do 1930 pełnił służbę jako oficer 36 pułku piechoty w Warszawie, zajmując przez cały ten okres 6. lokatę w swoim starszeństwie (najpierw jako podporucznik, potem już jako porucznik).
W dniu 3 kwietnia 1930 przybył z 36 pp do baonu KOP „Iwieniec” (wchodzącego w skład pułku „Wołożyn” brygady KOP „Nowogródek”). Rozkazem z dnia 25 września 1930 przydzielono mu na miesiąc wrzesień 1930 dodatek służbowy w grupie IX (jako dowódcy plutonu). W 1930 zajmował 1589. lokatę wśród wszystkich poruczników piechoty (była to jednocześnie 5. lokata w swoim starszeństwie). Rozkazem z 5 marca 1931 przydzielono mu na miesiąc marzec 1931 dodatek służbowy w grupie VIII (jako pełniącemu obowiązki dowódcy 1 kompanii).
W marcu 1931 ogłoszono jego przeniesienie, bez prawa do należności za przesiedlenie, z KOP-u do Batalionu Manewrowego w Rembertowie (późniejszego 3 Batalionu Strzelców). Do nowego miejsca służby odszedł w dniu 8 maja 1931. 
W czerwcu 1934 opublikowano informację o jego przeniesieniu z korpusu oficerów piechoty do korpusu oficerów taborowych - ze starszeństwem z dniem 1 stycznia 1925 i lokatą 1,1 - z równoczesnym wyznaczeniem na stanowisko oficera taborowego w macierzystym batalionie. W tym czasie przynależał ewidencyjnie do 5 Dywizjonu Taborów z Bochni. W lipcu 1935 ogłoszono jego przeniesienie, w korpusie oficerów taborowych, z 3 Batalionu Strzelców do 14 pułku piechoty we Włocławku, na stanowisko oficera taborowego. Na dni 21 września 1936, 16 marca 1938, 23 marca 1939 i 26 maja 1939 zajmował stanowisko dowódcy kompanii gospodarczej 14 pułku piechoty. W marcu 1939 obowiązki dowódcy kompanii gospodarczej łączył z piastowaniem stanowiska oficera taborowego pułku. Na dzień 1 września 1939 nie występował w obsadzie oficerskiej I rzutu 14 pułku piechoty. 
Franciszek Niesiołowski zmarł w grudniu 1978 w Londynie, a jego pogrzeb odbył się 12 grudnia 1978 roku na londyńskim cmentarzu Camden.

</doc>
<doc id="5184672" url="https://pl.wikipedia.org/wiki?curid=5184672" title="Désirée Gay">
Désirée Gay

Jeanne Désirée Véret Gay (ur. 4 kwietnia 1810 w Paryżu, zm. ok. 1891 w Brukseli) – francuska feministka, saintsimonistka, owenistka, fourierystka, komunistka; współzałożycielka „La Femme libre”, pierwszego francuskiego czasopisma feministycznego tworzonego dla kobiet i przez kobiety, działaczka na rzecz emancypacji kobiet, członkini Międzynarodowego Stowarzyszenia Pracowników.
Życiorys.
Przyszła na świat w robotniczej rodzinie jako Desirée Véret. Przed 20. rokiem życia zaczęła pracować jako szwaczka. W 1831 dołączyła do zwolenników utopijnego socjalisty Henri de Saint-Simona. W wieku 22 lat zerwała więzy z rodziną. Nazywała siebie córką ludu i utrzymywała, że „wolność kobiet” musi być priorytetowa względem wszystkich innych „kwestii społecznych”, a bez niej wszystkie zdobycze są daremne. 
W sierpniu 1832 wraz z Marie Reine Guindorff założyła czasopismo tworzone przez i dla kobiet. Zatytułowano je „La Femme libre” („Wolna kobieta”). Była to reakcja na wykluczenie kobiet z kręgu saintsimonistów. Pierwszy numer podawał ją jako założycielkę (pisała też teksty), a Marie-Reine jako kierowniczkę czasopisma. Do redakcji dołączyła m.in. Suzanne Voilquin. Grupa wspierających wydawnictwo kobiet zrzeszyła się jako „La Femme Nouvelle”. W 1833 Vére założyła „La Tribune des femmes” kierowaną przez Suzanne Voilquin. 
Pod koniec lata lub jesienią 1832 po raz pierwszy nawiązała kontakt z Charlesem Fourierem i Victorem Reasonantem. Była zafascynowana pomysłami Fouriera.
W 1833 wyjechała do pracy w Anglii. Utrzymywała kontakt z Fourierem. Wróciła do Francji w 1835. Przez jakiś czas pracowała w Dieppe jako handlarka, potem wróciła do Paryża.
Nawiązała kontakt ze zwolennikami socjalisty Roberta Owena: Julesem Gayem i Anną Wheeler. Pośredniczyła między zwolennikami Owena, saintsimonistami a zwolennikami Charlesa Fouriera. Miała krótki romans z Victorem Reasonantem, który zakończył się w 1837. Wówczas poślubiła Julesa Gaya. Odtąd w źródłach występuje jako Desirée Gay. W 1838 urodziła syna Jeana, a w 1842 syna Owena. Mąż popierał prawo Gay do wolności seksualnej, dlatego miewała różne romanse.
W 1840 małżeństwo próbowało założyć w Châtillon-sous-Bagneux szkołę dla małych dzieci, wysiłki te zakończyły się jednak niepowodzeniem z powodu braku środków finansowych i zbyt śmiałego planu, wyprzedzającego swoje czasy. Wysiłki ponowili w 1848–1849, ale bezskutecznie z powodu negatywnego nastawienia władz m.in. do aktywności kobiet i socjalistów.
Pozostawała w dobrych stosunkach z saintsimonianami, fourieristami i owenistami. W latach 40. XIX w. zarówno ona, jak i mąż, uważali się za komunistów.
Po rewolucji lutowej wraz z innymi kobietami – głównie Jeanne Deroin i Eugénie Niboyet – wysyłała listy i petycje do władz. Dążyła do zliberalizowania prawa rozwodowego i poprawy warunków pracy kobiet, a także finansowego wsparcia w tworzeniu restauracji, pralni i mieszkań dla potrzebujących kobiet. Została jednogłośnie wybrana delegatką kobiet drugiego okręgu do reprezentowania ich przed Rządem Tymczasowym. Kiedy powstały Warsztaty Krajowe, które oferowały pracę kobietom i mężczyznom, przez 10 dni była kierowniczką jednego z wydziałów. Została zwolniona, ponieważ doniosła o niekompetencji organów powołanych przez Komisję Luksemburską.
W marcu 1848 wraz z Jeanne Deroin i Eugenie Niboyet zaczęła wydawać czasopismo „Voix des Femmes”. Wkrótce redakcja została zmuszona do zamknięcia gazety. Gay współpracował z Deroin, aby założyć gazetę „Association Mutuelle des Femmes i Politique des Femmes”. Redagowała gazetę od czerwca do sierpnia 1848. Ukazały się tylko dwa numery. 
Czyniła starania o zakładanie stowarzyszeń dla robotnic. Wraz z Deroin założyły Wzajemne Stowarzyszenie Kobiet, a także gazetę „L'Opinion des Femmes”. W sierpniu 1848 Gay i Deroin pozyskały sumę 12 000 franków na cele utworzonego przez siebie związku szwaczek. 
Gay wycofała się z działalności społecznej w 1849. W latach 50. XIX w. pracowała jako krawcowa.
Z pomocą przyjaciół z kręgu saintsimonistów założyła sklep z tkaninami przy rue de la Paix. Jej prace zdobyły nagrodę na wystawie światowej w Paryżu w 1855. W tym czasie jej mąż pracował jako księgarz, wydawca i drukarz. W 1864 małżonkowie byli zmuszeni udać się na emigrację do Brukseli z powodu cofnięcia licencji dla Julesa Gaya na wydawanie we Francji książek. Małżonkowie byli aktywni w Międzynarodowym Stowarzyszeniu Robotników. W 1866 Gay była Przewodniczącą Sekcji Kobiet, odpowiedzialną za znaczną część oficjalnej korespondencji. W 1868 napisała „podręcznik dla młodych matek” pt. "Education rationnelle de la première enfance" wydany przez męża.
W 1869 małżonkowie przenieśli się do Genewy, następnie do Turynu, by w 1879 wrócić do Brukseli. W 1883 zmarł jej mąż, w ciągu kolejnych dwóch lat straciła synów.
W 1890 Gay straciła wzrok. Korespondencja z Victorem Reasonantem, którą w tym czasie prowadziła, a która jest świadectwem odnowienia ich romansu, ustała w połowie 1891. Możliwe, że zmarła pod koniec lata lub jesienią.

</doc>
<doc id="5184675" url="https://pl.wikipedia.org/wiki?curid=5184675" title="Kopaniewka">
Kopaniewka

Kopaniewka () – nazwa toponimów w Rosji

</doc>
<doc id="5184676" url="https://pl.wikipedia.org/wiki?curid=5184676" title="Kopaniewka (obwód kurski)">
Kopaniewka (obwód kurski)

Kopaniewka () – wieś (ros. деревня, trb. dieriewnia) w zachodniej Rosji, w sielsowiecie mileninskim rejonu fatieżskiego w obwodzie kurskim.
Geografia.
Miejscowość położona jest nad Usożą (lewy dopływ Swapy w dorzeczu Sejmu), 0,5 km od centrum administracyjnego sielsowietu (Milenino), 2 km na południowy wschód od centrum administracyjnego rejonu (Fatież), 42 km na północny zachód od Kurska, 2,5 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajduje się 46 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 136 osób.

</doc>
<doc id="5184692" url="https://pl.wikipedia.org/wiki?curid=5184692" title="Bugry (rejon fatieżski)">
Bugry (rejon fatieżski)

Bugry () – wieś (ros. деревня, trb. dieriewnia) w zachodniej Rosji, w sielsowiecie mileninskim rejonu fatieżskiego w obwodzie kurskim.
Geografia.
Miejscowość położona jest nad Usożą (lewy dopływ Swapy w dorzeczu Sejmu), 1 km od centrum administracyjnego sielsowietu (Milenino), 3 km na wschód od centrum administracyjnego rejonu (Fatież), 43 km na północny zachód od Kurska, 4 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajduje się 76 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwały 173 osoby.

</doc>
<doc id="5184694" url="https://pl.wikipedia.org/wiki?curid=5184694" title="Armand Seghers">
Armand Seghers

Armand Seghers (ur. 21 czerwca 1926 w Zelzate – zm. 15 marca 2005 tamże) – belgijski piłkarz grający na pozycji bramkarza. Był reprezentantem Belgii.
Kariera klubowa.
Całą swoją karierę piłkarską Seghers spędził w klubie ARA La Gantoise, w którym w sezonie 1946/1947 zadebiutował pierwszej lidze belgijskiej i grał w nim do 1965 roku. Wraz z La Gantoise wywalczył wicemistrzostwo Belgii w sezonie 1954/1955 oraz zdobył Puchar Belgii w sezonie 1963/1964.
Kariera reprezentacyjna.
W reprezentacji Belgii Seghers zadebiutował 25 grudnia 1952 w wygranym 1:0 towarzyskim meczu z Francją, rozegranym w Colombes. W swojej karierze grał w eliminacjach do MŚ 1954. Od 1952 do 1960 rozegrał w kadrze narodowej 11 meczów.

</doc>
<doc id="5184697" url="https://pl.wikipedia.org/wiki?curid=5184697" title="Regina Čistiakova">
Regina Čistiakova

Regina Čistiakova z domu Nyderytė (ur. 7 listopada 1961 w Cytowianach) – litewska lekkoatletka, biegaczka długodystansowa, medalistka halowych mistrzostw Europy i mistrzostw świata w biegach przełajowych. Do 1991 reprezentowała Związek Radziecki.
Kariera sportowa.
Zdobyła brązowy medal w biegu na 3000 metrów na halowych mistrzostwach Europy w 1986 w Madrycie, przegrywając jedynie z Ines Bibernell z Niemieckiej Republiki Demokratycznej i Yvonne Murray z Wielkiej Brytanii. Zajęła 3. miejsce na tym dystansie na igrzyskach dobrej woli w 1986 w Moskwie oraz na uniwersjadzie w 1989 w Duisburgu.
Odnosiła wiele sukcesów w biegach przełajowych. Na mistrzostwach świata w biegach przełajowych zdobyła złote medale w drużynie ZSRR w 1988 w Auckland, 1989 w Stavangerze i 1990 w Aix-les-Bains. Indywidualnnie zajmowała koleno 7, 27. i 13. miejsce.
Jako reprezentantka Litwy wystąpiła w biegu na 3000 metrów na mistrzostwach świata w 1993 w Stuttgarcie, ale odpadła w eliminacjach.
Była mistrzynią Związku Radzieckiego w biegu na 3000 metrów w 1986, a po odzyskaniu niepodległości przez Litwę mistrzynią tego kraju w biegu na 1500 metrów w 1993, w biegu na 3000 metrów w 1991 i 1993 oraz w biegu przełajowym w 1990, a także halową mistrzynią Litwy w biegu na 3000 metrów w 1991 i 1995. 
Jest aktualną (listopad 2021) rekordzistką Litwy w biegu na 3000 metrów z czasem 8:39,25 (uzyskanym 6 lipca 1986 w Moskwie) oraz halową rekordzistką Litwy w tej konkurencji (8:46,74, 8 lutego 1986 w Moskwie).
Pozostałe rekordy życiowe Čistiakovej:
W 1993 ukończyła Litewski Uniwersytet Nauk Edukacyjnych.

</doc>
<doc id="5184700" url="https://pl.wikipedia.org/wiki?curid=5184700" title="Regina Czistiakowa">
Regina Czistiakowa



</doc>
<doc id="5184701" url="https://pl.wikipedia.org/wiki?curid=5184701" title="Zbigniew Kirakowski">
Zbigniew Kirakowski

Zbigniew Kirakowski (ur. 6 czerwca 1929 w Warszawie, zm. 1 kwietnia 1998 w Gliwicach) – polski pilot szybowcowy.
Rekordzista świata z 1959 w klasie szybowców dwumiejscowych, w locie docelowo powrotnym na szybowcu typu Bocian (488,4 km). W międzynarodowych mistrzostwach w Lesznie zajął na szybowcu Jaskółka bis szóste miejsce. Szybowcowy wicemistrz mistrz Polski w 1957, oraz 1959 roku. W mistrzostwach narodowych w Rumunii w roku 1961 zajął drugie miejsce.
Życiorys.
Ukończył studia na Politechnice Śląskiej w Gliwicach uzyskując dyplom inżyniera. Pracował w Energoprojekcie Gliwice jako projektant i budowniczy m.in. elektrowni Dolna Odra.
Był pilotem szybowcowym, członkiem kadry narodowej, wieloletnim reprezentantem Aeroklubu Gliwickiego na zawodach krajowych i międzynarodowych. Założyciel Aeroklub Gliwicki oraz jego pierwszy prezes.
Posiadacz diamentowej odznaki szybowcowej – piątej w Polsce, szesnastej na świecie. Uczestnik zawodów i mistrzostw krajowych międzynarodowych oraz świata.
Zwycięzca Całorocznych Zawodów o Memoriał Ryszarda Bitnera z 1959. Uhonorowany tytułem i Odznaką Zasłużonego Działacza Lotnictwa Sportowego. Organizator pionierskich lotów na holu za samochodem na lotniach typu Rogallo w Aeroklubie Gliwickim w 1988.
Bracia Zbigniew i Janusz Kirakowscy przez cztery laty przed Mistrzostwami Świata w Argentynie zaczęli prowadzić prace projektowo badawcze konstruując Kominowskaz. Przyrząd wskazujący kominy termiczne opatentowali, po przeprowadzeniu badań był testowany w Zefirze Zefir 2 Edward Makula podczas Mistrzostw Świata w Argentynie 1963. Kominowskaz był pierwszym urządzeniem elektronicznym zabudowanym w szybowcu.

</doc>
<doc id="5184703" url="https://pl.wikipedia.org/wiki?curid=5184703" title="Augustin Janssens">
Augustin Janssens

Augustin Romain Janssens (ur. 24 września 1930 w Saint-Gilles) – belgijski piłkarz grający na pozycji napastnika. Był reprezentantem Belgii.
Kariera klubowa.
Swoją karierę piłkarską Janssens rozpoczął w klubie Royale Union Saint-Gilloise, w którym w sezonie 1948/1949 zadebiutował pierwszej lidze belgijskiej i grał w nim do 1958 roku. W latach 1958-1960 grał w Daring Club de Bruxelles, a w sezonie 1960/1961 w Olympic Charleroi, w którym zakończył karierę.
Kariera reprezentacyjna.
W reprezentacji Belgii Janssens zadebiutował 25 grudnia 1952 w wygranym 1:0 towarzyskim meczu z Francją, rozegranym w Colombes. W swojej karierze grał w eliminacjach do MŚ 1954. Od 1952 do 1956 rozegrał w kadrze narodowej 9 meczów i strzelił 1 gola.

</doc>
<doc id="5184706" url="https://pl.wikipedia.org/wiki?curid=5184706" title="Arsène Vaillant">
Arsène Vaillant

Arsène Vaillant (ur. 13 czerwca 1922 – zm. 30 kwietnia 2007 w Biesme) – belgijski piłkarz grający na pozycji lewego obrońcy. Był reprezentantem Belgii.
Kariera klubowa.
Swoją karierę piłkarską Vaillant rozpoczął w klubie White Star Woluwé, w którym w sezonie 1939/1940 zadebiutował pierwszej lidze belgijskiej i grał w nim do 1947 roku.
W latach 1947-1955 Vaillant grał w RSC Anderlecht. Pięciokrotnie wywalczył z nim mistrzostwo Belgii w sezonach 1948/1949, 1949/1950, 1950/1951, 1953/1954 oraz 1954/1955. Dwukrotnie został wicemistrzem kraju w sezonach 1947/1948 i 1952/1953.
Kariera reprezentacyjna.
W reprezentacji Belgii Vaillant zadebiutował 24 grudnia 1944 w przegranym 1:3 towarzyskim meczu z Francją, rozegranym w Paryżu. Od 1944 do 1951 rozegrał w kadrze narodowej 12 meczów i strzelił 1 gola.

</doc>
<doc id="5184708" url="https://pl.wikipedia.org/wiki?curid=5184708" title="François Sermon">
François Sermon

François Sermon (ur. 31 marca 1923 – zm. 17 marca 2013) – belgijski piłkarz grający na pozycji lewego pomocnika. Był reprezentantem Belgii.
Kariera klubowa.
Całą swoją karierę piłkarską Sermon spędził w klubie RSC Anderlecht, w którym w sezonie 1941/1942 zadebiutował pierwszej lidze belgijskiej i grał w nim do 1953 roku. Czterokrotnie wywalczył z nim mistrzostwo Belgii w sezonach 1946/1947, 1948/1949, 1949/1950 i 1950/1951. Trzykrotnie został wicemistrzem kraju w sezonach 1943/1944, 1947/1948 i 1952/1953.
Kariera reprezentacyjna.
W reprezentacji Belgii Sermon zadebiutował 15 grudnia 1945 w wygranym 2:1 towarzyskim meczu z Francją, rozegranym w Brukseli. Od 1945 do 1951 rozegrał w kadrze narodowej 9 meczów i strzelił 2 gole.

</doc>
<doc id="5184714" url="https://pl.wikipedia.org/wiki?curid=5184714" title="Region Bono">
Region Bono

Region Bono – jeden z szesnastu regionów Ghany, wydzielony w 2018 roku z Regionu Brong-Ahafo. Według spisu z 2021 roku liczy ponad 1,2 mln mieszkańców. Stolicą regionu jest Sunyani. Inne większe miasta, to: Berekum, Wenchi, Dormaa Ahenkro i Nsuatre.
Geografia.
Region Bono graniczy z regionami: Savannah (północ), Bono Wschodnie (wschód), Aszanti (wschód), Ahafo (południowy wschód) i z Zachodnio-Północnym (południe). Od zachodu graniczy z Wybrzeżem Kości Słoniowej.
Swoim zasięgiem obejmuje większą część Parku Narodowego Bui, część leżącą na zachód od Czarnej Wolty. Pozostała część leżąca na wschód od Czarnej Wolty należy do Regionu Savannah.
Podział administracyjny.
W jego skład wchodzi 12 dystryktów:
Demografia.
Według spisu w 2021 roku region zamieszkany jest głównie przez ludy Akan (73,3%), Mole-Dagbani (14,6%), Mande (5,2%) i Grusi (2,2%). 
Religia.
Struktura religijna w 2021 roku według Spisu Powszechnego:

</doc>
<doc id="5184720" url="https://pl.wikipedia.org/wiki?curid=5184720" title="Morzyk piskliwy">
Morzyk piskliwy

Morzyk piskliwy ("Synthliboramphus hypoleucus") – gatunek średniej wielkości ptaka morskiego z rodziny alk (Alcidae), występujący u zachodnich wybrzeży Ameryki Północnej. Zagrożony wyginięciem.
Taksonomia.
Takson ten jako pierwszy opisał węgierski zoolog Xantus pod nazwą "Brachyramphus hypoleucus". Opis ukazał się w 1860 roku na łamach „Proceedings of the Academy of Natural Sciences of Philadelphia”. Obecnie morzyk piskliwy umieszczany jest w rodzaju "Synthliboramphus". Jest to gatunek monotypowy. Za jego podgatunek uznawany był morzyk żałobny ("Synthliboramphus scrippsi"), klasyfikowany obecnie jako odrębny gatunek.
Występowanie.
Występuje u zachodnich wybrzeży Ameryki Północnej. Gniazduje w koloniach na wyspach wzdłuż wybrzeży środkowej i południowej Kalifornii oraz Półwyspu Kalifornijskiego, w tym na Islas San Benito i Guadalupe.
Morfologia.
Długość ciała około 25 cm. Upierzenie grzbietu i wierzchu głowy czarne. Spód biały z częściowo szaro-czarnymi bokami. Dziób czarny, wąski, ostro zakończony. Samice przeważnie mniejsze od samców.
Ekologia i zachowanie.
Pożywienie.
Pokarm stanowią ryby i kałamarnice.
Lęgi.
Samica składa 2 brązowo-zielone, ciemno cętkowane jaja w podziemnej jamie. Pisklęta klują się po okresie około 5 tygodni od rozpoczęcia wysiadywania i w ciągu kilku dni są w stanie podążyć w kierunku oceanu za rodzicami. Rodzina pływa wspólnie z dala od wybrzeża, gdzie w ciągu pierwszych dni życia pisklęta są karmione.
Status i ochrona.
Międzynarodowa Unia Ochrony Przyrody (IUCN) uznaje morzyka piskliwego za gatunek zagrożony (EN – "Endangered") nieprzerwanie od 2014 roku, kiedy to wydzielono takson "scrippsi" do odrębnego gatunku. Globalny trend liczebności populacji uznawany jest za spadkowy ze względu na drapieżnictwo ssaków. Głównym zagrożeniem jest myszak leśny, który niepokoi ptaki podczas okresu lęgowego, ale także może im bezpośrednio zagrażać.

</doc>
<doc id="5184723" url="https://pl.wikipedia.org/wiki?curid=5184723" title="Florin-Claudiu Roman">
Florin-Claudiu Roman

Florin-Claudiu Roman (ur. 22 kwietnia 1974 w Alba Iulia) – rumuński polityk, ekonomista, urzędnik i samorządowiec, deputowany, w 2021 minister badań naukowych, innowacji i cyfryzacji.
Życiorys.
Ukończył nauki ekonomiczne w 1996 na Uniwersytecie Babeșa i Bolyaia w Klużu-Napoce (ze specjalizacją z rachunkowości i zarządzania finansami) oraz w 2011 na Universitatea „Athenaeum” w Bukareszcie (ze specjalizacją z rachunkowości i informatyki zarządczej). W 2012 uzyskał magisterium z technik komunikacji na Universitatea Titu Maiorescu w Bukareszcie.
Pracował jako kierownik sekcji w firmie medialnej Mediafax (1997–2005) i jako doradca w gabinecie prezesa urzędu regulacji energetyki (2005–2006). Później był członkiem i przewodniczącym rad dyrektorów różnych przedsiębiorstw (takich jak Daewoo Automobile România czy Eximbank). W latach 2006–2011 pełnił funkcję sekretarza generalnego CSA (Comisia de Supraveghere a Asigurărilor), państwowej komisji do spraw nadzoru ubezpieczeniowego. Zaangażował się w działalność polityczną w ramach Partii Narodowo-Liberalnej. W latach 2012–2016 zajmował stanowisko wiceprzewodniczącego rady okręgu Alba.
W 2016 został wybrany w skład Izby Deputowanych. W wyborach w 2020 z powodzeniem ubiegał się o poselską reelekcję. Obejmował funkcje wiceprzewodniczącego i przewodniczącego frakcji PNL, w 2021 czasowo wykonywał obowiązki przewodniczącego niższej izby rumuńskiego parlamentu.
W listopadzie 2021 objął stanowisko ministra badań naukowych, innowacji i cyfryzacji w rządzie, na czele którego stanął wówczas Nicolae Ciucă. Ustąpił z tej funkcji w następnym miesiącu po tym, jak dziennikarze zarzucili mu podawanie nieprawdziwych informacji w życiorysie, a także podnieśli zarzuty plagiatu.

</doc>
<doc id="5184724" url="https://pl.wikipedia.org/wiki?curid=5184724" title="Adrian-Ionuț Chesnoiu">
Adrian-Ionuț Chesnoiu

Adrian-Ionuț Chesnoiu (ur. 12 maja 1982) – rumuński polityk, urzędnik i samorządowiec, deputowany, w latach 2021–2022 minister rolnictwa i rozwoju wsi.
Życiorys.
Absolwent szkoły średniej w Ploeszti (2001). W 2005 ukończył prawo w Akademii Policyjnej „Alexandru Ioan Cuza” w Bukareszcie. Na tej samej uczelni uzyskiwał magisterium w zakresie prowadzenia dochodzeń dotyczących defraudacji (2007) oraz bezpieczeństwa publicznego (2009). W latach 2005–2011 był funkcjonariuszem ministerstwa spraw wewnętrznych, później był dyrektorem w spółce prawa handlowego. W latach 2013–2016 kierował gabinetem jednego z sekretarzy stanu. W latach 2017–2020 pełnił funkcję dyrektora generalnego Agencji Finansowania Inwestycji Wiejskich (AFIR).
W 2020 przeszedł do pracy w administracji lokalnej miasta Caracal, gdzie m.in. przez krótki czas zajmował stanowisko wiceburmistrza. W tym samym roku z ramienia Partii Socjaldemokratycznej uzyskał mandat posła do Izby Deputowanych. W listopadzie 2021 objął stanowisko ministra rolnictwa i rozwoju wsi w utworzonym wówczas rządzie, na czele którego stanął Nicolae Ciucă. Zrezygnował z tej funkcji w czerwcu 2022, gdy został objęty postępowaniem karnym dotyczącym zarzutu nadużycia władzy.

</doc>
<doc id="5184725" url="https://pl.wikipedia.org/wiki?curid=5184725" title="Rapsodowie">
Rapsodowie

Rapsodowie ( "rhapsōidos") – wędrowni śpiewacy w starożytnej Grecji.
Do utworów wykonywanych przez rapsodów należały przede wszystkim poematy epickie w heksametrze, takich autorów, jak: Homer, Archiloch z Paros czy Symonides z Keos. W przeciwieństwie do tzw. aojdów rzadko śpiewali utwory własne. Podczas występów z okazji świąt, mieli głowy ozodobione złotymi lub laurowymi wieńcami. Trzymana przez nich laska oznaczała władzę nad publicznością.

</doc>
<doc id="5184726" url="https://pl.wikipedia.org/wiki?curid=5184726" title="Alexandru Rafila">
Alexandru Rafila

Alexandru Rafila (ur. 27 grudnia 1961 w Bukareszcie) – rumuński lekarz, nauczyciel akademicki i polityk, specjalista w zakresie mikrobiologii, profesor, deputowany, od 2021 minister zdrowia.
Życiorys.
Absolwent szkoły średniej w Bukareszcie (1980). Odbył służbę wojskową, a w 1987 ukończył studia medyczne na Universitatea de Medicină și Farmacie „Carol Davila” w Bukareszcie. Specjalizował się w zakresie mikrobiologii, w 2004 doktoryzował się na macierzystej uczelni. Podjął praktykę w zawodzie lekarza, został też nauczycielem akademickim w katedrze mikrobiologii swojego uniwersytetu (stał na jej czele w latach 2008–2012) oraz pracownikiem narodowego instytutu chorób zakaźnych INBIMB (do 2020 kierował tamtejszym laboratorium). W 2015 w obu tych instytucjach uzyskał profesurę. Był również urzędnikiem państwowym jako dyrektor generalny ds. zdrowia publicznego i inspekcji sanitarnej (2001–2004). Od 2004 do 2005 pełnił funkcję dyrektora instytutu zdrowia publicznego w Bukareszcie.
W latach 2010–2013 należał do Partii Socjaldemokratycznej, w latach 2012–2013 zajmował stanowisko sekretarza stanu do spraw opieki zdrowotnej, zdrowia publicznego i polityki antynarkotykowej. Przez kilka lat pełnił funkcję doradcy ministra zdrowia. Udzielał się jako ekspert Światowej Organizacji Zdrowia, NATO i Komisji Europejskiej. Był przedstawicielem Rumunii w organach zarządzających ECDC i WHO. Został też prezesem rumuńskiego towarzystwa mikrobiologów.
W 2020 powrócił do PSD, w wyborach w tym samym roku z ramienia tej partii uzyskał mandat posła do Izby Deputowanych. W listopadzie 2021 objął stanowisko ministra zdrowia w utworzonym wówczas rządzie, na czele którego stanął Nicolae Ciucă.

</doc>
<doc id="5184727" url="https://pl.wikipedia.org/wiki?curid=5184727" title="Indywidualne mistrzostwa Oceanii na żużlu">
Indywidualne mistrzostwa Oceanii na żużlu

Indywidualne mistrzostwa Oceanii na żużlu (ang. "FIM Oceania Speedway Championship") – żużlowe rozgrywki, organizowane od 2019 r. przez FIM Oceania.
Historia.
Rozegranie pierwszych indywidualnych mistrzostw Oceanii zostało zaplanowane na 23 listopada 2019 roku na torze w Gillman, znajdującym się w obszarze metropolitalnym Adelaide. Przyjęto otwartą formułę zgłoszeń, przez co oprócz Australijczyków (Nowozelandczycy nie wzięli udziału), w zawodach wzięli udział zawodnicy z Danii (Emil Grondal), Niemiec (Ben Ernst), Polski (Szymon Szlauderbach) i Wielkiej Brytanii (Daniel Bewley, Charles Wright, Tom Brennan i Kyle Bickley). Turniej rozegrano według formuły Grand Prix, tj. 20 biegów rundy zasadniczej, 2 półfinały, i finał. Pierwszym mistrzem kontynentu został Australijczyk Jack Holder zwyciężając przed rodakiem Jaimonem Lidseyem i Brytyjczykiem Danielem Bewleyem.
Kolejną edycję turnieju, również mającą odbyć się w Gillman zaplanowano na 30 stycznia 2021 roku, ale z powodu pandemii COVID-19 zostały one przełożone na 28 grudnia, a następnie rok później na 28 grudnia 2022 roku.

</doc>
<doc id="5184734" url="https://pl.wikipedia.org/wiki?curid=5184734" title="Rudnia Cielaszouskaja">
Rudnia Cielaszouskaja

Rudnia Cielaszouskaja (; , "Rudnia Tieleszowskaja"; pol. hist. Rudnia Teleszewska) – wieś na Białorusi, w obwodzie homelskim, w rejonie homelskim, w sielsowiecie Ciareniczy.
W XIX i w początkach XX w. położona była w Rosji, w guberni mohylewskiej, w powiecie homelskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5184735" url="https://pl.wikipedia.org/wiki?curid=5184735" title="Rudnia Teleszewska">
Rudnia Teleszewska



</doc>
<doc id="5184736" url="https://pl.wikipedia.org/wiki?curid=5184736" title="Pacyfikacja Czerniakowa">
Pacyfikacja Czerniakowa



</doc>
<doc id="5184740" url="https://pl.wikipedia.org/wiki?curid=5184740" title="Droga I-2 (Bułgaria)">
Droga I-2 (Bułgaria)

Droga I-2 () – droga republikańska w północno-wschodniej Bułgarii. Łączy Most Przyjaźni, znajdujący się na granicy bułgarsko-rumuńskiej (DN5) z Razgradem, Szumenem, Kaspiczanem i Warną u wybrzeża Morza Czarnego. stolicę kraju, Bukareszt, z Giurgiu i granicą bułgarsko-rumuńską. Długość drogi wynosi 202 km.
Trasy europejskie.
Arteria częściowo pokrywa się z przebiegiem dwóch tras europejskich – E70 od granicy z Rumunią do Szumenu i E85 od mostu granicznego do miejscowości Ruse.
Przebieg.
Trasa rozpoczyna się na Moście Przyjaźni, następnie omija Ruse poprzez obwodnicę i kieruje się w stronę południowo-wschodnią. Przebiega przez małą miejscowość Car Kałojan, od północy omija Razgrad i biegnie dalej w kierunku Szumenu. W 2012 roku arteria na odcinku Ruse – Szumen została przebudowana do jednojezdniowej o trzech pasach ruchu.
Na węźle "Bełokopitowo", oddanym do użytku 3 sierpnia 2015 roku, łączy się z autostradą A2. Pomiędzy Szumenem a Warną stanowi drogę równoległą wobec autostrady.

</doc>
<doc id="5184741" url="https://pl.wikipedia.org/wiki?curid=5184741" title="Halowe Mistrzostwa Świata w Lekkoatletyce 1985">
Halowe Mistrzostwa Świata w Lekkoatletyce 1985



</doc>
<doc id="5184744" url="https://pl.wikipedia.org/wiki?curid=5184744" title="Franciszek Niesiołowski">
Franciszek Niesiołowski



</doc>
<doc id="5184746" url="https://pl.wikipedia.org/wiki?curid=5184746" title="Spider-Man (serial animowany 2017)">
Spider-Man (serial animowany 2017)

Spider-Man (oryg. ) – amerykański superbohaterski serial animowany z 2017 roku na podstawie serii komiksów o superbohaterze o tym samym pseudonimie wydawnictwa Marvel Comics. W oryginalnej wersji językowej głównym postaciom głosów użyczyli: Robbie Daymond, Max Mittelman, Nancy Linari, Fred Tatasciore, Nadji Jeter, Laura Bailey, Melanie Minichino, Scott Menville, Josh Keaton i Bob Joles.
"Spider-Man" zadebiutował 19 sierpnia 2017 roku w Stanach Zjednoczonych na antenie Disney XD. Pomiędzy 24 a 29 lipca tego samego roku wyemitowano na tym kanale serię krótkometrażówek. Serial został zakończony po 3 sezonach. Wyemitowano w sumie 64 odcinki, a ostatni wyświetlono 25 października 2020 roku. W Polsce emitowany był od 25 września 2017 do 8 grudnia 2020 roku.
Emisja.
Pierwszy sezon serialu "Spider-Man", składający się z 26 odcinków, zadebiutował 19 sierpnia 2017 roku w Stanach Zjednoczonych na antenie Disney XD począwszy od dwuodcinkowego "Liceum Horizon" (oryg. ). Pomiędzy 24 a 29 lipca tego samego roku wyemitowano na tym kanale serię krótkometrażówek, które również udostępnione były w serwisie YouTube. 9 września zostały wyświetlone ponownie, tym razem jako jeden odcinek, zatytułowany "Początki" (oryg. ). 26 marca 2018 roku pojawił się ostatni odcinek pierwszego sezonu. Drugi sezon, składający się również z 26 odcinków, emitowany był od 18 czerwca 2018 do 1 grudnia 2019 roku. Natomiast trzeci sezon, skrócony do 12 odcinków, zatytułowany "Maksimum Venoma" (oryg. ) pojawił się pomiędzy 19 kwietnia a 25 października 2020 roku.
W Polsce emisja serialu rozpoczęła się 25 września 2017 roku na antenie Disney XD od odcinka "Początki" będącego kompilacją krótkometrażówek. Ostatni odcinek trzeciego sezonu pokazano 8 grudnia 2020 roku.
Produkcja.
W październiku 2016 roku poinformowano, że Marvel Animation pracuje nad nowym serialem animowanym o Spider-Manie, który ma zastąpić dotychczasową produkcję, "Mega Spider-Man", emitowaną na Disney XD. Ujawniono, że nowy serial, "Marvel’s Spider-Man" zadebiutuje w 2017 roku. Producentami wykonawczymi zostali Alan Fine, Dan Buckley, Joe Quesada, Eric Radomski, Jeph Loeb i Cort Lane. Muzykę do serialu skomponował Kevin Manthei.
W połowie lipca 2017 roku ujawniono, że głosów postaciom w serialu użyczą: Robbie Daymond jako Peter Parker / Spider-Man, Max Mittleman jako Harry Osborn, Nadji Jeter jako Miles Morales, Melanie Minichino jako Anya Corazon, Fred Tatasciore jako Max Modell, Laura Bailey jako Gwen Stacy, Nancy Linari jako May Parker, Patton Oswalt jako Ben Parker, Scott Menville jako Otto Octavius / Doctor Octopus, John DiMaggio jako Raymond Warren / Szakal, Alastair Duncan jako Adrian Toomes / Sęp oraz Quesada jako właściciel kawiarni o imieniu Joe.
W styczniu 2018 roku został zamówiony drugi sezon. W maju 2019 roku poinformowano, że Disney XD zamówiło trzeci sezon serialu zatytułowany "Maximum Venom" z premierą na wiosnę 2020 roku. W październiku ujawniono, że w drugim sezonie gościnnie głosów użyczą Aubrey Joseph jako Tyrone Johnson / Płaszcz i Olivia Holt jako Tandy Bowen / Sztylet, powtarzając swoje role z fabularnego serialu "Cloak &amp; Dagger".
Odbiór.
Krytyka w mediach.
Mike Cecchini z Den of Geek napisał, że „"Spider-Man" to naprawdę miła niespodzianka. Jest po prostu wystarczająco inny od tego, co było wcześniej, zwłaszcza dzięki stylowi wizualnemu i ponownemu skupieniu się na Peterze i jego życiu w szkole średniej”. Ocenił również, że jest to najlepszy serial animowany o Spider-Manie, jaki powstał od wielu lat. Dave Trumbore z portalu Collider stwierdził, że „nowa seria Disney XD, "Spider-Man", to odważny, innowacyjny ruch, skupiający historię Petera Parkera wokół podejścia naukowego, który opłaca się w fantastyczny sposób”. Bipasha Bhatia z CBR.com umieściła serial na 7. miejscu z 11. wśród seriali animowanych o tym superbohaterze i napisała, że „"Spider-Man" jest bardzo dobry, ponieważ ma sprawnie wyważone stare i nowe elementy”. Kevin Yeoman ze Sreen Rant zachwalał powrót do korzeni jeżeli chodzi o historię Spider-Mana. Amy Ratcliffe z IGN stwierdziła, że „"Spider-Man" zapewnia solidną równowagę między znanym a nowym, podkreślając cechy i znaki rozpoznawcze Spider-Mana, przeskakując przez dobrze wydeptane terytorium, jak ukazanie genezy bohatera”.

</doc>
<doc id="5184757" url="https://pl.wikipedia.org/wiki?curid=5184757" title="Mistrzostwa świata w szachach 2006">
Mistrzostwa świata w szachach 2006

Mistrzostwa świata w szachach 2006 – mecz szachowy, rozegrany w Eliście w dniach 23 września – 13 października 2006 r., który zunifikował dwa tytuły mistrza świata i wyłonił niekwestionowanehgo mistrza świata po 13 latach podziału, pomiędzy klasycznym mistrzem świata Władimirem Kramnikiem z Rosji, a mistrzem świata FIDE Weselinem Topałowem z Bułgarii. Po dogrywce mecz zakończył się wynikiem 8½ – 7½ dla Kramnika.
Zasady.
Mecz był rozegrany na dystansie 12 rund. Fundusz nagród wyniósł 1 milion dolarów (dzielone po równo pomiędzy uczestnikami bez względu na wynik).
Zawodnicy rozgrywali partie klasycznym tempem: 120 minut na 40 posunięć, następnie 60 minut na 20 posunięć oraz 15 minut na dokończenie partii, poczynając od 61. posunięcia dodatkowo otrzymując 30 sekund po każdym wykonanym posunięciu. W przypadku remisu przewidziano dogrywkę, składającą się z 4 partii tempem szachów szybkich (25 minut na partię oraz 10 sekund bonifikaty po każdym wykonanym posunięciu). Jeśli w dalszym ciągu wynik spotykania pozostawał nierozstrzygnięty, zawodnicy mieli rozegrać dwie partie błyskawiczne (5 minut + 10 sekund po posunięciu), a jeśli i ta dogrywka nie zdecydowałaby o zwycięzcy, odbyłaby się ostatnia, decydująca partia, w której wylosowany jako pierwszy zawodnik wybierał kolor bierek, z tym że grający białymi otrzymywał 6, a czarnymi – 5 minut. Do ostatecznego zwycięstwa białe musiały jednak wygrać, a czarnym wystarczał remis.
Przebieg meczu.
W pierwszych dwóch partiach wygrał Krammik, w następnych czterech Topalow wygrał raz i były dwa remisy i na półmetku prowadził Krammik 3½ – 2½. Po kolejnym nierozstrzygniętym pojedynku w 7. partii, w partiach 8. i 9. Topalow wygrał i prowadził 5:4. W 10. partii wygrał Krammik i był remis 5:5, w ostatnich dwóch partiach były remisy i wynik był remisowy i wynosił 6:6. Tym samym rozegrano 4 partie szachów szybkich, w dwóch z nich wygrał Krammik a w pozostałych były remisy i Krammik wygrał mecz.

</doc>
<doc id="5184759" url="https://pl.wikipedia.org/wiki?curid=5184759" title="Atorinka">
Atorinka

Atorinka () – wieś (ros. деревня, trb. dieriewnia) w zachodniej Rosji, w sielsowiecie mileninskim rejonu fatieżskiego w obwodzie kurskim.
Geografia.
Miejscowość położona jest nad Usożą (lewy dopływ Swapy w dorzeczu Sejmu), 1 km od centrum administracyjnego sielsowietu (Milenino), 1,5 km na południowy wschód od centrum administracyjnego rejonu (Fatież), 43 km na północny zachód od Kurska, 2 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajdują się 43 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 81 osób.

</doc>
<doc id="5184765" url="https://pl.wikipedia.org/wiki?curid=5184765" title="Delatyn (stacja kolejowa)">
Delatyn (stacja kolejowa)

Delatyn (, ) – węzłowa stacja kolejowa w miejscowości Delatyn, w rejonie nadwórniańskim, w obwodzie iwanofrankiwskim, na Ukrainie.
Budynek stacyjny zbudowany w stylu polskim. Przed II wojną światową uważany za jeden z najpiękniejszych budynków tego typu w Polsce. Szczególną uwagę zwracała wówczas poczekalnia III klasy urządzona w stylu huculskim.

</doc>
<doc id="5184771" url="https://pl.wikipedia.org/wiki?curid=5184771" title="Dora (przystanek kolejowy)">
Dora (przystanek kolejowy)

Dora (, ) – przystanek kolejowy w miejscowości Jaremcze, w rejonie nadwórniańskim, w obwodzie iwanofrankiwskim, na Ukrainie.
Nazwa pochodzi od dawniej wsi Dora, obecnie będącej częścią Jaremczy, na terenie której położony jest przystanek. Przystanek istniał przed II wojną światową.

</doc>
<doc id="5184774" url="https://pl.wikipedia.org/wiki?curid=5184774" title="Zykowka">
Zykowka

Zykowka () – nazwa toponimów w Rosji

</doc>
<doc id="5184775" url="https://pl.wikipedia.org/wiki?curid=5184775" title="Zykowka (obwód kurski)">
Zykowka (obwód kurski)

Zykowka () – wieś (ros. деревня, trb. dieriewnia) w zachodniej Rosji, centrum administracyjne sielsowietu glebowskiego w rejonie fatieżskim (obwód kurski).
Geografia.
Miejscowość położona jest nad ruczajem Szmarnyj (lewy dopływ Usoży w dorzeczu Swapy), 7 km na wschód od centrum administracyjnego rejonu (Fatież), 41 km na północny zachód od Kurska, 7 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajdują się 74 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwały 142 osoby.

</doc>
<doc id="5184778" url="https://pl.wikipedia.org/wiki?curid=5184778" title="Pomarańczowiec bladożółty">
Pomarańczowiec bladożółty

Pomarańczowiec bladożółty ("Pycnoporellus alboluteus" (Ellis &amp; Everh.) Kotl. &amp; Pouzar) – gatunek grzybów z rzędu żagwiowców ("Polyporales").
Systematyka i nazewnictwo.
Pozycja w klasyfikacji według Index Fungorum: "Pycnoporellus, Pycnoporellaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozowali w 1895 roku Job Bicknell Ellis i Benjamin Matlack Everhart, nadając mu nazwę "Fomes alboluteus". Obecną, uznaną przez Index Fungorum nazwę, nadali mu w roku 1963 František Kotlaba i Zdeněk Pouzar przenosząc go do rodzaju "Pycnoporellus".
Synonimy naukowe:
Stanisław Domański w 1965 r. nadał polską nazwę oranżowiec bladożółty. Władysław Wojewoda w 2003 r. zaproponował nazwę pomarańczowiec bladożółty, która jest zgodna z aktualną nazwą naukową.
Morfologia.
Huba o owocniku rozpostarto-odgiętym, jednorocznym, bez trzonu, osiągającym długość do 15 cm i szerokość do 3 cm. Powierzchnia górna bardzo cienka, jasnobrązowo-płowożółta do morelowo-pomarańczowej, pokryta włoskami. W KOH czernieje.
Zapach przyjemny, lekko pachnący, smak niewyraźny.
Pory o średnicy 1–2 mm, okrągłe, wydłużone, do kanciastych, z wiekiem często przypominają zęby. Warstwa rurek osiąga grubość do 7 cm. Powierzchnia morelowa pomarańczowa, w KOH czerniejąca.
Zarodniki 9–13 × 3,0–4,0 µm, w widoku z przodu wąsko podłużne, cylindryczne, z profilu lekko kiełbaskowate, gładkie, cienkościenne z widocznymi porami rostkowymi, nieamyloidalne.
Występowanie i siedlisko.
Występuje na półkuli północnej. W Polsce jest rzadki. Do 2020 r. w piśmiennictwie naukowym podano 1 stanowisko dawne i 9 współczesnych. Wszystkie znajdują się w Białowieskim Parku Narodowym. Tu nie jest rzadki. Znajduje się na "Czerwonej liście roślin i grzybów Polski". Ma status E – gatunek zagrożony wymarciem, którego przeżycie jest mało prawdopodobne, jeśli nie przestaną działać czynniki zagrożenia. Od roku 1983 objęty ochroną ścisłą bez możliwości zastosowania wyłączeń spod ochrony uzasadnionych względami gospodarki rolnej, leśnej lub rybackiej. Znajduje się na listach gatunków zagrożonych także w Norwegii, Szwecji, Finlandii, Słowacji.
Grzyb nadrzewny, saprotrof. Występuje w starych i dobrze zachowanych lasach o charakterze naturalnym, zwłaszcza w grądach z domieszką świerka. Rozwija się na martwym drewnie, przeważnie na dolnej stronie leżących pni świerków (ale w miejscach, gdzie pień ten nie leży bezpośrednio na ziemi), zazwyczaj pomiędzy drewnem a odpadająca korą lub na drewnie wkrótce po odpadnięciu kory. Na raz zasiedlonym drewnie rozwija się aż do jego całkowitego rozkładu, powodując brunatną zgniliznę drewna. Owocniki powstają zazwyczaj od sierpnia do listopada, ale czasem obumarłe owocniki widoczne są jeszcze wiosną następnego roku.
W Polsce notowany jest wyłącznie na drewnie świerków, ale w innych krajach podawany był także na drewnie modrzewi, sosen, jodeł, daglezji, choin i bardzo rzadko na drewnie topól i olsz.
Gatunki podobne.
Charakterystyczną cechą pomarańczowca bladożółtego jest dwubarwny, białawy i płowo-pomarańczowy owocnik oraz pory, które z wiekiem stają się podobne do zębów. Podobny pomarańczowiec błyszczący "Pycnoporellus fulgens" ma półkuliste, jednolicie pomarańczowe owocniki oraz mniejsze pory i zarodniki. Rozwija się też na drewnie drzew iglastych, rzadziej liściastych, ale zawsze wcześniej rozłożonym przez pniarka obrzeżonego "Fomitopsis pinicola". Często rozwija się na jego martwych owocnikach, lub w ich bezpośrednim sąsiedztwie.

</doc>
<doc id="5184779" url="https://pl.wikipedia.org/wiki?curid=5184779" title="Omanowiec">
Omanowiec

Omanowiec ("Dittrichia" Greuter) – rodzaj roślin z rodziny astrowatych. Obejmuje dwa gatunki występujące w basenie Morza Śródziemnego oraz w Azji Zachodniej (po Iran, Afganistan, Pakistan i północno-zachodnie Indie). Omanowiec wonny "D. graveolens" występuje w obrębie całego zasięgu rodzaju, a dodatkowo jako gatunek introdukowany zawleczony został do południowej Afryki, Australii, Nowej Zelandii, Ameryki Północnej i Południowej oraz rozprzestrzenia się w Europie ku północy, sięgając Wysp Brytyjskich, Niemiec i Polski. Omanowiec lepki "D. viscosa" występuje tylko w krajach basenu Morza Śródziemnego, na wschodzie sięgając do Syrii i Turcji, poza tym jako introdukowany rośnie w zachodniej Australii. 
Omanowiec lepki wykorzystywany jest jako roślina lecznicza od czasów starożytnych. Nazwa naukowa rodzaju upamiętnia niemieckiego botanika Manfreda Dittricha (ur. 1934). Nazwa zwyczajowa w języku polskim została zaproponowana w 2017.
Systematyka.
Rodzaj z plemienia "Inuleae" z podrodziny "Asteroideae" z rodziny astrowatych ("Asteraceae"). Jest blisko spokrewniony z rodzajem oman "Inula". 
Gatunki tu zaliczane opisywane były jako należące do rozmaitych rodzajów – "Erigeron", "Senecio", "Solidago", "Inula", "Paniopsis", "Pulicaria", "Cupularia". Ostatnie z tych ujęć systematycznych było poprawne i zgodne ze współczesnym ujęciem rodzaju "Dittrichia", ale jego autorzy – Grenier i Gordon niefortunnie użyli w 1851 roku nazwy wykorzystanej wcześniej w 1833 przez Johanna F. Linka. Nazwa rodzaju została skorygowana w 1973 przez Wernera R. Greutera. W niektórych ujęciach wyróżnianych w obrębie rodzaju jest 5 gatunków, w innych tylko dwa, przy czym wówczas w obrębie "D. viscosa" wyróżnia się cztery podgatunki.

</doc>
<doc id="5184780" url="https://pl.wikipedia.org/wiki?curid=5184780" title="Pycnoporellus alboluteus">
Pycnoporellus alboluteus



</doc>
<doc id="5184781" url="https://pl.wikipedia.org/wiki?curid=5184781" title="Dittrichia">
Dittrichia



</doc>
<doc id="5184782" url="https://pl.wikipedia.org/wiki?curid=5184782" title="Oranżowiec bladożółty">
Oranżowiec bladożółty



</doc>
<doc id="5184783" url="https://pl.wikipedia.org/wiki?curid=5184783" title="Jaremcze (stacja kolejowa)">
Jaremcze (stacja kolejowa)

Jaremcze (, ) – stacja kolejowa w miejscowości Jaremcze, w rejonie nadwórniańskim, w obwodzie iwanofrankiwskim, na Ukrainie.
Stacja istniała przed II wojną światową.

</doc>
<doc id="5184788" url="https://pl.wikipedia.org/wiki?curid=5184788" title="Jamna (przystanek kolejowy)">
Jamna (przystanek kolejowy)

Jamna (, ) – przystanek kolejowy w miejscowości Jaremcze, w rejonie nadwórniańskim, w obwodzie iwanofrankiwskim, na Ukrainie.
Nazwa pochodzi od dawniej wsi Jamna, obecnie będącej częścią Jaremczy, na terenie której położony jest przystanek. Przystanek istniał przed II wojną światową.

</doc>
<doc id="5184791" url="https://pl.wikipedia.org/wiki?curid=5184791" title="Cepões">
Cepões

Cepões – parafia "(freguesia)" w gminie Viseu, w Portugalii. Według danych na rok 2011 parafię zamieszkiwało 159 osób, a gęstość zaludnienia wyniosła 134,3 os./km².
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5184793" url="https://pl.wikipedia.org/wiki?curid=5184793" title="Parafia bł. Matki Marii Karłowskiej w Toruniu">
Parafia bł. Matki Marii Karłowskiej w Toruniu



</doc>
<doc id="5184795" url="https://pl.wikipedia.org/wiki?curid=5184795" title="Szmarnoje (sielsowiet glebowski)">
Szmarnoje (sielsowiet glebowski)

Szmarnoje () – wieś (ros. деревня, trb. dieriewnia) w zachodniej Rosji, w sielsowiecie glebowskim rejonu fatieżskiego w obwodzie kurskim.
Geografia.
Miejscowość położona jest nad ruczajem Szmarnyj (lewy dopływ Usoży w dorzeczu Swapy), 0,3 km od centrum administracyjnego sielsowietu (Zykowka), 8 km na wschód od centrum administracyjnego rejonu (Fatież), 41 km na północny zachód od Kurska, 8 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajduje się 47 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwały 132 osoby.

</doc>
<doc id="5184796" url="https://pl.wikipedia.org/wiki?curid=5184796" title="Pirata">
Pirata



</doc>
<doc id="5184798" url="https://pl.wikipedia.org/wiki?curid=5184798" title="Iaroslav Mușinschi">
Iaroslav Mușinschi

Iaroslav Mușinschi (ur. 8 sierpnia 1976 w Kiszyniowie) – mołdawski lekkoatleta specjalizujący się w biegach długodystansowych, trzykrotny olimpijczyk (Sydney, Pekin, Londyn).
Przebieg kariery.
Debiutował w 1995 występem na mistrzostwach Europy juniorów w Nyíregyháza. Na nich uczestniczył w konkurencji biegu na 3000 m z przeszkodami, odpadł już w eliminacjach, zajmując w nich 10. pozycję. W 1998 roku wziął udział w mistrzostwach Europy seniorów, na których wystartował w konkurencji biegu na 3000 m z przeszkodami i odpadł w eliminacjach po zajęciu w nich 12. pozycji.
W 2000 pierwszy raz w karierze wystartował w letniej olimpiadzie. W ramach olimpijskich zmagań w Sydney wziął udział w konkurencji biegu na dystansie 3000 metrów z przeszkodami – odpadł w eliminacjach, zajmując w nich 11. pozycję z rezultatem czasowym 8:42,04. W 2001 po raz pierwszy przystąpił do rywalizacji w ramach halowych mistrzostw świata. Podczas halowego czempionatu w Lizbonie, sportowiec wziął udział w konkurencji biegu na 3000 m i zajął w eliminacjach 8. pozycję, niedającą mu awansu do dalszego etapu zmagań.
W 2007 był uczestnikiem mistrzostw świata w Osace, na nich przystąpił do konkursu maratonu, ale nie ukończył go. Maraton zdołał ukończyć na dwóch kolejnych igrzyskach olimpijskich – w Pekinie zajął 41. pozycję z czasem 2:21:18, natomiast w Londynie zajął 25. pozycję z czasem 2:16:25.
Jest medalistą mistrzostw kraju, w 2004 i 2005 roku otrzymał srebrny medal w konkurencji biegu na 3000 m z przeszkodami. Jest również wielokrotnym medalistą mistrzostw i halowych mistrzostw Bałkanów w lekkoatletyce (m.in. złote medale mistrzostw w latach 2001-2004).
Rekordy życiowe.
Źródło: 

</doc>
<doc id="5184800" url="https://pl.wikipedia.org/wiki?curid=5184800" title="Światowe Igrzyska Halowe w Lekkoatletyce 1985 – bieg na 60 m mężczyzn">
Światowe Igrzyska Halowe w Lekkoatletyce 1985 – bieg na 60 m mężczyzn

Bieg na 60 metrów mężczyzn – jedna z konkurencji biegowych rozgrywanych podczas halowych światowych igrzysk lekkoatletycznych w hali Accor Arena w Paryżu. Eliminacje, półfinały i bieg finałowy zostały rozegrane 18 stycznia 1985. Zwyciężył reprezentant Kanady Ben Johnson.
Rezultaty.
Eliminacje.
Rozegrano 6 biegów eliminacyjnych, do których przystąpiło 30 biegaczy. Awans do półfinałów dawało zajęcie pierwszego miejsca w swoim biegu (Q). Skład półfinałów uzupełniło sześciu zawodników z najlepszym czasem wśród przegranych (q).Opracowano na podstawie materiału źródłowego.
Bieg 1
Bieg 2
Bieg 3
Bieg 4
Bieg 5
Bieg 6
Półfinały.
Rozegrano 2 biegi półfinałowe, w których wystartowało 12 biegaczy. Awans do finału dawało zajęcie jednego z trzech pierwszych miejsc w swoim biegu (Q).Opracowano na podstawie materiału źródłowego.
Bieg 1
Bieg 2
Finał.
Opracowano na podstawie materiału źródłowego.

</doc>
<doc id="5184804" url="https://pl.wikipedia.org/wiki?curid=5184804" title="Iaroslav Musinschi">
Iaroslav Musinschi



</doc>
<doc id="5184820" url="https://pl.wikipedia.org/wiki?curid=5184820" title="Piłka nożna w Kazachstanie">
Piłka nożna w Kazachstanie

Piłka nożna ( ) jest najpopularniejszym sportem w Kazachstanie. Jej głównym organizatorem na terenie Kazachstanie pozostaje Kazakstannyng Futboł Federacijasy (KFF).
Według stanu na 17 listopada 2021 roku Samat Smakow i Rusłan Bałtijew mają odpowiednio 76 i 73 występów reprezentacyjnych, a Rusłan Bałtijew strzelił 13 bramek w barwach reprezentacji Kazachstanu.
W kazachskiej Priemjer Ligasy grają takie utytułowane kluby, jak FK Astana, Irtysz Pawłodar, FK Aktöbe i Kajrat Ałmaty.
Historia.
Piłka nożna zaczęła zyskiwać popularność w Kazachstanie na początku XX wieku. Wiosną 1912 roku w Semipałatyńsku, który znajdował się wówczas w składzie Imperium Rosyjskiego, powstał pierwszy kazachski klub piłkarski „Neptun”, potem następne. W latach 1912–1914 w Semipałatyńsku powstały kolejne drużyny piłkarskie: „Olimp”, „SSK”, „Sport”, „Feniks”, „Mars”, „Lastoczka”, „Orlata” oraz „Jarysz” – pierwsza drużyna piłkarska młodzieży tureckojęzycznej. Według jednej z wersji do Semipałatyńska, będącym częścią największych centrów handlowych w Azji Środkowej i na Syberii, piłka nożna została „przywieziona” przez brytyjskich kupców, którzy ją odwiedzali, jednak pisemnych potwierdzeń o tym nie znaleziono. Bardziej prawdopodobnie, że została zawieziona przez studentów uczących się w rosyjskich szkołach.
Po utworzeniu Związku Radzieckiego na terenie kraju utworzono autonomię dla Kazachów, początkowo (1920) jako wchodzącą w skład Rosyjskiej FSRR Kirgiską Autonomiczną Socjalistyczną Republikę Radziecką, w 1925 przemianowaną na Kazachską Autonomiczną Socjalistyczną Republikę Radziecką. 5 grudnia 1936 Kazachska ASRR zmieniła swój status i jako Kazachska Socjalistyczna Republika Radziecka weszła bezpośrednio w skład ZSRR. W ogólnokrajowych zawodach kazachscy piłkarze wzięli udział po raz pierwszy w 1934. W turnieju czterech stolic, które odbyły się w Taszkencie, drużyna Ałma-Aty zajęła trzecie miejsce, tracąc do drużyn Aszchabadu i drużyny gospodarzy, wyprzedzając zespół Frunze.
Pierwsza edycja mistrzostw Kazachskiej SRR startowała w sezonie 1936. Rozgrywane były spośród drużyn towarzystw sportowych pomiędzy kazachskimi zespołami, które nie uczestniczyli w rozgrywkach Mistrzostw ZSRR. W sezonie 1939 mistrzostwa Kazachskiej SRR zostały zawieszone z powodu II wojny światowej. W 1946 ponownie startują mistrzostwa Kazachskiej SRR. W 1980 i 1981 mistrzostwo Kazachskiej SRR było rozgrywane w trzecioligowej "Strefie 7" Mistrzostw ZSRR, w której zmagały się głównie kazachskie kluby, ale również było kilka zespołów poza Kazachstanu, takich jak Ałga z Frunze (obecnie Biszkek); dopiero od sezonu 1982 Kazachstan miał „własną” "Strefę 8". W latach 1990–1991 mistrzem Kazachskiej SRR zostawał klub, który zwyciężał w Drugiej Ligie, strefie kazachskiej Mistrzostw ZSRR. To nie były pełnowartościowe mistrzostwa, tak jak najlepsze kluby kraju uczestniczyły w mistrzostwach ZSRR. Pierwszym przedstawicielem kazachskiej SRR w najwyższej klasie Mistrzostw ZSRR był Kajrat Ałma-Ata (1960). Najlepszym osiągnięciem klubu jest 7 miejsce (1986).
16 grudnia 1991 Kazachstan, jako ostatnia z republik ZSRR, proklamował niepodległość.
Po założeniu kazachskiej federacji piłkarskiej – KFF w 1992, rozpoczął się proces organizowania pierwszych rozgrywek o mistrzostwo Kazachstanu. W sezonie 1992 startowała pierwsza edycja rozgrywek o mistrzostwo kraju. W "Wysszaja Liga" 24 drużyny walczyły systemem ligowym w dwóch grupach o tytuł mistrza kraju.
Rozgrywki zawodowej "Priemjer Ligasy" zainaugurowano w sezonie 2008. W 2012 utworzono zawodową ligę piłkarską w Kazachstanie (Кәсіпқой Футбол Лигасы, "Kazakstan Kesypkoj Futboł Ligasy – KPFL").
Format rozgrywek ligowych.
W obowiązującym systemie ligowym trzy najwyższe klasy rozgrywkowe są ogólnokrajowe (Priemjer Ligasy, Byrynszy liga, Jekynszy liga). Dopiero na czwartym poziomie pojawiają się grupy regionalne.
Puchary.
Rozgrywki pucharowe rozgrywane w Kazachstanie to:

</doc>
<doc id="5184822" url="https://pl.wikipedia.org/wiki?curid=5184822" title="Chipsy bananowe">
Chipsy bananowe

Chipsy bananowe to suszone plasterki bananów spożywane jako przekąska lub dodatek do deserów, mieszanek, koktajli i potraw. Produkowane zazwyczaj z miękkiej, słodkiej odmiany z rodzaju Musa.
Proces suszenia bananów.
Tradycyjne.
Suszenie bananów w celach konserwacji wykorzystywane jest zarówno w przypadku niedojrzałych, jak i dojrzałych bananów. Stosowane jest już od wieków przez ludność Azji Południowo-Wschodniej, gdzie banan jest podstawowym składnikiem diety. 
Tradycyjnie banany były suszone na słońcu, czasami w piecach lub na ogniu. Zwykle w postaci plasterków, a także całych owoców.
Zazwyczaj plasterki niedojrzałego banana rozkłada się do wyschnięcia na bambusowych ramach, na matach lub na ziemi.
Komercyjne.
Komercyjnie suszenie bananów może się odbywać na kilka różnych sposobów. Do najpopularniejszych metod odwadniania bananów należy: suszenie na powietrzu (na słońcu), suszenie mikrofalowo-próżniowe lub odwadnianie w procesie liofilizacji.
Banany smażone w oleju i suszone.
Dostępne w sprzedaży chipsy zazwyczaj powstają przez smażenie w głębokim oleju plastrów niedojrzałych bananów, a następnie suszenie. W razie potrzeby dodawane są konserwanty (np. cukier trzcinowy, olej kokosowy). Mają postać jasnokremowych, żółtawych chrupiących krążków. Ten rodzaj bananów zawiera dużo tłuszczy nasyconych, cukrów oraz cechuje się wysoką kalorycznością. 
Banany suszone na słońcu.
Istnieją również zdrowsze rodzaje chipsów bananowych, które są wytwarzane wyłącznie przez w naturalnym procesie suszenia na słońcu. Plastry banana suszonego naturalnie są jasnobrązowe i skórzaste. Wyróżniają się naturalną słodyczą i intensywnym bananowym smakiem. 
Właściwości odżywcze.
Suszone chipsy bananowe to składają się w 4% wody, 58% węglowodanów, 34% tłuszczu i 2% białka. W 100 gramowej ilości referencyjnej suszone chipsy bananowe dostarczają 518 kalorii i są bogatym źródłem magnezu (21% dziennego zapotrzebowania) i witaminy B6 (20%), z umiarkowaną ilością żelaza, miedzi i potasu (10% - 11% ). Inne mikroelementy są w znikomych ilościach w dziennej wartości.
Zastosowania i odmiany na świecie.
Chipsy bananowe są powszechną przekąską w Indiach, na Filipinach i w Indonezji (jako kripik). W Indiach znane są jako nenthra-kaaya oopperi lub vazhaykka upperi i smażone w oleju kokosowym. W krajach Ameryki Łacińskiej popularne są platanitos znane również jako tajadas i chifle. To przekąska (rodzaj fast foodu) wytwarzana z cienko pokrojonych, doprawionych solą zielonych bananów. Mogą mieć kształt wydłużony lub okrągły.
Wykorzystanie w kuchni.
Suszone banany mogą być wykorzystywane są jako dodatek do musli, w płatkach śniadaniowych, owsiance. Można je wykorzystać w różnego typu wypiekach, ciastkach, placuszkach, muffinach i w farszu do naleśników. Mogą one pełnić również rolę dekoracyjną na tortach, ciastach i ciastkach. W formie zmielonej stosowane jako posypka do ciast i babeczek oraz składnik koktajli czy napoju z kakao. 

</doc>
<doc id="5184823" url="https://pl.wikipedia.org/wiki?curid=5184823" title="Płotawiec (obwód kurski)">
Płotawiec (obwód kurski)

Płotawiec () – wieś (ros. деревня, trb. dieriewnia) w zachodniej Rosji, w sielsowiecie glebowskim rejonu fatieżskiego w obwodzie kurskim.
Geografia.
Miejscowość położona jest w dorzeczu Usoży (lewy dopływ Swapy w dorzeczu Sejmu), 6,5 km od centrum administracyjnego sielsowietu (Zykowka), 13 km na południowy wschód od centrum administracyjnego rejonu (Fatież), 35 km na północ od Kurska, 13 km od drogi magistralnej (federalnego znaczenia) M2 «Krym» (część trasy europejskiej E105).
We wsi znajduje się 7 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś nie była zamieszkana.

</doc>
<doc id="5184825" url="https://pl.wikipedia.org/wiki?curid=5184825" title="Michaela Houser">
Michaela Houser

Michaela Duran Houser (ur. 15 maja 1991) – amerykańska koszykarka występująca na pozycji rozgrywającej. Od 2021 zawodniczka Enei AZS-u Politechniki Poznań.
27 grudnia 2021 opuściła Polskie Przetwory Basket-25 Bydgoszcz. Dzień później dołączyła do Enei AZS-u Politechniki Poznań.

</doc>
<doc id="5184828" url="https://pl.wikipedia.org/wiki?curid=5184828" title="Thunder Power">
Thunder Power

Thunder Power – tajwański producent elektrycznych samochodów z siedzibą w Hongkongu działający od 2011 roku.
Historia.
Początki.
Przedsiębiorstwo Thunder Power założone zostało w 2011 roku przez tajwańskiego biznesmena Wellena Shama, koncentrując się na rozwoju własnej konstrukcji zaawansowanych technicznie samochodów elektrycznych. Za siedzibę firma obrała Hongkong, jeszcze w roku założenia rozpoczynając prace nad swoim pierwszym pojazdem. Cztery lata później, jesienią 2015 roku podczas targów samochodowych IAA 2015 we Frankfurcie nad Menem Thunder Power przedstawiło swój pierwszy prototyp w postaci futurystycznie stylizowanego, czterodrzwiowego sedana o pełni elektrycznym napędzie. Równocześnie swoją premierę miała także wyczynowa odmiana w postaci studium spotowego, elektrycznego sedana Thunder Power Racer. Stylizacja pary studyjnych elektrycznych sedanów została dostrzeżona i doceniona przez włoskie studio projektowe Zagato.
Dwa lata później Thunder Power podczas IAA 2017 przedstawiło trzecie studium, tym razem zapowiadające kolejny produkcyjny model tajwańskiego przedsiębiorstwa w postaci elektrycznego SUV-a. W tym samym roku firma ogłosiła, że planuje uruchomić produkcję swoich seryjnych samochodów w zakładach w chińskim Kantonie. Ostatecznie powstało jednak tylko 448 przedprodukcyjnych egzemplarzy, które nie przełożyły się na uruchomienie seryjnej produkcji samochodu. Tajwańskie przedsiębiorstwo planowało także otwarcie centrum badawczo-rozwojowego w hiszpańskim regionie Katalonia.
Dalsze plany.
W październiku 2018 roku Thunder Power przedstawiło kolejny prototyp, tym razem miejskiego samochodu elektrycznego Chloe, który również nie wykroczył poza fazę prototypową - pomimo planów produkcji go w Belgii na potrzeby rynków Europy Zachodniej. Po długiej przerwie, pod koniec listopada 2021 roku Thunder Power ogłosiło obszerne plany wobec uruchomienia kolejnej fabryki samochodów w kolejnym chińskim mieście, Ganzhou.

</doc>
<doc id="5184832" url="https://pl.wikipedia.org/wiki?curid=5184832" title="Anisa Ismaili">
Anisa Ismaili

Anisa Ismaili – kosowska aktorka, znana najbardziej z roli Mary w filmie Kukumi.
Życiorys.
Anisa Ismaili interesowała się grą aktorską od dzieciństwa.
Jest absolwentką Wydziału Artystycznego Uniwersytetu w Prisztinie. Aktualnie pracuje w Radiotelewizji Kosowa, jednak nie porzuciła pracy aktorki.
Poglądy.
Anisa Ismaili jest zwolenniczką równouprawnienia płci oraz udziału w tym mężczyzn.

</doc>
<doc id="5184835" url="https://pl.wikipedia.org/wiki?curid=5184835" title="Turniej pretendentów 2022">
Turniej pretendentów 2022

Turniej pretendentów 2022 – turniej szachowy organizowany przez Międzynarodową Federację Szachową (FIDE) w celu wyłonienia pretendenta do tytułu Mistrza Świata w szachach klasycznych 2023. Odbył się on między 16 czerwca a 5 lipca 2022 w Madrycie. Zwyciężył go Jan Niepomniaszczij, który jako jeden z pięciu szachistów w historii, wygrał dwa turnieje pretendentów z rzędu. Zagra on o mistrzostwo świata z Dingiem Lirenem, drugim zawodnikiem turnieju, po rezygnacji Magnusa Carlsena z obrony tytułu.
Zawodnicy.
W turnieju pretendentów 2022 bierze udział 8 zawodników.
Format.
Turniej pretendentów 2022 był rozgrywany systemem dwukołowym na dystansie 14 partii. Początkowo zwycięzca turnieju miał rozegrać mecz o mistrzostwo świata w szachach klasycznych z Magnusem Carlsenem w 2023. 20 lipca 2022 Carlsen ogłosił, że rezygnuje z obrony tytułu. W tym wypadku w meczu o mistrzostwo świata zmierzy się dwóch najlepszych zawodników z turnieju pretendentów.
Turniej rozgrywany był w tempie 120 minut dla zawodnika na wykonanie pierwszych 40 posunięć w partii, następnie z dodatkowymi 60 minutami na kolejne 20 ruchów, a później jeszcze z dalszymi 15 minutami na dokończenie partii. Dodatkowo zawodnicy od 61. ruchu otrzymywali po 30 sekund za każdy ruch. Zawodnicy nie mogli oferować remisów przed 40. ruchem.
Dogrywki.
W przypadku remisu na pierwszym miejscu po czternastu rundach następowała dogrywka w następującym formacie:
W przypadku, jeśli dwóch lub więcej graczy miało taką samą ilość punktów na innych miejscach niż pierwsze, ich miejsca ustalane były przez punktację pomocniczą składającą się z systemu Sonnenborna-Bergera, ilości wygranych partii i rezultatów partii między graczami z tą samą ilością punktów.
Nagrody finansowe.
Pula nagród turnieju pretendentów 2022 wynosiła 500 000 euro. Zwycięzca turnieju otrzymał 48 000€, zdobywca drugiego miejsca 36 000€, a zdobywca trzeciego miejsca 24 000€. Za każde zdobyte pół punktu zawodnicy otrzymywali dodatkowo 3 500€.
Harmonogram.
Gracze reprezentujący te same państwa rozgrywali między sobą partie w rundzie 1. i 8.

</doc>
<doc id="5184837" url="https://pl.wikipedia.org/wiki?curid=5184837" title="Grażyna Bystrzejewska-Piotrowska">
Grażyna Bystrzejewska-Piotrowska

Grażyna Elżbieta Bystrzejewska-Piotrowska (zm. 9 października 2021) – polska biolog, dr hab.
Życiorys.
Obroniła pracę doktorską, 20 lutego 2012 habilitowała się na podstawie pracy zatytułowanej "Pobieranie i akumulacja radiocezu (137Cs) i cezu stabilnego u roślin i grzybów". Została zatrudniona na stanowisku starszego wykładowcy i kierownika w Pracowni Izotopowej na Wydziale Biologii Uniwersytetu Warszawskiego.
Zmarła 9 października 2021, pochowana na Cmentarzu Bródnowskim (kwatera 110P-2-32).

</doc>
<doc id="5184843" url="https://pl.wikipedia.org/wiki?curid=5184843" title="Piłka nożna w Albanii">
Piłka nożna w Albanii

Piłka nożna ( ) jest najpopularniejszym sportem w Albanii. Jej głównym organizatorem na terenie Albanii pozostaje Federata Shqiptare e Futbollit (FSHF).
Według stanu na 17 listopada 2021 roku Lorik Cana i Altin Lala mają odpowiednio 93 i 78 występów reprezentacyjnych, a Erjon Bogdani strzelił 18 bramek w barwach reprezentacji Albanii.
W albańskiej Kategoria Superiore grają takie utytułowane kluby, jak KF Tirana, Dinamo Tirana, Partizani Tirana i KF Vllaznia.
Historia.
Piłka nożna zaczęła zyskiwać popularność w Albanii na początku XX wieku. Pierwszy zarejestrowany mecz odbył się między uczniami w chrześcijańskiej misji w Szkodrze. W 1911 roku został organizowany pierwszy turniej piłkarski Fier Fair (alb. "Turneu Futbollistik i Panairit të Fierit"), który odbył się w Rahije obwodu Fier, podczas gdy Albania była jeszcze pod panowaniem Imperium Osmańskiego. Do turnieju zgłosiło się 8 zespołów z Tirany, Elbasani, Kavaja, Berati, Peqini, Wlory, Fieri i Lushnja. Drużyna z Tirany pokonała w finale Peqini 6:1 i została zwycięzcą. Po uzyskaniu niepodległości przez Albanię w 1912 roku w Szkodrze powstał pierwszy albański klub piłkarski "Indipendenca", założony przez Palokë Nika.
Po założeniu albańskiej federacji piłkarskiej – FSHF w 1930 roku, rozpoczął się proces zorganizowania pierwszych oficjalnych Mistrzostw Albanii. W sezonie 1930 po raz pierwszy wystartowały rozgrywki w "Kategoria e Parë". W kwietniu 1939 wojska włoskie zajęły Albanię. Podczas okupacji włoskiej w latach 1939–1942 oraz okupacji hitlerowskiej w latach 1943–1944 prowadzone jedynie rozgrywki w sezonach 1939, 1940 i 1942, ale były to mistrzostwa nieoficjalne. Od 1945 ponownie startowały rozgrywki o mistrzostwo Albanii.
Rozgrywki zawodowej "Kategoria Superiore" zainaugurowano w sezonie 1998/99.
Format rozgrywek ligowych.
W obowiązującym systemie ligowym trzy najwyższe klasy rozgrywkowe są ogólnokrajowe (Kategoria Superiore, Kategoria e Parë i Kategoria e Dytë). Dopiero na czwartym poziomie pojawiają się grupy regionalne.
Puchary.
Rozgrywki pucharowe rozgrywane w Albanii to:

</doc>
<doc id="5184844" url="https://pl.wikipedia.org/wiki?curid=5184844" title="Wincenty Przeciszewski">
Wincenty Przeciszewski

Wincenty Przeciszewski herbu Grzymała – ciwun szawdowski w latach 1788–1793, ciwun tendziagolski w latach 1787–1788, ciwun korszewski w latach 1780–1787.
Poseł na sejm 1782 roku z Księstwa Żmudzkiego.

</doc>
<doc id="5184848" url="https://pl.wikipedia.org/wiki?curid=5184848" title="Ireneusz Białek">
Ireneusz Białek

Ireneusz Białek (ur. 16 czerwca 1974 w Krakowie) – działacz na rzecz idei społecznych zapisanych w Konwencji ONZ o prawach osób z niepełnosprawnościami, reportażysta, radiowiec.
Życiorys.
Kieruje Działem ds. Osób Niepełnosprawnych Uniwersytetu Jagiellońskiego, który pełni rolę centrum wsparcia edukacyjnego dla osób z niepełnosprawnościami. Twórca edukacji włączającej w Uniwersytecie Jagiellońskim, której model wypracował z zespołem DON UJ oraz we współpracy z duńskim filozofem prof. Willym Aastrupem (1948–2019).
Absolwent Instytutu Nauk Politycznych UJ. W czasie studiów dziennikarskich prezenter muzyczny w lokalnych stacjach radiowych, a po zakończeniu studiów, współpracownik Studia Reportażu i Dokumentu Polskiego Radia oraz rozgłośni regionalnych. Laureat konkursu im. Jacka Stwory za najlepszy reportaż radiowy roku 2000 pt: „Paige”. Dwukrotnie otrzymał nagrodę w konkursie radiowej Trójki i „Gazety Wyborczej” za najlepsze reportaże 2000 i 2001 r., w tym za słynną audycję poświęconą Tomaszowi Beksińskiemu „Romantycy muzyki rockowej”.
W latach 2007-2016 zaangażowany w prace Komisji ds. Osób z Niepełnosprawnością przy Rzeczniku Praw Obywatelskich.
W latach 2013 – 2018 kierował pracami think tanku Come CloSeR w ramach Fundacji Menedżerowie Jutra MOFFIN. We współpracy z liderami i liderkami ds. społecznej odpowiedzialności biznesu, wpłynął na stworzenie praktycznych programów wsparcia osób z niepełnosprawnościami chcących pracować w firmach międzynarodowych. Pomysłodawca i współtwórca przewodnika dla menedżerów „Dostępna firma, dostępne otoczenie”. Od 2016 r. członek Komisji ds. Wyrównywania Szans Edukacyjnych przy Konferencji Rektorów Akademickich Szkół Polskich.
Od 2017 r. Ashoka Fellow – członek międzynarodowej sieci innowatorów społecznych. W 2017 r. trafił na "Listę Mocy", czyli stu najbardziej wpływowych Polek i Polaków z niepełnosprawnościami, opublikowaną przez Stowarzyszenie Przyjaciół Integracji. W latach 2018-2019 współpracował z Narodowym Centrum Badań i Rozwoju przy tworzeniu modeli dostępności uczelni do potrzeb osób z niepełnosprawnościami, które obowiązują w konkursie „Uczelnia dostępna”, finansowanym ze środków Europejskiego Funduszu Społecznego.
Od 2020 r. członek Rady Uniwersytetu Jagiellońskiego ds. Odpowiedzialnego Wsparcia i Zrównoważonego Rozwoju.
Za swoje sukcesy zawodowe wielokrotnie nagradzany przez Rektora Uniwersytetu Jagiellońskiego. Za wybitne osiągnięcia w działalności społecznej otrzymał w 2009 r. Złoty Krzyż Zasługi od Prezydenta Rzeczypospolitej Polskiej.
Autor eseju „Przechadzka z »Innym«”, opublikowanego w monografii „Życie z niepełnosprawnością w świecie VUCA” przez Wydawnictwo Uniwersytetu Łódzkiego.

</doc>
<doc id="5184849" url="https://pl.wikipedia.org/wiki?curid=5184849" title="Ant-Man (serial animowany)">
Ant-Man (serial animowany)

Ant-Man (oryg. ) – amerykański superbohaterski animowany miniserial krótkometrażowy z 2017 roku na podstawie serii komiksów o superbohaterze o tym samym pseudonimie wydawnictwa Marvel Comics. W oryginalnej wersji językowej tytułowej postaci głosu użyczył Josh Keaton. 
"Ant-Man" zadebiutował 10 czerwca 2017 roku w Stanach Zjednoczonych na antenie Disney XD. W Polsce emitowany był od 28 sierpnia do 4 września 2017 roku.
Emisja.
"Ant-Man" zadebiutował na antenie Disney XD w Stanach Zjednoczonych 10 czerwca 2017 roku. Do 11 czerwca wyemitowano wszystkie 6 odcinków miniserialu. W Polsce emitowany był od 28 sierpnia do 4 września 2017 roku.
Produkcja.
W czerwcu 2016 roku poinformowano, że Marvel Animation pracuje nad serialem krótkometrażowym o Ant-Manie. Studio zatrudniło w tym celu duet reżyserski Uga Bienvenu i Kevina Manacha. W październiku oficjalnie ogłoszono, że produkcja powstanie przy współpracy z Passion Pictures. Ujawniono wtedy, że Josh Keaton i Melissa Rauch użyczą głosów Scottowi Langowi / Ant-Manowi i Hope van Dyne / Osie. Za scenariusz odpowiadał Brian Wysol, producentami wykonawczymi zostali Alan Fine, Dan Buckley, Joe Quesada, Cort Lane, Stephen Wacker i Stan Lee, a producentami Cara Speller i Marc Bodin-Joyeux.
Odbiór.
Kwame Opam z The Verge zachwalał serię i stwierdził, że „przypomina starą szkołę komiksów” i porównał ją do prac „Jacka Kirby’ego, dzięki ostremu stylowi animacji i ciągłym żartom Langa. Lang jest tutaj naturalnym awanturnikiem; postać wydaje się o wiele swobodniejsza niż w filmie Ant-Man”. John Schwarz z Bubbleblabber napisał, że serial „wygląda świetnie [...] Reżyseria Ugo Bienvenu i Kevina Manacha jest doskonała, a dialogi uległy ogromnej poprawie, a to wszystko dzięki Brianowi Wysolowi”.

</doc>
