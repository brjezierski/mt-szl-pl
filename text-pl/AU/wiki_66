<doc id="5209476" url="https://pl.wikipedia.org/wiki?curid=5209476" title="Pamela Chandler">
Pamela Chandler

Pamela Chandler (ur. 1928, zm. 1993) – angielska fotografka, fotografująca gwiazdy sceny, ekranu oraz postaci literackie. Pierwsza kobieta, która wykonała oficjalny portret premiera Wielkiej Brytanii, gdy fotografowała Harolda Macmillana.
Życiorys.
Pamela Chandler była córką iluzjonisty i brzuchomówcy, Claude’a Chandlera. Uczęszczała do Camden School for Girls, po ukończeniu której przez krótki czas pracowała jako statystka filmowa. Odbyła półroczny staż fotograficzny w firmie Landseer Photographic Studio, po czym przyjaciel jej ojca, magik Max Andrews, zaproponował jej pracę w jego sklepie magicznym, prowadzącym też studio fotograficzne. Pamela Chandler miała wolną rękę w zakresie prowadzenia studia. Całość pracy związanej z fotografowaniem i wywoływaniem zdjęć wykonywała samodzielnie.
Po około roku Max Andrews zniknął, co spowodowało zamknięcie sklepu. Pamela Chandler nawiązała współpracę z producentem autocykli, który udostępnił jej pojazd na trzymiesięczną podróż po Europie w zamian za zdjęcia z wyprawy.
Pamela Chandler wróciła do Londynu w 1949 roku, po czym została przyjęta do The Royal Photographic Society. Prezes stowarzyszenia, J. Dudley Johnston, będąc pod wrażeniem jej prac, zamówił u niej oficjalny portret. W 1951 roku Chandler otworzyła studio fotograficzne na 33 Beauchamp Place w dzielnicy Knightsbridge.
W 1957 roku rzeźbiarz Ben Enwonwu zamówił u niej nieoficjalne zdjęcia Elżbiety II na potrzeby wykonywanej rzeźby. W 1961 otrzymała zlecenie na oficjalną fotografię Harolda Macmillana na Downing Street, stając się tym samym pierwszą kobietą, która wykonała oficjalny portret premiera Wielkiej Brytanii.
W 1961 roku wydawnictwo Allen &amp; Unwin zamówiło u niej portret J.R.R. Tolkiena. Choć pisarz nie przepadał za wykonywaniem mu zdjęć, prace Pameli Chandler przypadły mu do gustu, i ilekroć udzielał wywiadów, prosił o ich używanie. W 1966 zamówił sesję zdjęciową wspólnie z żoną, Edith Tolkien, w swoim gabinecie i w ogrodzie. Między fotografką a rodziną Tolkienów nawiązała się przyjaźń, której wynikiem było kilka listów.
W latach 1971 roku przeniosła się do St Ives. W połowie lat 70 zaprzestała fotografii i zajęła się innymi dziedzinami sztuki.
Pamela Chandler zmarła w 1993 roku. Archiwum po niej, uwzględniające zdjęcia, negatywy i korespondencję, trafiło w ręce jej siostry.
Fotografia.
Pamela Chandler współpracowała z takimi firmami jak Volkswagen, BP, Esso czy Shell, tworząc dla nich materiały reklamowe. Zajmowała się też fotografią architektury, zamówiono u niej m.in. zdjęcia z budowy Royal Festival Hall, biblioteki Gray’s Inn czy St Columba's Church na Pont Street. Na zlecenie RAF-u wykonała zdjęcia bombowca English Electric Canberra.
Współpracowała baletami (American Ballet Theatre Company, London Festival Ballet) i teatrami (The Old Vic, Oxford Playhouse, Palace Theatre, Richmond Theatre, Theatre de Paris, Regent’s Park Open Air Theatre).
Wśród osób, które fotografowała, są m.in:
Prace Pameli Chandler dostępne są na wystawie stałej w National Portrait Gallery.

</doc>
<doc id="5209479" url="https://pl.wikipedia.org/wiki?curid=5209479" title="Elena Egochina">
Elena Egochina



</doc>
<doc id="5209481" url="https://pl.wikipedia.org/wiki?curid=5209481" title="Hwoźnica">
Hwoźnica

Hwoźnica (, "Hwoznica"; , "Gwoznica") – agromiasteczko na Białorusi, w obwodzie brzeskim, w rejonie małoryckim, w sielsowiecie Hwoźnica.
Siedziba parafii prawosławnej; znajduje się tu cerkiew pw. Zaśnięcia Matki Bożej.
Historia.
Wieś ekonomii brzeskiej w drugiej połowie XVII wieku. 
W XIX i w początkach XX w. wieś i majątek ziemski położone w Rosji, w guberni grodzieńskiej, w powiecie brzeskim.
W dwudziestoleciu międzywojennym leżała w Polsce, w województwie poleskim, w powiecie brzeskim, w gminie Miedna. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5209482" url="https://pl.wikipedia.org/wiki?curid=5209482" title="Linköpings HC">
Linköpings HC



</doc>
<doc id="5209483" url="https://pl.wikipedia.org/wiki?curid=5209483" title="Natalja Winogradowa">
Natalja Winogradowa

Natalja Nikołajewna Winogradowa (ros. Наталья Николаевна Виноградова; ur. 6 marca 1975) – rosyjska zapaśniczka walcząca w stylu wolnym. Brązowa medalistka mistrzostw świata w 1998; czwarta w 1993 i 1995; piąta w 1992. Mistrzyni Europy w 1993; druga w 1997 roku.

</doc>
<doc id="5209484" url="https://pl.wikipedia.org/wiki?curid=5209484" title="Rory Reid">
Rory Reid

Rory Reid (ur. 12 października 1979 w Londynie) - brytyjski dziennikarz i jeden z byłych prezenterów popularnego programu telewizyjnego "Top Gear".
"Top Gear".
W lutym 2016 roku Chris Evans ogłosił, że Reid będzie jednym z nowych prezenterów "Top Gear." Następnie prowadził program obok Chrisa Harrisa i Matta LeBlanca w dwudziestej czwartej, dwudziestej piątej i dwudziestej szóstej serii. Był także prowadzącym """." W 2019 roku ogłoszono, że do Chrisa Harrisa dołączą Andrew Flintoff i Paddy McGuinness, Reid zostanie prowadzącym "Top Gear: Extra Gear", a LeBlanc odejdzie z programu. "Extra Gear" nie zostało jednak kontynuowane.

</doc>
<doc id="5209485" url="https://pl.wikipedia.org/wiki?curid=5209485" title="Natalia Vinogradova">
Natalia Vinogradova



</doc>
<doc id="5209487" url="https://pl.wikipedia.org/wiki?curid=5209487" title="Malinówka (Leśce)">
Malinówka (Leśce)

Malinówka – przysiółek wsi Leśce, nazwa niestandaryzowana, położony w województwie lubelskim, powiecie lubelskim, w gminie Garbów.
Charakterystyka.
Przysiółek jest ulokowany około pół kilometra od głównej części Lesiec. W miejscowości znajduje się kilkanaście zabudowań jednorodzinnych oraz gospodarstw rolnych.

</doc>
<doc id="5209488" url="https://pl.wikipedia.org/wiki?curid=5209488" title="Elmira Kurbanowa">
Elmira Kurbanowa

Elmira Magomiedowna Kurbanowa (ros. Эльмира Магомедовна Курбанова; ur. 14 września 1971) – rosyjska, a potem kazachska zapaśniczka walcząca w stylu wolnym. Wicemistrzyni świata w 1993, 1994 i 1995; trzecia w 1992 i 1996. Zdobyła cztery medale na mistrzostwach Europy w latach 1993-1999. Wicemistrzyni Rosji w 1998 i 1999 roku.

</doc>
<doc id="5209489" url="https://pl.wikipedia.org/wiki?curid=5209489" title="Elmira Kurbanova">
Elmira Kurbanova



</doc>
<doc id="5209491" url="https://pl.wikipedia.org/wiki?curid=5209491" title="Cerkiew Ikony Matki Bożej „Wszystkich Strapionych Radość” w Szarkowszczyźnie">
Cerkiew Ikony Matki Bożej „Wszystkich Strapionych Radość” w Szarkowszczyźnie

Cerkiew pod wezwaniem Ikony Matki Bożej „Wszystkich Strapionych Radość” – prawosławna cerkiew parafialna w Szarkowszczyźnie. Należy do dekanatu szarkowszczyńskiego eparchii połockiej i głębockiej Egzarchatu Białoruskiego Patriarchatu Moskiewskiego.
Historia.
Świątynię wzniesiono w 1897 r. W 1948 r. została zamknięta i zdewastowana (zburzono dzwonnicę, spalono ikonostas). Budynek cerkiewny miejscowe władze przeznaczyły na klub, później mieścił się tam sklep.
Cerkiew zwrócono wiernym w lutym 1990 r.; po dokonaniu renowacji wznowiono odprawianie nabożeństw. Obecnie przy świątyni działa szkoła niedzielna.
Architektura.
Budowla murowana, w stylu bizantyjsko-rosyjskim, z licznymi zdobieniami. Od frontu znajduje się czworoboczna dwukondygnacyjna wieża-dzwonnica, połączona przedsionkiem z częścią nawową (zwieńczoną kopułką). Prezbiterium ma formę półkolistej apsydy.

</doc>
<doc id="5209494" url="https://pl.wikipedia.org/wiki?curid=5209494" title="Sanijat Ganaczujewa">
Sanijat Ganaczujewa

Sanijat Ganaczujewna Ganaczujewa (ros. Саният Ганачуевна Ганачуева; ur. 7 marca 1977) – rosyjska zapaśniczka walcząca w stylu wolnym. Mistrzyni świata w 1995; siódma w 1996. Mistrzyni Rosji w 1995 roku.

</doc>
<doc id="5209495" url="https://pl.wikipedia.org/wiki?curid=5209495" title="Saneit Ganachueva">
Saneit Ganachueva



</doc>
<doc id="5209496" url="https://pl.wikipedia.org/wiki?curid=5209496" title="Wyspy Syrenie">
Wyspy Syrenie



</doc>
<doc id="5209498" url="https://pl.wikipedia.org/wiki?curid=5209498" title="Tysiwci">
Tysiwci

Tysiwci (, ) – przystanek kolejowy w miejscowości Wełykyj Kuczuriw, w rejonie czerniowieckim, w obwodzie czerniowieckim, na Ukrainie. Położony jest na linii Czerniowce – Suczawa.

</doc>
<doc id="5209499" url="https://pl.wikipedia.org/wiki?curid=5209499" title="Wybrzeże Amalfitańskie">
Wybrzeże Amalfitańskie



</doc>
<doc id="5209500" url="https://pl.wikipedia.org/wiki?curid=5209500" title="Rywa Kwiatkowska">
Rywa Kwiatkowska

Rywa Kwiatkowska, właśc. Rywka Kwiatkowska-Pinchasik (ur. 1920 w Łodzi, zm. 1991?) – polsko-żydowska poetka i pisarka tworząca w jidysz.
Życiorys.
Urodziła się w 1920 roku w Łodzi, otrzymała tradycyjną edukację. Należała do syjonistycznej organizacji Gordonia. Podczas II wojny światowej, w getcie łódzkim udzielała się w grupie literackiej związanej z Miriam Ulinower, po czym kolejno znalazła się w obozach koncentracyjnych Auschwitz, Stutthof i w Kokoszkach. Następnie spędziła około rok w moskiewskim szpitalu, gdzie leczono jej odmrożone ręce. Do Łodzi powróciła w 1946 roku, w kraju dołączyła do Związku Literatów i Dziennikarzy Żydowskich w Polsce. W 1949 roku dokonała aliji. Została wyróżniona nagrodą im. I. Bimko (1964) oraz nagrodą im. Pinskiego (1974). Zmarła prawdopodobnie w 1991 roku. 
Twórczość.
Spisała m.in. wspomnienia z obozu koncentracyjnego i zbeletryzowany dziennik z getta. Jej wiersze i opowiadania ukazywały się na łamach polskich „Dos Naje Lebn”, „Jidisze Szriftn”, „Bafrajung” i „Fołks Sztyme”. Jej twórczość można było znaleźć także w prasie angielskiej oraz izraelskiej (m.in. w „Najwelt”, „Problemen”, czy „Folksblat”). Utwory Kwiatkowskiej pojawiły się również m.in. w antologiach "Oblicza getta. Antologia tekstów z getta łódzkiego" (2017), "Moja dzika koza. Antologia poetek jidysz" (2018) oraz "Nowe życie? Antologia literatury jidysz w powojennej Łodzi (1945–1949)" z 2018 roku.
W 2014 roku wokalistka i pianistka Gaba Kulka utworzyła projekt muzyczny "Rywa", w ramach którego artystka wkomponowała wiersze Kwiatkowskiej w kontekst muzyki współczesnej. Część słów śpiewana była w jidysz, część po polsku. Projekt miał premierę na festiwalu Nowa Muzyka Żydowska. 

</doc>
<doc id="5209503" url="https://pl.wikipedia.org/wiki?curid=5209503" title="Svenska hockeyligan (2019/2020)">
Svenska hockeyligan (2019/2020)

Sezon Svenska hockeyligan rozegrany został na przełomie 2019 i 2020 jako 45. sezon rozgrywek o mistrzostwo Szwecji w hokeju na lodzie.
Sezon zasadniczy.
Legenda: 
     = Awans bezpośredni do fazy play-off (o mistrzostwo),     = Awans do kwalifikacji przed fazą play-off,     = Kwalifikacja do rywalizacji play-out (o utrzymanie)
Faza play-off.
Faza play-off w rozgrywkach szwedzkiej ligi hokejowej w sezonie 2019/2020 składała się z czterech rund. Rozpoczęła się w marcu 2020 roku, a zakończy w maju 2020 roku. 6 najlepszych drużyn po rundzie zasadniczej zapewniło sobie bezpośredni awans do rundy play-off. Drużyny z miejsc 7-10 rozegrały rundę kwalifikacyjną do fazy play-off w rywalizacji do dwóch zwycięstw. W ćwierćfinale, najlepsza drużyna sezonu zasadniczego zmierzyła się z najniżej rozstawionym zwycięzcą rundy kwalifikacyjnej, wicemistrz sezonu zasadniczego zagrał z wyżej rozstawioną drużyną rundy kwalifikacyjnej, pozostałe drużyny walczyły według klucza: 3-6 i 4-5. Drużyna, która zajmie wyższe miejsce w sezonie zasadniczym w nagrodę zostaje gospodarzem ewentualnego siódmego meczu. Z tym, że zdobywca sezonu zasadniczego zawsze jest gospodarzem siódmego meczu. Od ćwierćfinałów do finałów serie rozgrywane są w formule do czterech zwycięstw według schematu: 1-1-1-1-1-1-1, czyli wyżej rozstawiony rozgrywa mecze: 1 i 3 oraz ewentualnie 5 i 7 we własnej hali. Niżej rozstawiona drużyna rozgrywa mecze w swojej hali: drugi, czwarty oraz ewentualnie szósty.
W marcu 2020 władze ligi w porozumieniu z klubami ogłosiły odwołanie fazy play-off z powodu pandemii COVID-19.

</doc>
<doc id="5209504" url="https://pl.wikipedia.org/wiki?curid=5209504" title="Darius Vâlcov">
Darius Vâlcov

Darius Bogdan Vâlcov (ur. 25 marca 1977 w Slatinie) – rumuński polityk, ekonomista i samorządowiec, senator, minister delegowany ds. budżetu (2014), minister finansów publicznych (2014–2015).
Życiorys.
W 1995 ukończył szkołę średnią w rodzinnej miejscowości, a w 1999 studia ekonomiczne na Akademii Studiów Ekonomicznych w Bukareszcie. W 2004 został absolwentem prawa na Universitatea Spiru Haret. Doktoryzował się w 2008 w zakresie ekonomii, w późniejszych latach zarzucono mu popełnienie plagiatu w pracy doktorskiej. Przez kilka lat pracował na menedżerskim stanowisku w sektorze bankowym.
Od 2000 był członkiem Partii Demokratycznej, przekształconej następnie w Partię Demokratyczno-Liberalną. Kierował jej strukturami w okręgu Aluta. W latach 2004–2012 sprawował urząd burmistrza Slatiny. W 2012 przeszedł do Partii Socjaldemokratycznej, z jej ramienia uzyskał w tymże roku mandat senatora. W Senacie zasiadał do maja 2015.
W sierpniu 2014 w trzecim rządzie Victora Ponty objął stanowisko ministra delegowanego ds. budżetu. W grudniu tegoż roku w jego czwartym gabinecie powołany na ministra finansów publicznych. Zrezygnował z tej funkcji w marcu 2015 w związku z wszczęciem przeciwko niemu przez funkcjonariuszy służby antykorupcyjnej DNA postępowania karnego. Pozostał aktywnym działaczem socjaldemokratów, będąc bliskim współpracownikiem Liviu Dragnei. W styczniu 2018 powołany na doradcę premier Vioriki Dăncili, funkcję tę pełnił do czerwca 2019.
W lutym 2018 został nieprawomocnie skazany na 8 lat pozbawienia wolności za płatną protekcję, pranie brudnych pieniędzy i nadużycia finansowe (przestępstw tych miał się dopuścić w okresie kierowania administracją miejską w Slatinie). W lipcu 2020 w innym postępowaniu nieprawomocnie skazano go na 6 lat i 6 miesięcy pozbawienia wolności za łapownictwo (również z okresu pełnienia funkcji burmistrza).

</doc>
<doc id="5209505" url="https://pl.wikipedia.org/wiki?curid=5209505" title="Natalja Łazarienko">
Natalja Łazarienko

Natalja Łazarienko (ros. Наталья Лазаренко; ur. 5 lutego 1971) – rosyjska zapaśniczka walcząca w stylu wolnym. Brązowa medalistka mistrzostw świata w 1995; piąta w 1994. Mistrzyni Europy w 1993 roku.

</doc>
<doc id="5209506" url="https://pl.wikipedia.org/wiki?curid=5209506" title="Natalia Lazarenko">
Natalia Lazarenko



</doc>
<doc id="5209507" url="https://pl.wikipedia.org/wiki?curid=5209507" title="Jewgienija Osipienko">
Jewgienija Osipienko

Jewgienija Anatoljewna Osipienko (ros. Евгения Анатольевна Кельмяшкина-Осипенко; ur. 8 czerwca 1973) – rosyjska zapaśniczka walcząca w stylu wolnym. Srebrna medalistka mistrzostw świata w 1994; piąta w 1992, 1993 i 1995. Mistrzyni Europy w 1993 i druga w 1996. Mistrzyni Rosji w 1993 roku.

</doc>
<doc id="5209508" url="https://pl.wikipedia.org/wiki?curid=5209508" title="Evgenia Osipenko">
Evgenia Osipenko



</doc>
<doc id="5209509" url="https://pl.wikipedia.org/wiki?curid=5209509" title="Czerwona Dibrowa (przystanek kolejowy)">
Czerwona Dibrowa (przystanek kolejowy)

Czerwona Dibrowa (, ) – przystanek kolejowy w miejscowości Czerwona Dibrowa, w rejonie czerniowieckim, w obwodzie czerniowieckim, na Ukrainie. Położony jest na linii Czerniowce – Suczawa.

</doc>
<doc id="5209511" url="https://pl.wikipedia.org/wiki?curid=5209511" title="Wapniarky (przystanek kolejowy)">
Wapniarky (przystanek kolejowy)

Wapniarky (, ) – przystanek kolejowy w miejscowości Czerwona Dibrowa, w rejonie czerniowieckim, w obwodzie czerniowieckim, na Ukrainie. Położony jest na linii Czerniowce – Suczawa.

</doc>
<doc id="5209512" url="https://pl.wikipedia.org/wiki?curid=5209512" title="Parafia bł. Franciszki Siedliskiej w Olsztynie">
Parafia bł. Franciszki Siedliskiej w Olsztynie



</doc>
<doc id="5209514" url="https://pl.wikipedia.org/wiki?curid=5209514" title="Deceuninck-Quick Step">
Deceuninck-Quick Step



</doc>
<doc id="5209518" url="https://pl.wikipedia.org/wiki?curid=5209518" title="Szklarnia Szymonkowska">
Szklarnia Szymonkowska



</doc>
<doc id="5209521" url="https://pl.wikipedia.org/wiki?curid=5209521" title="Szklarnia (przysiółek)">
Szklarnia (przysiółek)



</doc>
<doc id="5209523" url="https://pl.wikipedia.org/wiki?curid=5209523" title="Johann Karl Rothe">
Johann Karl Rothe

Johann Karl Rothe (ur. 4 kwietnia 1771 w Gdańsku, zm. 8 sierpnia 1858 tamże) – urzędnik, prezydent rejencji w Gdańsku w latach 1825–1841, honorowy obywatel Miasta Gdańska.
Życiorys.
Johann Karl Rohte urodził się 4 kwietnia 1771 w Gdańsku. W 1787 rozpoczął naukę w Gdańskim Gimnazjum Akademickim, później studiował na uniwersytecie w Królewcu. Karierę urzędniczą rozpoczął w 1797 w Kwidzynie, w 1825 został prezydentem rejencji w Gdańsku. Za jego kadencji w mieście powstała stocznia, a także koszary na Biskupiej Górce. Od 1828 był członkiem Towarzystwa Przyrodniczego, w 1832 otrzymał tytuł honorowego członka. W 1841 przeszedł na emeryturę, w tym roku władze Gdańska i Elbląga nadały mu honorowe obywatelstwa. Zmarł w mieście rodzinnym 8 sierpnia 1858.

</doc>
<doc id="5209533" url="https://pl.wikipedia.org/wiki?curid=5209533" title="Team BikeExchange">
Team BikeExchange



</doc>
<doc id="5209534" url="https://pl.wikipedia.org/wiki?curid=5209534" title="Abriek (1896)">
Abriek (1896)

Abriek () – rosyjski krążownik torpedowy z lat 90. XIX wieku. Okręt został zwodowany 23 maja 1896 roku w stoczni Crichton w Åbo, a do służby w Marynarce Wojennej Imperium Rosyjskiego został wcielony we wrześniu 1897 roku, z przydziałem do Floty Bałtyckiej. Od 1907 roku jednostkę wykorzystywano jako okręt łącznikowy, zaś w 1908 roku została przekazana straży granicznej. Po wybuchu I wojny światowej okręt zmobilizowano i znów pełnił funkcje łącznikowe. W grudniu 1918 roku jednostka została przystosowana do roli okrętu ratowniczego, a od 1926 roku na powrót pełniła funkcję okrętu łącznikowego. W 1940 roku okręt stał się hulkiem, a w 1948 roku został złomowany.
Projekt i budowa.
„Abriek” był krążownikiem torpedowym, stanowiącym ulepszony wariant pierwszej jednostki tej klasy w Rosji – „Lejtienant Iljin”, o poprawionej dzielności morskiej. Okręt zbudowany został w stoczni Crichton w Åbo. Stępkę jednostki położono w czerwcu 1895 roku, a zwodowany został 23 maja 1896 roku. Koszt budowy okrętu wyniósł w przeliczeniu 53 600 £.
Dane taktyczno-techniczne.
Okręt był krążownikiem torpedowym o kadłubie wykonanym ze stali. Długość całkowita wynosiła 65,53 metra, szerokość 7,75 metra i zanurzenie 3,2–3,35 metra. Wyporność normalna wynosiła 535 ton, zaś pełna 675 ton. Okręt napędzany był przez dwie pionowe maszyny parowe potrójnego rozprężania o łącznej mocy 4500 KM, do której parę dostarczały cztery kotły Normand – du Temple. Dwuśrubowy układ napędowy pozwalał osiągnąć prędkość 21,2 węzła. Okręt mógł zabrać zapas węgla o maksymalnej masie 120 ton, co zapewniało zasięg wynoszący 2000 Mm przy prędkości 12 węzłów. Jednostka miała dwa stery.
Jednostka wyposażona była w dwie pojedyncze nadwodne wyrzutnie torped kalibru 450 mm: jedną stałą na dziobie oraz jedną obracalną na pokładzie, z łącznym zapasem ośmiu torped. Uzbrojenie artyleryjskie stanowiły dwa pojedyncze działa kalibru 120 mm L/48 Canet oraz cztery pojedyncze działa trzyfuntowe Hotchkiss M1885 L/40 kalibru 47 mm. Opancerzenie pokładu wynosiło 13 mm.
Załoga okrętu liczyła 88 oficerów, podoficerów i marynarzy.
Służba.
„Abriek” został wcielony do służby w Marynarce Wojennej Imperium Rosyjskiego we wrześniu 1897 roku. Jednostka weszła w skład Floty Bałtyckiej. Od października 1907 roku jednostkę wykorzystywano jako okręt łącznikowy. We wrześniu 1908 roku z pokładu okrętu zdemontowano obydwa działa kalibru 120 mm, dwa działa kalibru 47 mm i wyrzutnie torped, instalując w zamian cztery pojedyncze działa kalibru 57 mm L/50 Hotchkiss; po tym przezbrojeniu jednostka została przekazana straży granicznej. Po wybuchu I wojny światowej w sierpniu 1914 roku okręt zmobilizowano i znów pełnił funkcje łącznikowe. W grudniu 1918 roku jednostka została przystosowana do roli okrętu ratowniczego, którą sprawowała do 1921 roku. Wówczas została po raz drugi przezbrojona: zdjęto wszystkie działa kalibru 57 i 47 mm, montując w ich miejscu dwa działa kalibru 120 mm L/48 Canet, działo kalibru 37 mm L/20 Hotchkiss oraz karabin maszynowy kalibru 7,62 mm L/94. Od kwietnia 1926 roku „Abriek” na powrót pełnił rolę okrętu łącznikowego. W czerwcu 1940 roku okręt został przystosowany do pełnienia funkcji hulku, a w 1948 roku został złomowany.

</doc>
<doc id="5209535" url="https://pl.wikipedia.org/wiki?curid=5209535" title="Oswald Reszke">
Oswald Reszke

Oswald Adolfowicz Reszke (; ur. 27 września 1883 w Kijowie, zm. w sierpniu 1919 lub później) – oficer Armii Imperium Rosyjskiego, olimpijczyk dyscypliny strzelectwo sportowe.
Życiorys.
W 1910 roku porucznik 8 Syberyjskiego Pułku Strzelców wchodzącego w skład 2 Syberyjskiej Dywizji Strzeleckiej. W armii rosyjskiej dosłużył się stopnia podpułkownika. Był w sierpniu 1919 szefem sztabu grupy kijowskiej w Armii Czynnej Ukraińskiej Republiki Ludowej, a jego dalsze losy pozostają nieznane. 
Uczestnik Letnich Igrzysk Olimpijskich 1912, na których wystartował w trzech konkurencjach. Najwyższe miejsce zajął w karabinie wojskowym w trzech postawach z 300 m, w którym uplasował się na 47. pozycji (startowało 91 zawodników). Ponadto był na 58. miejscu w karabinie wojskowym w dowolnej postawie z 600 m i na 73. lokacie w karabinie dowolnym w trzech postawach z 300 m.

</doc>
<doc id="5209537" url="https://pl.wikipedia.org/wiki?curid=5209537" title="Oswald Reczke">
Oswald Reczke



</doc>
<doc id="5209538" url="https://pl.wikipedia.org/wiki?curid=5209538" title="Roman Potočný">
Roman Potočný

Roman Potočný (ur. 25 kwietnia 1991 w Roudnice nad Labem) – czeski piłkarz, występujący na pozycji napastnika w czeskim klubie Viktoria Pilzno (wypożyczony z Baník Ostrawa) oraz w reprezentacji Czech.
Kariera klubowa.
Karierę piłkarską rozpoczął w SK Roudnice nad Labem, a następnie jako junior występował w Sparcie Praga i Bohemians 1905.
W latach 2011–2014 był zawodnikiem Bohemians 1905, skąd wypożyczony był do klubów: SK Roudnice nad Labem, SFC Opava i FC MAS Táborsko. Latem 2014 przeszedł do SK Sokol Brozany, a następnie w styczniu 2015 podpisał kontrakt z FK Teplice. Roman Potočný po dwóch latach zmienia drużynę i przenosi się do Slovan Liberec.
29 stycznia 2020 podpisał trzyipółletni kontrakt z Baníkem Ostrawa. W 2021 wypożyczony był do Fastavu Zlín, a 6 stycznia 2022 do Viktorii Pilzno.
Kariera reprezentacyjna.
7 września 2020 debiutował w reprezentacji Czech podczas przegranego 1:2 meczu Ligi Narodów UEFA ze Szkocją.

</doc>
<doc id="5209540" url="https://pl.wikipedia.org/wiki?curid=5209540" title="Svenska hockeyligan (2020/2021)">
Svenska hockeyligan (2020/2021)

Sezon Svenska hockeyligan rozegrany został na przełomie 2020 i 2021 jako 46. sezon rozgrywek o mistrzostwo Szwecji w hokeju na lodzie.
Sezon zasadniczy.
Legenda :

</doc>
<doc id="5209546" url="https://pl.wikipedia.org/wiki?curid=5209546" title="Gieorgij de Dawydow">
Gieorgij de Dawydow

Gieorgij de Dawydow (; ur. 25 marca 1874 w Kiszyniowie, zm. ?) – rosyjski strzelec, olimpijczyk.
Uczestnik Letnich Igrzysk Olimpijskich 1912, na których wystartował w czterech konkurencjach. Najwyższe miejsce w zawodach indywidualnych osiągnął w karabinie wojskowym w dowolnej postawie z 600 m, w którym uplasował się na 61. pozycji (startowało 85 zawodników). W drużynowym strzelaniu z karabinu wojskowego zajął 9. miejsce, osiągając najsłabszy rezultat w zespole (Rosjanie wyprzedzili wyłącznie Węgrów).

</doc>
<doc id="5209547" url="https://pl.wikipedia.org/wiki?curid=5209547" title="Pastorałka (ujednoznacznienie)">
Pastorałka (ujednoznacznienie)



</doc>
<doc id="5209553" url="https://pl.wikipedia.org/wiki?curid=5209553" title="Pudziska">
Pudziska

Pudziska, Młynarka, Polana Młynarska – polana na głównym grzbiecie Gorców, pomiędzy szczytami Groniki i Obidowiec. Na mapie Geoportalu polana ta ma dwie nazwy: Pudziska – część południowa, należąca do wsi Obidowa w powiecie nowotarskim i Młynarka – część północna należąca do Koninek (część wsi Poręba Wielka w powiecie limanowskim). Pudziska są dużo większe od Młynarki, ale jest to jedna polana. Na mapie Compassu ma nazwę Pudziska, w przewodniku „Gorce” – Polana Młynarska.
Na polanie Pudziska stwierdzono występowanie trzech gatunków storczyków: gółka długoostrogowa, storczyca kulista i podkolan biały. Na północny wschód odchodzi z polany tzw. Kopana Droga, a nią ścieżka edukacyjna.

</doc>
<doc id="5209555" url="https://pl.wikipedia.org/wiki?curid=5209555" title="Powiat Yakami (Tottori)">
Powiat Yakami (Tottori)

 – dawny powiat w Japonii, w prefekturze Tottori.
Historia.
W pierwszym roku okresu Meiji na terenie powiatu znajdowała się 63 wioski.
Powiat został założony 12 stycznia 1879 roku. Wraz z utworzeniem nowego systemu administracyjnego 1 października 1889 roku powiat Yakami został podzielony na 13 wiosek: Kamo, Kuninaka, Funaoka, Iida, Ōe, Kunifusa, Hisanaga, Miho, Sanuki (佐貫村), Udo, Hiketa, Gosō i Meiji.
1 grudnia 1893 roku wioski Hisanaga i Miho połączyły się tworząc wioskę Kawahara.
1 kwietnia 1896 roku powiat Yakami został włączony w teren nowo powstałego powiatu Yazu. W wyniku tego połączenia powiat został rozwiązany.

</doc>
<doc id="5209557" url="https://pl.wikipedia.org/wiki?curid=5209557" title="Raymond Depardon">
Raymond Depardon

Raymond Depardon (ur. 6 lipca 1942 w Villefranche-sur-Saône) – francuski fotograf, reżyser, scenarzysta i operator filmowy. Jeden z najwybitniejszych dokumentalistów w historii francuskiego kina.
Życiorys.
Urodził się na francuskiej prowincji w Owernii w rodzinie rolniczej. Swoje pierwsze fotografie wykonał na rodzinnej farmie w wieku 12 lat.
Karierę zawodową zaczął od prasowego fotoreportażu. Zasłynął relacjami z konfliktów zbrojnych - podróżował m.in. do Algierii, Wietnamu, Biafry i Czadu. W 1966 został współzałożycielem agencji fotoreporterów Gamma, którą zarządzał jako prezes w latach 1973-1978.
Jako dokumentalista zadebiutował krótkometrażówką "Jan Palach" (1969). Na jego autorski styl filmowy, surowy i pozbawiony komentarza, duży wpływ miały popularne nurty "cinéma-vérité" i "direct cinema". W swojej twórczości chętnie przyglądał się funkcjonowaniu różnych instytucji i służb publicznych, m.in. szpitali psychiatrycznych ("San Clemente", 1982; "Izba przyjęć", 1988), policji ("Kronika wypadków", 1983) czy systemu sprawiedliwości ("Na gorącym uczynku", 1994). W późniejszych filmach dokumentował życie francuskiej prowincji (trylogia "Profile chłopskie", 2001, 2005, 2008).
Trzykrotnie zdobył nagrodę Cezara za swoje dokumenty: "Reporterzy" (1981), "Nowy Jork" (1986) i "Na gorącym uczynku" (1994). Laureat Smoka Smoków za całokształt twórczości na Krakowskim Festiwalu Filmowym (2000).

</doc>
<doc id="5209561" url="https://pl.wikipedia.org/wiki?curid=5209561" title="Powiat Yakami">
Powiat Yakami



</doc>
<doc id="5209568" url="https://pl.wikipedia.org/wiki?curid=5209568" title="Hłyboka-Bukowynśka">
Hłyboka-Bukowynśka

Hłyboka-Bukowynśka (, , ) – węzłowa stacja kolejowa w miejscowości Hliboka, w rejonie czerniowieckim, w obwodzie czerniowieckim, na Ukrainie. Węzeł linii Czerniowce – Suczawa ze ślepą linią do Berhometu i Czudeja.
Stacja powstała w XIX w., w czasach austro-węgierskich, na drodze żelaznej lwowsko-czerniowiecko-suczawskiej, pomiędzy stacjami Kuczurmare i Czerepkoutz-Sereth.

</doc>
<doc id="5209571" url="https://pl.wikipedia.org/wiki?curid=5209571" title="Gienkowe Mury">
Gienkowe Mury

Gienkowe Mury – kamienny zrąb bacówki na skraju Doliny Suchej Stawiańskiej, u rozdroża szlaku żółtego i zielonego, w polskiej części Tatr Zachodnich. Konstrukcja była budowana przez Eugeniusza Sieczkę w latach 1934–1936 z zamiarem prowadzenia w niej nielegalnego schroniska, ale nigdy nie została ukończona, ponieważ powstanie kolei linowej na Kasprowy Wierch i zabudowań na szczycie podważyło sens ekonomiczny przedsięwzięcia. Pozostałości znajdowały się w widłach żółtego szlaku turystycznego na Kasprowy Wierch i zielonego na przełęcz Liliowe, na wysokości 1710 m n.p.m., dobrze widoczne wśród kosodrzewiny zwłaszcza z tego pierwszego. Miały formę granitowych obmurowań z dużych głazów połączonych zaprawą murarską. Wygląd ruin uważano niekiedy za niekorzystny dla urody krajobrazu.
Gienkowe Mury zostały rozebrane na jesieni roku 2006 w ramach prac nad modernizacją kolei linowej na Kasprowy Wierch, a pozyskany budulec wykorzystano w sierpniu następnego roku przy naprawie szlaku czerwonego w pobliżu Kasprowego Wierchu. Czasopismo „Dzikie Życie” określiło rozbiórkę jako „pozorowane ruchy zadośćuczynienia przyrodzie” w związku z inwestycją. W istocie okazała się ona jednak wysoce szkodliwa przyrodniczo, gdyż ruiny schroniska były bardzo cenne pod względem lichenologicznym: występowały w nich rzadkie i bardzo rzadkie porosty epilityczne, w tym siedem gatunków notowanych w Tatrach jedynie na tym stanowisku ("Acarospora badiofusca", "Caloplaca lactea", "Lecanora albescens", "Lecanora dispersa", "Rhizocarpon polycarpum", "Xanthoria elegans", "Xanthoria parietina"). Likwidacja zrębu bacówki połączona z oczyszczeniem głazów znacząco zubożyła biotę porostową Tatr.
Współcześnie określenie „Gienkowe Mury” używane jest abstrakcyjnie dla oznaczenia rejonu rozdroża szlaków, przy którym znajdowała się konstrukcja. Posługują się nim w tej roli ratownicy TOPR-u, a także wspinacze i skialpiniści. Przy rozdrożu znajduje się również źródło o znaczeniu turystycznym.
Szlaki turystyczne.
W pobliżu Gienkowych Murów znajduje się rozwidlenie szlaków turystycznych:

</doc>
<doc id="5209572" url="https://pl.wikipedia.org/wiki?curid=5209572" title="Oliver Dowden">
Oliver Dowden

Oliver Dowden (ur. 1 sierpnia 1978 w Park Street) – brytyjski polityk, członek Partii Konserwatywnej. Od 15 września 2021 współprzewodniczący partii (wraz z ), a także minister bez teki. W latach 2020-2021 zajmował stanowisko ministra kultury, mediów i sportu Wielkiej Brytanii. Od 2015 jest posłem do Izby Gmin z okręgu Hertsmere.
Życiorys.
Ukończył , a następnie studiował prawo na Uniwersytecie Cambridge. Był doradcą Davida Camerona w dziedzinie zarządzania kryzysami. W 2015 roku został wybrany posłem do Izby Gmin z okręgu Hertsmere. W tym samym roku został odznaczony Orderem Imperium Brytyjskiego. Uzyskał reelekcję w 2017 i 2019 roku. Od 2019 roku w składzie kolejnych rządów Borisa Johnsona. 15 września 2021 objął stanowisko współprzewodniczącego Partii Konserwatywnej.
Życie prywatne.
Jest żonaty, ma dwoje dzieci.

</doc>
<doc id="5209575" url="https://pl.wikipedia.org/wiki?curid=5209575" title="Sobór Opieki Matki Bożej w Briańsku">
Sobór Opieki Matki Bożej w Briańsku

Sobór Opieki Matki Bożej w Briańsku (ros. "Покровский собор") – prawosławna cerkiew znajdująca się w rosyjskim mieście Briańsk.
Jest świątynią dwupoziomową, przy czym dolna cerkiew nosi wezwanie św. Aleksego.
Historia.
Cerkiew wzniesiono w 1626 na miejscu wcześniejszej, drewnianej świątyni, wzmiankowanej w 1603 i 1613. Budowla spłonęła w 1698, przebudowano ją w XVIII wieku. W 1896 władze eparchii briańskiej przekazały ją 144. Koszyrskiemu Pułkowi Piechoty, przekształcając ją w cerkiew garnizonową. W latach 20. XX wieku została oficjalnie zamknięta, przy czym Boskiej Liturgii nie sprawowano już od 1918. W latach 30. usunięto dzwonnicę oraz kopułę, przywróconą w latach 70. XX wieku. 24 maja 1991 r. odbyła się konsekracja górnej, a w 1995 – dolnej cerkwi.

</doc>
<doc id="5209577" url="https://pl.wikipedia.org/wiki?curid=5209577" title="Coleocentrus excitator">
Coleocentrus excitator

Coleocentrus excitator – gatunek błonkówki z rodziny gąsienicznikowatych.
Zasięg występowania.
Europa – gatunek szeroko rozpowszechniony. Notowany w Austrii, Belgii, Bułgarii, Czarnogórze, Czechach, Danii, Finlandii, we Francji, w Hiszpanii, Holandii, na Litwie, Łotwie, w Niemczech, Norwegii, Polsce, Rumunii, Słowacji, północy europejskiej części Rosji, Serbii, Szwajcarii, Szwecji, na Węgrzech, w Wielkiej Brytanii oraz we Włoszech.
W Polsce występuje pospolicie całym kraju.
Budowa ciała.
Osiąga 18–26 mm cm długości ciała bez pokładełka. Długość skrzydła u samic wynosi 8–20 mm, u samców zaś 13–14 mm. Pokładełko bardzo długie. U samicy odwłok rozszerzający się ku tyłowi.
Ubarwienie ciała w większości czarne. Głowa czarna; u samicy twarz czarna z dwiema żółtymi plamkami, u samca zaś żółta z pionowym, czarnym paskiem pośrodku. Tułów czarny, tergule żółte. Odwłok u samicy czarny z białawymi brzegami tergitów, u samca odwłok czarny z mniejszą lub większą ilością czerwonego. U samicy biodra przedniej i środkowej pary nóg czarne z czerwonymi końcami, tylnej zaś – całkowicie czarne; u samca biodra przedniej i środkowej pary żółtoczerwone z czarnymi nasadami, tylnej pary czarne. Krętarze samicy żółtoczerwone; u samca przednie i środkowe białe, tylne żółtoczerwone. Uda u samicy czerwone; u samca przednie i środkowe żółtoczerwone, tylne czerwone. U samicy golenie przednich i środkowych nóg żółtoczerwone, tylnych zaś – czerwonoczarne; u samca przednie i środkowe golenie białe, tylne żółtoczerwone. Stopy przedniej i środkowej pary nóg u obu płci żółtoczerwone, w stopach tylnej pary tarsomery od 2 do 5 białe, 1 częściowo biały. Czułki samicy całe czarne, u samca czerwone u nasady. Pterostygma żółta.
Biologia i ekologia.
Tryb życia i biotop.
Miejscami występuje bardzo licznie. Spotykany w lasach i ich okolicach, chętnie w pobliżu konstrukcji drewnianych. Aktywny od maja do sierpnia.
Odżywianie.
Larwy są koinobiontycznymi parazytoidami larw niektórych kózkowatych, m.in. żerdzianek, borodzieja próchnika i zmorsznika czerwonego.

</doc>
<doc id="5209579" url="https://pl.wikipedia.org/wiki?curid=5209579" title="Liiga (2020/2021)">
Liiga (2020/2021)

Sezon Liiga rozgrywany na przełomie 2020 i 2021 jako 46. sezon rozgrywek o mistrzostwo Finlandii w hokeju na lodzie.
Sezon zasadniczy.
Legenda:
Pod koniec rozgrywania sezonu zasadniczego w marcu 2020, kiedy nie rozegrano zaległych spotkań odwołanych wcześniej z powodu pandemii COVID-19, podjęto decyzję, że tabela po sezonie zasadniczym zostanie ustalona na podstawie średniej zdobytych punktów.
Nagrody.
Klubowe
Indywidualne

</doc>
<doc id="5209584" url="https://pl.wikipedia.org/wiki?curid=5209584" title="Tietiej Alibiekowa">
Tietiej Alibiekowa

Tietiej Alibiekowna Alibiekowa (ros. Тетей Алибековна Алибекова; ur. 5 października 1971) – radziecka i rosyjska zapaśniczka walcząca w stylu wolnym. Srebrna medalistka mistrzostw świata w 1992 i brązowa 1993. Mistrzyni Europy w 1993. Mistrzyni ZSRR w 1991 roku.

</doc>
<doc id="5209585" url="https://pl.wikipedia.org/wiki?curid=5209585" title="Alice (film)">
Alice (film)

Alice – francusko-brytyjsko-australijski dramat filmowy z 2019 roku w reżyserii i według scenariusza Josephine Mackerras.
Fabuła.
Wobec zniknięcia męża, który ukradł jej całe pieniądze na usługi seksualne, Alice grozi utrata domu. Zdesperowana kobieta podejmuje pracę w agencji towarzyskiej.

</doc>
<doc id="5209587" url="https://pl.wikipedia.org/wiki?curid=5209587" title="Fulvius Junius Quietus">
Fulvius Junius Quietus



</doc>
<doc id="5209588" url="https://pl.wikipedia.org/wiki?curid=5209588" title="Tetey Alibekova">
Tetey Alibekova



</doc>
<doc id="5209589" url="https://pl.wikipedia.org/wiki?curid=5209589" title="Ludmiła Popowa">
Ludmiła Popowa

Ludmiła Walerjewna Popowa-Tarasowa (ros. Людмила Валерьевна Попова-Тарасова) – radziecka i rosyjska zapaśniczka walcząca w stylu wolnym. Brązowa medalistka mistrzostw świata w 1992; czwarta w 1991 roku.

</doc>
<doc id="5209590" url="https://pl.wikipedia.org/wiki?curid=5209590" title="Severin Nziengui Mangandza">
Severin Nziengui Mangandza

Severin Nziengui Mangandza CSSp (ur. 21 lutego 1970 w Libreville) – gaboński duchowny rzymskokatolicki, wikariusz apostolski Makokou od 2022.
Życiorys.
12 lipca 2008 przyjął święcenia kapłańskie w Zgromadzeniu Ducha Świętego. Był m.in. mistrzem nowicjatu w Mbalmayo, ekonomem i dyrektorem ds. studiów w seminarium w Libreville oraz przełożonym gabońskiej prowincji zakonnej.
6 stycznia 2022 papież Franciszek mianował go wikariuszem apostolskim Makokou. Sakry udzielił mu 19 marca 2022 kardynał Dieudonné Nzapalainga.

</doc>
<doc id="5209591" url="https://pl.wikipedia.org/wiki?curid=5209591" title="Liudmila Popova">
Liudmila Popova



</doc>
<doc id="5209592" url="https://pl.wikipedia.org/wiki?curid=5209592" title="Ludmiła Golikowa">
Ludmiła Golikowa

Ludmiła Jurjewna Golikowa (ros. Людмила Юрьевна Голикова; ur. 7 października 1965) – radziecka i rosyjska zapaśniczka walcząca w stylu wolnym. Brązowa medalistka mistrzostw świata w 1991. Mistrzyni ZSRR w 1991 roku.

</doc>
<doc id="5209593" url="https://pl.wikipedia.org/wiki?curid=5209593" title="Liudmila Golikova">
Liudmila Golikova



</doc>
<doc id="5209594" url="https://pl.wikipedia.org/wiki?curid=5209594" title="Natalja Gawriłowa">
Natalja Gawriłowa

Natalja Gawriłowa (ros. Наталья Гаврилова; ur. 12 kwietnia 1982) – rosyjska zapaśniczka walcząca w stylu wolnym. Mistrzyni Europy w 2001. Druga na ME juniorów i trzecia na MŚ w 2000. Mistrzyni świata kadetek w 1998 i 1999 roku. Pochodzi z Czechowa.

</doc>
<doc id="5209595" url="https://pl.wikipedia.org/wiki?curid=5209595" title="Natalia Gavrilova">
Natalia Gavrilova



</doc>
<doc id="5209597" url="https://pl.wikipedia.org/wiki?curid=5209597" title="Gajdy (Czerce)">
Gajdy (Czerce)

Gajdy – część wsi Czerce w Polsce położona w województwie podkarpackim, w powiecie przeworskim, w gminie Sieniawa, w sołectwie Czerce
W latach 1975–1998 miejscowość położona była w województwie przemyskim.
Gajdy leżą przy drodze z Sieniawy do Czerc i obejmują 16 domów. 
W Gajdach znajduje się Gospodarstwo Agroturystyczne „Zielona Dolina”.

</doc>
<doc id="5209600" url="https://pl.wikipedia.org/wiki?curid=5209600" title="Lyudmila Bogdanova">
Lyudmila Bogdanova



</doc>
<doc id="5209601" url="https://pl.wikipedia.org/wiki?curid=5209601" title="Skulik świerkowiec">
Skulik świerkowiec

Skulik świerkowiec ("Scymnus abietis") – gatunek chrząszcza z rodziny biedronkowatych. Zamieszkuje Europę i północno-zachodnią Afrykę. Bytuje na drzewach iglastych.
Taksonomia.
Gatunek ten opisany został po raz pierwszy w 1798 roku przez Gustafa von Paykulla pod nazwą "Coccinella abietis". Później przeniesiony został do rodzaju "Scymnus". Początkowo klasyfikowany był w jego podrodzaju nomenklatorycznym. W 1990 roku Christian Duverger wyznaczył go gatunkiem typowym nowego podrodzaju "Paucus", który później zsynonimizowany został z podrodzajem "Parapullus", wprowadzonym w 1978 roku przez Chungtu Yanga.
Morfologia.
Chrząszcz o podługowato-owalnym ciele długości od 2,2 do 3 mm. Ciało jest jasno owłosione, ubarwione w całości żółtobrunatnie, niekiedy z przyciemnionym spodem tułowia. Stopień wypukłości ciała jest umiarkowany, nieco większy niż u podobnego "S. silesiacus". Największą szerokość ciało osiąga w połowie długości pokryw.
Dość mała głowa ma szerokie, słabo sklepione, delikatnie punktowane czoło, poprzeczną wargę górną o niemal zaokrąglonych bokach, zaopatrzone w rozdwojone wierzchołki i ząb molarny u podstawy żuwaczki oraz trójczłonowe głaszczki wargowe o tępych członach wierzchołkowych. Krótkie czułki buduje dziesięć członów, z których trzy ostatnie formują zwartą buławkę.
Przedplecze jest pośrodku dwukrotnie szersze niż długie, przy przednim brzegu najszersze; ma bardzo słabo wyciętą krawędź przednią, prawie proste i niewystające kąty przednie oraz zakrzywione krawędzie boczne. Podgięcia przedplecza są szerokie i pozbawione odgraniczonych dołków. Bardzo mała tarczka ma trójkątny zarys. Pokrywy są wyraźnie szersze od podstawy przedplecza i mają dobrze zaznaczone guzy barkowe. Punktowanie pokrywy jest delikatne i dość równomierne. Wąskie podgięcia pokryw kończą się na wysokości tylnych bioder. Wąskie i długie odnóża nie wystają poza obrys ciała. Czteroczłonowe stopy wieńczą rozdwojone pazurki o ząbku zewnętrznym większym i słabiej zakrzywionym niż ząbek wewnętrzny. Na pierwszym z widocznych sternitów odwłoka (pierwszym wentrycie) występują linie zabiodrowe, które są niepełne i nie osiągają swymi zewnętrznymi końcami przedniej krawędzi tegoż sternitu.
Ekologia i występowanie.
Owad ten preferuje obszary górskie i podgórskie, ale zamieszkuje także niziny. Bytuje na świerkach i jodłach, rzadziej na sosnach, w tym na kosodrzewinie. Jest drapieżnikiem żerującym na mszycach (afidofagia). W okresie wegetacyjnym przebywa w wierzchołkowych partiach drzew. Zimuje wśród mchów u nasady ich pni. Rozmnaża się wiosną. Larwy spotyka się w maju. W pierwszej połowie czerwca przepoczwarczają się, a w drugiej jego połowie pojawiają się owady dorosłe nowego pokolenia.
Gatunek palearktyczny. W Europie znany jest z Portugalii, Hiszpanii, Francji, Belgii, Holandii, Niemiec, Szwajcarii, Austrii, Włoch, Danii, Szwecji, Estonii, Łotwy, Litwy, Polski, Czech, Słowacji, Węgier, Białorusi, Ukrainy, Rumunii, Bułgarii, Bośni i Hercegowiny, Serbii, Czarnogóry oraz europejskiej części Rosji. Poza tym podawany jest z kaukaskiej części Rosji i Maroka. W Polsce znany jest z nielicznych stanowisk, głównie z południa kraju, na nizinach występując sporadycznie i lokalnie.

</doc>
<doc id="5209603" url="https://pl.wikipedia.org/wiki?curid=5209603" title="Linia kolejowa Czerniowce – Bahryniwka">
Linia kolejowa Czerniowce – Bahryniwka

Linia kolejowa Czerniowce – Bahryniwka – linia kolejowa na Ukrainie łącząca stację Czerniowce z przystankiem Bahryniwka i z granicą państwową z Rumunią. Zarządzana jest przez dyrekcję Iwano-Frankiwską Kolei Lwowskiej (oddział ukraińskich kolei państwowych).
Znajduje się w obwodzie czerniowieckim.
Linia na całej długości jest jednotorowa i niezelektryfikowana. Na odcinku Waduł-Siret–Bahryniwka–granica państwa linia w jednym szlaku posiada dwa rozstawy - tory składają się z używanego na Ukrainie rozstawu rosyjskiego 1520 mm i używanego w Rumunii toru normalnotorowego 1435 mm.
Historia.
Linia powstała w XIX w., w czasach austro-węgierskich, jako część drogi żelaznej lwowsko-czerniowiecko-suczawskiej. W latach 1918 - 1945 położona była w Rumunii, następnie w Związku Sowieckim (1945 - 1991). Od 1991 leży na Ukrainie.

</doc>
<doc id="5209604" url="https://pl.wikipedia.org/wiki?curid=5209604" title="Kosmyn">
Kosmyn



</doc>
<doc id="5209605" url="https://pl.wikipedia.org/wiki?curid=5209605" title="Aleksandr Tiłło">
Aleksandr Tiłło

Aleksandr Aleksandrowicz Tiłło (; ur. w Kijowie, zm. 8 stycznia 1938 w Leningradzie) – rosyjski i radziecki oficer wojska, strzelec i olimpijczyk pochodzący z terenów dzisiejszej Ukrainy.
Życiorys.
Ukończył Korpus Kadetów Nikołajewa w Petersburgu i Pawłowską Szkołę Wojskową. Służbę w armii rosyjskiej rozpoczął w 1890 roku jako członek 99 Iwangorodzkiego Pułku Piechoty, który wchodził w skład 25 Dywizji Piechoty Imperium Rosyjskiego. Krótko potem przeniesiono go do 3 Lejb-Gwardyjskiego Pułku Jego Wysokości, wchodzącego w skład Gwardii Imperium Rosyjskiego (służył tam do czasu I wojny światowej). Stopniami uzyskiwanymi przez niego podczas służby były kolejno: podporucznik (1891), podporucznik gwardii (1892), porucznik (1896), sztabskapitan (1900), kapitan (1905) i pułkownik (1913).
Uczestnik Letnich Igrzysk Olimpijskich 1912, na których wystartował w pięciu konkurencjach. Najwyższe miejsce w zawodach indywidualnych osiągnął w karabinie wojskowym w trzech postawach z 300 m, w którym uplasował się na 51. pozycji (startowało 91 zawodników). W konkurencjach drużynowych zajął m.in. 7. miejsce w karabinie dowolnym w trzech postawach z 300 m (Rosjanie zajęli jednak ostatnie miejsce).
Uczestnik I wojny światowej. W 1915 i 1916 roku był członkiem 5 Kijowskiego Pułku Grenadierów. W grudniu 1916 roku dowódca 124 Woroneskiego Pułku Piechoty, będącego częścią 31 Dywizji Piechoty w 10 Korpusie Armijnym Imperium Rosyjskiego. W 1937 roku był instruktorem Osoawiachimu w Rejonie Oktiabrskim w Leningradzie (ówczesna nazwa Petersburga), w którym również mieszkał. 8 października 1937 roku został aresztowany przez funkcjonariuszy Ludowego Komisariatu Spraw Wewnętrznych (NKWD) i skazany na karę śmierci. Karę wykonano 8 stycznia 1938 roku przez rozstrzelanie.
Odznaczony m.in.: Orderem Świętego Stanisława III klasy i II klasy (1906, 1915), Orderem Świętej Anny III klasy i II klasy (1911, 1915), Orderem Świętego Włodzimierza IV klasy (1916).

</doc>
<doc id="5209608" url="https://pl.wikipedia.org/wiki?curid=5209608" title="Operation IceBridge">
Operation IceBridge

Operation IceBridge – misja lotnicza NASA prowadzona w latach 2009–2021 celem monitoringu lodu polarnego na Ziemi na obszarze Arktyki, Antarktyki i Alaski. 
Przebieg operacji.
NASA prowadziła operację w latach 2009–2021 celem monitoringu lodu polarnego na Ziemi w obszarach Arktyki, Antarktyki i Alaski. Obserwowano lądolody, lodowce, lodowce szelfowe oraz lód morski. Była to największą operacja monitoringu lodu polarnego z powietrza w historii. 
Podczas operacji wykorzystywano wysoce wyspecjalizowaną flotę samolotów badawczych i instrumentów naukowych, m.in. „latające laboratoria” P-3 B i DC-8. Badania prowadzono przy wykorzystaniu lotniczej altimetrii laserowej oraz przy pomocy sond radarowych, grawimetrów, magnetometrów i kamer.
Przy użyciu 15 samolotów, przeprowadzono 968 lotów badawczych. 42% lotów dedykowanych było regularnym badaniom lodu na powierzchni lądów, kolejne 42% badaniom jeszcze niezmapowanych obszarów Grenlandii, lądolodu na Antarktydzie, czap lodowych w Arktyce i lodowców Alaski, a podczas pozostałych 16% prowadzono badania lodu morskiego. 
Podczas lotów zebrano dane na temat rozmiarów, grubości i przemieszczania się lodu morskiego, lodowców i lądolodów. Dane te dostarczyły informacji za okres pomiędzy misjami satelitarnymi ICESat (2003–2010) i ICESat-2 (rozpoczętej w 2018 roku), zapewniając ciągłość obserwacji. Przeprowadzone badania lodu polarnego mają na celu lepsze zrozumienie powiązań między regionami polarnymi a globalnym system klimatycznym, m.in. celem prognozowania reakcji lodu polarnego na zmiany klimatu i związany z tym wzrost poziom mórz i oceanów.
Osiągnięcia.
Dzięki przeprowadzonym obserwacjom poszerzono wiedzę na temat m.in. zmienności lodowców wyprowadzających, grubości ich pokrywy lodowej, wielkości opadów, batymetrii fiordów i szelfów podlodowcowych oraz hydrologii lądolodów, zmienności lodu morskiego i jego pokrywy śnieżnej. 
W 2013 roku na podstawie danych radarowych z operacji IceBridge naukowcy z Uniwersytetu Bristolskiego odkryli na Grenlandii ogromny kanion znajdujący się pod lądolodem grenlandzkim. Kanion biegnący od środka wyspy na północ do fiordu lodowca Petermann Glacier ma rekordową długość ok. 750 km.

</doc>
<doc id="5209609" url="https://pl.wikipedia.org/wiki?curid=5209609" title="Chomicze (obwód witebski)">
Chomicze (obwód witebski)

Chomicze (; ) – wieś na Białorusi, w obwodzie witebskim, w rejonie miorskim, w sielsowiecie Mikołajewo.
Historia.
W czasach zaborów wieś w gminie Mikołajewo, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Hryhorowicze.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwały tu 116 osób, 2 były wyznania rzymskokatolickiego a 114 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 25 budynków mieszkalnych. W 1931 w 26 domach zamieszkiwało 147 osób.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5209611" url="https://pl.wikipedia.org/wiki?curid=5209611" title="ATP Tour 2022">
ATP Tour 2022

ATP Tour 2022 – sezon profesjonalnych męskich turniejów tenisowych organizowanych przez Association of Tennis Professionals w 2022 roku. ATP Tour 2022 obejmował turnieje wielkoszlemowe (organizowane przez Międzynarodową Federację Tenisową), turnieje rangi ATP Tour Masters 1000, ATP Tour 500, ATP Tour 250, drużynowe zawody ATP Cup, Pucharu Lavera i Pucharu Davisa (ostatnie – organizowane przez ITF), a także kończące sezon zawody ATP Finals i Next Generation ATP Finals. Była to 53. edycja rozgrywek.
W związku z inwazją Rosji na Ukrainę odwołano turnieje, które miały być rozegrane w Rosji i na Białorusi, federacje tenisowe z Rosji i Białorusi zostały zawieszone i wycofane ze wszystkich międzynarodowych rozgrywek drużynowych, a zawodniczki i zawodnicy z Rosji i Białorusi nie mogli startować pod flagą i nazwą swojego państwa.

</doc>
<doc id="5209613" url="https://pl.wikipedia.org/wiki?curid=5209613" title="Cichanowo">
Cichanowo

Cichanowo – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Zaucie.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 46 osób, wszystkie były wyznania prawosławnego i zadeklarowały białoruską przynależność narodową. Było tu 7 budynków mieszkalnych. W 1931 w 9 domach zamieszkiwało 44 osoby.

</doc>
<doc id="5209614" url="https://pl.wikipedia.org/wiki?curid=5209614" title="Rezerwat przyrody „Botczinskij”">
Rezerwat przyrody „Botczinskij”

Rezerwat przyrody „Botczinskij” (ros. Государственный природный заповедник «Ботчинский») – ścisły rezerwat przyrody (zapowiednik) w Kraju Chabarowskim w Rosji. Znajduje się w rejonie sowiecko-gawańskim. Jego obszar wynosi 2673,8 km², a strefa ochronna 810 km². Rezerwat został utworzony decyzją rządu Federacji Rosyjskiej z dnia 25 maja 1994 roku. Dyrekcja rezerwatu znajduje się w miejscowości Sowiecka Gawań.
Opis.
Rezerwat znajduje się na północno-wschodnich zboczach łańcucha górskiego Sichote-Aliń, w dorzeczu rzeki Botcza. Jego wschodnia granica znajduje się 10 km od Cieśniny Tatarskiej. Rzeźba terenu jest górzysta. Szczyty wznoszą się przeważnie do wysokości 600–800 m n.p.m. Najwyższym szczytem jest Bo-Dżausa (1679 m n.p.m.). Na terenie rezerwatu występuje wiele rzek, jednak zazwyczaj są one krótkie i płytkie, z bystrzami i szybkimi nurtami.
Klimat jest kontynentalny, z chłodnymi, deszczowymi latami i mroźnymi, wietrznymi zimami. Średnia temperatura stycznia to -17,5 °C, a lipca +14,5 °C. 
Flora.
Ze względu na górski charakter rezerwatu roślinność ma tu układ piętrowy. W niższych partiach gór występuje tajga, wyżej łąki subalpejskie. Lasy modrzewiowe (modrzew dahurski) rosną w górnym biegu rzek Icha i Mulpa. Zarośla sosny karłowej znajdują się w górnym biegu rzeki Botcza i jej dopływów. Lasy jodłowo-świerkowe (jodła wiotka i świerk ajański) są najbardziej rozpowszechnione w dziale wodnym między rzekami Nelma i Botcza oraz u ich źródeł. W lasach rosną też m.in.: winorośl amurska, sosna koreańska, cis japoński, wszechlek żeń-szeń, obuwik wielkopłatkowy, storzan bezlistny, aralia wysoka, aktinidia pstrolistna i piwonia owalnolistkowa.
Fauna.
W rezerwacie występuje 16 gatunków ryb, 3 gatunki płazów, 5 gatunków gadów, 179 gatunków ptaków i 41 gatunków ssaków.
Rezerwat jest najbardziej wysuniętym na północ siedliskiem tygrysa syberyjskiego. Żyje tu też m.in.: kuna żółtogardła, niedźwiedź himalajski, kotek bengalski, ryś euroazjatycki, wilk szary, niedźwiedź brunatny, rosomak tundrowy, soból tajgowy, gronostaj europejski, wydra europejska, a także jeleń szlachetny, łoś euroazjatycki, dzik euroazjatycki.
Z płazów i gadów występuje tu m.in.: "Rana dybowskii", "Rana amurensis," kątoząb syberyjski"," połoz amurski, jaszczurka żyworodna, żmija zygzakowata, grzechotnik z gatunku "Gloydius saxatilis".
Wśród rzadkich ptaków żyją tu m.in.: mandarynka, bocian czarny, bocian czarnodzioby, żuraw białogłowy, bielik, rybołów, orzeł przedni, sokół wędrowny, puchacz japoński.

</doc>
<doc id="5209617" url="https://pl.wikipedia.org/wiki?curid=5209617" title="Ciaciunki">
Ciaciunki

Ciaciunki – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 12 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 18 osób.

</doc>
<doc id="5209619" url="https://pl.wikipedia.org/wiki?curid=5209619" title="Ciekielowo">
Ciekielowo

Ciekielowo – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 30 osób, 24 były wyznania rzymskokatolickiego a 6 prawosławnego. Jednocześnie wszyscy mieszkańcy zadeklarowali polską przynależność narodową. Były tu 3 budynki mieszkalne. W 1931 w 2 domach zamieszkiwało 28 osób.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5209621" url="https://pl.wikipedia.org/wiki?curid=5209621" title="Uników-Kolonia">
Uników-Kolonia



</doc>
<doc id="5209628" url="https://pl.wikipedia.org/wiki?curid=5209628" title="Fronda 1908">
Fronda 1908

„Fronda” 1908 – potoczna nazwa antyrosyjskiej frakcji Ligi Narodowej oraz Stronnictwa Narodowo-Demokratycznego.
Do członków „frondy”, którzy w 1908 opuścili szeregi Ligi Narodowej i SND, przyłączyli się działacze Narodowego Związku Robotniczego, Narodowego Związku Chłopskiego i Związku Inteligencji Niepodległościowej. „Fronda” wywierała wpływ na Polskie Drużyny Strzeleckie. Organami prasowymi „frondy” były: „Goniec”, „Myśl Wszechpolska”, „Polska”.

</doc>
<doc id="5209631" url="https://pl.wikipedia.org/wiki?curid=5209631" title="Cimanowszczyzna">
Cimanowszczyzna

Cimanowszczyzna – dawna wieś i folwark. Tereny, na których leżały, znajdują się obecnie na Białorusi, w obwodzie witebskim, w rejonie miorskim, w sielsowiecie Zaucie.
Historia.
W czasach zaborów wieś i dobra w gminie Mikołajewo, w powiecie dzisieńskim, w guberni wileńskiej Imperium Rosyjskiego. Pod koniec XIX wieku własność Dowmontów.
W latach 1921–1945 wieś i folwark leżały w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało:
Wierni należeli do parafii rzymskokatolickiej w Mikołajowie Dziśnieńskim i parafii prawosławnej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5209633" url="https://pl.wikipedia.org/wiki?curid=5209633" title="Oprzędzik łubinowy">
Oprzędzik łubinowy

Oprzędzik łubinowy ("Charagmus gressorius") – gatunek chrząszcza z rodziny ryjkowcowatych.
Taksonomia.
Gatunek ten wcześniej był zaliczany do rodzaju "Sitona".
Zasięg występowania.
Afryka, Europa i Azja. W Europie notowany w Austrii, Belgii, Bośni i Hercegowinie, Chorwacji, na Cyprze, w Czechach, Danii, we Francji ( w tym na Korsyce), w Grecji (w tym na Cykladach i na Krecie), Hiszpanii (w tym na Balearach i Wyspach Kanaryjskich), Holandii, na Litwie, w Luksemburgu, na Łotwie, w Niemczech, Polsce, Portugalii (w tym na Azorach i Maderze), Rosji (Obwód kaliningradzki), na Słowacji, w Słowenii, Szwajcarii, Szwecji, na Węgrzech, oraz we Włoszech (w tym na Sardynii i Sycylii). Oprócz tego występuje we wsch. Palearktyce, na Bliskim Wschodzie i w Afryce Północnej.
W Polsce pierwsze wzmianki o jego występowaniu pochodzą ze Śląska lat dwudziestych XIX wieku. Pod koniec tego stulecia podano kilka stanowisk z okolic Krakowa, jednak przez większość XX wieku uważano, że ten gatunek w Polsce nie występuje (wcześniejsze doniesienia uznawano za zawleczenia bądź okazy klasyfikowano jako oprzędzika szarego ("C. griseus"). Dopiero od lat 70., gdy zaczęła się jego ekspansja, potwierdzono ostatecznie jego występowanie w Polsce. Obecnie występuje pospolicie na terenie całego kraju.
Budowa ciała.
Osiąga 7-10 mm długości. Ryjek krótki i szeroki. Ciało pokryte włoskami.
Ubarwienie ciała brązowo-szaro-białe. Na przedpleczu wyraźna, jasna, podłużna pręga. Na pokrywach delikatne, podłużne, różnokolorowe smugi.
Biologia i ekologia.
Tryb życia i biotop.
Występuje na terenach otwartych: polach, łąkach, ogrodach, skrajach lasów, nieużytkach, terenach ruderalnych, nasłonecznionych skarpach, żwirowiskach, wrzosowiskach, torfowiskach wysokich czy wydmach nadmorskich. Imago aktywne od kwietnia do listopada, jednakże nawet w zimnych porach roku, przy sprzyjającej pogodzie, mogą wychodzić z kryjówek i być aktywne.
Odżywianie.
Żywi się pędami roślin. Żeruje na roślinach z rodzaju łubin, a także na janowcu, żarnowcu miotlastym i seradeli drobnej.
Rozród.
Jaja składane są od połowy maja do połowy czerwca. Młodsze larwy wgryzają się w bulwy korzeniowe, starsze zaś żerują na powierzchni korzeni. Przepoczwarczenie w glebie.

</doc>
<doc id="5209634" url="https://pl.wikipedia.org/wiki?curid=5209634" title="Kamienica przy ulicy Jagiellońskiej 3 w Katowicach">
Kamienica przy ulicy Jagiellońskiej 3 w Katowicach

Kamienica przy ulicy Jagiellońskiej 3 w Katowicach – zabytkowa kamienica mieszkalna, położona przy ulicy Jagiellońskiej 3 w Katowicach-Śródmieściu.
Została ona oddana do użytku w 1894 roku, a zaprojektował ją J. Kustosch. Została ona wybudowana z cegły w stylu eklektycznym. Rok później ukończono budowę tylnej oficyny, zaś w 1902 roku przebudowano przyziemie budynku. W dniu 12 czerwca 1992 roku wpisano ją do rejestru zabytków pod numerem A/1467/92 (współczesny numer to A/758/2021) – granice ochrony obejmują cały budynek. Jeszcze w tym samym roku kamienica została zmodernizowana. 
Budynek wpisany jest także do gminnej ewidencji zabytków miasta Katowice, a także ujęty jest w strefie ochrony konserwatorskiej ustalonej na mocy miejscowego planu zagospodarowania przestrzennego uchwalonego 28 maja 2014 roku. Na początku 2022 roku w systemie REGON pod tym adresem zarejestrowanych były 2 aktywne podmioty gospodarcze, a także prowadzony był tu aparthotel. 
Powierzchnia zabudowy budynku wynosi 271 m². Kamienica posiada cztery kondygnacje nadziemne i jedną podziemną.

</doc>
<doc id="5209635" url="https://pl.wikipedia.org/wiki?curid=5209635" title="Charagmus gressorius">
Charagmus gressorius



</doc>
<doc id="5209636" url="https://pl.wikipedia.org/wiki?curid=5209636" title="Radino (ujednoznacznienie)">
Radino (ujednoznacznienie)

Radino (, ) – nazwa toponimów

</doc>
<doc id="5209637" url="https://pl.wikipedia.org/wiki?curid=5209637" title="Maria Uklejska">
Maria Uklejska

Maria Uklejska z domu Csesznák (ur. 11 listopada 1895 w Stanisławowie, zm. 5 maja 1979 w Warszawie) – polska pedagożka, naukoznawczyni, instruktorka harcerska, harcmistrzyni, Naczelniczka Głównej Kwatery Żeńskiej (1924–1925 i 1927–1928). 
Życiorys.
Młodość.
Maria Uklejska urodziła się 11 listopada 1895 w Stanisławowie w rodzinie doktora medycyny Juliana Csesznáka (1850–1899) i Olgi (1861–1936). Początkowo uczyła się w domu, a od 1905 w Szkole ss. Nazaretanek i Prywatnym Żeńskim Gimnazjum im. J. Słowackiego we Lwowie. Po maturze od 1913 studiowała matematykę i filozofię na Uniwersytecie Lwowskim. W czasie I wojny światowej była sanitariuszką w szpitalu wojskowym w Nowym Targu. 
Służba harcerska.
W 1913 wstąpiła do I Lwowskiej Drużyny Skautek, którą prowadziła Jadwiga Falkowska. Od czerwca 1916 była instruktorką żeńskich drużyn skautowych we Lwowie, a następnie została mianowana komendantką lwowskiego okręgu miejskiego. W dniach 1–2 listopada 1918 brała udział w Zjeździe Zjednoczeniowym w Lublinie i weszła w skład komisji porozumiewawczej, a w lipcu 1919 została powołana w skład Naczelnictwa Związku Harcerstwa Polskiego oraz zorganizowała i prowadziła drużynę w Puławach. W 1921 została mianowana podharcmistrzynią (stopień od 1927 równoważny stopniowi harcmistrzyni). Była zaangażowana w działania Naczelnego Honorowego Sądu Harcerskiego oraz komisji żeńskich prób instruktorskich. Dwukrotnie została wybrana Naczelniczką Głównej Kwatery Żeńskiej (w 1924 oraz 1927). Pisywała do harcerskich czasopism (Harcmistrz, Skrzydła) głównie na temat związany ze specyfiką pracy harcerskiej, zwłaszcza dziewcząt oraz przygotowywała wystąpienia na konferencje instruktorskie. Po 1976 współpracowała przy odtworzeniu historii harcerstwa żeńskiego. 
Okupacja.
Okupację spędziła w Warszawie, będąc zaangażowaną w działania konspiracyjne, m.in. współpracowała z Delegaturą Rządu na Kraj, prowadziła tajne nauczanie, organizowała schronienie ukrywającym się Żydom. Po wybuchu powstania warszawskiego została aresztowana przez Gestapo i przez kilka dni przetrzymywana w areszcie przy alei Szucha. Po uwolnieniu wspomagała powstańców. Koniec wojny zastał ją w Zakopanem, gdzie uczyła dzieci przywożone ze zburzonej stolicy. 
Życie rodzinne i zawodowe.
W 1919 zawarła związek małżeński z inżynierem Józefem Uklejskim (1885–1944), który w czasie okupacji wspomagał żonę w działalności konspiracyjnej i został najprawdopodobniej zamordowany w areszcie przy alei Szucha w pierwszych dniach powstania. Miała dwie córki, obie harcerki i uczestniczki powstania warszawskiego: Marię (ur. 1920) i Annę Barbarę (1922–2008). 
Zawodowo była związana z oświatą, uczyła w Prywatnym Gimnazjum Żeńskim w Puławach, a po przeprowadzce w 1919 do Warszawy w Gimnazjum i Seminarium Nauczycielskim ss. Zmartwychwstanek, Państwowym Seminarium Wychowawczyń Przedszkoli, Od 1931 wykładała w Centralnym Instytucie Wychowania Fizycznego, a w 1933 została dyrektorką Gimnazjum i Liceum Jadwigi Zaborowskiej-Michalskiej. Podnosiła swoje kwalifikacje na uniwersytecie prof. Alfreda Adlera w Wiedniu oraz u prof. Stefana Baleya w Warszawie. 
W 1945 po powrocie do Warszawy pracowała do 1948 w Departamencie Opieki nad Dzieckiem w Ministerstwie Oświaty oraz jako wykładowczyni AWF, a w latach 1948–1952 w Wyższej Szkole Higieny Psychicznej. Po odsunięciu od pracy wychowawczej otrzymała zatrudnienie w Bibliotece Narodowej, gdzie kierowała Zakładem Katalogów Rzeczowych. Po przejściu na emeryturę w 1958 zajęła się pracą naukową, m.in. wykładając historię nauki na Uniwersytecie Warszawskim. 
Zmarła nagle 5 maja 1979 w Warszawie, została pochowana w rodzinnym grobie na Powązkach. 
Odznaczenie.
Maria Uklejska została w 1937 roku odznaczona Medalem Niepodległości za "pracę w dziele odzyskania niepodległości".
Wybrane prace.
Była autorką lub współautorką publikacji: 
Bibliografia.
 

</doc>
<doc id="5209638" url="https://pl.wikipedia.org/wiki?curid=5209638" title="Elżbieta kujawska">
Elżbieta kujawska

Elżbieta kujawska (1315/23 – po 1347) – księżniczka gniewkowska z dynastii Piastów, żona bana Bośnii Stefana II.
Życiorys.
Elżbieta była jedyną znaną z imienia córką księcia gniewkowskiego Kazimierza III i nieznanej z pochodzenia i imienia kobiety. Jej młodszym bratem był Władysław Biały.
Została żoną bana Bośnii Stefana II. Kronikarz Janko z Czarnkowa zaświadcza, że do małżeństwa doprowadziła królowa Elżbieta, żona Karola Roberta. Zrodzona z tego związku córka, Elżbieta, w 1353 r. została drugą żoną, króla Węgier, Ludwika. Jej wnuczkami były urodzone w latach 60. i 70. XIV w. trzy lub cztery córki węgierskiego monarchy, m.in. Maria i Jadwiga.

</doc>
<doc id="5209639" url="https://pl.wikipedia.org/wiki?curid=5209639" title="Haʻafuasia">
Haʻafuasia

Haʻafuasia - miejscowość w Wallis i Futunie (wspólnota zamorska Francji), położona na wyspie Uvea, w dystrykcie Hahake. Według spisu powszechnego z 2018 roku, liczyła 299 mieszkańców.

</doc>
<doc id="5209642" url="https://pl.wikipedia.org/wiki?curid=5209642" title="Cimoszkowo">
Cimoszkowo

Cimoszkowo (; ) – wieś na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów wieś w gminie Mikołajewo, w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwały tu 122 osoby, 1 była wyznania rzymskokatolickiego a 121 prawosławnego. Jednocześnie wszyscy mieszkańcy zadeklarowali polską przynależność narodową. Było tu 19 budynków mieszkalnych. W 1931 Cimoszkowo zostało spisane łącznie z kolonią Piotrowo i kolonią Zofiówka. W 21 domach zamieszkiwało 135 osób.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5209645" url="https://pl.wikipedia.org/wiki?curid=5209645" title="Puchar Europy w Lekkoatletyce 1965 – półfinał kobiet (Konstanca)">
Puchar Europy w Lekkoatletyce 1965 – półfinał kobiet (Konstanca)

Półfinał pucharu Europy w lekkoatletyce w 1965 kobiet odbył się 22 sierpnia w Konstancy. Był to jeden z trzech półfinałów. Pozostałe odbyły się w Fontainebleau i Lipsku.
Wystąpiło sześć zespołów, z których dwa najlepsze awansowały do finału.
Wyniki indywidualne.
Kolorami oznaczono zawodniczki reprezentujące zwycięskie drużyny.

</doc>
<doc id="5209647" url="https://pl.wikipedia.org/wiki?curid=5209647" title="Cimoszkowo (leśniczówka)">
Cimoszkowo (leśniczówka)

Cimoszkowo – dawna leśniczówka. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 leśniczówka leżała w Polsce, w województwie wileńskim, w powiecie dziśnieńskim, w gminie Mikołajów.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 4 osoby.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5209657" url="https://pl.wikipedia.org/wiki?curid=5209657" title="Natalja Guszczina">
Natalja Guszczina

Natalja Aleksandrowna Guszczina (ros. Наталья Александровна Гущина; ur. 10 listopada 1982) – rosyjska zapaśniczka walcząca w stylu wolnym. Mistrzyni Europy w 2001. Druga na MŚ juniorów w 2000 i 2001 na ME juniorów w 2000, trzecia w 2002 roku.

</doc>
<doc id="5209661" url="https://pl.wikipedia.org/wiki?curid=5209661" title="Natalia Gushina">
Natalia Gushina



</doc>
<doc id="5209662" url="https://pl.wikipedia.org/wiki?curid=5209662" title="Scymnus silesiacus">
Scymnus silesiacus

Scymnus silesiacus – gatunek chrząszcza z rodziny biedronkowatych.
Gatunek ten opisany został po raz pierwszy w 1902 roku przez Juliusa Weisego.
Chrząszcz o owalnym ciele długości od 1,8 do 2 mm, słabiej sklepionym i bardziej wydłużonym niż u podobnego "S. abietis". Ubarwienie ma w całości brunatne, często z przyciemnionymi głaszczkami, żuwaczkami i tarczką. Owłosienie ciała jest krótsze niż u "S. abietis". Krótkie czułki buduje dziesięć członów, z których trzy ostatnie formują zwartą buławkę. Pokrywy zaopatrzone są w bardzo gęste i delikatne punkty drobne oraz nieregularnie rozproszone punkty duże.
Biologia i ekologia tego owada pozostają nieznane; spotykany był na dębie bezszypułkowym.
Gatunek palearktyczny, znany ze Szwecji, Polski, Słowacji, Białorusi, Ukrainy, Krymu, Słowenii, Chorwacji, Rumunii, Bułgarii i Bliskiego Wschodu. W Polsce występował na Dolnym Śląsku, jednak nie był obserwowany od początku XX wieku. Na „Czerwonej liście zwierząt ginących i zagrożonych w Polsce” umieszczony jest jako gatunek zagrożony o niedostatecznie rozpoznanym statusie (DD). 

</doc>
<doc id="5209663" url="https://pl.wikipedia.org/wiki?curid=5209663" title="Czarnolesie (obwód witebski)">
Czarnolesie (obwód witebski)

Czarnolesie – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Mikołajewo.
Inna nazwa miejscowości – Czarnoleś.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania rzymskokatolickiego. Jednocześnie 6 mieszkańców zadeklarowało polską a 1 białoruską przynależność narodową. Był tu 1 budynek mieszkalny. W 1931 w 3 domach zamieszkiwało 17 osób.
Wierni należeli do parafii rzymskokatolickiej w Mikołajowie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5209666" url="https://pl.wikipedia.org/wiki?curid=5209666" title="Pinchas Goldhar">
Pinchas Goldhar

Pinchas Goldhar (ur. 14 czerwca 1901 w Łodzi, zm. 25 stycznia 1947 w Melbourne) – pisarz, tłumacz i redaktor tworzący w jidysz. Założyciel pierwszego czasopisma w tym języku w Australii.
Życiorys.
Urodził się 14 czerwca 1901 roku w Łodzi. Ukończył studia w zakresie literatury niemieckiej i francuskiej na Uniwersytecie Warszawskim. Z początku pisał wiersze, po czym skupił się na tworzeniu prozy, a w szczególności opowiadań w duchu realizmu. Jego wzorem były dzieła Antona Czechowa. Na początku lat 20. współpracował z „Łodzier Togblat” oraz tłumaczył opowiadania i powieści z niemieckiego i francuskiego na jidysz. Jego przekład sztuki "Tkacze" Gerharta Hauptmanna zyskał popularność w żydowskim środowisku teatralnym. 
W drugiej połowie lat 20. Goldhar emigrował do Australii, gdzie założył pierwsze czasopismo w jidysz wydawane w kraju pt. „Australier Leben”, które z początku sam drukował. Tłumaczył także twórczość australijskich pisarzy na jidysz, w tym dzieła Henryʼego Lawsona, Vanceʼa Palmera, Katherine Susannah Prichard, Franka D. Davisona i Dowella O'Reilly. Jego zbiór opowiadań "Dercejlungen fun Ojstralie" („Opowiadania z Australii”), który ukazał się w 1939 roku, był drugą publikacją książkową wydaną w jidysz w Australii. W swej krótkiej prozie Goldhar opisywał doświadczenia imigrantów żydowskich w nowym kraju. 
Zmarł 25 stycznia 1947 roku w Belgrave (dzielnicy Melbourne). 

</doc>
<doc id="5209670" url="https://pl.wikipedia.org/wiki?curid=5209670" title="Lilija Isłamowa">
Lilija Isłamowa

Lilija Fatchiełowna Isłamowa (ros. Лилия Фатхеловна Исламова; ur. 1972) – rosyjska zapaśniczka walcząca w stylu wolnym. Zajęła szóste miejsce na mistrzostwach świata w 1994. Mistrzyni Europy w 1993 roku. Trenerka.

</doc>
<doc id="5209671" url="https://pl.wikipedia.org/wiki?curid=5209671" title="Liliya Islamova">
Liliya Islamova



</doc>
<doc id="5209674" url="https://pl.wikipedia.org/wiki?curid=5209674" title="Zajnab Kazawatowa">
Zajnab Kazawatowa

Zajnab Alikowna Kazawatowa (ros. Зайнаб Аликовна Казаватова; ur. 1 kwietnia 1972) – rosyjska zapaśniczka walcząca w stylu wolnym. Mistrzyni Europy w 1993 roku.

</doc>
<doc id="5209678" url="https://pl.wikipedia.org/wiki?curid=5209678" title="Zeinab Kazavatova">
Zeinab Kazavatova



</doc>
<doc id="5209680" url="https://pl.wikipedia.org/wiki?curid=5209680" title="Olga Koszmak">
Olga Koszmak

Olga Aleksandrowna Koszmak (ros. Ольга Александровна Кошмак; ur. 12 marca 1974) – rosyjska zapaśniczka walcząca w stylu wolnym. Z pochodzenia Dagestanka. Srebrna medalistka mistrzostw Europy w 1996 roku.

</doc>
<doc id="5209681" url="https://pl.wikipedia.org/wiki?curid=5209681" title="Olga Kosmak">
Olga Kosmak



</doc>
<doc id="5209685" url="https://pl.wikipedia.org/wiki?curid=5209685" title="Czaronka">
Czaronka

Czaronka – dawniej folwark. Obecnie część agromiasteczka Papszule na Białorusi, w obwodzie witebskim, w rejonie miorskim, w sielsowiecie Mikołajewo.
Historia.
W czasach zaborów w gminie Mikołajewo, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Stefanpol, a od 1926 roku w gminie Mikołajów.
Według Powszechnego Spisu Ludności z 1921 roku zamieszkiwało tu 10 osób, 1 była wyznania rzymskokatolickiego, 9 prawosławnego a 1 ewangelickiego. Jednocześnie 6 mieszkańców zadeklarowało polską, 3 białoruską a 1 łotewską przynależność narodową. Był tu 1 budynek mieszkalny. W 1931 w 1 domu zamieszkiwało 8 osób.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5209687" url="https://pl.wikipedia.org/wiki?curid=5209687" title="Swietłana Kołotyrina">
Swietłana Kołotyrina

Swietłana Wiktorowna Kołotyrina (ros. Светлана Викторовна Колотырина) – rosyjska zapaśniczka walcząca w stylu wolnym. Złota medalistka mistrzostw Europy w 1996 i turnieju juniorów w 1995 roku.

</doc>
<doc id="5209688" url="https://pl.wikipedia.org/wiki?curid=5209688" title="Svetlana Kolatirina">
Svetlana Kolatirina



</doc>
<doc id="5209690" url="https://pl.wikipedia.org/wiki?curid=5209690" title="Leonardus Syttin">
Leonardus Syttin

Leonardus „Leonid” Syttin (, "Leonard Sytin"; ur. 3 grudnia 1892 w Wilnie, zm. ?) – litewski strzelec reprezentujący Imperium Rosyjskie, olimpijczyk.
Uczestnik Letnich Igrzysk Olimpijskich 1912, na których wystartował w jednej konkurencji. Zajął 23. miejsce w trapie (startowało 61 strzelców).

</doc>
<doc id="5209691" url="https://pl.wikipedia.org/wiki?curid=5209691" title="Otynczak białonosy">
Otynczak białonosy

Otynczak białonosy ("Tropideres albirostris") – gatunek chrząszcza z rodziny kobielatkowatych.
Zasięg występowania.
Europa i Azja. W Europie notowany w Austrii, na Białorusi, w Belgii, Bośni i Hercegowinie, Bułgarii, Czechach, Danii, we Francji, w Hiszpanii, Holandii, Luksemburgu, Niemczech, Polsce, Portugalii, Rumunii, na Słowacji, w Szwajcarii, Szwecji, na Ukrainie oraz we Włoszech. Oprócz tego wstępuje we wsch. Palearktyce i na Bliskim Wschodzie.
W Polsce występuje pospolicie na terenie całego kraju z wyjątkiem wyższych partii gór.
Budowa ciała.
Osiąga 3-6 mm długości. Przedplecze ma kształt trapezowaty.
Ubarwienie ciała czarno-białe, pstrokate. Głowa w większości biała, przedplecze czarne, pokrywy czarne z dużą białą plamą w tylnej części zwężająca się ku tylnym krawędziom. Golenie dwukolorowe - w białe i czarne przepaski. Czułki czarne u podstawy i na końcu oraz brunatne w środku.
Biologia i ekologia.
Tryb życia i biotop.
Występuje w lasach. Imago, będące formą zimującą, aktywne od marca do października.
Odżywianie.
Postacie dorosłe roślinożerne. Larwy rozwijają się w zmurszałym drewnie drzew liściastych, głównie z rodzajów buk, dąb oraz topola.

</doc>
<doc id="5209692" url="https://pl.wikipedia.org/wiki?curid=5209692" title="Tropideres albirostris">
Tropideres albirostris



</doc>
<doc id="5209693" url="https://pl.wikipedia.org/wiki?curid=5209693" title="Galina Legionkina">
Galina Legionkina

Galina Władimirowna Legionkina (ros. Галина Владимировна Легёнкина, ur. 21 stycznia 1986) – rosyjska zapaśniczka walcząca w stylu wolnym. Brązowa medalistka mistrzostw Europy w 2007. Mistrzyni Europy juniorów w 2006; druga w 2005 roku.

</doc>
<doc id="5209694" url="https://pl.wikipedia.org/wiki?curid=5209694" title="Herb obwodu besarabskiego">
Herb obwodu besarabskiego

Herb obwodu besarabskiego () – symbol obwodu besarabskiego będącego jednostką administracyjną Imperium Rosyjskiego w latach 1818–1875. Jego wygląd został zatwierdzony 2 kwietnia 1826 roku. Po przekształceniu obwodu na gubernię został zastąpiony herbem guberni besarabskiej.
Blazonowanie.
Tarcza dwudzielna w pas. W polu pierwszym czerwonym dwugłowy orzeł czarny z koroną złotą powyżej, tarczą czerwoną na piersiach ze świętym Jerzym na koniu białym przebijającym włócznią węża, pochodnią, błyskawicą i wieńcem laurowym w szponach. W polu drugim złotym głowa wołu.
Opis.
Herb stanowi dwudzielna w pas tarcza francuska.
Pole pierwsze (górne) jest koloru czerwonego, na którym widnieje wizerunek rosyjskiego dwugłowego orła. Orzeł jest czarny ze złotą koroną nad jego głowami. Na piersiach umieszczona jest tarcza w kolorze czerwonym z wizerunkiem świętego męczennika Jerzego Zwycięzcy dosiadającego białego konia i przebijającego włócznią węża. Orzeł w prawym (heraldycznie) szponie trzyma pochodnię i błyskawicę, w lewym wieniec laurowy.
Pole drugie (dolne) przedstawia „herb Mołdawii”. Na złotym tle umieszczona jest głowa wołu.
Historia.
Tradycje heraldyczne Besarabii sięgają aż średniowiecza i nawiązują do herbów Hospodarstwa Mołdawskiego. z dawnych terenów odłączonych od Mołdawii i przyłączonych do Rosji utworzono obwód besarabski. został zatwierdzony wzór herbu obwodu. 1 marca 1831 roku dekretem cesarskim został zatwierdzony wzór guzików do mundurów urzędników obwodu, w którym wizerunek herbu z 1826 roku zwieńczony był dodatkowo cesarską koroną.
W związku z przekształceniem obwodu besarabskiego w gubernię 28 października 1873 roku, zmieniono wygląd herbu. Przywrócono kolor tła, a także gwiazdę różę i półksiężyc. Wzór ten został zatwierdzony 5 lipca 1878 roku.

</doc>
<doc id="5209695" url="https://pl.wikipedia.org/wiki?curid=5209695" title="Herb guberni besarabskiej">
Herb guberni besarabskiej

Herb guberni besarabskiej () – symbol guberni besarabskiej będącej jednostką administracyjną Imperium Rosyjskiego. Jego wygląd został zatwierdzony 5 lipca 1878 roku. 
Blazonowanie.
W polu błękitnym głowa bawola złota, z takąż gwiazdą pięcioramienną między rogami. po stronie prawej róża o pięciu płatkach srebrna, po lewej takiż półksiężyc zwrócony w lewo. Bordiura trójkolorowa naprzemienna w barwach Imperium. Tarcza zwieńczona koroną cesarską i otoczona liśćmi dębowymi, złotymi przewiązanymi wstęgą Świętego Andrzeja.
Opis.
Herb stanowi otoczona trójkolorową bordiurą w barwach Imperium: czarnym, żółtym i białym, błękitna tarcza francuska, na której widnieje wizerunek złotej głowy bawolej z czerwonymi rogami, językiem i oczami. Pomiędzy rogami umieszczona jest złota, pięcioramienna gwiazda. Po prawej (heraldycznie) stronie głowy znajduje się srebrna róża o pięciu płatkach, po lewej zaś srebrny półksiężyc. Tarcza zwieńczona jest koroną cesarską. Herb otoczony jest dwoma złotymi gałązkami dębowymi połączonymi błękitną wstęgą orderu świętego Andrzeja zawiązaną w kokardę.
Historia.
Gubernia besarabska została utworzona 1873 roku, jednak tradycje heraldyczne jej herbu sięgają aż średniowiecza i nawiązują do herbów Hospodarstwa Mołdawskiego. z dawnych terenów odłączonych od Mołdawii i przyłączonych do Rosji utworzono obwód besarabski. został zatwierdzony wzór herbu obwodu przedstawiający tarczę podzieloną na dwa pola, w górnym na czerwonym tle dwugłowy orzeł rosyjski, w dolnym na złotym tle głowa wołu jako herb Mołdawii.
W związku z przekształceniem obwodu besarabskiego w gubernię 28 października 1873 roku, zmieniono wygląd herbu. Przywrócono kolor tła, a także gwiazdę różę i półksiężyc. Wzór ten został zatwierdzony 5 lipca 1878 roku. Herb ten obowiązywał aż do upadku Imperium Rosyjskiego.

</doc>
<doc id="5209696" url="https://pl.wikipedia.org/wiki?curid=5209696" title="Kajetan (kardynał)">
Kajetan (kardynał)



</doc>
<doc id="5209701" url="https://pl.wikipedia.org/wiki?curid=5209701" title="Walter Bodneck">
Walter Bodneck

Walter Bodneck (; ur. 17 grudnia 1885 w Pskowie, zm. ?) – rosyjski strzelec, olimpijczyk.
Uczestnik Letnich Igrzysk Olimpijskich 1912, na których wystartował w jednej konkurencji. Zajął 36. miejsce w trapie (startowało 61 strzelców).

</doc>
<doc id="5209702" url="https://pl.wikipedia.org/wiki?curid=5209702" title="Lobão da Beira">
Lobão da Beira

Lobão da Beira – parafia "(freguesia)" w gminie Tondela, w Portugalii. Według danych na rok 2011 parafię zamieszkiwały 1124 osoby, a gęstość zaludnienia wyniosła 79,7 os./km2.
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5209705" url="https://pl.wikipedia.org/wiki?curid=5209705" title="Czerepy (sielsowiet Zaucie)">
Czerepy (sielsowiet Zaucie)

Czerepy (; ) – wieś na Białorusi, w obwodzie witebskim, w rejonie miorskim, w sielsowiecie Zaucie.
Historia.
W czasach zaborów zaścianek w gminie Mikołajewo, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Petrykowo.
W latach 1921–1945 kolonia leżała w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwało tu 20 osób, 7 było wyznania rzymskokatolickiego a 13 prawosławnego. Jednocześnie 7 mieszkańców zadeklarowało polską a 13 białoruską przynależność narodową. Były tu 3 budynki mieszkalne. W 1931 w 6 domach zamieszkiwały 44 osoby.
Wierni należeli do parafii prawosławnej w Hołomyślu i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5209707" url="https://pl.wikipedia.org/wiki?curid=5209707" title="Iceage">
Iceage

Iceage – duński zespół punkowy, założony w 2008 roku. W styczniu 2011 roku wraz z ukazaniem się ich debiutanckiego albumu New Brigade zyskał duże zainteresowanie mediów, a jego powstanie uznano za reaktywację duńskiej sceny punkowej. Magazyn muzyczny Soundvenue określił ich album jako "„prawdopodobnie najważniejszy duński album od czasu Klichés Supertanker”".
Historia i twórczość.
Iceage powstał w 2008 roku, gdy członkowie zespołu mieli około 17 lat. Podpisali kontrakt z Escho i wydali debiutancki singiel 7” w 2009 roku. W późniejszym czasie podpisali również kontrakt z duńską wytwórnią Tambourhinoceros i amerykańską Dais Records.
W 2010 roku zespół grał m.in. na festiwalach muzycznych Roskilde (odbywający się od 1971 roku i zalicza się do największych festiwali w Europie) i I Scream in the Dark (cykliczny festiwal muzyczny w Danii). 9 marca 2011 roku grali również jako support z pionierami muzyki postpunkowej Wire i Vega. W związku z wydaniem ich debiutanckiego albumu przez amerykańską wytwórnię w 2011 roku zespół wyruszył w trasę koncertową po USA i Kanadzie.
W 2012 roku zdobyli nagrodę „Årets Håb” (Nadzieja Roku) w plebiscycie Årets Steppeulv (duńska nagroda przyznawana przez Stowarzyszenie Duńskich Krytyków Muzycznych), natomiast w 2018 roku nagrodę Favorite Indie Pop and Indie Rock Albums za album Beyondless.
7 maja 2021 roku Iceage wydał swój piąty album Seek Shelter.
Dyskografia.
Albumy:
Extended plays (EPs):
Single:

</doc>
<doc id="5209708" url="https://pl.wikipedia.org/wiki?curid=5209708" title="Delegatura Ambasady RP w Czelabińsku">
Delegatura Ambasady RP w Czelabińsku

Delegatura Ambasady RP w Czelabińsku, Delegatura Ambasady Polski (Представительствo посольства Польши) – polski urząd konsularny działający epizodycznie jako delegatura ambasady RP w ZSRR ewakuowanej do Kujbyszewa w 1942.
Do kompetencji terytorialnej urzędu należały: Obwód czelabiński i Obwód swierdłowski.
Siedziba.
Mieściła się w hotelu „Jużnyj Ural” (Гостиница Южный Урал) z 1936 przy ul. Spartaka 52 (ул. Спартака), od 1960 prospekt Lenina (просп. Ленина); dzięki staraniom Polskiego Stowarzyszenia Kulturalnego "Solaris" w 2013 na budynku umieszczono okolicznościową tablicę. Następnie delegaturę przeniesiono na ul. Cwillinga 4 (ул. Цвиллинга), obecnie nie istnieje.

</doc>
<doc id="5209713" url="https://pl.wikipedia.org/wiki?curid=5209713" title="Pokolenie mutantów">
Pokolenie mutantów

Pokolenie mutantów (oryg. ) – amerykańsko-kanadyjski superbohaterski serial dramatyczny z 2001 roku inspirowany postaciami z komiksów wydawnictwa Marvel Comics. Twórcą serialu był Avi Arad. Głównym scenarzystą pierwszego sezonu był Howard Chaykin, który od drugiego sezonu został zastąpiony przez Petera Mohana. W głównych rolach wystąpili: Forbes March, Victoria Pratt, Lauren Lee Smith, Victor Webster, John Shea i Karen Cliche.
Serial opowiada o zespole mutantów, którzy zyskali swoje niezwykłe zdolności w wyniku inżynierii genetycznej. Zostali oni wykorzystani jako obiekty testowe w serii tajnych rządowych eksperymentów. Ich misją jest odnalezienie i ochrona pozostałych mutantów.
"Pokolenie mutantów" zadebiutowało 6 października 2001 roku w Stanach Zjednoczonych. Serial został zakończony po 3 sezonach. Wyemitowano w sumie 66 odcinków, a ostatni wyświetlono 17 maja 2004 roku. W Polsce serial emitowany był na kanale AXN.
Emisja i wydanie.
Emisję serialu "Pokolenie mutantów" rozpoczęto 6 października 2001 roku w Stanach Zjednoczonych w systemie syndykacji. Zamówione zostały od razu dwa sezony po 22 odcinki każdy. Drugi sezon emitowano od 5 października 2002 roku. Serial został przedłużony o trzeci sezon, również liczący 22 odcinki, a jego emisję rozpoczęto 29 września 2003 roku. Serial został zakończony po trzecim sezonie, a jego ostatni odcinek wyemitowano 17 maja 2004 roku. W Polsce serial emitowany był na kanale AXN.
W latach 2004–2005 ADR Film wydało wszystkie sezony serialu na DVD. Na nośniku Blu-ray całość serialu została wydana 24 października 2016 roku w Wielkiej Brytanii przez Revelation Films.
Produkcja.
Rozwój projektu.
Na fali niespodziewanego sukcesu filmu "X-Men" z 2000 roku wyprodukowanego przez 20th Century Fox, Marvel Entertainment postanowiło stworzyć serial o mutantach. Całkowite prawa do X-Menów od 1993 roku posiadało w tym czasie 20th Century Fox. We wrześniu 2009 roku poinformowano, że Marvel Studios przy współpracy z Tribune Entertainment pracuje nad serialem "Mutant X", który ma być emitowany w systemie syndykacji. W grudniu wyjawiono, ze Fireworks Entertainment również zaangażowane jest w pracę nad serialem. Ujawniono też, że planowane są przynajmniej dwa sezony, po 22 odcinki każdy. Premiera pierwszego sezonu została zaplanowana na październik 2001 roku. Daniel Tibbets z Fireworks określił serial jako spin-off "X-Menów". W styczniu 2001 roku poinformowano, że twórcami serialu będą Rick Ungar i Avi Arad oraz, że serial nie będzie adaptacją komiksów o X-Menach. W marcu Joe Quesada zapowiedział, że powstanie komiks będący adaptacją serialu. 
W kwietniu 20th Century Fox złożyło pozew do sądu o zbytnie podobieństwo serialu do X-Menów. Marvel tłumaczył, że postacie są nowe i nie mają z nimi związku. Sąd nie był przekonany do racji 20th Century Fox i postanowił nie wstrzymywać premiery serialu. W tym samym miesiącu poinformowano, że zdjęcia rozpoczną się w czerwcu w Toronto. W maju ujawniono, że serial początkowo miał nosić tytuł "Genome X", a Arad w wywiadzie podkreślał, że serial nie jest spin-offem "X-Menów". Poinformowano też, że "Mutant X" został zarezerwowany na 146 rynkach, co stanowi około 93% widzów w Stanach Zjednoczonych. Producentami wykonawczymi zostali: Arad i Ugar oraz Jay Firestone i Adam Haight. Howard Chaykin pełnił rolę głównego scenarzysty pierwszego sezonu. W drugim sezonie zastąpił go Peter Mohan, który również został producentem wykonawczym.
Na początku 2002 roku roszczenie Foxa wobec Tribune i Marvela z tytułu nieuczciwej konkurencji dotyczącej serii "Pokolenie mutantów" wróciło na wokandę w federalnym sądzie apelacyjnym; sąd jednakże nie zażądał zdjęcia serialu z anteny, co pozwoliło na emisję drugiego sezonu. Serial otrzymał zamówienie na trzeci sezon. W maju 2004 roku Marvel Entertainment i 20th Century Fox doszły do porozumienia, a sąd zezwolił na kontynuację serialu, o ile nie będzie w nim żadnych podobieństw do X-Menów i nie będzie wykorzystywał do promocji serialu filmów. Serial został anulowany w kwietniu 2004 roku wskutek decyzji o likwidacji Fireworks Entertainment i został zakończony po trzecim sezonie.
Casting.
W kwietniu 2001 poinformowano, że obsadzono trzech z pięciu aktorów grających główne role w serialu, jednak z ogłoszeniem ich nazwisk zdecydowano się zaczekać do momentu, kiedy znajdą pozostałą dwójkę. Na początku czerwca poinformowano, że główne role zagrają: John Shea jako Adam Kane, Victor Webster jako Brennan Mulwray, Lauren Lee Smith jako Emma de Lauro, Victoria Pratt jako Shalimar Fox oraz Forbes March jako Jesse Kilmartin. Ujawniono również, że w serialu wystąpi Tom McCamus jako Mason Eckhart.
W lipcu 2003 roku poinformowano, że Shea wystąpi tylko gościnnie w trzecim sezonie, a Pierce i Smith w nim nie zagrają. Do obsady dołączyła wtedy Karen Cliche jako Lexa Pierce.
Zdjęcia i postprodukcja.
Zdjęcia do serialu były realizowane w całości w Toronto, gdzie plan do produkcji zbudowany został w opuszczonej bazie lotniczej na północy miasta. Za zdjęcia odpowiadali Jim Westenbrink, Colin Hoult, Nikos Evdemon i Alwyn Kumst, scenografię przygotowali Rocco Matteo i John Blackie, a kostiumy zaprojektowała między innymi Laurie Drew. Paul Rapovski odpowiadał za koordynację walk i kaskaderów w pierwszym i drugim sezonie.
Przy efektach specjalnych pracowało Spin Entertainment. Muzykę do pierwszego sezonu serialu skomponował Lou Natale, a do dwóch kolejnych serii Donald Quan.

</doc>
<doc id="5209717" url="https://pl.wikipedia.org/wiki?curid=5209717" title="Tadeusz Pietras">
Tadeusz Pietras

Tadeusz Bogdan Pietras – polski lekarz, doktor habilitowany nauk medycznych, doktor nauk humanistycznych w oddziale psychologii, profesor Instytutu Psychiatrii i Neurologii w Warszawie, profesor Uniwersytetu Medycznego w Łodzi. Kierownik II Kliniki Psychiatrycznej Instytutu Psychiatrii i Neurologii w Warszawie oraz kierownik Zakładu Farmakologii Klinicznej Uniwersytetu Medycznego w Łodzi.
W 1990 ukończył studia na Wydziale Lekarskim Akademii Medycznej w Łodzi, a w 1993 roku biologię molekularną na Uniwersytecie Łódzkim. W 2009 roku absolwent jednolitych studiów magisterskich w zakresie psychologii na Uniwersytecie Kardynała Stefana Wyszyńskiego w Warszawie. Uzyskał specjalizację II stopnia z zakresu chorób wewnętrznych, chorób płuc i psychiatrii.
Przez wiele lat zawodowo związany z Katedrą Pulmonologii i Alergologii Uniwersytetu Medycznego w Łodzi. Od 2016 roku kierownik Zakładu Farmakologii Klinicznej Uniwersytetu Medycznego w Łodzi. Przez dwa lata od 2019 roku do 2020 pełnił obowiązki kierownika Kliniki Nerwic, Zaburzeń Osobowości i Odżywiania w Instytucie Psychiatrii i Neurologii w Warszawie. Od roku 2020 kierownik II Kliniki Psychiatrycznej IPiN. Autor i współautor kilkuset publikacji naukowych publikowanych na przestrzeni lat w prestiżowych czasopismach naukowych krajowych i międzynarodowych.

</doc>
<doc id="5209719" url="https://pl.wikipedia.org/wiki?curid=5209719" title="Albumy numer jeden w roku 2022 (Polska)">
Albumy numer jeden w roku 2022 (Polska)

Artykuł prezentuje najlepiej sprzedające się wydawnictwa muzyczne w poszczególnych tygodniach w Polsce w roku 2022 publikowane w ramach zestawienia OLiS.
Notowania tworzone są przez TNS Polska w oparciu o dane dotyczące sprzedaży detalicznej albumów muzycznych wydanych jedynie na nośnikach fizycznych. Przy tworzeniu list, sprzedaż wydawnictw muzycznych w formach cyfrowych (download, streaming) jest pomijana.

</doc>
<doc id="5209720" url="https://pl.wikipedia.org/wiki?curid=5209720" title="Czerkasino">
Czerkasino

Czerkasino – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Mikołajewo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego
W latach 1921–1945 folwark a następnie kolonia leżała w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 5 osób, wszystkie były wyznania prawosławnego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 7 osób.
Wierni należeli do parafii prawosławnej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5209723" url="https://pl.wikipedia.org/wiki?curid=5209723" title="Afrikaner Wehrstandsbewegung">
Afrikaner Wehrstandsbewegung



</doc>
<doc id="5209726" url="https://pl.wikipedia.org/wiki?curid=5209726" title="Czołniczyn">
Czołniczyn

Czołniczyn – dawny majątek. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Zaucie.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie majątek leżał w Polsce, w województwie wileńskim, w powiecie dziśnieńskim, w gminie Mikołajów, a następnie w gminie Jazno.
Według Powszechnego Spisu Ludności z 1921 roku zamieszkiwało tu 13 osób, 6 było wyznania rzymskokatolickiego a 7 prawosławnego. Jednocześnie 6 mieszkańców zadeklarowało polską a 7 białoruską przynależność narodową. Były tu 2 budynki mieszkalne. W 1931 w 2 domach zamieszkiwało 9 osób.
Wierni należeli do parafii rzymskokatolickiej i prawosławnej w Jaźnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Jaźnie.

</doc>
<doc id="5209728" url="https://pl.wikipedia.org/wiki?curid=5209728" title="Śliwokrzew amerykański">
Śliwokrzew amerykański

Śliwokrzew amerykański ("Oemleria cerasiformis") – gatunek roślin z rodziny różowatych, reprezentujący monotypowy rodzaj śliwokrzew "Oemleria". Występuje w zachodniej części Ameryki Północnej między Kolumbią Brytyjską na północy i Kalifornią na południu, od wybrzeża Oceanu Spokojnego po zachodnie stoki Gór Kaskadowych i Sierra Nevada. Rośnie w chaparralu, w świetlistych lasach, nad strumieniami, na przydrożach i w kanionach. Na obszarach górskich sięga do wysokości 1900 m n.p.m. Bywa uprawiany jako roślina ozdobna dla wczesnego kwitnienia (kwitnie od lutego do kwietnia) i migdałowej woni kwitnących kwiatów. Polecany do nasadzeń także w Polsce (jest dostatecznie mrozoodporny). Owoce są jadalne (tylko w pełni dojrzałe przestają być kwaśne), ale z powodu zawartości niewielkich ilości cyjanowodoru nie zaleca się spożywania ich dużej ilości. Owoce chętnie spożywane są przez zwierzęta – ptaki, wiewiórki, lisy, kojoty i niedźwiedzie.
Naukowa nazwa rodzajowa upamiętnia niemiecko-amerykańskiego przyrodnika i farmaceutę – Augustusa Gottlieba Oemlera (1774–1852).
Systematyka.
Gatunek reprezentuje monotypowy rodzaj śliwokrzew "Oemleria" . Należy do rodziny różowatych "Rosaceae" i podrodziny "Amygdaloideae". Pozycja systematyczna w jej obrębie była przez długi czas sporna, sytuowany był raz bliżej plemienia "Amygdaleae", raz "Maleae". Ostatecznie badania molekularne wskazały na bliskie pokrewieństwo z rodzajami prinsepia "Prinsepia" i obiela "Exochorda", wraz z którymi tworzy plemię "Osmaronieae", siostrzane względem plemienia "Kerrieae". Oba te plemiona z kolei zajmują pozycję między "Amygdaleae" i "Maleae".
Uprawa.
Najlepiej rośnie w miejscach nasłonecznionych i osłoniętych od wiatrów, na glebach świeżych. Może być rozmnażany wegetatywnie przez odkłady płaskie lub podział krzewów. W przypadku rozmnażania z nasion (dla ich zawiązania należy uprawiać okazy męskie i żeńskie) trzeba je przed siewem stratyfikować w piasku. Siać należy nasiona wiosną do inspektów lub pojemników w szklarniach.

</doc>
<doc id="5209729" url="https://pl.wikipedia.org/wiki?curid=5209729" title="Śliwokrzew">
Śliwokrzew



</doc>
<doc id="5209730" url="https://pl.wikipedia.org/wiki?curid=5209730" title="Oemleria cerasiformis">
Oemleria cerasiformis



</doc>
<doc id="5209731" url="https://pl.wikipedia.org/wiki?curid=5209731" title="Dąbrowa Mikołajewska">
Dąbrowa Mikołajewska

Dąbrowa Mikołajewska – dawny folwark. Obecnie część wsi Fiedorce na Białorusi, w obwodzie witebskim, w rejonie miorskim, w sielsowiecie Mikołajewo.
Dawniej używane nazwy – Dubrowa I, Dubrowo.
Historia.
W czasach zaborów folwark w gminie Mikołajewo, w powiecie dzisieńskim, w guberni wileńskiej Imperium Rosyjskiego
W latach 1921–1945 folwark leżał w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwały tu 2 osoby, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwały 4 osoby.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5209732" url="https://pl.wikipedia.org/wiki?curid=5209732" title="Oemleria">
Oemleria



</doc>
<doc id="5209734" url="https://pl.wikipedia.org/wiki?curid=5209734" title="Dąbrowo Poddziśnieńskie">
Dąbrowo Poddziśnieńskie

Dąbrowo Poddziśnieńskie – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Mikołajewo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 18 osób, 15 było wyznania rzymskokatolickiego a 3 prawosławnego. Jednocześnie 15 mieszkańców zadeklarowało polską a 3 białoruską przynależność narodową. Było tu 2 budynków mieszkalnych. W 1931 w 2 domach zamieszkiwało 12 osób.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5209737" url="https://pl.wikipedia.org/wiki?curid=5209737" title="Kościół św. Marcina Biskupa w Starej Wiśniewce">
Kościół św. Marcina Biskupa w Starej Wiśniewce

Kościół świętego Marcina Biskupa w Starej Wiśniewce – rzymskokatolicki kościół parafialny należący do parafii pod tym samym wezwaniem (dekanat Złotów I diecezji bydgoskiej).
Świątynia powstała w 1647 roku. Została wzniesiona z fundacji Zygmunta Grudzińskiego. Silnie została uszkodzona w czasie „potopu szwedzkiego”. Przebudowana została w 1762 roku, dzięki staraniom Aleksandra Działyńskiego – dobudowano wieżę. Następna przebudowa została wykonana w latach 1906 – 18. Budowla była odnawiana w latach 50 (dobudowano zakrystię) i 60 XX w. Niedawno odkryte zostały pod tynkami malowidła z XVIII wieku.
Świątynia jest drewniana, jednonawowa, wzniesiona została w konstrukcji sumikowo – łątkowej. Budowla jest orientowana. Jej prezbiterium jest mniejsze w stosunku do nawy, zamknięte prostokątnie, z boku umieszczona jest zakrystia. Fasadę frontową poprzedza przedsionek. Wieża świątyni jest kwadratowa, wzniesiona została w konstrukcji słupowej i osadzona jest na nawie. Zwieńcza ją barokowy drewniany dach hełmowy. Dach kościoła jest jednokalenicowy, pokryty gontem. Wnętrze nakryte jest stropami płaskimi, w prezbiterium z odcinkami skośnymi. Chór muzyczny jest podparty dwoma filarami i posiada prostą linię parapetu. Podłoga zstała wykonana z drewna. W świątyni została odsłonięta niedawno polichromia z 1765 roku. Na stropie jest umieszczone przedstawienie Adama i Ewy i aniołów z kotarą i koroną. Ściany są ozdobione kolumnami i wizerunkami świętych. Ołtarz główny w stylu manierystycznym pochodzi z XVII wieku. Styl późnobarokowy reprezentują: dwa ołtarze boczne, dwa konfesjonały i ambona z połowy XVIII wieku. Chrzcielnica powstała w stylu renesansowym. Witraże o tematyce milenijnej pochodzą z 1966 roku, natomiast jeden w prezbiterium zpstał wykonany w 1935 roku.

</doc>
<doc id="5209739" url="https://pl.wikipedia.org/wiki?curid=5209739" title="Radino (obwód kurski)">
Radino (obwód kurski)

Radino () – wieś (ros. деревня, trb. dieriewnia) w zachodniej Rosji, w sielsowiecie lebiażenskim rejonu kurskiego w obwodzie kurskim.
Geografia.
Miejscowość położona jest nad rzeką Młodać (lewy dopływ Sejmu), 6,5 km od centrum administracyjnego sielsowietu (Czeriomuszki), 14 km na południowy wschód od Kurska, 9,5 km od trasy europejskiej E38 (Ukraina – Rosja – Kazachstan).
We wsi znajdują się 34 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 40 osób.

</doc>
<doc id="5209740" url="https://pl.wikipedia.org/wiki?curid=5209740" title="Przełęcz Czarnotówka">
Przełęcz Czarnotówka



</doc>
<doc id="5209742" url="https://pl.wikipedia.org/wiki?curid=5209742" title="Przełęcz Głębieniec">
Przełęcz Głębieniec



</doc>
<doc id="5209746" url="https://pl.wikipedia.org/wiki?curid=5209746" title="Joanna Żylińska">
Joanna Żylińska

Joanna Żylińska (ur. 5 maja 1971) – brytyjsko-polska kulturoznawczyni, literaturoznawczyni i artystka, wykładowczyni King’s College London.
Życiorys.
Joanna Żylińska w 1998 uzyskała na Uniwersytecie Wrocławskim doktorat w zakresie teorii literatury na podstawie dysertacji "Od estetyki do etyki: kobiecość a wzniosłość" (promotor – Tadeusz Sławek). Zajmuje się nowymi mediami, technologiami oraz sztuką. W swoich pracach zajmuje się upadkiem ludzi jako cywilizacji i gatunku. Nawiązuje do twórczości Stelarca.
Wykładała w Instytucie Filologii Angielskiej UWr, Department of Media, Communications and Cultural Studies Uniwersytetu Londyńskiego. Od 2021 związana z King’s College London.
Członkini , Association for Cultural Studies oraz Media, Communications &amp; Cultural Studies Association.
Publikacje.
Tłumaczenia

</doc>
<doc id="5209747" url="https://pl.wikipedia.org/wiki?curid=5209747" title="Dzintars Jaundžeikars">
Dzintars Jaundžeikars

Dzintars Jaundžeikars (ur. 14 lutego 1956, zm. 16 marca 2022) – łotewski rolnik, przedsiębiorca i polityk, poseł na Sejm, w latach 2005–2006 minister spraw wewnętrznych.
Życiorys.
W 1980 ukończył mechanizację rolnictwa na Łotewskiej Akademii Rolniczej. Z zawodu rolnik specjalizujący się w hodowli bydła mlecznego. Od 1993 był prezesem zarządu spółki akcyjnej Limbažu piens, a od 1998 przewodniczącym LPCS, łotewskiego zrzeszenia producentów mleka.
W latach 90. zaangażował się w działalność polityczną, należał do Łotewskiego Frontu Ludowego i Łotewskiego Narodowego Ruchu Niepodległości. Działał w samorządzie lokalnym w okręgu Limbaži. Dołączył później do Pierwszej Partii Łotwy. W 2003 wszedł w skład władz przedsiębiorstwa zarządzającego lasami państwowymi, a następnie w tym samym roku objął mandat deputowanego na Sejm VIII kadencji.
W listopadzie 2005 dołączył do rządu Aigarsa Kalvītisa, obejmując w nim stanowisko ministra spraw wewnętrznych. Zajmował je do listopada 2006. Później wykonywał mandat posła na Sejm IX kadencji, był członkiem ugrupowania LPP/LC. Pełnił funkcję wiceprezesa łotewskiej federacji sportów motorowych, a w 2013 został przewodniczącym tego zrzeszenia.
W listopadzie 2011 został tymczasowo aresztowany w związku z postępowaniem karnym dotyczącym podżegania do ujawnienia tajemnicy państwowej. W grudniu 2012 postępowanie to zakończyło się ugodą z prokuratorem, na polityka nałożono grzywnę i czasowy zakaz pełnienia funkcji publicznych.

</doc>
<doc id="5209752" url="https://pl.wikipedia.org/wiki?curid=5209752" title="Dońki (obwód witebski)">
Dońki (obwód witebski)

Dońki (; ) – wieś na Białorusi, w obwodzie witebskim, w rejonie miorskim, w sielsowiecie Zaucie.
Historia.
W czasach zaborów wieś prywatna w gminie Mikołajewo, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwało tu 34 osoby, wszystkie były wyznania prawosławnego i zadeklarowały białoruską przynależność narodową. Było tu 5 budynków mieszkalnych. W 1931 w 5 domach zamieszkiwało 34 osoby.
Wierni należeli do parafii prawosławnej w Hołomyślu. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5209756" url="https://pl.wikipedia.org/wiki?curid=5209756" title="Doroszkowicze">
Doroszkowicze

Doroszkowicze (; ) – wieś na Białorusi, w obwodzie witebskim, w rejonie miorskim, w sielsowiecie Mikołajewo.
Historia.
W czasach zaborów folwark i karczma w gminie Mikołajewo, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała Sergiusza Karpowa.
W latach 1921–1945 majątek leżał w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwały tu 53 osoby, 29 były wyznania rzymskokatolickiego a 24 prawosławnego. Jednocześnie 29 mieszkańców zadeklarowało polską, 17 białoruską a 7 rosyjską przynależność narodową. Było tu 8 budynków mieszkalnych. W 1931 w 4 domach zamieszkiwało 60 osób.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5209757" url="https://pl.wikipedia.org/wiki?curid=5209757" title="Góra (Nowe Miasto nad Pilicą)">
Góra (Nowe Miasto nad Pilicą)

Góra – południowo-zachodnia część Nowego Miasta nad Pilicą, nad rzeką Pilicą. Leży ok. 2 km od centrum miasta i rozpościera się wzdłuż ulicy o nazwie Góra. Do 1954 samodzielna wieś.
Historia.
W latach 1867–1954 w gminie Góra w powiecie rawskim. W Królestwie Polskim przynależała do guberni piotrkowskiej, a w okresie międzywojennym do woj. warszawskiego. Tam, 20 października 1933 utworzono gromadę Góra granicach gminy Góra, składającą się z wsi Góra i majątku Nowe Miasto. 1 kwietnia 1939 wraz z całym powiatem rawskim przeniesiono ją do woj. łódzkiego. 
Podczas II wojny światowej w Generalnym Gubernatorstwie, w dystrykcie warszawskim. W 1943 Góra liczyła 537 mieszkańców.
W związku z reorganizacją administracji wiejskiej jesienią 1954 Górę włączono do Nowego Miasta nad Pilicą 4 października 1954.

</doc>
<doc id="5209759" url="https://pl.wikipedia.org/wiki?curid=5209759" title="Kościół Matki Bożej Królowej Polski w Człuchowie">
Kościół Matki Bożej Królowej Polski w Człuchowie

Kościół Matki Bożej Królowej Polski w Człuchowie – rzymskokatolicki kościół parafialny należący do parafii pod tym samym wezwaniem (dekanat człuchowski diecezji pelplińskiej).
Budowa świątyni rozpoczęła się w lipcu 1996 roku. W listopadzie 1999 roku nowo zbudowany kościół został pobłogosławiony przez biskupa pelplińskiego Jana Bernarda Szlagę.

</doc>
<doc id="5209762" url="https://pl.wikipedia.org/wiki?curid=5209762" title="Delegatura Ambasady RP w Czkałowie">
Delegatura Ambasady RP w Czkałowie

Delegatura Ambasady RP w Czkałowie, Delegatura Ambasady Polski (Представительствo посольства Польши), obecnie Orenburg – polski urząd konsularny działający epizodycznie jako delegatura ambasady RP w ZSRR ewakuowanej do Kujbyszewa w latach 1941–1942.
Do kompetencji terytorialnej urzędu należały obwody: czkałowski i aktiubiński oraz Baszkirska Autonomiczna SRR.
Siedziba.
Początkowo mieściła się w Buzułuku (1942), następnie w Czkałowie w Matroskim Zaułku 12 (Mатросский пер.) (1942).

</doc>
<doc id="5209771" url="https://pl.wikipedia.org/wiki?curid=5209771" title="Wiejski barok">
Wiejski barok

Wiejski barok (cz. "selské baroko" lub "jihočeské baroko") – styl ludowej architektury, który występował głównie w południowych Czechach w okresie XIX wieku. Pojawił się po baroku właściwym. Najstarsze zabytki wiejskiego baroku datowane są na lata 20. XIX wieku. Największy rozwój wiejskiego baroku miał miejsce w latach 60. XIX w.
Charakterystyka.
Wiejski barok jest stylem, którego elementem charakterystycznym jest wykorzystywanie elementów cechujących inne style architektoniczne, takie jak: barok, klasycyzm lub styl neoromański. Ludowi murarze jako inspirację chętnie wykorzystywali elementy architektury, która w owym okresie była rozpowszechniona w miastach czeskich. Chociaż naśladowane elementy cechowały się wysoką wartością rzemieślniczą, to często przy ich tworzeniu nie uwzględniano tektoniki architektury, z której czerpano inspirację. Jako przykład może posłużyć woluta, której wykonanie wymagało znajomości geometrii na poziomie szkoły średniej. Oryginalnie pełni ona funkcję nośną w górnej części budynku. W przypadku wiejskiego baroku miała ona jedynie charakter dekoracyjny.
Wiejski barok nazywany bywa także barokiem ludowym. Błędne byłoby jednak stwierdzenie, że za jego powstawanie byli odpowiedzialni anonimowi twórcy ludowi. Obiekty te często były dziełem profesjonalnych murarzy, którzy niekiedy byli w stanie zatrudnić przy ich budowie pracowników.
Twórcy.
Znane są losy i dane twórców wiejskiego baroku. W Czechach Południowych tworzyli:
Zabytki.
Zabytki wiejskiego baroku występują głównie w rejonie Soběslavskiej i Zbudovskiej Blaty, ale także w miastach: Písek, Vodňany i Třeboň. Wiele wiejskich barokowych budowli i ich elementów dekoracyjnych udokumentował Alois Terš (1910–1987).
Większość budynków należących do okresu wiejskiego baroku jest chroniona jako zabytki.
Wiejski rezerwat zabytków to np. Holaszowice, Malé Chrášťany, Mazelov, Plástovice, Vodice u Lhenic, Záboří w pobliżu Czeskich Budziejowic.
Wiejskie strefy zabytków znajdują się na przykład w miejscowościach Svinky oraz Zbudov.
Budynki sakralne.
Początki wiejskiego baroku sięgają panowania Józefa II (1780–1790). W 1784 roku dekretem zakazano pielgrzymek i procesji. W przeszłości pielgrzymki były wydarzeniami pięknymi i spektakularnymi, na które mieszkańcy wsi czekali cały rok. Cesarz zakazał pielgrzymek i nie zaproponował mieszkańcom nic w zamian. Wieśniacy nie przyjęli nakazu Józefa II. Ważnym elementem wiejskiego baroku był także styl życia oraz życie duchowe ówczesnych mieszkańców kraju. W tym okresie, ma miejsce najintensywniejsza budowa krzyży, posągów oraz kaplic. Budowali je chłopi i rzemieślnicy na własny koszt na swoich ziemiach za zgodą szlachty i konsystorza biskupiego. Zbudowali je, a następnie wykorzystywali do swojego życia religijnego. Były naturalną częścią ich świata. Zakaz ten zniósł jego następca, Leopold II.

</doc>
<doc id="5209774" url="https://pl.wikipedia.org/wiki?curid=5209774" title="Hokej na lodzie na Zimowych Igrzyskach Olimpijskich 2022">
Hokej na lodzie na Zimowych Igrzyskach Olimpijskich 2022

Hokej na lodzie na Zimowych Igrzyskach Olimpijskich 2022 w Pekinie, stolicy Chińskiej Republiki Ludowej – w ramach tej dyscypliny zorganizowane zostały dwa osobne turnieje. Turniej kobiet odbył się w dniach 3-17 lutego 2022 (10 uczestniczących reprezentacji), a mężczyzn w dniach 9-20 lutego 2022 (12 uczestniczących reprezentacji). Spotkania odbyły się na Narodowym Krytym Stadionie, oraz na Wukesong Arenie.
W igrzyskach ponownie nie wystąpili gracze NHL. Dodatkowo reprezentanci i reprezentantki Rosji wystąpili pod flagą Rosyjskiego Komitetu Olimpijskiego, ze skrótem ROC.
Turniej kobiet.
Do turnieju zakwalifikowało się dziesięć drużyn, które przydzielono do dwóch pięciozespołowych grup:
Turniej mężczyzn.
Kraje uczestników turnieju przydzielono do trzech czterozespołowych grup:

</doc>
<doc id="5209779" url="https://pl.wikipedia.org/wiki?curid=5209779" title="Dryhuczki (miasteczko w sielsowiecie Turkowo)">
Dryhuczki (miasteczko w sielsowiecie Turkowo)

Dryhuczki – dawne miasteczko. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Dawniej używana nazwa – Drygucze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 miasteczko leżała w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 45 osób, 7 było wyznania rzymskokatolickiego a 38 prawosławnego. Jednocześnie 29 mieszkańców zadeklarowało polską a 16 białoruską przynależność narodową. Było tu 11 budynków mieszkalnych. W 1931 w 6 domach zamieszkiwało 23 osoby.
Wierni należeli do parafii prawosławnej w Hryhorowiczach i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Mikołajowie.

</doc>
<doc id="5209783" url="https://pl.wikipedia.org/wiki?curid=5209783" title="Pawieł Lieth">
Pawieł Lieth

Pawieł Lieth (ur. 28 grudnia 1883 w Twerze, zm. ?) – rosyjski strzelec, olimpijczyk.
Uczestnik Letnich Igrzysk Olimpijskich 1912, na których wystartował w dwóch konkurencjach. Zajął 34. miejsce w rundzie pojedynczej do sylwetki jelenia oraz 52. pozycję w trapie (startowało odpowiednio 34 i 61 strzelców).

</doc>
<doc id="5209785" url="https://pl.wikipedia.org/wiki?curid=5209785" title="Krośniewice-Kolonia">
Krośniewice-Kolonia

Krośniewice-Kolonia – północna część miasta Krośniewice, rozpościerająca się w okolicach ulicy Toruńskiej. Do 1939 samodzielna miejscowość.
Historia.
Dawna kolonia podmiejska. W latach 1867–1954 w gminie Błonie w powiecie kutnowskim. W Królestwie Polskim przynależała do guberni warszawskiej, a w okresie międzywojennym do woj. warszawskiego. Tam, 20 października 1933 utworzyła gromadę o nazwie Krośniewice granicach gminy Błonie, składającą się z samej kolonii podmiejskiej Krośniewice. 27 marca 1939 gromadę Krośniewice (a także część sąsiedniej wsi Kajew) włączono do miasta Krośniewice.

</doc>
<doc id="5209786" url="https://pl.wikipedia.org/wiki?curid=5209786" title="Dryhuczki (kolonia w sielsowiecie Turkowo)">
Dryhuczki (kolonia w sielsowiecie Turkowo)

Dryhuczki – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Dawniej używana nazwa – Drygucze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie kolonia leżała w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 11 osób, wszystkie były wyznania prawosławnego i zadeklarowały polską przynależność narodową. Były tu 2 budynki mieszkalne. W 1931 w 7 domach zamieszkiwały 43 osoby.
Wierni należeli do parafii prawosławnej w Hryhorowiczach. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5209787" url="https://pl.wikipedia.org/wiki?curid=5209787" title="Osiedle Nowe Miasto (Zduńska Wola)">
Osiedle Nowe Miasto (Zduńska Wola)



</doc>
<doc id="5209792" url="https://pl.wikipedia.org/wiki?curid=5209792" title="Dubówka (rejon miorski)">
Dubówka (rejon miorski)

Dubówka – dawna leśniczówka. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Zaucie.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 leśniczówka leżała w Polsce, w województwie wileńskim, w powiecie dziśnieńskim, w gminie Mikołajów.
Powszechny Spis Ludności z 1921 roku nie podał danych dotyczących miejscowości. W 1931 w 2 domach zamieszkiwało 10 osób.
Wierni należeli do parafii prawosławnej Hołomyślu i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5209799" url="https://pl.wikipedia.org/wiki?curid=5209799" title="Przesmyk Sueski">
Przesmyk Sueski

Przesmyk Sueski (, trl. "Barzakh as-Suways", trb. "Barzach as-Suwajs") – przesmyk w Egipcie, łączący Afrykę z Azją (półwyspem Synaj), jedyny pomost lądowy łączący te kontynenty. Rozdziela Morze Śródziemne od Morza Czerwonego (Zatoki Sueskiej). W najwęższym miejscu mierzy 121 km szerokości. W 1869 roku przekopany został przez niego Kanał Sueski.

</doc>
<doc id="5209801" url="https://pl.wikipedia.org/wiki?curid=5209801" title="Dubówka">
Dubówka



</doc>
<doc id="5209803" url="https://pl.wikipedia.org/wiki?curid=5209803" title="Jacob Ellehammer">
Jacob Ellehammer

Jacob Christian Hansen Ellehammer (ur. 14 czerwca 1871 w Bakkebølle, zm. 20 maja 1946 w Kopenhadze) – duński zegarmistrz, konstruktor pierwszych silników lotniczych.
Praca zawodowa.
Przed przeprowadzką do Kopenhagi konstruował mechanizmy do zegarków. W 1898 roku już w Kopenhadze zarejestrował firmę zajmującą się produkcją m.in. urządzeń do produkcji papierosów, napojów i płyt gramofonowych. W późniejszych latach rozpoczął produkcję silników do motocykli. Jego projekt silnika umieszczonego pod siedzeniem kierowcy wyprzedził o 40 lat późniejszą analogiczną konstrukcję zastosowaną w skuterach Vespa. Jednak największym osiągnięciem technicznym, z którego został zapamiętany na całym świecie, są pierwsze silniki lotnicze. 12 września 1906 roku został pierwszym Europejczykiem, który dokonał lotu pojazdem z silnikiem mechanicznym. Lotu dokonał na małej wyspie Lindholm, przeleciał tam 421 metrów na wysokości 50 centymetrów. Udany eksperyment Ellehammera dał początek gwałtownemu rozwojowi lotnictwa w Skandynawii. Powstawały pierwsze szkoły dla entuzjastów nowego transportu, a cztery lata po pierwszym udanym locie Ellehammera dokonano przelotu nad Sundem – cieśniną morską pomiędzy Danią i Szwecją. Ellehammer jest również znany z gaźnika benzynowego i parafinowego. Firma stworzona przez Jacoba Ellehamera jest częścią koncernu IronPump – produkującego pompy wodne, wykorzystywane przede wszystkim w przemyśle stoczniowym i wydobywczym. W ramach promocji duńskiej myśli technicznej produkowane są również walizki i akcesoria podróżne pod marką Ellehammer, w Polsce sprzedawane m.in. w duńskich dyskontach Netto. W 2015 roku linie Norvegian uhonorowały wynalazcę umieszczeniem jego podobizny na ogonach kilku samolotów pasażerskich.

</doc>
<doc id="5209810" url="https://pl.wikipedia.org/wiki?curid=5209810" title="Kanał Siekierkowski">
Kanał Siekierkowski

Kanał Siekierkowski – rów wodny w Warszawie, w dzielnicy Mokotów.
Położenie i charakterystyka.
Rów przepływa przez obszar Miejskiego Systemu Informacji Czerniaków w dzielnicy Mokotów. Rozpoczyna swój bieg w okolicy północnej części Jeziorka Czerniakowskiego i kieruje się na północ. Następnie skręca na północny zachód i zachód, przechodzi przez tereny Rodzinnych Ogródków Działkowych „Czerniaków”. W rejonie ulicy Melomanów uchodzi do Kanału Czerniakowskiego. Na swoim biegu przecina trasę Siekierkowską (al. Józefa Becka). Istnieją też przepusty pod rurociągami sieci ciepłowniczej i ulicą Wolicką.
Kanał jest zaliczany do urządzeń melioracji podstawowych Warszawy. Wody prowadzi okresowo.
Według Mapy Podziału Hydrograficznego Polski (MPHP) stanowi część zlewni cieku pod nazwą "Kanał Główny „A”" o identyfikatorze 25954. Ciek ten ma ok. 7 km długości, a jego zlewnia jest w MPHP określana jako "Kanał Główny „A” (Kanał „W”, Kanał Siekierkowski, Kanał Portowy)". W planie gospodarowania wodami na obszarze dorzecza Wisły z 2011 jest wyznaczona jednolita część wód PLRW2000025954 (Kanał Główny A (Kanał W, Kanał Siekierkowski, Kanał Portowy)). Powierzchnia całkowita tej zlewni wynosi 26,2498 km².
Długość rowu wynosi 1310 m. Szerokość dna kanału otwartego to 1,0 m, a średnia głębokość wynosi 1,8 m. Nachylenie skarp to 1:1,5, a spadek 0,5‰–1,0‰, przepustowość 2,0 m³/s.
Historia.
Kanał zaprojektowano wraz z Kanałem Czerniakowskim, w 1934 roku w Oddziale Wodno-Melioracyjnym na podstawie elaboratu Komisji Rewizyjnej Wodnej „O stosunkach wodnych Warszawy na nieskanalizo­wanych terenach po lewej stronie Wisły” z 1933. Jego celem miało być odwodnienie i osuszenie terenów ówcześnie podwarszawskich wsi Czerniaków i Siekierki, które miały być przeznaczone pod zabudowę willową. Budowa, którą realizował Wydział Techniczny Zarządu Miejskiego, zakończyła się przed 1937 rokiem.
W przeszłości Kanał Siekierkowski połączony był z Jeziorkiem Czerniakowskim i odprowadzał z niego wody. W późniejszym czasie stało się to niemożliwe ze względu na obniżenie wysokości lustra wody w zbiorniku. Było to spowodowane m.in. faktem, iż wody deszczowe zaczęto odprowadzać bezpośrednio do Kanału Czerniakowskiego z pominięciem jeziora.
Przyroda.
Część biegu kanału znajduje się w otulinie rezerwatu przyrody Jeziorko Czerniakowskie oraz w granicach Warszawskiego Obszaru Chronionego Krajobrazu.

</doc>
<doc id="5209811" url="https://pl.wikipedia.org/wiki?curid=5209811" title="Nina Wähä">
Nina Wähä

Nina Wähä (ur. 21 marca 1979 w Sztokholmie) – szwedzka pisarka, aktorka i piosenkarka.
Biografia.
Nina Wähä urodziła się i wychowała w Sztokholmie. Jej ojciec w latach 60. przyjechał do Szwecji z Bułgarii, a matka pochodzi z Doliny Torne. Tam właśnie spędzała letnie wakacje z babcią i z wieloma kuzynami, dzięki czemu mogła uczyć się zarówno fińskiego, jak i języka meänkieli.
Ukończyła dwuletnie studia w zakresie kreatywnego pisania na Uniwersytecie w Göteborgu. Pracowała również jako menadżer restauracji i w cateringu.
W 2004 roku Wähä zagrał jedną z głównych ról w filmie fabularnym Daniela Espinosa "Babylonsjukan." W 2005 roku zagrała także niewielką rolę w filmie "Fyra veckor i juni" w reż. Henry'ego Meyera. Wähä jest wokalistką szwedzkiego zespołu pop Lacrosse i opublikowała trzy powieści: "S som i syster" (2007), "Titta inte bakåt" (2010) i "Testament" (2019).
Twórczość literacka.
Wähä zadebiutował jako pisarka powieścią "S som i syster" ("S jak w siostra") w 2007 roku. Opowiada ona o relacji między dwiema siostrami, która rozpada się po rozwodzie rodziców, kiedy Paola zostaje z matką, a Isabel, narratorka powieści, z ojcem. Isabel stale przeprowadza się ojcem, który nawiązuje relacje z wieloma kobietami i ostatecznie ginie w pożarze, z którego Isabel zostaje uratowana. Odmienne warunki dorastania i dysfunkcyjna sytuacja rodzinna mają duży wpływ na dorosłą relację sióstr.
W kolejnej powieści, "Titta inte bakåt" ("Nie oglądaj się za siebie") "z" 2010 roku, młoda kobieta, Sabina, poznaje starszego mężczyznę. W jego mieszkaniu znajduje listy, które razem tworzą scenariusz. Historia w nim przedstawiona opowiada o tym, jak mężczyzna i dwaj jego towarzysze w latach 60. opuszczają komunistyczną Bułgarię, by dostać się do Stanów Zjednoczonych, ale lądują do Rzymu, gdzie w czasie studenckich protestów pojawiają się różne komplikacje. Dzięki Sabinie trzej przyjaciele znów się spotykają.
Wydana w 2019 roku powieść Testamente (pol. "Testament", wyd. w Polsce w 2022 roku) rozgrywa się w fińskiej Dolinie Torne i opowiada o rodzinie, którą tworzy despotyczny, chłodny emocjonalnie ojciec, uległa matka i dwanaście dzieci. Annie, która jest drugą najstarszą siostrą z rodzeństwa, odwiedza dom rodziców w święta Bożego Narodzenia. Zdarza się wypadek, po którym Annie próbuje przekonać matkę, by opuściła ojca. Po tym następuje wielowątkowa historia, w której do głosu dochodzą wszyscy bohaterowie i opisują historię rodziny na swój własny sposób. Wähä zdradziła w wywiadzie, że pierwotnie napisała tę powieść jako zbiór opowiadań.
Wszystkie powieści Wähä zostały dobrze przyjęte przez krytyków i czytelników. Powieść "Testament" była nominowana do Nagrody Augusta w 2019 roku. W tym samym roku otrzymała również nagrodę De Nios julpris. "Testament" w 2020 roku uhonorowano Nagrodą Szwedzkiego Radia za Powieść.
Dyskografia.
Z zespołem Lacrosse:

</doc>
<doc id="5209813" url="https://pl.wikipedia.org/wiki?curid=5209813" title="FK Bane Raška">
FK Bane Raška



</doc>
<doc id="5209816" url="https://pl.wikipedia.org/wiki?curid=5209816" title="Swędzieniejewice (Zduńska Wola)">
Swędzieniejewice (Zduńska Wola)

Swędzieniejewice – część miasta Zduńska Wola w Polsce, w województwie łódzkim, w powiecie zduńskowolskim. Rozpościera się w okolicy ulic Nowomiejskiej i Łanowej.
Do końca 1974 roku stanowiła północną część wsi Swędzieniejewice w gminie Zapolice. 1 stycznia 1975 część tę (246 ha) włączono do Zduńskiej Woli.

</doc>
<doc id="5209817" url="https://pl.wikipedia.org/wiki?curid=5209817" title="Kit (1899)">
Kit (1899)

Kit () – rosyjski niszczyciel z przełomu XIX i XX wieku, jedna z czterech jednostek typu "Kit". Okręt został zwodowany 30 listopada 1899 roku w niemieckiej stoczni Schichau w Elblągu, a do służby w Marynarce Wojennej Imperium Rosyjskiego został wcielony w czerwcu 1900 roku, z przydziałem do Floty Bałtyckiej. W 1902 roku nazwę jednostki zmieniono na „Bditielnyj” (ros. „Бдительный”). Niszczyciel został przerzucony na Daleki Wschód, gdzie wszedł w skład Eskadry Oceanu Spokojnego. Podczas wojny rosyjsko-japońskiej jednostka została samozatopiona w styczniu 1905 roku w Port Artur, by uniknąć przejęcia przez Japończyków.
Projekt i budowa.
„Kit” był jednym z czterech niszczycieli zamówionych i zbudowanych w Niemczech. Jednostki te z racji niewielkiej wyporności bardziej odpowiadały klasie torpedowców. Okręt zbudowany został w stoczni Schichau w Elblągu (numer stoczniowy 657). Stępkę jednostki położono w marcu 1899 roku, a zwodowany został 30 listopada 1899 roku.
Dane taktyczno-techniczne.
Okręt był niewielkim, dwukominowym niszczycielem z dwoma masztami. Długość całkowita wynosiła 61,75 metra, szerokość 6,7 metra i zanurzenie 2,9 metra. Wyporność normalna wynosiła 346–350 ton, zaś pełna 445 ton. Okręt napędzany był przez dwie pionowe maszyny parowe potrójnego rozprężania o łącznej mocy 6000 KM, do której parę dostarczały cztery kotły Schichau. Dwuśrubowy układ napędowy pozwalał osiągnąć prędkość 27 węzłów. Okręt mógł zabrać zapas węgla o maksymalnej masie 80 ton, co zapewniało zasięg wynoszący 1500 Mm przy prędkości 10 węzłów.
Uzbrojenie artyleryjskie okrętu stanowiły: pojedyncze działo kalibru 75 mm L/48 Canet oraz pięć pojedynczych dział trzyfuntowych Hotchkiss M1885 L/40 kalibru 47 mm. Jednostka wyposażona była w trzy pojedyncze obracalne nadwodne wyrzutnie torped kalibru 381 mm: dwie umieszczone na pokładzie między kominami i trzecią za drugim kominem, z łącznym zapasem sześciu torped.
Załoga okrętu liczyła 64 oficerów, podoficerów i marynarzy.
Służba.
„Kit” został wcielony do służby w Marynarce Wojennej Imperium Rosyjskiego w czerwcu 1900 roku. Jednostka weszła w skład Floty Bałtyckiej. W marcu 1902 roku nazwę okrętu zmieniono na „Bditielnyj” (ros. „Бдительный”). Między 1902 a 1903 rokiem niszczyciel został przerzucony na Daleki Wschód.
W momencie wybuchu wojny rosyjsko-japońskiej jednostka wchodziła w skład 1. Flotylli Niszczycieli I Eskadry Oceanu Spokojnego, stacjonując w Port Artur. 1904 roku niszczyciele „Bditielnyj”, „Lejtienant Burakow”, „Biezstrasznyj” i „Wnuszytielnyj” udały się na patrol u wybrzeży półwyspu Kwantung, gdzie doszło do potyczki z japońskimi niszczycielami, zakończonej następnego dnia utratą „Wnuszytielnyja”. Wieczorem okręt uczestniczył w wyjściu głównych sił eskadry portarturskiej z bazy (pięć pancerników, cztery krążowniki, dwa krążowniki torpedowe i siedem niszczycieli), które wobec nienapotkania przeciwnika przeprowadziły ćwiczenia taktyczne i powróciły do portu. W nocy z na patrolujące wody nieopodal bazy niszczyciele „Bditielnyj” i „Grozowoj” oraz kanonierki „Bobr” i „Otważnyj” starły się z japońskimi niszczycielami z 4 dywizjonu, w wyniku czego lekkich uszkodzeń doznał „Harusame”. okręt z dowódcą I Eskadry kontradmirałem Wilgelmem Witgeftem na pokładzie wziął udział w ostrzale japońskich oddziałów przeprowadzających atak na wojsko rosyjskie broniące Port Artur. „Bditielnyj” uczestniczył w odparciu pierwszego szturmu rosyjskiej bazy, ostrzeliwując japońskie baterie. „Bditielnyj”, „Silnyj”, „Sierdityj”, „Strojnyj”, „Statnyj”, „Storożewoj”, „Włastnyj”, „Smiełyj” i „Rastoropnyj” postawiły 20 min u wejścia do Zatoki Lunwantan.
 „Bditielnyj”, uczestnicząc w akcji ratunkowej załogi zatopionego nieopodal Port Artur na minie niszczyciela „Strojnyj”, sam wszedł na minę i został uszkodzony. Niszczyciel został doholowany do bazy, jednak nie podjęto jego naprawy. Jednostka została samozatopiona w Port Artur poprzez odpalenie głowic torped w nocy z na 1905 roku, by uniknąć przejęcia przez Japończyków.

</doc>
<doc id="5209822" url="https://pl.wikipedia.org/wiki?curid=5209822" title="Krobanówek (Zduńska Wola)">
Krobanówek (Zduńska Wola)

Krobanówek – część miasta Zduńska Wola w Polsce, w województwie łódzkim, w powiecie zduńskowolskim. Rozpościera się w okolicy cmentarza komunalnego.
Do końca 1972 roku stanowiła zachodnią część wsi Krobanówek w gminie Zduńska Wola. 1 stycznia 1973 część tę (105 ha) włączono do Zduńskiej Woli.

</doc>
<doc id="5209823" url="https://pl.wikipedia.org/wiki?curid=5209823" title="Bditielnyj (1899)">
Bditielnyj (1899)



</doc>
<doc id="5209827" url="https://pl.wikipedia.org/wiki?curid=5209827" title="Šaltuona">
Šaltuona

Šaltuona – rzeka na Litwie, w okręgach tauroskim i kowieńskim, w rejonach jurborskim i rosieńskim. Lewy dopływ Szeszuwy. Długość rzeki wynosi 73 kilometrów, a powierzchnia dorzecza 570 km². Źródło rzeki znajduje się w pobliżu wsi Pakapurnis. Wpływa do Szeszuwy 37 km od jej ujścia do Jury.
Szerokość rzeki wynosi od 5 do 11 metrów, a głębokość od 30 do 50 centymetrów. Średnie nachylenie wynosi 1,24 m/km. Prędkość rzeki wynosi od 0,1-0,4 m/s. Średni przepływ w miejscu ujścia wynosi 4,67 m³/s.
Dopływy.
Lewostronne:
Prawostronne:
Ochrona.
Na obszarze rzeki znajduje się , na którego obszarze chronione są takie gatunki jak: mieczyk dachówkowaty, modraszek telejus, czerwończyk nieparek oraz skójka gruboskorupowa.

</doc>
<doc id="5209828" url="https://pl.wikipedia.org/wiki?curid=5209828" title="Henryków (Zduńska Wola)">
Henryków (Zduńska Wola)

Henryków – część miasta Zduńska Wola w Polsce, w województwie łódzkim, w powiecie zduńskowolskim. Rozpościera się w okolicy ulicy Henrykowskiej.
Do końca 1972 roku stanowiła zachodnią część wsi Henryków w gminie Zduńska Wola. 1 stycznia 1973 część tę (60 ha) włączono do Zduńskiej Woli.

</doc>
<doc id="5209829" url="https://pl.wikipedia.org/wiki?curid=5209829" title="Sobór Świętej Trójcy w Szczigrach">
Sobór Świętej Trójcy w Szczigrach

Sobór Świętej Trójcy (ros. "Свято-Троицкий собор") – prawosławny sobór katedralny znajdujący się w rosyjskim mieście Szczigry, siedziba eparchii szczygierskiej.
Historia.
Cerkiew wzniesiono w 1801 na koszt parafian. W 1917 została zamknięta przez bolszewików, ze świątyni wywieziono wyposażenie i przekształcono ją w magazyn zboża. W 1930 zdjęto dzwony, usunięto kopuły i krzyże. Podczas II wojny światowej miasto zostało zdobyte przez nazistów, którzy urządzili w niej piekarnię i stajnię. Po wojnie została odrestaurowana, a w 2007 r. zrekonstruowano kopuły. W 2012 roku powołano eparchię szczygierską, a przy cerkwi ustanowiono jej siedzibę.

</doc>
<doc id="5209830" url="https://pl.wikipedia.org/wiki?curid=5209830" title="De Nios julpris">
De Nios julpris



</doc>
<doc id="5209831" url="https://pl.wikipedia.org/wiki?curid=5209831" title="Ukraińcy na Podlasiu">
Ukraińcy na Podlasiu

Ukraińcy na Podlasiu – według danych spisu powszechnego z 2011 roku na obszarze województwa podlaskiego mieszka ponad 2000 osób deklarujących narodowość ukraińską (na terenie całego kraju 48 000). Podlascy Ukraińcy zamieszkują głównie powiaty: bielski, hajnowski i siemiatycki.
Specyfikę społeczności podlaskich Ukraińców na tle rodaków z innych regionów polskich wyznaczają uwarunkowania historyczne, wyznaniowe i lingwistyczne:
Działalność ukraińska w regionie skupia się w powstałym w 1992 roku Związku Ukraińców Podlasia, który wydaje dwumiesięcznik "Nad Buhom i Narwoju" oraz corocznie organizuje Festiwal Kultury Ukraińskiej na Podlasiu „Podlaska Jesień”. Białostocki ośrodek TVP emituje cotygodniowy magazyn Przegląd ukraiński, audycja ukraińska obecna jest także w ramówce Polskiego Radia Białystok.
W 2017 roku w kilku podlaskich placówkach oświatowych prowadzono nauczanie języka ukraińskiego, którego uczyło się 389 uczniów.
Białorusini a Ukraińcy na Białostocczyźnie.
Od lat 80. ubiegłego wieku w obrębie prawosławnej społeczności Białostocczyzny obserwowany jest pewien wzrost świadomości ukraińskiej. Zjawisko to dotyczy zwłaszcza młodzieży, szczególnie z wykształceniem wyższym, która zaczyna dostrzegać cechy łączące ich gwarę rodzinną z ukraińskim językiem literackim, a także uznawać za odpowiadające ukraińskim pewne odrębności kulturowe swojego otoczenia (folklor, kultura materialna itd.). Działalność organizacji ukraińskich na Białostocczyźnie często napotyka jednak na opór miejscowych mieszkańców, gdyż we wschodniosłowiańskich społecznościach tego regionu brak jest, jak stwierdza M. Sajewicz, „tradycji nazwy Ukrainiec używanej na określenie miejscowej ludności prawosławnej”.
Należy przy tym zauważyć, iż sam proces pojawiania się osób z ukraińską autoidentyfikacją narodowościową na terenie uważanym za etnicznie białoruski nie jest pozbawiony pewnych obiektywnych podstaw. Główne argumenty działaczy ukraińskich na Białostocczyźnie koncentrują się zwłaszcza wokół kryterium językowego. Na obszarze o najbardziej rozwiniętej białoruskiej świadomości narodowej (z miejscowościami takimi jak Bielsk Podlaski, Hajnówka, Kleszczele, Orla, Siemiatycze) językiem codziennym są bowiem – czy raczej były w czasach przed zaawansowaną polonizacją – gwary o charakterze północno-ukraińskim bądź gwary mieszane białorusko-ukraińskie.
Na temat złożonych powiązań między językiem, wyznaniem a świadomością narodową na terenie Białostocczyzny w następujący sposób wypowiedzieli się autorzy "Atlasu gwar wschodniosłowiańskich Białostocczyzny":

</doc>
<doc id="5209835" url="https://pl.wikipedia.org/wiki?curid=5209835" title="Bebirva">
Bebirva

Bebirva – rzeka na Litwie, w okręgach tauroskim i kowieńskim, w rejonach jurborskim i rosieńskim. Lewy dopływ Šaltuony. Długość rzeki wynosi 34 kilometrów, a powierzchnia dorzecza 141 km². Źródło rzeki znajduje się w pobliżu wsi Visbarai. Wpływa do Šaltuony niedaleko miejscowości Lapgiriai.
Szerokość rzeki wynosi 5-7 metrów, głębokość 0,5-1,5 m. Średnia prędkość wynosi 0,1 m/s. Nachylenie rzeki wynosi 2 m/km, a średnia prędkość przepływu 1,1 m³/s. W dolnym biegu rzeki głębokość doliny rzeki wynosi 10 metrów.
W XIV wieku nad brzegiem rzeki istniał zamek Bebirvaitė.
Dopływy.
Lewostronne:
Prawostronne:

</doc>
<doc id="5209836" url="https://pl.wikipedia.org/wiki?curid=5209836" title="Adolf Eichler">
Adolf Eichler

Adolf Eichler, ps. Adolf Dränger (ur. 31 stycznia 1877 w Łodzi, zm. 10 listopada 1945 w Berlinie) – wydawca, publicysta, propagandysta, działacz mniejszości niemieckiej.
Życiorys.
Urodził się w Łodzi. Początkowo pracował jako przedstawiciel niemieckich fabryk w Odessie, a w latach 1904–1919 był generalnym przedstawicielem BASF w Królestwie Kongresowym. Od 1908 wydawał dziennik „Lodzer Rundschau”, w latach 1912–1913 wydawał w Łodzi miesięcznik „Geistiges Leben” z Ludwigiem Wolffem, był również wydawcą i redaktorem gazety „Deutsche Post” w języku niemieckim, wydawanej w Łodzi w latach 1915–1919, a także był autorem licznych publikacji podkreślających związki Niemców z ziemią łódzką. Swoje gazety i pozycje książkowe kierował do Niemców żyjących na terenie Rosji. Był założycielem „Niemieckiego Związku na rzecz Łodzi i Okolicy” i „Niemieckiej Samopomocy”, które w 1919 liczyły około 300 lokalnych grup, i funkcjonowały jako duchowy i kulturalny punkt koncentrowania i wspierania Niemców na ziemiach Królestwa Kongresowego. W latach 1918–1919 był przewodniczącym założonej przez siebie partii Niemieckiego Stronnictwa Ludowego, z którego ramienia do Sejmu Ustawodawczego wprowadzono 2 posłów – Josefa Spickermanna i Ludwiga Wolffa. W 1919 opuścił Łódź z powodów politycznych, by w latach 1919–1920 został szefem niemieckiej kampanii plebiscytowej w Prusach Wschodnich (na Warmii i Mazurach). W tym okresie publikował broszury i książki o charakterze propagandowym, mające na celu udowodnienie, że Warmia i Mazury stanowią ziemie niemieckie.
Do 1925 był dyrektorem naczelnym Służby Ojczyźnianej Olsztyna (niem. "Heimatdienstes Allenstein"). Następnie przeprowadził się do Bad Wilsnack, by wraz z Carlo von Kügelgenem do 1934 redagować „Deutsche Post aus dem Osten”. Zaangażował się w przekwaterowywanie rodzin rosyjsko-niemieckich na tereny osadnicze w Niemczech i w Ameryce Południowej. Był założycielem Stowarzyszenia Niemiecko-Ewangelickich Szkół Państwowych oraz Niemiecko-Katolickiego Stowarzyszenia Szkół Państwowych.

</doc>
<doc id="5209839" url="https://pl.wikipedia.org/wiki?curid=5209839" title="Herb obwodu archangielskiego">
Herb obwodu archangielskiego

Herb obwodu archangielskiego () – jeden z symboli obwodu archangielskiego będącego jednostką administracyjną Federacji Rosyjskiej.
Blazonowanie.
W polu złotym Święty Archanioł Michał w zbroi błękitnej z mieczem czerwonym, płonącym i tarczą błękitną w krzyż złoty, depczący leżącego diabła czarnego. Tarcza zwieńczona koroną cesarską i otoczona liśćmi dębowymi, złotymi przewiązanymi wstęgą Świętego Andrzeja.
Historia.
Historyczny herb zaczęto używać już na początku lat 90. XX wieku. Oficjalny opis herbu obwodu został zatwierdzony dopiero przez Archangielskie Obwodowe Zebranie Delegatów ustawę o herbie obwodu archangielskiego z dnia 4 czerwca 2003 roku. W opisie tym z historycznego herbu usunięto postać diabła. Ustawa została zawetowana przez gubernatora Anatolija Efremowa, który zasugerował przywrócenie historycznego wyglądu herbu, w którym archanioł pokonuje diabła. 15 lipca 2003 roku Archangielskie Obwodowe Zebranie Delegatów ponownie przyjęło ustawę o herbie obwodu archangielskiego tym razem uwzględniając postać upadłego anioła, jednocześnie zobowiązując administrację obwodu do przeprowadzenie konkursu na wykonanie wersji graficznej. Konkurs ten został ogłoszony 11 sierpnia 2003, a w październiku dokonano rejestracji herbu do Państwowego Rejestru Heraldycznego Federacji Rosyjskiej pod nr 1215.
W 2012 roku dopuszczono stosowanie również wersji bez elementów uszlachetniających: korony, liści dębu i wstęgi św. Andrzeja.
Opis.
Herb stanowi złota tarcza czworokątna o zaokrąglonych dolnych rogach i zaostrzonej podstawie (tarcza francuska nowoczesna), na której widnieje wizerunek Świętego Archanioła Michała ubranego w niebieską (błękitną) zbroję i czerwone buty i trzymającego czerwony, skierowany w dół płonący miecz i niebieską tarczę ozdobioną złotym krzyżem i niebieskim obramieniem. Archanioł depcze czarnego anioła ciemności z głową odwróconą w lewą (heraldycznie) stronę.
Tarcza zwieńczona jest koroną cesarską. Herb otoczony jest dwoma złotymi liśćmi dębu połączonymi błękitną wstęgą świętego Andrzeja. Elementy te stanowią uszlachetnienie herbu.
Ustawa wprowadziła również interpretację poszczególnych elementów herbu:

</doc>
<doc id="5209842" url="https://pl.wikipedia.org/wiki?curid=5209842" title="Zbigniew Adamczuk">
Zbigniew Adamczuk

Zbigniew Adamczuk (ur. 6 lipca 1932 w Mołomotkach, zm. 31 grudnia 2021) – polski rolnik, działacz opozycji antykomunistycznej i niepodległościowej, współzałożyciel Solidarności Rolników Indywidualnych.
Życiorys.
Syn Antoniego i Heleny. Od lat 60. XX wieku działał w antykomunistycznej opozycji. W okresie 1980–1981 współtworzył Niezależny Samorządny Związek Zawodowy Rolników Indywidualnych „Solidarność” na terenie województwa siedleckiego. 30 grudnia 1980 r. był jednym z uczestników protestów w Sądzie Najwyższym w sprawie rejestracji NSZZ RI. W 1981 r. brał udział w Ogólnopolskim Strajku Okupacyjnym Rolników w Siedlcach. Z racji swej działalności znalazł się w zainteresowaniu Służby Bezpieczeństwa, która rozpracowywała go w ramach sprawy operacyjnego rozpracowania o kryptonimie „Rybak”. Pełnił funkcję przewodniczącego NSZZ „Solidarności” RI w Repkach, po wprowadzeniu stanu wojennego ukrywał się przed władzami. Internowany 14 stycznia 1982 r. na podstawie decyzji 8/81. W ośrodkach internowania w Siedlcach, Włodawie i Lublinie spędził 7 miesięcy (do 23 lipca 1982 r.).
Po uwolnieniu kontynuował działalność polityczną, brał udział w kolportażu bezdebitowych wydawnictw i literatury „Solidarności”. W Warszawie i Siedlcach współorganizował uroczystości i manifestacje patriotyczne, brał udział w działalności Duszpasterstwa Rolników. W 1987 roku został współautorem wniosku o rejestrację „Solidarności Rolników Indywidualnych Województwa Siedleckiego”.
W późniejszych latach działał w Stowarzyszeniu Chłopów Internowanych, Prześladowanych i Represjonowanych w byłej PRL, gdzie pełnił funkcję sekretarza.
W 2014 r. zamieszkał w domu pomocy społecznej na terenie Legionowa.
Jego pogrzeb odbył się 5 stycznia 2022 r. w kościele w Repkach, został pochowany na cmentarzu w Skrzeszewie.

</doc>
<doc id="5209843" url="https://pl.wikipedia.org/wiki?curid=5209843" title="Zgniot husarczyk">
Zgniot husarczyk

Zgniot husarczyk ("Ibalia leucospoides") – gatunek błonkówki z rodziny zgniotowatych.
Taksonomia.
Gatunek ten dzieli się na dwa podgatunki:
Zasięg występowania.
Afryka, Ameryka Północna, Azja i Europa. W Europie notowany w Belgii, na Cyprze, we Francji, w Grecji, Hiszpanii, Niemczech, Polsce, Portugalii, Szwajcarii, Szwecji, na Węgrzech, w Wielkiej Brytanii oraz we Włoszech. Wątpliwe dane pochodzą z Balearów, Cyklad, Czech, Dodekanezu, Gibraltaru, Irlandii, Korsyki, Krety, europejskiej części Rosji, Sardynii, Słowacji, Sycylii oraz Turcji. Poza tym występuje w Krainie Nearktycznej, wsch. Palearktyce, płn. Afryce oraz wątpliwie na Bliskim Wschodzie.
W Polsce rzadki.
Budowa ciała.
Samice osiągają 10–14 mm długości, samce 7–11 mm. Głowa okrągła, policzki bardzo szerokie. Na przedniej krawędzi tułowia niewielki garb wystający ponad tarczkę. Odwłok bardzo mocno bocznie spłaszczony. Pokładełko cienkie, o długości wynoszącej nawet 2,5 długości odwłoka, jest złożone wzdłuż jego sternitów i słabo widoczne. Komórka radialna w przedniej parze skrzydeł bardzo wąska i wydłużona.
Głowa i tułów czarne, odwłok ciemnoczerwony, czasem z ciemniejszym wierzchołkiem. Uda i golenie czarne. Skrzydła przezroczyste, przydymione z czarnym użyłkowaniem; pterostygma czarna.
Biologia i ekologia.
Tryb życia i biotop.
Występuje w lasach, parkach, zadrzewionych ogrodach itp. Aktywny od lipca do listopada.
Odżywianie.
Larwy są parazytoidami larw trzpiennikowatych z rodzajów "Sirex", "Urocerus" i "Xeris". Żerują one pojedynczo, najpierw wewnątrz żyjącego żywiciela, potem zaś na zewnątrz jego ciała.

</doc>
<doc id="5209844" url="https://pl.wikipedia.org/wiki?curid=5209844" title="Ibalia leucospoides">
Ibalia leucospoides



</doc>
<doc id="5209848" url="https://pl.wikipedia.org/wiki?curid=5209848" title="Lista Przebojów Radia Merkury">
Lista Przebojów Radia Merkury

Lista Przebojów Radia Poznań (do kwietnia 2017 roku, do czasu zmiany nazwy radia, funkcjonowała jako Lista Przebojów Radia Merkury) – muzyczna audycja radiowa o charakterze listy przebojów nadawana co tydzień, w każdy piątek od godziny 19:10 do 21:00 w Radiu Poznań.
Po raz pierwszy pojawiła się na antenie Radia Merkury 10 listopada 1990 roku o godzinie 17:30. Pomysłodawcą Listy był Ryszard Gloger. Pierwszym prowadzącym był Sławek Bajew a realizatorem Paweł Kretkowski. Na szczycie pierwszego notowania znalazł się utwór "Na progu serca" zespołu CETI. Jest to druga najstarsza (po Liście Przebojów Radia PiK), ciągle emitowana lista przebojów w Polsce. Przed pojawieniem się Listy Przebojów Radia Merkury w pierwszych miesiącach istnienia radia nadawana była Targowa Lista Przebojów emitowana w trakcie trwania wystaw targowych na terenie Międzynarodowych Targów Poznańskich.
Początkowo audycja nadawana była w soboty i trwała 3 godziny. W 2021 roku pojawiła się Lista Przebojów Extra nadawana w piątki od godziny 18:35 do 19:00, w której wspominane są notowania archiwalne Listy Przebojów Radia Poznań sprzed 10, 20 lub 30 lat.
Od pierwszego notowania można było głosować na Listę telefonicznie podczas trwania audycji lub wysyłając kartkę pocztową. Aktualnie możliwe jest głosowanie internetowe przez stronę www Listy lub mailowo. Początkowo lista liczyła 30 pozycji i piosenki propozycje do notowania (tzw. rozbieg), następnie 40 pozycji i rozbieg a teraz 20 pozycji (+rozbieg). Najpopularniejszym utworem 1500 notowań Listy (podsumowanie miało miejsce 28 grudnia 2018 roku i objęło pierwsze 28 lat jej nadawania) jest piosenka "Wojenka" zespołu Lao Che.
W 1994 roku do zespołu Listy dołączył Kamil Król, który jest aktualnie głównym prowadzącym. Przez wiele lat za kontakt ze słuchaczami odpowiadała Małgorzata Foerster. Z listą współpracuje także Marek Hałuszczak, a na przestrzeni lat swoje korespondencje nadawała w niej Alina Dragan (znana także z korespondencji podczas Listy Przebojów Programu Trzeciego). W listopadzie 2020 roku Lista świętowała 30-lecie swojego istnienia. Ze względu na epidemię Covid-19 nie było hucznych obchodów tego jubileuszu, takich jak w 2015 roku na 25-lecie Listy, kiedy odbył się w poznańskim Centrum Kongresowo-Dydaktycznym Uniwersytetu Medycznego koncert zespołu CETI z towarzyszeniem Orkiestry Symfonicznej Zespołu Szkół Muzycznych w Poznaniu pod dyrekcją Wiesława Bednarka, kwartetu szkolnego i Poznańskiego Chóru Kameralnego „Fermata” pod dyrekcją Mateusza Sibilskiego.

</doc>
<doc id="5209849" url="https://pl.wikipedia.org/wiki?curid=5209849" title="4 Satin">
4 Satin

4 Satin – debiutancki minialbum zespołu Mogwai wydany w 1997 roku.
Historia minialbumu.
"4 Satin", debiutancki minialbum zespołu Mogwai, wydany 26 maja 1997 roku w Stanach Zjednoczonych przez wytwórnię Jetset jako CD oraz 2 czerwca w Wielkiej Brytanii przez Chemikal Underground jako EP.
Lista utworów.
Lista utworów na CD według Discogs:
Lista utworów na EP według Discogs:
Side A
Side B
Muzycy.
Zdjęcie na okładce i układ graficzny – Vic (Victoria Braithwaite).
W utworze „Superheroes Of BMX” znalazła się rozmowa telefoniczna pomiędzy Stuartem Braithwaite a Davidem Jackiem.
Okładka wersji winylowej przedstawia diabelski młyn, natomiast okładka wersji kompaktowej – nocne niebo.
Odbiór.
Opinie krytyków.
W opinii zespołu redakcyjnego AllMusic „bezsprzecznie najlepszymi utworami są ‘Now You’re Taken’ i ‘Stereodee’, zaś cała EP-ka to „wizytówka zespołu, dla którego punk rock i free-form jazz zawsze były ze sobą powiązane, a grunge był tylko kolejnym drobnym przebłyskiem na radarze martwej formy sztuki”.

</doc>
<doc id="5209853" url="https://pl.wikipedia.org/wiki?curid=5209853" title="Kevin Macdonald">
Kevin Macdonald

 &lt;ns&gt;0&lt;/ns&gt;
 &lt;revision&gt;
 &lt;parentid&gt;65975342&lt;/parentid&gt;
 &lt;timestamp&gt;2022-04-17T21:58:58Z&lt;/timestamp&gt;
 &lt;contributor&gt;
 &lt;username&gt;Pleoniak&lt;/username&gt;
 &lt;/contributor&gt;
 &lt;minor /&gt;
 &lt;comment&gt;kat.&lt;/comment&gt;
 &lt;model&gt;wikitext&lt;/model&gt;
 &lt;format&gt;text/x-wiki&lt;/format&gt;
Kevin Macdonald (ur. 28 października 1967 w Glasgow) – brytyjski reżyser, scenarzysta i producent filmowy, pochodzący ze Szkocji. Odnosi sukcesy zarówno w kinie fabularnym, jak i dokumentalnym.
Życiorys.
Jego dziadkiem ze strony matki był wybitny brytyjski reżyser pochodzenia węgiersko-żydowskiego Emeric Pressburger, któremu Kevin poświęcił monografię pt. "Emeric Pressburger: The Life and Death of a Screenwriter", wyróżnioną przez Brytyjski Instytut Filmowy nagrodą dla najlepszej książki o tematyce filmowej roku 1994. Brat Kevina, Andrew Macdonald, jest zaś uznanym producentem filmowym.
Laureat Oscara za najlepszy pełnometrażowy film dokumentalny za "Jeden dzień we wrześniu" (1999), poświęcony atakowi terrorystycznemu w czasie igrzysk olimpijskich w Monachium w 1972. Jego kolejny dokument, "Czekając na Joe" (2003), był hitem kinowym i opowiadał o dramatycznym zejściu dwóch brytyjskich alpinistów, Joe Simpsona i Simona Yatesa, ze szczytu Siula Grande w peruwiańskich Andach.
Macdonald sprawdził się nie tylko w filmach dokumentalnych. Jego fabuła o ugandyjskim dyktatorze Idi Aminie pt. "Ostatni król Szkocji" (2006) przyniosła Forestowi Whitakerowi Oscara dla najlepszego aktora. Obraz, podobnie jak wcześniejszy "Czekając na Joe", zdobył również Nagrodę BAFTA dla najlepszego filmu brytyjskiego roku.
Inne filmy dokumentalne Macdonalda to m.in. "Dzień z życia" (2011), który na podstawie materiałów tysięcy zwykłych ludzi próbuje zobrazować jeden dzień na planecie Ziemia, oraz poświęcone legendom muzycznym Bobowi Marleyomi i Whitney Houston biograficzne filmy "Marley" (2012) i "Whitney" (2018). Wśród wyreżyserowanych przez niego fabuł są m.in. kryminał "Stan gry" (2009) z Russellem Crowe i Benem Affleckiem czy "Dziewiąty legion" (2011), rozgrywający się w rządzonej przez starożytnych Rzymian Brytanii.
Najświeższy film fabularny Macdonalda to "Mauretańczyk" (2021) z Taharem Rahimem, Benedictem Cumberbatchem i Jodie Foster w rolach głównych. Jest to prawdziwa historia inżyniera-elektryka Mohamedou Ould Salahiego, który spędził 14 lat w więzieniu w Guantanamo bez postawienia mu konkretnych zarzutów.

</doc>
<doc id="5209858" url="https://pl.wikipedia.org/wiki?curid=5209858" title="Orlanka (Białoruś)">
Orlanka (Białoruś)

Orlanka (, "Arlanka"; , "Orlanka") – wieś na Białorusi, w obwodzie brzeskim, w rejonie małoryckim, w sielsowiecie Hwoźnica.
Warunki naturalne.
Orlanka położona jest przy dużym kompleksie leśnym, częściowo chronionym przez Rezerwat Krajobrazowy Polesie Nadbużańskie, którego granice przebiegają nieopodal wsi.
Historia.
W dwudziestoleciu międzywojennym leżała w Polsce, w województwie poleskim, w powiecie brzeskim, w gminie Miedna. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5209860" url="https://pl.wikipedia.org/wiki?curid=5209860" title="Osiedle Karsznice">
Osiedle Karsznice



</doc>
<doc id="5209861" url="https://pl.wikipedia.org/wiki?curid=5209861" title="Delegatura Ambasady RP w Czimkencie">
Delegatura Ambasady RP w Czimkencie

Delegatura Ambasady RP w Czimkencie (obecnie Szymkent w Kazachstanie), Delegatura Ambasady Polski (Представительствo посольства Польши) - polski urząd konsularny działający epizodycznie jako delegatura ambasady RP w ZSRR ewakuowanej do Kujbyszewa w 1942.
Do kompetencji terytorialnej urzędu należały: obwód Południowego Kazachstanu (czimkencki) i obwód kyzyłordyński.
Siedziba.
Mieściła się przy ul. Gorkiego 12 (ул. Горького), obecnie ul. Tynybajewa (ул. Тыныбаева).

</doc>
<doc id="5209863" url="https://pl.wikipedia.org/wiki?curid=5209863" title="Kamienica przy Rynku 16 w Tarnowskich Górach">
Kamienica przy Rynku 16 w Tarnowskich Górach

Kamienica przy Rynku 16 w Tarnowskich Górach – zabytkowa kamienica wybudowana w XVI wieku, znajdująca się pod numerem 16 przy tarnogórskim Rynku. 
Od 1791 roku właścicielem kamienicy był Johann Sedlaczek, a do 1805 roku znajdowała się w niej pierwsza siedziba założonej przez Sedlaczka i funkcjonującej do dnia dzisiejszego winiarni. W 1804 roku kamienica gościła Józefa Wybickiego, autora słów polskiego hymnu. Od połowy XIX wieku aż do początku XX wieku budynek należał do rodziny Böhmów.
W 1966 roku został wpisany do rejestru zabytków.
Budynek pierwotnie miał podcienia, których ślady zachowały się do dnia dzisiejszego. W dawnej sieni oraz na prawo od niej, jak również w klatce schodowej zachowały się sklepienia krzyżowe i kolebkowe. 
Historia.
Budynek znajduje się w zachodniej pierzei tarnogórskiego Rynku, na rogu z ulicą Przesmyk. Podobnie jak sąsiednie budynki, wybudowany został w XVI wieku. Pierwotnie był jedną z kamienic podcieniowych, których zespół współcześnie obejmuje budynki przy ul. Gliwickiej 1, 3 i 5 oraz przy Rynku 18 i 17 (budynek północny i południowy), a kiedyś także 15.
Nie jest znany inwestor, architekt, budowniczy, ani dokładna data wzniesienia kamienicy. W "Regestrach Anlagow Mieÿskich" z lat 1673–1676 między domem należącym do Schumannów (współczesna kamienica pod numerem 15) a domem Olofssonów (współczesna północna kamienica pod numerem 17) znajdował się dom Marcina Niwki, stąd – zdaniem badacza tarnogórskich archiwów Marka Wojcika – przyjąć należy, iż był to w tym okresie właściciel kamienicy pod obecnym numerem 16.
Dom pojawia się w spisie budynków, które spłonęły w pożarze miasta w 1746 roku. Wówczas jego wartość wynosiła 570 talarów, a właścicielem był doktor Jacob Karol Psczenski.
Z 1765 roku pochodzi pierwszy zachowany kataster, w którym pojawia się budynek, którego obecny adres to Rynek 16. Kamienica była wówczas własnością poborcy podatkowego Gottfrieda Schultza i miała numer "20". Od 1791 roku właścicielem domu był kupiec Johann Sedlaczek, założyciel winiarni. Od 1805 roku aż do dziś funkcjonuje ona w zakupionym również przez Sedlaczka, znajdującym się przy tarnogórskim Rynku budynku pod numerem 1. W katastrze z 1800 roku budynek przy Rynku 16 był oznaczony numerem "18" i pozostawał własnością Sedlaczka aż do jego śmierci w 1845 roku. Wartość obiektu w latach 1800–1840 wynosiła 615-620 talarów.
W lipcu 1804 roku w kamienicy nocował Józef Wybicki, autor słów "Pieśni Legionów Polskich we Włoszech", który wraz z synami przybył do Tarnowskich Gór, by podziwiać zainstalowaną w 1788 roku maszynę parową do odwadniania kopalń, jedną z pierwszych na kontynencie europejskim.
Wnuki Johanna Sedlaczka weszły w związki małżeńskie z przedstawicielami zamożnej rodziny Böhmów i to pomimo różnic wyznania (Sedlaczkowie byli katolikami a Böhmowie ewangelikami). Maria Sedlaczek wyszła za mąż za Gustava Böhma, który był synem sukiennika Gustava Böhma, właściciela sąsiedniej kamienicy pod numerem 17. Po uregulowaniu spraw spadkowych, prawdopodobnie w 1864 roku kamienica pod numerem 16 stała się własnością Marii i Gustava Böhmów. Kiedy w II połowie XIX wieku po raz pierwszy urzędowo nadano nazwy ulicom w mieście, niewielką uliczkę oddzielającą kamienice numer 16 i 17 nazwano "Böhmgasse" dla uczczenia tej zasłużonej dla miasta rodziny (obecnie ul. Przesmyk).
Spośród znanych właścicieli, na początku XX wieku (w latach 1899–1908) kamienica należała do była wdowy Elisabeth Böhm, drugiej żony Gustava Böhma. W latach 1909–1913 właścicielką posesji była wdowa Adelheid Guttmann, żydówka trudniąca się handlem i produkcją wyrobów mącznych. W latach 1928–1938 dom był własnością Józefa Milarskiego, kupca i współzałożyciela Stowarzyszenia Właścicieli Domów i Gruntów w Tarnowskich Górach.
W latach 50. XX wieku w kamienicy mieściły się m.in. Śląskie Zakłady Elektryczne, zaś 27 kwietnia 1966 roku budynek został wpisany do rejestru zabytków.
Na parterze budynku przez kilkadziesiąt lat (do 2013 roku) znajdował się sklep rybny. Współcześnie w kamienicy mieści się m.in. jubiler, lodziarnia, kancelaria adwokacka oraz sklep z rozmaitościami.
Architektura.
Kamienica pod numerem 16 przy tarnogórskim Rynku jest piętrowa, wzniesiona na rzucie prostokąta, ma symetryczną, pięcioosiową elewację, a kryta jest czterospadowym dachem z wystawkami.
Pierwotnie również wnętrze budynku miało symetryczny układ z przelotową sienią w jego osi. W części dawnej sieni oraz na prawo od niej zachowały się sklepienia kolebkowe, w klatce schodowej – sklepienia krzyżowe i kolebkowe.
Oryginalnie budynek miał również podcienia z arkadami – podobnie jak sąsiednia kamienica pod numerem 15 – spod których możliwe było wyjście przed tzw. Dom Szymkowica (w którym w latach 1608–1908 mieścił się ratusz). Podcienia jeszcze są widoczne na planie miasta z lat 40. XIX wieku jako przerywana linia w części frontowej budynku; na późniejszych mapach oraz rycinach i fotografiach już się one nie pojawiają. Ich ślady zachowały się jednak do czasów współczesnych w pomieszczeniach na parterze.

</doc>
<doc id="5209866" url="https://pl.wikipedia.org/wiki?curid=5209866" title="Szarek komośnik">
Szarek komośnik

Szarek komośnik ("Asproparthenis punctiventris") – gatunek chrząszcza z rodziny ryjkowcowatych.
Taksonomia.
Gatunek ten dzieli się na trzy podgatunki:
Dawniej zaliczany do rodzaju "Bothynoderes".
Zasięg występowania.
Europa i Azja. W Europie notowany w Austrii, Bułgarii, Czechach, we Francji w Mołdawii, Niemczech, Polsce, płd. europejskiej części Rosji, na Słowacji, Ukrainie, Węgrzech, oraz we Włoszech. Wątpliwe dane pochodzą z Balearów. Oprócz tego występuje we wsch. Palearktyce (aż po Chiny) i na Bliskim Wschodzie.
W Polsce niezbyt pospolity, stwierdzony niedawno, występuje w płd. i płd- wsch. części kraju zwiększając swój zasięg. Lokalnie liczny.
Budowa ciała.
Imago osiąga 14,5-17 mm długości, larwy dorastają do długości 3 cm. Ryjek dość krótki i szeroki.
Ubarwienie ciała szaro-czarne, pstrokate. Na pokrywach ukośne – mniej lub bardziej widoczne – czarne i pozbawione łuseczek pręgi, zwykle nie dochodzące do szwu.
Biologia i ekologia.
Tryb życia i biotop.
Występuje na terenach otwartych, polach, suchych łąkach, nieużytkach, miedzach, terenach ruderalnych, stepach itp. Preferuje gleby suche, o wilgotności nie przekraczającej 20%, głównie gliniaste i lessowe. Imago (po przezimowaniu w glebie na głębokości około 5-15 cm w komorach poczwarkowych), wybudzają się przy temperaturze 7-8° C, jednak w pełni aktywne stają się dopiero przy 18-20° C, co przypada zwykle na kwiecień. Szczyt pojawu przypada na okres od kwietnia do czerwca, jednak aktywne są do jesieni.
Jednym z głównych wrogów naturalnych jest muchówka z rodziny rączycowatych "Rondania dimidiata". Jej larwy pasożytują na larwach omawianego gatunku.
Odżywianie.
Polifag, postacie dorosłe i larwy żerują na: buraku zwyczajnym, komosie, łobodzie, rzadziej zaś na rdeście, szarłacie, sodówce, szpinaku warzywnym, solance kolczystej, mietelniku, portulace i gwiazdnicy. Żeruje zwykle wieczorem i nocą. Imago wygryzają w brzegach liści nieregularne karby. Młodsze larwy zjadają mniejsze korzenie, starsze zaś żerują na grubszych, wygryzają nieregularnie biegnące, rynienkowate chodniki o średnicy 4-6 mm. Liczba żerujących na jednym korzeniu larw może dochodzić nawet do 10-30 sztuk.
Rozród.
Składanie jaj odbywa się od połowy maja do końca lipca. Jedna samica składa do gleby około 750 sztuk, pojedynczo, do 5 dziennie. Całkowity rozwój od jaja do imago trwa mniej więcej 9-10 tygodni.
Znaczenie dla człowieka.
Gatunek ten, we wszystkich formach rozwojowych, jest szkodnikiem upraw buraka cukrowego.

</doc>
<doc id="5209868" url="https://pl.wikipedia.org/wiki?curid=5209868" title="Lixus punctiventris">
Lixus punctiventris



</doc>
<doc id="5209869" url="https://pl.wikipedia.org/wiki?curid=5209869" title="High League">
High League

High League – polska federacja organizująca gale typu freak show fight. Pojedynki toczone są głównie na zasadach MMA, czasami odbywają się w boksie czy kick-boxingu, podczas których walczą celebryci, youtuberzy, raperzy, influencerzy czy inne osoby ze świata mediów. Twarzą federacji jest raper – Malik Montana.
Historia.
High League 1: Lexy vs. Natsu
Pierwsza edycja High League odbyła się 28 sierpnia 2021 w gdańsko-sopockiej Ergo Arenie. Main Eventem gali było starcie kobiet pomiędzy Lexy Chaplin i Natalią „Natsu” Karczmarczyk. Pojedynek zwyciężyła Natsu, poprzez jednogłośną decyzję sędziów. Co-Main Eventem gali był zaś następny pojedynek kobiet, w którym brała udział pięściarka, Ewa „Kleo” Brodnicka oraz influencerka, Aniela „Lil Masti” Bogusz. Batalię wygrała „Lil Masti” przez TKO w trzeciej rundzie. Na gali była też walka trzech zawodników na raz (1 vs. 1 vs. 1), w którym wzięli udział Łukasz „Lukas TV” Wdowiak, Sebastian „Bunio” Szabunio i Kamil Kossakowski, w tej walce najpierw Kossakowski został wyeliminowany i walka toczyła się dalej między „Lukasem TV” i „Buniem”, to starcie wygrał Lukas TV przez TKO w trzeciej rundzie. Na gali mogliśmy też zobaczyć starcie niskorosłych, Maciejem „Big Jackiem” Jaremą oraz Jakubem „Carlito” Olewińskim, zwycięstwo poprzez TKO w drugiej rundzie odniósł Big Jack.
High League 2: pashaBiceps vs. Owca
Druga edycja High League odbyła się 5 lutego 2022 w Krakowskiej Tauron Arenie. Walką wieczoru tego wydarzenie był pojedynek bokserski w rękawicach MMA pomiędzy e-sportowcem, Jarosławem „pashąBiceps” Jarząbkowskim oraz kulturystą uczestniczącym w projekcie "Warszawski Koks," Michałem „Owcą WK” Owczarzakiem. W drugiej rundzie tego starcia „pashaBiceps” znokautował rywala. W drugiej walce wieczoru (tzw. Co-Main Evencie) wystąpiła bohaterka poprzedniej gali Lexy Chaplin, która już w pierwszej rundzie pokonała przez techniczny nokaut inną influencerkę, Agatą „Fagatą” Fąk. Podczas tej edycji wystąpił ponownie wracający po zwycięstwie Maciej „Big Jack” Jarema, który zawalczył z Mateuszem „Mini Majkiem” Krzyżanowskim, o pas niskorosłych. Pierwszym mistrzem federacji po pojedynku na pełnym dystansie został „Mini Majk”. Dodatkowo zgromadzona publiczność zobaczyła starcie w kick-boxingu na zasadach K-1, pomiędzy bohaterem programu , Alanem „Alanikiem” Kwiecińskim oraz niebojącym się wyzwań podjęcia walki, Denisem „Bad Boyem” Załęckim, który zwyciężył jednogłośną decyzją oraz finału.
High League 3: Alberto vs. Dubiel
Trzecia edycja High League odbyła się 4 czerwca 2022 w Gdańsko-Sopockiej Ergo Arenie. Main Eventem tej gali było starcie pomiędzy raperem, Alberto Simao oraz youtuberem, Marcinem Dubielem. Walkę po trzech rundach jednogłośną decyzją sędziowską zwyciężył faworyzowany raper. W Co-Main Evencie tego wydarzenia Robert „Robur” Orzechowski ekspresowa zwyciężył walkę z Robertem „Hardkorowym Koksem” Burneiką, przez kontuzję nogi Litwina. Po raz pierwszy w historii freak show fightów doszło do pojedynku na zasadach boksu birmańkiego, w którym zmierzyły się popularne w mediach społecznościowych kobiety m.in. uczestniczka pierwszej gali High League – Aniela „Lil Masti” Bogusz oraz znana z federacji FAME MMA – Kamila Smogulecka, przedstawiana jako „Zusje Astafiewa”, a dawniej jako „Luxuria Astaroth”. Walkę zwyciężyła po pełnym dystansie jednogłośnie popularna „Lil Masti”. Na tej gali miało dojść także do zestawienia Denisa „Bad Boya” Załęckiego z Mateuszem „Don Diego” Kubiszynem, dla obu zawodników byłby to debiut w formule MMA, jednak walka została odwołana podczas gali (starcie zostało przeniesione na galę ). W pozostałych walkach zwyciężali m.in.: Dawid „Crazy” Załęcki, Ewa „Kleo” Brodnicka, Kamil Kossakowski, Mateusz „Tarzan" Leśniak czy Alan „Alan Człowieku" Godziński.
High League 3: Extra
Specjalna gala High League 3: Extra odbyła się 20 czerwca 2022 w opuszczonej Fabryce Samochodów Osobowych (FSO) w osiedlu Żerań w Warszawie. Jednorazową walką wieczoru tego wydarzenia było odwołane starcie z poprzedniej gali (High League 3: Alberto vs. Dubiel) pomiędzy Denisem „Bad Boyem” Załęckim oraz Mateuszem „Don Diego” Kubiszynem. Walkę po trzech rundach jednogłośnie zwyciężył faworyzowany „Don Diego”.
High League 4: Lexy vs. Natsu 2
Czwarta edycja High League odbyła się 17 września 2022 w Arenie Gliwice. Walką wieczoru gali było rewanżowe starcie topowych influencerek, Lexy Chaplin i Natalii „Natsu" Karczmarczyk. Stawką pojedynku był pas kobiet wagi muszej. Po pełnych 9 minutach walki zwyciężczynią oraz mistrzynią federacji została Lexy. Co-main eventem było starcie toruńskiego zadymiarza Denisa „Bad Boya" Załęckiego z polskim pięściarzem Arturem Szpilką. Walkę zwyciężył pięściarz po kontuzji nogi Załęckiego. Mini Majk obronił pas mistrzowski niskorosłych w walce z francuzem, Salimem Chiboubem, po walce zakończonej poprzez TKO w 1 rundzie. Największy zadymiarz Amadeusz Ferrari został wypożyczony z konkurencyjnej federacji Fame MMA na jedną walkę, podczas której znokautował Pawła Bombę już w pierwszej rundzie. Lewicowa aktywistka Maja Staśko pokonała streamerkę Ewę „Mrs. Honey" Wyszatycka po walce na pełnym dystansie. Członek drugiego "Teamu X" Cezary „Czaro" Nykiel przegrał z przyjacielem Tromby z Ekipy Friza, Jakubem Nowaczkiewiczem. Podopieczny Malika Montany i brat Alberto, Josef Bratan ciężko znokautował członka grupy muzycznej - "White Widow," Krystian „Maciasa" Maciaszczyka w pierwszej rundzie, w formule kick-bokserskiej na zasadach K-1 w rękawicach MMA. Były członek "Xayoo Industries," Jakub „Holak" Krawczyk-Holak pokonał Jakuba „Kubxa" Świtałę przez TKO w trzeciej rundzie. Strongman oraz członek "Strong Ekipy" Konrad Karwat błyskawicznie rozprawił się z kulturystą Radosławem Słodkiewiczem. 
High League 5: Alberto vs. Tybori
Piąta edycja High League odbyła się 10 grudnia 2022 w łódzkiej Atlas Arenie. Walką wieczoru gali była walka rapera GM2l Alberto Simao oraz doświadczonego Pawła „Tybori" Tyburskiego. Walkę wygrał ten drugi po TKO w drugiej rundzie. Natalia „Natsu" Karczmarczyk powróciła do oktagonu po porażce z Lexy na poprzedniej gali, aby tym razem wygrać z Fagatą, lecz ostatecznie po pełnej 3-rundowej walce zwyciężyła werdyktem jednogłośnym Fagata. Mateusz Murański zostaje zdyskwalifikowany w walce z Pawłem „Scarfacem„ Bombą, obalając go w pojedynku na zasadach K-1. Zapaśnik olimpijski Damian Janikowski pokonuje zawodnika Gromdy, Mateusza „Don Diego" Kubiszyna poprzez jednogłośną decyzję sędziów. Maja Staśko demoluje byłą przyjaciółkę Fagaty, Maszę w pierwszej rundzie, w starciu na zasadach K-1 w rękawicach MMA. Powracający Zony po porażce z Norbertem „Disem" Gierczakiem z High League 2, wychodzi tym razem zwycięsko ze starcia z Holakiem-Krawczykiem. Streamer Leh pokonuje Diablesa w boksie w rękawicach MMA. Czarnogórski zawodnik MMA Vaso Bakočević zostaje pokonany przez Dawida „Crazy'ego" Załęckiego, ojca Denisa Załęckiego już w pierwszej rundzie. Andrzej Gazda niejednogłośnie wygrał z tancerzem z TikToka Sequento. Były zawodnik Fame MMA Kamil „Hassi" Hassan przegrał z byłym zawodnikiem amatorskiego boksu, Wojciechem Sobierajskim. 
High League 6: pashaBiceps vs. Dubiel
Podczas walki wieczoru 6. edycji High League, po raz drugi do oktagonu wejdzie legendarny polski e-sportowiec Jarosław "pashaBiceps" Jarząbkowski (1-0), który po wygranej walce z Michałem "Owcą WK" Owczarzakiem w formule bokserskiej zadebiutuje w MMA. Jego rywalem będzie niebojący się wyzwań w oktagonie popularny influencer Marcin Dubiel (4-2). Podczas co-main eventu najpopularniejsza polska influencerka Lexy Chaplin (2-1) stoczy pierwszą walkę o obronę pasa mistrzowskiego High League wagi muszej kobiet. Lexy skrzyżuje rękawice z członkinią Natsu World oraz byłą zawodniczką Prime Show MMA - Pauliną Hornik (1-0). Dziennikasz MMA.pl oraz były zawodnik i konferansjer Prime Show MMA Michał Cichy (1-0) skrzyżuje rękawice z niedoszłym rywalem Jacka Murańskiego - Tomaszem "Szalonym Reporterem" Matysiakiem (0-0). Marcin "El Testosteron" Najman (21-15) który podczas High League 6 miał zmierzyć się z Jackiem Murańskim, zmierzy się z innym rywalem którego poznamy już wkrótce. Oprócz tego w oktagonie High League 6 zobaczymy Denisa „Bad Boya" Załęckiego (4-4) , Dariusza „Daro Lwa" Kaźmierczuka (1-12) oraz wielu innych zawodników, których poznamy za jakiś czas.

</doc>
<doc id="5209870" url="https://pl.wikipedia.org/wiki?curid=5209870" title="Asproparthenis punctiventris">
Asproparthenis punctiventris



</doc>
<doc id="5209879" url="https://pl.wikipedia.org/wiki?curid=5209879" title="Rozomyśl">
Rozomyśl

Rozomyśl – część miasta Zduńska Wola w Polsce, w województwie łódzkim, w powiecie zduńskowolskim. Rozpościera się w okolicy ulicy Łaskiej, we wschodniej części miasta.
Historia.
Rozomyśl to dawna wieś, należąca w latach 1867–1954 do gminy Zduńska Wola w powiecie sieradzkim. W Królestwie Polskim przynależała do guberni kaliskiej, a w okresie międzywojennym do woj. łódzkiego. Tam, 19 listopada 1933 utworzyła gromadę Rozomyśl w granicach gminy Zduńska Wola, składającą się z samej wsi Rozomyśl.
Podczas II wojny światowej włączony do III Rzeszy. Po wojnie ponownie w powiecie sieradzkim w woj. łódzkim. W związku z reorganizacją administracji wiejskiej jesienią 1954 Rozomyśl włączono do Zduńskiej Woli 4 października 1954.

</doc>
<doc id="5209881" url="https://pl.wikipedia.org/wiki?curid=5209881" title="Stęszyce">
Stęszyce

Stęszyce – część miasta Zduńska Wola w Polsce, w województwie łódzkim, w powiecie zduńskowolskim. Rozpościera się w okolicy ulic Klonowej, Stawowej, Tymienickiej i Getta Żydowskiego, w północnej części miasta.
Historia.
Stęszyce to dawna wieś, należąca w latach 1867–1954 do gminy Zduńska Wola w powiecie sieradzkim. W Królestwie Polskim przynależała do guberni kaliskiej, a w okresie międzywojennym do woj. łódzkiego. Tam, 19 listopada 1933 utworzyły gromadę Stęszyce w granicach gminy Zduńska Wola, składającą się z samej wsi Stęszyce.
Podczas II wojny światowej włączony do III Rzeszy. Po wojnie ponownie w powiecie sieradzkim w woj. łódzkim. W związku z reorganizacją administracji wiejskiej jesienią 1954 Stęszyce włączono do Zduńskiej Woli 4 października 1954.

</doc>
<doc id="5209882" url="https://pl.wikipedia.org/wiki?curid=5209882" title="Język angor">
Język angor

Język angor, także: anggor, senagi, wan, watapor – język papuaski używany w dystrykcie Amanab w prowincji Sandaun w Papui-Nowej Gwinei. Według danych z 1990 roku posługuje się nim 1270 osób.
Wraz z językiem dera tworzy niewielką rodzinę . Dane gramatyczne i słownikowe nie pozwalają wykazać ich związku z innymi rodzinami papuaskimi. S. Wurm (1975, 1982) zaliczył te języki do rodziny transnowogwinejskiej, kierując się najpewniej cechami typologii.
Dzieli się na dwa dialekty: nai (angor centralny), samanai (mamhoaf, angor południowy). Maleje liczba użytkowników dialektu samanai. Zagrożony wymarciem, w użyciu jest także tok pisin.
Został stosunkowo dobrze opisany w literaturze (Robert L. Litteral, Shirley Litteral). Jest zapisywany alfabetem łacińskim.

</doc>
<doc id="5209883" url="https://pl.wikipedia.org/wiki?curid=5209883" title="Osmolin (Zduńska Wola)">
Osmolin (Zduńska Wola)

Osmolin – część miasta Zduńska Wola w Polsce, w województwie łódzkim, w powiecie zduńskowolskim. Rozpościera się w okolicy ulicy Spacerowej, w środkowej części miasta, na południowy wschód od starówki.
Historia.
Osmolin to dawna wieś, należąca w latach 1867–1954 do gminy Zduńska Wola w powiecie sieradzkim. W Królestwie Polskim przynależała do guberni kaliskiej, a w okresie międzywojennym do woj. łódzkiego. Tam, 19 listopada 1933 utworzyła gromadę Osmolin w granicach gminy Zduńska Wola, składającą się z wsi Osmolin i Ostrów, kolonii Osmolin Nr 1 oraz folwarku Osmolin-Kolonia.
Podczas II wojny światowej włączony do III Rzeszy. Po wojnie ponownie w powiecie sieradzkim w woj. łódzkim. W związku z reorganizacją administracji wiejskiej jesienią 1954 Osmolin włączono do Zduńskiej Woli 4 października 1954.

</doc>
<doc id="5209884" url="https://pl.wikipedia.org/wiki?curid=5209884" title="Język anggor">
Język anggor



</doc>
<doc id="5209885" url="https://pl.wikipedia.org/wiki?curid=5209885" title="Język senagi">
Język senagi



</doc>
<doc id="5209886" url="https://pl.wikipedia.org/wiki?curid=5209886" title="Język wan">
Język wan



</doc>
<doc id="5209887" url="https://pl.wikipedia.org/wiki?curid=5209887" title="Język watapor">
Język watapor



</doc>
<doc id="5209889" url="https://pl.wikipedia.org/wiki?curid=5209889" title="Dominik Duda">
Dominik Duda

Dominik Duda – polski funkcjonariusz służb specjalnych, od 2016 zastępca szefa Agencji Wywiadu w stopniu pułkownika.
Życiorys.
Jest absolwentem stosunków międzynarodowych na Uniwersytecie Warszawskim (1996–2001), studiów podyplomowych z zakresu bezpieczeństwa międzynarodowego na Wojskowej Akademii Technicznej w Warszawie (2002–2004) oraz z zakresu terroryzmu na University of St Andrews w Edynburgu (2006–2007). Służbę w wywiadzie rozpoczął w 2002. Do 2006 związany z Biurem Informacyjnym AW. Od 2007 naczelnik wydziału w Biurze Operacyjnym AW, a od 2008 zastępca dyrektora Biura Operacyjnego. W latach 2010–2016 zastępca dyrektora Biura Informacyjnego AW.
Jest autorem publikacji "Terroryzm Islamski" wydanej przez Wydawnictwo Uniwersytetu Jagiellońskiego (2002).

</doc>
<doc id="5209890" url="https://pl.wikipedia.org/wiki?curid=5209890" title="Zduny (Zduńska Wola)">
Zduny (Zduńska Wola)

Zduny – część miasta Zduńska Wola w Polsce, w województwie łódzkim, w powiecie zduńskowolskim. Rozpościera się w okolicy ulicy Porębskiej, w zachodniej części miasta.
Historia.
Zduny to dawna wieś, należąca w latach 1867–1954 do gminy Zduńska Wola w powiecie sieradzkim. W Królestwie Polskim przynależała do guberni kaliskiej, a w okresie międzywojennym do woj. łódzkiego. Tam, 19 listopada 1933 utworzyły gromadę Zduny w granicach gminy Zduńska Wola, składającą się z samej wsi Zduny.
Podczas II wojny światowej włączony do III Rzeszy. Po wojnie ponownie w powiecie sieradzkim w woj. łódzkim. W związku z reorganizacją administracji wiejskiej jesienią 1954 Zduny włączono do Zduńskiej Woli 4 października 1954.

</doc>
<doc id="5209894" url="https://pl.wikipedia.org/wiki?curid=5209894" title="Męka (dzielnica Sieradza)">
Męka (dzielnica Sieradza)



</doc>
<doc id="5209899" url="https://pl.wikipedia.org/wiki?curid=5209899" title="Wola Dzierlińska">
Wola Dzierlińska

Wola Dzierlińska – część miasta Sieradza w Polsce, w województwie łódzkim, w powiecie sieradzkim. Rozpościera się w okolicy ulic Wolskiej, Dolnej i Górnej, w północno-zachodniej części miasta.
Historia.
Wola Dzierlińska to dawna wieś, należąca w latach 1867–1954 do gminy Charłupia Mała w powiecie sieradzkim. W Królestwie Polskim przynależała do guberni kaliskiej, a w okresie międzywojennym do woj. łódzkiego. Tam, 19 listopada 1933 utworzyła gromadę Wola Dzierlińska w granicach gminy Charłupia Mała, składającą się ze wsi Wola Dzierlińska i kolonii Wola Dzierlińska.
Podczas II wojny światowej włączona do III Rzeszy. Po wojnie ponownie w powiecie sieradzkim w woj. łódzkim. W związku z reorganizacją administracji wiejskiej (zniesienie gmin) jesienią Wola Dzierlińska weszła w skład nowo utworzonej gromady Charłupia Mała w powiecie sieradzkim. Tam przetrwała do końca 1972 roku, czyli do kolejnej reformy gminnej.
1 stycznia 1973, w związku z kolejną reformą administracyjną (odtworzenie gmin i zniesienie gromad i osiedli) Wola Dzierlińska weszła w skład nowo utworzonej gminy Sieradz. 
W latach 1975–1979 miejscowość administracyjnie należała do województwa sieradzkiego. 1 grudnia 1979 Wolę Dzierlińską włączono do Sieradza.

</doc>
<doc id="5209900" url="https://pl.wikipedia.org/wiki?curid=5209900" title="Zapusta Mała">
Zapusta Mała

Zapusta Mała – część miasta Sieradza w Polsce, w województwie łódzkim, w powiecie sieradzkim. Rozpościera się w okolicy ulic Wiejskiej i Krętej, w zachodniej części miasta.
Historia.
Zapusta Mała to dawna wieś, należąca w latach 1867–1954 do gminy Charłupia Mała w powiecie sieradzkim. W Królestwie Polskim przynależała do guberni kaliskiej, a w okresie międzywojennym do woj. łódzkiego. Tam, 19 listopada 1933 utworzyła gromadę Zapusta Mała w granicach gminy Charłupia Mała, składającą się ze wsi Zapusta Mała i folwarku Zapusta Mała.
Podczas II wojny światowej włączona do III Rzeszy. Po wojnie ponownie w powiecie sieradzkim w woj. łódzkim. W związku z reorganizacją administracji wiejskiej (zniesienie gmin) jesienią Zapusta Mała weszła w skład nowo utworzonej gromady Kłocko w powiecie sieradzkim, a po jej zniesieniu 1 stycznia 1959 – do gromady Charłupia Mała. Tam przetrwała do końca 1972 roku, czyli do kolejnej reformy gminnej.
1 stycznia 1973, w związku z kolejną reformą administracyjną (odtworzenie gmin i zniesienie gromad i osiedli) Zapusta Mała weszła w skład nowo utworzonej gminy Sieradz. 
W latach 1975–1979 miejscowość administracyjnie należała do województwa sieradzkiego. 1 grudnia 1979 Zapustę Małą włączono do Sieradza.

</doc>
<doc id="5209901" url="https://pl.wikipedia.org/wiki?curid=5209901" title="Zapusta Wielka">
Zapusta Wielka

Zapusta Wielka – część miasta Sieradza w Polsce, w województwie łódzkim, w powiecie sieradzkim. Rozpościera się w okolicy ulic Ludowej i Topolowej, w zachodniej części miasta.
Historia.
Zapusta Wielka to dawna wieś, należąca w latach 1867–1954 do gminy Charłupia Mała w powiecie sieradzkim. W Królestwie Polskim przynależała do guberni kaliskiej, a w okresie międzywojennym do woj. łódzkiego. Tam, 19 listopada 1933 utworzyła gromadę Zapusta Wielka w granicach gminy Charłupia Mała, składającą się z samej wsi Zapusta Wielka.
Podczas II wojny światowej włączona do III Rzeszy. Po wojnie ponownie w powiecie sieradzkim w woj. łódzkim. W związku z reorganizacją administracji wiejskiej (zniesienie gmin) jesienią Zapusta Wielka weszła w skład nowo utworzonej gromady Kłocko w powiecie sieradzkim, a po jej zniesieniu 1 stycznia 1959 – do gromady Charłupia Mała. Tam przetrwała do końca 1972 roku, czyli do kolejnej reformy gminnej.
1 stycznia 1973, w związku z kolejną reformą administracyjną (odtworzenie gmin i zniesienie gromad i osiedli) Zapusta Wielka weszła w skład nowo utworzonej gminy Sieradz. 
W latach 1975–1979 miejscowość administracyjnie należała do województwa sieradzkiego. 1 grudnia 1979 Zapustę Wielką włączono do Sieradza.

</doc>
<doc id="5209903" url="https://pl.wikipedia.org/wiki?curid=5209903" title="Mokre Wojsławskie">
Mokre Wojsławskie

Mokre Wojsławskie – część miasta Sieradza w Polsce, w województwie łódzkim, w powiecie sieradzkim. Rozpościera się w okolicy ulicy Wojsławskiej, w północno-wschodniej części miasta. 
Historia.
Mokre Wojsławskie to dawna kolonia w powiecie sieradzkim województwa sieradzkiego. W latach 1867–1953 należała do gminy Wojsławice w powiecie sieradzkim. W Królestwie Polskim przynależała do guberni kaliskiej, a w okresie międzywojennym do woj. łódzkiego. Tam, 19 listopada 1933 utworzyła gromadę Woźniki w granicach gminy Wojsławice, składającą się z kolonii Mokre Wojsławskie i osady Przy Wygonie.
Podczas II wojny światowej włączona do III Rzeszy. Po wojnie ponownie w powiecie sieradzkim w woj. łódzkim. 21 września 1953 weszły w skład gminy Korczew, utworzonej z obszaru zniesionej gminy Wojsławice. W związku z reorganizacją administracji wiejskiej (zniesienie gmin) jesienią Mokre Wojsławskie weszło w skład nowo utworzonej gromady Woźniki w powiecie sieradzkim. Tam przetrwały do końca 1972 roku, czyli do kolejnej reformy gminnej.
1 stycznia 1973, w związku z kolejną reformą administracyjną (odtworzenie gmin i zniesienie gromad i osiedli) Mokre Wojsławskie weszło w skład nowo utworzonej gminy Sieradz. W latach 1975–1979 miejscowość administracyjnie należała do województwa sieradzkiego. 1 grudnia 1979 Mokre Wojsławskie włączono do Sieradza.

</doc>
<doc id="5209904" url="https://pl.wikipedia.org/wiki?curid=5209904" title="Wzgórze Czwartek">
Wzgórze Czwartek



</doc>
<doc id="5209906" url="https://pl.wikipedia.org/wiki?curid=5209906" title="Tanikaze">
Tanikaze

„Tanikaze” – nazwa noszona na przestrzeni dziejów przez kilka japońskich okrętów:

</doc>
<doc id="5209907" url="https://pl.wikipedia.org/wiki?curid=5209907" title="Hamakaze">
Hamakaze



</doc>
<doc id="5209910" url="https://pl.wikipedia.org/wiki?curid=5209910" title="Grodzisko (Lublin)">
Grodzisko (Lublin)

Grodzisko – wzniesienie na terenie lubelskiego Śródmieścia, położone na północny wschód od Starego Miasta, historycznie jedna z najstarszych części Lublina, przy trakcie prowadzącym na Ruś. 
Jego granice stanowią: ul. Kalinowszczyzna, Floriańska i Sienna. Początkowo mogło ono stanowić całość z Czwartkiem, innym lubelskim wzniesieniem, położonym na zachód od Grodziska. Przed VI wiekiem mogła rozdzielić je erozja Czechówki. Na wschód od Grodziska znajduje się kolejne wzniesienie – Białkowska Góra. 
Grodzisko było miejscem powstania jednej z pierwotnych (VI w.) osad na terenie Lublina. Pozostałymi wzgórzami, na których w tym okresie także rozwinęły się osady, są: wspomniane Czwartek i Białkowska Góra, a ponadto Zamkowe, Staromiejskie i Żmigród. 
Nazwa wzgórza pochodzi od grodu wzniesionego w XI w., w okresie powstawania państwa pierwszych Piastów. Informacje o grodzie pochodzą z lat 1502 i 1508, kiedy wyznaczono ten teren pod cmentarz żydowski, później znany jako stary kirkut.

</doc>
<doc id="5209911" url="https://pl.wikipedia.org/wiki?curid=5209911" title="Treron grubodzioby">
Treron grubodzioby

Treron grubodzioby ("Treron curvirostra") – gatunek średniej wielkości ptaka z rodziny gołębiowatych (Columbidae). Występuje u podnóży Himalajów (do 1500 m n.p.m.) oraz w Azji Południowo-Wschodniej. Nie jest zagrożony wyginięciem.
Taksonomia.
Po raz pierwszy zgodnie z zasadami nazewnictwa binominalnego gatunek ten opisał Johann Friedrich Gmelin w 1789 w 13. edycji "Systema Naturae". Holotyp według niego pochodził z Vanuatu, jednak była to pomyłka i pochodził z Rawang w Malezji. Autor nadał nowemu gatunkowi nazwę "Columba curvirostra". Już wcześniej treron grubodzioby został opisany przez Johna Lathama, który jednak wymienił go tylko pod anglojęzyczną nazwą zwyczajową "Hookbilled Pigeon". Do opisu Lathama dołączona była tablica barwna. Obecnie (2022) Międzynarodowy Komitet Ornitologiczny (IOC) umieszcza trerona grubodziobego w rodzaju "Treron", podobnie jak i inne autorytety.
Sporna jest liczba podgatunków. IOC uznaje ich 9, podobnie jak autorzy" Howard and Moore Complete Checklist"... (2014). Na "Clements Checklist of Birds of the World" (sierpień 2021) znalazły się tylko 2 podgatunki – podgatunek nominatywny oraz treron samotny, "T. c. hypothapsinus". Autorzy listy ptaków świata opracowywanej we współpracy BirdLife International z autorami HBW (6. wersja online: grudzień 2021) uznają trerona grubodziobego za gatunek monotypowy. Ich zdaniem podgatunki wyodrębnione były na podstawie drobnych różnic o wątpliwym znaczeniu.
Filogeneza.
Treron grubodzioby był jednym z dwóch pierwszych gatunków treronów, których genom mitochondrialny w pełni zsekwencjonowano. Wyniki badania ukazały się 2 czerwca 2021. Mimo stwierdzenia, że to pierwsza pełna sekwencja mtDNA dla rodzaju, autorzy rozminęli się o niecałe pół roku z innym zespołem, który 13 stycznia 2021 opublikował rezultaty swoich badań nad treronem klinosternym ("T. sphenurus") – również twierdząc, że to pierwszy w pełni poznany genom mitochondrialny trerona. Kilka lat wcześniej trerona grubodziobego w badaniach filogenetycznych uwzględnili Price i inni (2014). Dotyczyły różnicowania się gatunków himalajskich ptaków, stąd brano pod uwagę tylko część gatunków treronów. Linia rozwojowa trerona grubodziobego oddzieliła się około 14,6 mln lat temu. Jego pozycję w obrębie części rodzaju przedstawia poniższy kladogram:
Genom mitochondrialny trerona grubodziobego jest nieco krótszy od mitogenomu trerona klinosternego. Obydwa zespoły badaczy za najbliższy do analizowanego mitogenomu uznały ten należący do garlicy maoryskiej ("Hemiphaga novaeseelandiae"), co ma sugerować bliskie pokrewieństwo między rodzajami "Hemiphaga" i "Treron" oraz potrzebę dalszych badań. Porównanie mitogenomów dwóch treronów przedstawia poniższa tabela.
Morfologia.
Długość ciała wynosi 24–31 cm, masa ciała – 112–186 g. Wymiary szczegółowe podane w milimetrach przedstawia poniższa tabela.
Czoło i ciemię są szaroniebieskie. Przód głowy, gardło, szyja, spód ciała, kuper oraz środkowe sterówki mają barwę zieloną, na piersi, kuprze i sterówkach w złocistym odcieniu, a z tyłu szyi i na brzuchu – bardziej szarą. Boki, pióra na skoku i co krótsze pokrywy podogonowe ciemnozielone z szerokimi białymi końcówkami, które układają się w białe plamkowanie. U samic są one zielono-białe, czasami z kasztanowym nalotem. Dłuższe pokrywy podogonowe jasnokasztanowe. Płaszcz oraz pokrywy skrzydłowe mniejsze fioletowawokasztanowe u samców, a ciemnozielone lub oliwkowozielone u samic. Pozostała część skrzydła ciemnozielona lub czarna z szerokimi żółtymi krawędziami na większości piór, które na złożonym skrzydle tworzą wyraźne żółte paski. Sterówki oprócz środkowej pary są ciemnoszare u nasady, jasnoszare na końcu, a przez środek przebiega czarny pas. Naga skóra wokół oka jaskrawozielona lub niebieskozielona. Dziób jasnozielony, żółtawy lub białawy, z czerwoną plamą u nasady po bokach. Nogi i stopy czerwone.
Osobniki młodociane upierzone są podobnie do dorosłych samic, jednak wyróżnia je bardziej matowe upierzenie i obecność żółtych krawędzi na większości pokryw.
Zasięg występowania.
Trerony grubodziobe poszczególnych podgatunków zamieszkują:
Granica zasięgu występowania w Indiach przebiega przez stan Arunachal Pradesh na zachodzie oraz przez stany Mizoram, Manipur i Nagaland na południu. W Nepalu trerony grubodziobe odnotowano w dystrykcie Chitwan oraz w okolicy Biratnagar, Naya Belhani i Dharan. W Chinach trerony grubodziobe występują najdalej w południowej części kraju – w zachodnim Junnanie i na wyspie Hajnan.
Ekologia i zachowanie.
Trerony grubodziobe występują w różnego rodzaju lasach – zarówno tych wiecznie zielonych, jak i mieszanych (z udziałem drzew zrzucających liście), a do tego na namorzynach; mogą to być też lasy wtórne. Rzadziej od innych treronów pojawiają się na otwartej przestrzeni. Wiadomo jednak, że pojawiają się na polach uprawnych obsianych zbożem. W zachodniej części Filipin trerony grubodziobe zamieszkują suchsze lasy i zdają się unikać lasów deszczowych zamieszkiwanych przez trerony żółtodziobe ("T. pompadora"). Odnotowywane są od nizin do około 1500 m n.p.m.; w Nepalu na wysokości 75–455 m n.p.m., w Azji Południowo-Wschodniej – do 1280 m n.p.m.
Trerony grubodziobe prowadzą osiadły tryb życia. Przemieszczają się jedynie na skalę lokalną i w odpowiedzi na dostępność pożywienia. Są przede wszystkim owocożerne, prawdopodobnie najchętniej zjadają owoce morwowatych ("Moraceae"). Zwykle żerują w grupach złożonych z 10–40 osobników. Pożywienia szukają przeważnie od podszytu po korony drzew, choć czasami schodzą na ziemię po dzikie poziomki i inne owoce runa. Wykorzystują również uprawy ryżu i prosa.
Lęgi.
Okres lęgowy w północno-wschodnich Indiach trwa od końca marca do sierpnia; szczyt aktywności lęgowej przypada na maj. Na Sumatrze obserwowano budowę gniazda w styczniu. W Malezji gniazda z jajami znajdowano w styczniu, pod koniec lutego i w czerwcu. Gniazdo stanowi dość luźna platforma z patyków umieszczona w rozwidleniu gałęzi lub wśród bambusów. W budowie uczestniczą obydwa ptaki z pary. Czasami gniazda poszczególnych par mogą znajdować się kilka metrów od siebie. Zniesienie składa się z 2 jaj o białej skorupie. Wysiadywanie trwa blisko 14 dni.
Status i zagrożenia.
IUCN uznaje trerona grubodziobego za gatunek najmniejszej troski (LC, "Least Concern") nieprzerwanie od 1988 (stan w 2022). Liczebność światowej populacji nie została oszacowana, ale ptak ten opisywany jest jako zazwyczaj pospolity lub bardzo liczny. BirdLife International uznaje trend liczebności populacji za spadkowy ze względu na utratę siedlisk.

</doc>
<doc id="5209912" url="https://pl.wikipedia.org/wiki?curid=5209912" title="Indywidualne Konto Zabezpieczenia Emerytalnego">
Indywidualne Konto Zabezpieczenia Emerytalnego



</doc>
<doc id="5209916" url="https://pl.wikipedia.org/wiki?curid=5209916" title="Lego Star Wars Holiday Special">
Lego Star Wars Holiday Special



</doc>
<doc id="5209917" url="https://pl.wikipedia.org/wiki?curid=5209917" title="Puchar CEV siatkarek (2021/2022)">
Puchar CEV siatkarek (2021/2022)

Puchar CEV siatkarek 2021/2022 – 15. sezon turnieju rozgrywanego od 2007 roku, organizowanego przez Europejską Konfederację Piłki Siatkowej (CEV) w ramach europejskich pucharów dla żeńskich klubowych zespołów siatkarskich "starego kontynentu".
System rozgrywek.
Rozgrywki składają się z 5 rund:
O zwycięstwie w dwumeczu decyduje liczba wygranych meczów. W przypadku remisu (tyle samo punktów na koncie każdej z drużyn), niezależnie od liczby wygranych i przegranych setów, o awansie decyduje dodatkowy tzw. złoty set, rozgrywany bezpośrednio po drugim meczu, do 15 punktów.
Rozgrywki.
Wszystkie godziny według czasu lokalnego.

</doc>
<doc id="5209921" url="https://pl.wikipedia.org/wiki?curid=5209921" title="Ismaël Kandouss">
Ismaël Kandouss

Ismaël Kandouss (ur. 12 listopada 1997 w Lille) – marokański piłkarz grający na pozycji środkowego obrońcy. Od 2019 jest zawodnikiem klubu Royale Union Saint-Gilloise.
Kariera klubowa.
Swoją karierę piłkarską Kandouss rozpoczynał w juniorach klubu USL Dunkerque. W 2017 roku zaczął grać w jego rezerwach, a w 2018 stał się członkiem pierwszego zespołu. 9 marca 2018 zadebiutował w nim w przegranym 1:2 wyjazdowym meczu trzeciej ligi francuskiej w z US Concarneau. W klubie z Dunkierki grał do końca 2018 roku.
W styczniu 2019 Kandouss przeszedł do belgijskiego drugoligowca, Royale Union Saint-Gilloise. Swój debiut w nim zanotował 20 stycznia 2019 w wygranym 2:1 domowym meczu z OH Leuven. W sezonie 2020/2021 wywalczył z tym klubem awans do pierwszej ligi.

</doc>
<doc id="5209923" url="https://pl.wikipedia.org/wiki?curid=5209923" title="Stosunki kosowsko-polskie">
Stosunki kosowsko-polskie



</doc>
<doc id="5209931" url="https://pl.wikipedia.org/wiki?curid=5209931" title="Drewniczka drobnopora">
Drewniczka drobnopora

Drewniczka drobnopora ("Xylodon flaviporus" (Berk. &amp; M.A. Curtis ex Cooke) Riebesehl &amp; Langer) – gatunek grzybów z rzędu szczeciniakowców ("Hymenochaetaceae").
Systematyka i nazewnictwo.
Pozycja w klasyfikacji według Index Fungorum: "Xylodon, Schizoporaceae, Hymenochaetales, Agaricomycetidae, Agaricomycetes, Agaricomycotina, Basidiomycota, Fungi".
Takson ten w 1886 r. opisali Miles Joseph Berkeley, Moses Ashley Curtis i Mordecai Cubitt Cooke nadając mu nazwę "Poria flavipora". Później zaliczany był do różnych rodzajów. Obecną, uznaną przez Index Fungorum nazwę nadali mu J. Riebesehl i E. Langer w 2017 r.
Ma 24 synonimy. Niektóre z nich:
Barbara Gumińska i Władysław Wojewoda w 1983 r. nadali mu polską nazwę drewniczka drobnopora, W. Wojewoda w 1971 r. zmienił ją na drewniczek czyreniowy, a w 2003 r. na strzępkoząb żółtopory. Gatunek ten w tym czasie zaliczany był do rodzaju "Schizopora", czyli drewniczka, lub "Hyphodontia", czyli strzępkoząb. Po przeniesieniu go do rodzaju "Xylodon" wszystkie nazwy polskie stały się niespójne z nazwą naukową.
Morfologia.
Rozpostarty lub rozpostarto-odgięty o długości do 20 cm, wyjątkowo do 40. Powierzchnia brudnobiała, żółta do pomarańczowo-ochrowej, często różowa. Brzeg biały i odstający, na brzegach może również tworzyć struktury przypominające kapelusze. Miąższ w kolorze drewna od białawego do jasnego, elastyczny do twardego. Hymenofor rurkowaty. Rurki brudno białawe do kremowożółtych lub kremowo-szare, w starych owocnikach ochrowożółte, również zielonkawe. Pory kanciaste lub labiryntowate, często zarośnięte przez glony.
Zarodniki 3,3–4,6 × 2,4–3,4 µm, szkliste, elipsoidalne, nieamyloidalne, gładkie. Strzępki bardzo cienkie i grubościenne ze sprzążkami. W cystydiolach strzępki z pogrubioną główką.
Występowanie i siedlisko.
Występuje na wszystkich kontynentach poza Antarktydą, a także na wielu wyspach. W. Wojewoda w 2003 r. przytacza 2 jego stanowiska na terenie Polski: w Puszczy Niepołomickiej i w Puszczy Białowieskiej wraz z uwagą, że jego rozprzestrzenienie w Polsce i stopień zagrożenia nie są znane. Większą liczbę stanowisk i bardziej aktualnych podaje internetowy atlas grzybów. Zaliczony w nim jest do gatunków zagrożonych i wartych objęcia ochroną.
Grzyb nadrzewny, saprotrof. Występuje w lasach na martwym drewnie drzew liściastych.

</doc>
<doc id="5209932" url="https://pl.wikipedia.org/wiki?curid=5209932" title="Xylodon flaviporus">
Xylodon flaviporus



</doc>
<doc id="5209933" url="https://pl.wikipedia.org/wiki?curid=5209933" title="Schizopora flavipora">
Schizopora flavipora



</doc>
<doc id="5209934" url="https://pl.wikipedia.org/wiki?curid=5209934" title="Schizopora carneolutea">
Schizopora carneolutea



</doc>
<doc id="5209936" url="https://pl.wikipedia.org/wiki?curid=5209936" title="Eugeniusz Geyer">
Eugeniusz Geyer

Eugeniusz Adam Geyer, także Eugen Adam Geyer (ur. w Łodzi , zm. 10 października 1928, tamże) – łódzki fabrykant.
Życiorys.
Eugeniusz Geyer urodził się w rodzinie fabrykanckiej jako syn przemysłowca – Ludwika Geyera. Był członkiem zarządu i inicjatorem (m.in. wraz z braćmi: Emilem i Ryszardem) założenia Łódzkiego Banku Kupieckiego, powstałego w 1897. Został prezesem rodzinnej spółki „L. Geyer Sp. Akc.” po śmierci brata – Emila Geyera – w 1910 i był nim do swojej śmierci w 1928 (zarządzanie firmą przejął wówczas jego bratanek – Robert Geyer). Również w 1910 został prezesem zarządu szpitala Anny Marii, obejmując to stanowisko po Emilu. Był przewodniczącym komitetu Szkoły Rzemiosł. Wraz z żoną był członkiem protektorem Towarzystwa Higieny Praktycznej im. Bolesława Prusa. Należał także do Towarzystwa Zachęty Sztuk Pięknych w Warszawie, gdzie był członkiem dożywotnim. Był także kolekcjonerem sztuki, w jego zbiorach znajdowały się:
Eugeniusz Geyer wybudował w 1902 willę przy ul. S. Przybyszewskiego 10 w Łodzi (tzw. Willę Eugeniusza Geyera), w której mieszkał wraz z rodziną. W 1910 zaś zakupił pałac w Siemienicach, w którym do swojej śmierci w 1920 administrował jego syn.
Działalność charytatywna.
Eugeniusz Geyer był członkiem Łódzkiego Chrześcijańskiego Towarzystwa Dobroczynności, był fundatorem szkoły i ochronki dla dzieci. W 1902 przekazał wraz z braćmi 10 tys. rubli na rozbudowę szpitala w Kochanówce. Finansował wraz z żoną przytułek położniczy. W 1922 przekazał Towarzystwu Rzemieślniczemu „Resursa” w Łodzi nieruchomość ul. Wodnej 34 w Łodzi, o wartości 400 tys. marek, zajmowaną przez zabudowania Szkoły Rzemiosł. W 1928 podarował działkę pod budowę kościoła dla Parafii Ewangelicko-Reformowana w Łodzi i przeznaczył na jego budowę 13 tys. zł. Jego żona – Jadwiga – stanęła na czele komitetu budowy kościoła.
Życie prywatne.
Eugeniusz Geyer był synem Ludwika Geyera i Emilii Szarlotty Karoliny z domu Türk, do jego rodzeństwa należeli inni fabrykanci: Ryszard, Gustaw i Emil Geyerowie.
Był mężem Jadwigi z d. Knoll (1862–1940), z którą miał 3 dzieci:
Eugeniusz Geyer spoczywa na ewangelickiej części Starego Cmentarza w Łodzi.

</doc>
<doc id="5209937" url="https://pl.wikipedia.org/wiki?curid=5209937" title="Strzępkoząb żółtopory">
Strzępkoząb żółtopory



</doc>
<doc id="5209938" url="https://pl.wikipedia.org/wiki?curid=5209938" title="Cornelius Gurlitt">
Cornelius Gurlitt



</doc>
<doc id="5209939" url="https://pl.wikipedia.org/wiki?curid=5209939" title="Krystian Dulewicz">
Krystian Dulewicz

Krystian Dulewicz (ur. 2 października 1985, zm. 19 grudnia 2021) – polski operator i edukator filmowy.
Życiorys.
Edukacja.
Był absolwentem szkoły filmowej FAMO w Czechach (Filmová Akademie Miroslava Ondříčka) oraz Wydziału Operatorskiego Warszawskiej Szkoły Filmowej. Zasłynął jako twórca wielu spotów reklamowych oraz relacji telewizyjnych. Pełnił funkcję koordynatora i opiekuna programowego krajowych i międzynarodowych programów edukacji filmowej realizowanych w ramach CINEMAFORUM – Międzynarodowego Forum Filmów Krótkometrażowych w Warszawie, WAMA Film Festival w Olsztynie oraz Ogólnopolskich Spotkań Filmowych KAMERALNE LATO w Radomiu. Zajmował się także edukacją filmową. Odpowiadał za projekty edukacyjne organizowane w ramach Cinemaforum, WAMA Film Festiwal, festiwalu Kameralne Lato.
Nagrody i odznaczenia.
7 listopada 2021 roku na wniosek Zarządu Stowarzyszenia FILMFORUM Komitet Organizacyjny Nagród im. Jana Machulskiego podjął decyzję o przyznaniu Krystianowi Dulewiczowi Nagrody Specjalnej im. Jana Machulskiego za Całokształt Działań na Rzecz Młodego Polskiego Kina.
Filmografia.
"Źródło": FilmPolski.pl

</doc>
<doc id="5209940" url="https://pl.wikipedia.org/wiki?curid=5209940" title="KPV LV">
KPV LV



</doc>
<doc id="5209942" url="https://pl.wikipedia.org/wiki?curid=5209942" title="Puchar Europy w Lekkoatletyce 1965 – eliminacje mężczyzn (Enschede)">
Puchar Europy w Lekkoatletyce 1965 – eliminacje mężczyzn (Enschede)

Eliminacje pucharu Europy w lekkoatletyce w 1965 mężczyzn odbyły się 26 i 27 czerwca w Enschede. Były to jedne z dwóch zawodów eliminacyjnych, drugie odbyły się w Wiedniu. 
Wystąpiły cztery zespoły, z których zwycięzca awansował do półfinału w Zagrzebiu.
Wyniki indywidualne.
Kolorem oznaczono zawodników reprezentujących zwycięską drużynę.

</doc>
<doc id="5209945" url="https://pl.wikipedia.org/wiki?curid=5209945" title="Bogusławka">
Bogusławka

Bogusławka (, "Bahusłauka"; , "Bogusławka") – wieś na Białorusi, w obwodzie brzeskim, w rejonie małoryckim, w sielsowiecie Hwoźnica.
Historia.
W dwudziestoleciu międzywojennym leżała w Polsce, w województwie poleskim, w powiecie brzeskim, w gminie Ołtusz. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5209949" url="https://pl.wikipedia.org/wiki?curid=5209949" title="Magomied Isagadżyjew">
Magomied Isagadżyjew

Magomied Asadułajewicz Isagadżyjew (ros. Магомед Асадуллаевич Исагаджиев; ur. 3 października 1979) – rosyjski zapaśnik walczący w stylu wolnym. Wicemistrz świata w 2002. Brązowy medalista mistrzostw Europy w 2002. Mistrz Rosji w 2002 roku.

</doc>
<doc id="5209950" url="https://pl.wikipedia.org/wiki?curid=5209950" title="Magomed Isagaschiev">
Magomed Isagaschiev



</doc>
<doc id="5209951" url="https://pl.wikipedia.org/wiki?curid=5209951" title="Rafik Simonian">
Rafik Simonian

Rafik Bagratowicz Simonian (ros. Рафик Багратович Симонян; ur. 28 marca 1975) – rosyjski zapaśnik walczący w stylu klasycznym. Wicemistrz świata w 1997; szósty w 1998. Srebrny medalista mistrzostw Europy w 1998. Pierwszy w Pucharze Świata w 1997. Mistrz Rosji w 1997 roku.

</doc>
<doc id="5209952" url="https://pl.wikipedia.org/wiki?curid=5209952" title="Rafik Simonyan">
Rafik Simonyan



</doc>
<doc id="5209957" url="https://pl.wikipedia.org/wiki?curid=5209957" title="Piotr Jumszanow">
Piotr Jumszanow

Piotr Pietrowicz Jumszanow (ros. Пётр Петрович Юмшанов; ur. 15 października 1970) – rosyjski zapaśnik walczący w stylu wolnym. Brązowy medalista mistrzostw świata w 1994. Szósty na mistrzostwach Europy w 1993. Pierwszy w Pucharze Świata w 1993 i trzeci w 1992. Akademicki wicemistrz świata w 1996. Czwarty na igrzyskach wojskowych w 1995. Mistrz Rosji w 1992 i 1995; trzeci w 1993, 1994 i 1996 roku.

</doc>
<doc id="5209958" url="https://pl.wikipedia.org/wiki?curid=5209958" title="Peter Yumshanov">
Peter Yumshanov



</doc>
<doc id="5209960" url="https://pl.wikipedia.org/wiki?curid=5209960" title="Brodziatyn">
Brodziatyn



</doc>
<doc id="5209962" url="https://pl.wikipedia.org/wiki?curid=5209962" title="Skulik dębownik">
Skulik dębownik

Skulik dębownik ("Scymnus auritus") – gatunek chrząszcza z rodziny biedronkowatych. Zamieszkuje palearktyczną Eurazję. Bytuje na drzewach i krzewach liściastych.
Taksonomia.
Gatunek ten opisany został po raz pierwszy w 1795 roku przez Carla Petera Thunberga. Jako miejsce typowe wskazano Västergötland w Szwecji.
Morfologia.
Chrząszcz o krótkim, szeroko-owalnym, wysklepionym ciele długości od 2 do 2,5 mm.
Głowa u samców jest ruda do czerwonobrunatnej, u samic przyciemniona u podstawy lub całkiem czarna. Żółtobrązowe czułki zbudowane są z 11 członów. Głaszczki szczękowe również mają barwę żółtobrązową.
Powierzchnia przedplecza jest mocno punktowana, a przestrzenie między punktami są błyszczące wskutek słabej mikrorzeźby. U samców przedplecze jest brunatnoczerwone, zwykle z dużą czarną plamą w części środkowo-nasadowej. U samic przedplecze jest czarne z wąsko brunatnoczerwono obwiedzionym przednim brzegiem, a niekiedy z brunatnoczerwono zaznaczonymi kątami przednimi. Tarczka jest czarna. Pokrywy są czarne z wąsko, rudo obwiedzionymi krawędziami wierzchołkowymi. Na pokrywach występują szeregi włosków, które w części środkowej są proste i skierowane ku tyłowi. Duże punkty na pokrywach są niewiele większe od punktów małych. Odnóża są ciemnożółte lub żółtobrunatne, czasem z zaczernionymi nasadami ud. Czteroczłonowe stopy wieńczą wyraźnie rozdwojone u podstawy pazurki. Przedpiersie ma na wyrostku międzybiodrowym dwa żeberka.
Na pierwszym z widocznych sternitów odwłoka (pierwszym wentrycie) występują pełne, półokrągłe linie udowe, sięgające łukiem prawie do tylnej krawędzi sternitu, a zewnętrznymi końcami do przedniej jego krawędzi. Barwa czwartego i piątego z widocznych sternitów jest ruda. Genitalia samca odznaczają się obficie owłosionymi paramerami.
Ekologia i występowanie.
Owad ten występuje od nizin po niższe góry, preferując suchsze stanowiska. Zasiedla lasy, polany, zarośla i ogrody. Bytuje na drzewach i krzewach liściastych, w tym na bzie czarnym, czeremchach, głogach, dębach, grabach i lipach, przy czym na czeremchach i głogach przebywa podczas ich kwitnienia. Zarówno larwy jak i owady dorosłe są drapieżnikami żerującymi na roztoczach. Postacie dorosłe zimują pod korą drzew i w ściółce.
Gatunek palearktyczny. W Europie znany jest z Portugalii, Hiszpanii, Wielkiej Brytanii, Francji, Belgii, Luksemburga, Holandii, Niemiec, Szwajcarii, Austrii, Włoch, Malty, Danii, Norwegii, Szwecji, Finlandii, Estonii, Łotwy, Litwy, Polski, Czech, Słowacji, Węgier, Białorusi, Ukrainy, Mołdawii, Rumunii, Bułgarii, Słowenii, Chorwacji, Bośni i Hercegowiny, Czarnogóry, Serbii, Albanii, Macedonii Północnej, Grecji oraz europejskich części Rosji i Turcji. Dalej na wschód zamieszkuje Cypr, Azję Zachodnią, Kaukaz, Zakaukazie, Azję Środkową, Syberię i Chiny.

</doc>
<doc id="5209963" url="https://pl.wikipedia.org/wiki?curid=5209963" title="Scymnus auritus">
Scymnus auritus



</doc>
<doc id="5209965" url="https://pl.wikipedia.org/wiki?curid=5209965" title="Siergiej Zambałow">
Siergiej Zambałow

Siergiej Żałsanowicz Zambałow (ros. Сергей Жалсанович Замбалов; ur. 29 września 1964, zm. 16 sierpnia 2020) – radziecki i rosyjski zapaśnik walczący w stylu wolnym. Brązowy medalista mistrzostw świata w 1993, a także mistrzostw Europy w 1994. Trzeci w Pucharze Świata w 1991. Drugi na igrzyskach Dobrej Woli w 1990. Mistrz Rosji w 1993; drugi w 1995. Mistrz ZSRR w 1990 i trzeci w 1986 roku.

</doc>
<doc id="5209966" url="https://pl.wikipedia.org/wiki?curid=5209966" title="Brodziatyn (Białoruś)">
Brodziatyn (Białoruś)

Brodziatyn (, "Bradziacin"; , "Brodiatin") – wieś na Białorusi, w obwodzie brzeskim, w rejonie małoryckim, w sielsowiecie Hwoźnica.
Znajduje się tu cmentarz prawosławny z kaplicą pw. św. Jana Teologa, podlegającą parafii w Hwoźnicy.
Historia.
Wieś Brodiatyn ekonomii brzeskiej w drugiej połowie XVII wieku. 
W XIX i w początkach XX w. położony był w Rosji, w guberni grodzieńskiej, w powiecie brzeskim.
W dwudziestoleciu międzywojennym leżał w Polsce, w województwie poleskim, w powiecie brzeskim, w gminie Miedna. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5209967" url="https://pl.wikipedia.org/wiki?curid=5209967" title="Sergey Zambalov">
Sergey Zambalov



</doc>
<doc id="5209968" url="https://pl.wikipedia.org/wiki?curid=5209968" title="Ibragim Szowchałow">
Ibragim Szowchałow

Ibragim Magomiedowicz Szowchałow (ros. Ибрагим Магомедович Шовхалов; ur. 1 listopada 1968) – radziecki i rosyjski zapaśnik walczący w stylu klasycznym. Srebrny medalista mistrzostw świata w 1993; piąty w 1994 i 1995. Wicemistrz Europy w 1992 i 1993. Pierwszy w Pucharze Świata w 1991 i drugi w 1992. Mistrz Rosji w 1994 i 1999; drugi w 1995 i 1997. Trzeci na mistrzostwach WNP w 1992 roku.

</doc>
<doc id="5209969" url="https://pl.wikipedia.org/wiki?curid=5209969" title="Jorge Alviz">
Jorge Alviz



</doc>
<doc id="5209971" url="https://pl.wikipedia.org/wiki?curid=5209971" title="Ibragim Shovkhalov">
Ibragim Shovkhalov



</doc>
<doc id="5209974" url="https://pl.wikipedia.org/wiki?curid=5209974" title="Stosunki polsko-kazachskie">
Stosunki polsko-kazachskie

Stosunki polsko-kazachskie - wzajemne relacje pomiędzy Polską a Kazachstanem. 
Stosunki dyplomatyczne między dwoma krajami zostały nawiązane w 1992 r.
Współpraca polityczna.
Kazachstan pozostaje dla Polski kluczowym partnerem politycznym w regionie Azji Centralnej. Z pozycji Polski Kazachstan odgrywa ważną rolę w utrzymaniu stabilności politycznej w tej części świata i jest inicjatorem wielu pożytecznych inicjatyw ponadnarodowych.
Współpraca gospodarcza.
Handel z Kazachstanem odgrywa dużą rolę w polskiej sprzedaży za granicę, co powoduje, iż kraj ten można zaliczyć do wiodących partnerów gospodarczych Polski wśród krajów Azji Centralnej.
Kazachstan plasuje się w pierwszej dziesiątce pod względem wielkości polskiego eksportu do krajów azjatyckich. Wśród dostawców do Kazachstanu Polska plasuje się w czołowej dwudziestce eksporterów do tego kraju, zajmując zwykle miejsce w drugiej dwudziestce (6 miejsce wśród krajów UE).

</doc>
<doc id="5209976" url="https://pl.wikipedia.org/wiki?curid=5209976" title="Siergiej Suworow">
Siergiej Suworow

Siergiej Aleksiejewicz Suworow (ros. Сергей Алексеевич Суворов; ur. 21 marca 1964) – radziecki i rosyjski zapaśnik walczący w stylu klasycznym. Brązowy medalista mistrzostw świata w 1991. Zdobył cztery medale na mistrzostwach Europy w latach 1987-1991. Pierwszy w Pucharze Świata w 1989 i 1995; trzeci w 1993. Mistrz Rosji w 1994. Mistrz ZSRR w 1987, 1988; drugi w 1989 i trzeci w 1990. Trzeci na mistrzostwach WNP w 1992 roku.

</doc>
<doc id="5209977" url="https://pl.wikipedia.org/wiki?curid=5209977" title="Sergey Suvorov">
Sergey Suvorov



</doc>
<doc id="5209979" url="https://pl.wikipedia.org/wiki?curid=5209979" title="Gadży Raszydow">
Gadży Raszydow

Gadży Magomiedowicz Raszydow (ros. Гаджи Магомедович Рашидов; ur. 12 kwietnia 1969) – radziecki, rosyjski, a od 1996 roku kirgiski zapaśnik walczący w stylu wolnym. Brązowy medalista mistrzostw świata w 1990 i 1991. Wicemistrz Europy w 1991. Pierwszy w Pucharze Świata w 1993. Piąty na mistrzostwach Azji w 1996. Mistrz Rosji w 1993 i 1994; trzeci w 1992. Mistrz ZSRR w 1990 i 1991 roku.

</doc>
<doc id="5209980" url="https://pl.wikipedia.org/wiki?curid=5209980" title="Delegatura Ambasady RP w Dżambule">
Delegatura Ambasady RP w Dżambule

Delegatura Ambasady RP w Dżambule (obecnie Taraz w Kazachstanie), Delegatura Ambasady Polski (Представительствo посольства Польши) - polski urząd konsularny działający epizodycznie jako delegatura ambasady RP w ZSRR ewakuowanej do Kujbyszewa w 1942.
Do kompetencji terytorialnej urzędu należał Obwód żambylski.
Siedziba.
Mieściła się przy ul. Stalina 70 (ул. Сталинa), obecnie prosp. Abaja (просп. Абая).

</doc>
<doc id="5209981" url="https://pl.wikipedia.org/wiki?curid=5209981" title="Bali (rasa)">
Bali (rasa)



</doc>
<doc id="5209982" url="https://pl.wikipedia.org/wiki?curid=5209982" title="Giennadij Atmakin">
Giennadij Atmakin

Giennadij Wasiljewicz Atmakin (ros. Геннадий Васильевич Атмакин ; ur. 30 maja 1965) – radziecki i rosyjski zapaśnik walczący w stylu klasycznym. Srebrny medalista mistrzostw świata w 1990. Mistrz Europy w 1990; trzeci w 1989 i 1991. Pierwszy w Pucharze Świata w 1988 i 1989. Wicemistrz Rosji w 1992. Mistrz ZSRR w 1989 i 1990; drugi w 1988; trzeci w 1991 roku.

</doc>
<doc id="5209983" url="https://pl.wikipedia.org/wiki?curid=5209983" title="Gennady Atmakin">
Gennady Atmakin



</doc>
<doc id="5209984" url="https://pl.wikipedia.org/wiki?curid=5209984" title="Achmied Atawow">
Achmied Atawow

Achmied Sułtanalijewicz Atawow (ros. Ахмед Султаналиевич Атавов; ur. 23 lutego 1961) – radziecki zapaśnik walczący w stylu wolnym. Złoty medalista mistrzostw świata w 1989. Pierwszy w Pucharze Świata w 1988; drugi w 1987. Mistrz ZSRR w 1989; drugi w 1981 i 1987; trzeci w 1988 roku.

</doc>
<doc id="5209985" url="https://pl.wikipedia.org/wiki?curid=5209985" title="Akhmed Atavov">
Akhmed Atavov



</doc>
<doc id="5209986" url="https://pl.wikipedia.org/wiki?curid=5209986" title="VoZe">
VoZe

VoZe EV – dawny chilijski producent elektrycznych mikrosamochodów z siedzibą w Santiago, działający w latach 2012–2017.
Historia.
Pomysł na pierwszy w historii chilijskiego przemysłu motoryzacyjnego samochód elektryczny lokalnej produkcji pojawił się w 2011 roku, gdy Daniel Pávez ze stołecznego Santiago, doświadczony 10 latami pracy w branży elektromobliności, zdecydował się zbudować własny pojazd bezemisyjny. W 2013 roku VoZe EV zbudowało pierwszy prototyp w postaci trójkołowego, elektrycznego modelu o nazwie Lüfke, który powstał z myślą o poruszaniu się po zatłoczonych chijiskich arteriach.
W grudniu 2015 roku VoZe przedstawiło rozwinięcie studium z 2013 roku w postaci produkcyjnego, elektrycznego mikrosamochodu o nazwie Sôki. Dwumiejscowy pojazd przyjął postać trójkołowca, łącząc cechy motocyklu i samochodu, z zapowiadanym debiutem rynkowym w 2016 roku. Wówczas wyprodukowana została krótka seria z ceną 12 tysięcy dolarów za egzemplarz. Produkcja pojazdu wraz z działalnością VoZe dobiegła końca niespełna dwa lata później, w październiku 2017 roku, z powodu niewielkiego zainteresowania elektrycznym mikrosamochodem.

</doc>
<doc id="5209992" url="https://pl.wikipedia.org/wiki?curid=5209992" title="Skat (1899)">
Skat (1899)

Skat () – rosyjski niszczyciel z przełomu XIX i XX wieku, jedna z czterech jednostek typu "Kit". Okręt został zwodowany 25 października 1899 roku w niemieckiej stoczni Schichau w Elblągu, a do służby w Marynarce Wojennej Imperium Rosyjskiego został wcielony w lipcu 1900 roku, z przydziałem do Floty Bałtyckiej. W 1902 roku nazwę jednostki zmieniono na „Biesposzczadnyj” (ros. „Беспощадный”). Niszczyciel został przerzucony na Daleki Wschód, gdzie wszedł w skład Eskadry Oceanu Spokojnego. Podczas wojny rosyjsko-japońskiej jednostka została internowana w chińskim porcie Tsingtao. W czasie I wojny światowej okręt służył na Dalekim Wschodzie. Podczas wojny domowej został przejęty przez Japończyków, a następnie złomowany w 1923 roku.
Projekt i budowa.
„Skat” był jednym z czterech niszczycieli zamówionych i zbudowanych w Niemczech. Jednostki te z racji niewielkiej wyporności bardziej odpowiadały klasie torpedowców. Okręt zbudowany został w stoczni Schichau w Elblągu (numer stoczniowy 658). Stępkę jednostki położono w marcu 1899 roku, a zwodowany został 25 października 1899 roku.
Dane taktyczno-techniczne.
Okręt był niewielkim, dwukominowym niszczycielem z dwoma masztami. Długość całkowita wynosiła 61,75 metra, szerokość 6,7 metra i zanurzenie 2,9 metra. Wyporność normalna wynosiła 346–350 ton, zaś pełna 445 ton. Okręt napędzany był przez dwie pionowe maszyny parowe potrójnego rozprężania o łącznej mocy 6000 KM, do której parę dostarczały cztery kotły Schichau. Dwuśrubowy układ napędowy pozwalał osiągnąć prędkość 27 węzłów. Okręt mógł zabrać zapas węgla o maksymalnej masie 80 ton, co zapewniało zasięg wynoszący 1500 Mm przy prędkości 10 węzłów.
Uzbrojenie artyleryjskie okrętu stanowiły: pojedyncze działo kalibru 75 mm L/48 Canet oraz pięć pojedynczych dział trzyfuntowych Hotchkiss M1885 L/40 kalibru 47 mm. Jednostka wyposażona była w trzy pojedyncze obracalne nadwodne wyrzutnie torped kalibru 381 mm: dwie umieszczone na pokładzie między kominami i trzecią za drugim kominem, z łącznym zapasem sześciu torped.
Załoga okrętu liczyła 64 oficerów, podoficerów i marynarzy.
Służba.
„Skat” został wcielony do służby w Marynarce Wojennej Imperium Rosyjskiego w lipcu 1900 roku. Jednostka weszła w skład Floty Bałtyckiej. W marcu 1902 roku nazwę okrętu zmieniono na „Biesposzczadnyj” (ros. „Беспощадный”). Między 1902 a 1903 rokiem niszczyciel został przerzucony na Daleki Wschód.
W momencie wybuchu wojny rosyjsko-japońskiej jednostka wchodziła w skład 1. Flotylli Niszczycieli I Eskadry Oceanu Spokojnego, stacjonując w Port Artur. 1904 roku okręt wziął udział w pierwszej, nierozstrzygniętej bitwie między głównymi siłami rosyjskimi i japońskimi na redzie Port Artur. „Biesposzczadnyj”, dowodzony przez kpt. mar. Dymitra Michajłowa, wraz z większością zgromadzonych tam okrętów wyszedł z oblężonego portu, podejmując próbę przedarcia się do Władywostoku. Doprowadziło to do bitwy na Morzu Żółtym, w wyniku której eskadra rosyjska została rozproszona, a niszczyciele „Biesposzczadnyj”, „Biesszumnyj” i „Biesstrasznyj” w dniach i weszły do chińskiego portu Tsingtao, gdzie zostały internowane trzy dni później (). W listopadzie 1905 roku, po zakończeniu działań wojennych, okręt został zwrócony Rosji.
W 1912 roku dokonano modernizacji uzbrojenia jednostki: zdemontowano wyrzutnie torped kal. 381 mm i wszystkie działka kal. 47 mm, instalując w zamian trzy pojedyncze wyrzutnie torped kalibru 450 mm oraz drugą armatę kalibru 75 mm L/48 Canet i sześć pojedynczych karabinów maszynowych kalibru 7,62 mm. Wyeksploatowany niszczyciel w tym czasie osiągał prędkość do 22 węzłów. Podczas I wojny światowej bazował we Władywostoku. W 1916 roku „Biesposzczadnyj” został odstawiony do rezerwy z powodu niesprawności siłowni. Podczas wojny domowej okręt został 30 czerwca 1918 roku przejęty we Władywostoku przez Japończyków, a następnie zdewastowany przez wycofujących się Białych w 1922 roku. Przejęty przez Armię Czerwoną niszczyciel nie został nigdy naprawiony i złomowano go w 1923 roku.

</doc>
<doc id="5209993" url="https://pl.wikipedia.org/wiki?curid=5209993" title="Rezerwat Dżugdżurski">
Rezerwat Dżugdżurski

Rezerwat Dżugdżurski (ros. Государственный природный заповедник «Джугджурский») – ścisły rezerwat przyrody (zapowiednik) w Rosji położony w rejonie ajano-majskim w Kraju Chabarowskim. Jego powierzchnia wynosi 8599,56 km² (w tym obszar morski 537 km²), a strefa ochronna 2525 km². Rezerwat został utworzony dekretem rządu Rosyjskiej Federacyjnej Socjalistycznej Republiki Radzieckiej z dnia 9 października 1990 roku. Siedziba dyrekcji mieści się w miejscowości Ajan.
Opis.
Rezerwat znajduje się na wybrzeżu Morza Ochockiego. Składa się z trzech części: 
Klimat na wybrzeżu (na wschód od głównego grzbietu Dżugdżur) jest monsunowy (od - 20 do +20 °C), w głębi lądu (na zachód od głównego grzbietu Dżugdżur) kontynentalny (od -40 do +30 °C).
Flora.
W lasach na wybrzeżu dominuje modrzew dahurski i świerk ajański, w głębi lądu – modrzew syberyjski i świerk syberyjski. W dolinach rzecznych rosną topole, modrzewie oraz świerki. Wysoko na zboczach gór rośnie sosna karłowa i olsza z gatunku "Alnus kamtschatica". Jeszcze wyżej występuje tundra górska.
Fauna.
Rezerwat jest domem dla 166 gatunków ptaków. Są to m.in.: bielik, sokół wędrowny, rybołów, puchacz japoński, bekas górski, borowiak syberyjski, morzyk kamczacki, perkoz rogaty, biegus ostrosterny, "Synthliboramphus".
Ssaki reprezentowane są przez 42 gatunki. Są wśród nich gatunki rzadkie takie jak: owca śnieżna, piżmowiec syberyjski, wydra europejska, jak i gatunki powszechnie występujące w rezerwacie, m.in.: niedźwiedź brunatny, soból tajgowy, lis rudy, łasica syberyjska, gronostaj europejski, zając bielak, łoś euroazjatycki. 
W przybrzeżnej części Morza Ochockiego znajduje się wiele płetwonogich. Są to m.in.: nerpa obrączkowana, foka plamista, fokowąs brodaty. 
W rzekach wpadających do Morza Ochockiego w okresie tarła pojawiają się keta, gorbusza i kiżucz. 

</doc>
<doc id="5209996" url="https://pl.wikipedia.org/wiki?curid=5209996" title="M-Wave">
M-Wave



</doc>
<doc id="5209999" url="https://pl.wikipedia.org/wiki?curid=5209999" title="Igor Rostorocki">
Igor Rostorocki

Igor Dmitrijewicz Rostorocki (ros. Игорь Дмитриевич Ростороцкий; ur. 4 lutego 1962) – radziecki zapaśnik walczący w stylu klasycznym. Złoty medalista mistrzostw świata w 1985 i 1987. Mistrz Europy w 1985 i 1987; trzeci w 1985. Pierwszy w Pucharze Świata w 1986 i 1988. Mistrz Europy juniorów w 1981 i młodzieży w 1982. Mistrz ZSRR w 1987; drugi w 1988; trzeci w 1984 i 1985 roku.

</doc>
<doc id="5210000" url="https://pl.wikipedia.org/wiki?curid=5210000" title="Igor Rostorotsky">
Igor Rostorotsky



</doc>
<doc id="5210004" url="https://pl.wikipedia.org/wiki?curid=5210004" title="Asłaudin Abajew">
Asłaudin Abajew

Asłaudin Muchambiekowicz Abajew (ros. Аслаудин Мухамбекович Абаев; ur. 4 grudnia 1964) – radziecki zapaśnik walczący w stylu klasycznym. Złoty medalista mistrzostw świata w 1987. Mistrz Europy w 1987. Mistrz ZSRR w 1986; drugi w 1988; trzeci w 1987 roku.

</doc>
<doc id="5210005" url="https://pl.wikipedia.org/wiki?curid=5210005" title="Dubrowo (sielsowiet Zaucie)">
Dubrowo (sielsowiet Zaucie)

Dubrowo (; ) – wieś na Białorusi, w obwodzie witebskim, w rejonie miorskim, w sielsowiecie Zaucie.
Dawniej używana nazwa – Dubrowo Malkowickie.
Historia.
W czasach zaborów wieś w gminie Mikołajewo, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwało tu 61 osób, 4 były wyznania rzymskokatolickiego a 57 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 10 budynków mieszkalnych. W 1931 w 15 domach zamieszkiwało 71 osób.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5210006" url="https://pl.wikipedia.org/wiki?curid=5210006" title="Aslaudin Abayev">
Aslaudin Abayev



</doc>
<doc id="5210007" url="https://pl.wikipedia.org/wiki?curid=5210007" title="Dubrowo (sielsowiet Zucie)">
Dubrowo (sielsowiet Zucie)



</doc>
<doc id="5210008" url="https://pl.wikipedia.org/wiki?curid=5210008" title="Siergiej Nasiewicz">
Siergiej Nasiewicz

Siergiej Walentinowicz Nasiewicz (ros. Сергей Валентинович Насевич; ur. 19 października 1963) – radziecki i rosyjski zapaśnik walczący w stylu klasycznym. Brązowy medalista mistrzostw świata w 1987; piąty w 1986. Mistrz Europy w 1987; drugi w 1990 i trzeci w 1994. Pierwszy w Pucharze Świata w 1988, 1989 i 1993. Mistrz Rosji w 1994. Wicemistrz ZSRR w 1986, 1988 i 1990; trzeci w 1987 i 1989 roku.

</doc>
<doc id="5210009" url="https://pl.wikipedia.org/wiki?curid=5210009" title="Sergey Nasevich">
Sergey Nasevich



</doc>
<doc id="5210010" url="https://pl.wikipedia.org/wiki?curid=5210010" title="Striūna">
Striūna

Striūna – rzeka na Litwie, w rejonie kowieńskim. Prawy dopływ Niewiaży. Długość rzeki wynosi 28 kilometrów, a powierzchnia dorzecza 132 km². Źródło rzeki znajduje się w miejscowości Daugeliškės. Wpływa do Niewiaży 30 km od jej ujścia do Niemna we wsi Panevėžiukas. Szerkość rzeki wynosi 5 metrów, a głębokość 1,5 m. Średnie nachylenie rzeki wynosi 1,99 m/km. Średni przepływ u ujścia wynosi 0,66 m³/s.
Dopływy.
Lewostronne:
Prawostronne:

</doc>
<doc id="5210011" url="https://pl.wikipedia.org/wiki?curid=5210011" title="Siergiej Diudiajew">
Siergiej Diudiajew

Siergiej Wasiljewicz Diudiajew (ros. Сергей Васильевич Дюдяев; ur. 25 stycznia 1962) – radziecki zapaśnik walczący w stylu klasycznym. 
Kariera sportowa.
Złoty medalista mistrzostw świata w 1986. Mistrz Europy w 1986; drugi w 1983. Pierwszy w Pucharze Świata w 1983 i 1985. Mistrz ZSRR w 1985; drugi w 1982 roku.

</doc>
<doc id="5210012" url="https://pl.wikipedia.org/wiki?curid=5210012" title="Sergey Dydyaev">
Sergey Dydyaev



</doc>
<doc id="5210016" url="https://pl.wikipedia.org/wiki?curid=5210016" title="Jaźwin (obwód brzeski)">
Jaźwin (obwód brzeski)

Jaźwin (, "Jazwin"; , "Jazwin") – wieś na Białorusi, w obwodzie brzeskim, w rejonie małoryckim, w sielsowiecie Hwoźnica.
Historia.
W XIX i w początkach XX w. majątek ziemski Jazwin Hwoźnica położony był w Rosji, w guberni grodzieńskiej, w powiecie brzeskim.
W dwudziestoleciu międzywojennym wieś Jaźwin leżała w Polsce, w województwie poleskim, w powiecie brzeskim, w gminie Miedna. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5210018" url="https://pl.wikipedia.org/wiki?curid=5210018" title="Jakob Friedrich von Rüchel-Kleist">
Jakob Friedrich von Rüchel-Kleist

Jakob Friedrich von Rüchel-Kleist (ur. 25 stycznia 1778 w Żegocinie, zm. 15 marca 1848 tamże) – żołnierz, generał-gubernator Gdańska, Honorowy Obywatel Miasta Gdańska.
Życiorys.
Jakob Friedrich von Rüchel-Kleist urodził się 25 stycznia 1778 w majątku Żegocino k. Sławna. Od dzieciństwa przeznaczony do służby wojskowej, do armii wstąpił w 1792. Brał udział w wojnach napoleońskich. W 1833 został generałem-lejtnantem, a pięć lat później generałem-gubernatorem Gdańska. W 1842 obchodził 50-lecie służby wojskowej, z tej okazji władze Gdańska nadały mu tytuł honorowego obywatela. Na początku stycznia 1848, z powodu złego stanu zdrowia, przeszedł na emeryturę i wrócił do Żegocina, gdzie zmarł w nocy z 14 na 15 marca 1848.

</doc>
<doc id="5210021" url="https://pl.wikipedia.org/wiki?curid=5210021" title="Timierżan Kalimulin">
Timierżan Kalimulin

Timierżan Midchatowicz Kalimulin (ros. Тимержан Мидхатович Калимулин; ur. 24 września 1961, zm. 24 czerwca 2016) – radziecki zapaśnik walczący w stylu klasycznym. Srebrny medalista mistrzostw świata w 1986. Mistrz Europy w 1986. Pierwszy w Pucharze Świata w 1985. Wicemistrz świata juniorów w 1981. Mistrz ZSRR w 1986; drugi w 1983 i 1988; trzeci w 1984, 1985 i 1987 roku.

</doc>
<doc id="5210022" url="https://pl.wikipedia.org/wiki?curid=5210022" title="Timerzyan Kalimulin">
Timerzyan Kalimulin



</doc>
<doc id="5210023" url="https://pl.wikipedia.org/wiki?curid=5210023" title="Wojciech Kraj">
Wojciech Kraj

Wojciech Eugeniusz Kraj (ur. 13 lipca 1952 w Pabianicach) – polski urzędnik i dyplomata, konsul generalny RP w Barcelonie (1995–1997). 
Życiorys.
Wojciech Kraj pochodzi z Pabianic. Maturę zdał w tamtejszym I Liceum Ogólnokształcącym (1971). Ukończył studia politologiczne na Uniwersytecie Warszawskim. Bezpośrednio po nich powołany do Studium Oficerów Rezerwy. Był tłumaczem w polskich kontyngentach wojskowych w Ismaili w Egipcie oraz w Damaszku w Syrii (1975–1976).
Całą karierę zawodową związany był z Ministerstwem Spraw Zagranicznych. Dwukrotnie kierował Wydziałem Konsularnym Ambasady w Madrycie (1982–1986 oraz od 1990). Podczas pierwszego pobytu w Madrycie był jednocześnie oficer operacyjnym tamtejszej rezydentury. Funkcjonariusz I Departamentu Ministerstwa Spraw Wewnętrznych. W 1995 powierzono mu utworzenie Konsulatu Generalnego w Barcelonie, którym kierował do czerwca 1997. W centrali pracował m.in. w Departamencie Konsularnym oraz jako wicedyrektor Biura Informatyki i Łączności (od lutego 1998). Od 2001 do co najmniej 2005 był kierownikiem w stopniu I radcy Wydziału Konsularnego Ambasady w Kopenhadze. Następnie pracował w Konsulacie Generalnym w Sztokholmie (ok. 2009–2011). Ok. 2015–2017 sprawował funkcję kierownika Wydziału Konsularnego Ambasady RP w Rydze. 
Syn Eugeniusza i Barbary. Od 1974 żonaty z Tatianą. Ojciec syna i córki. Zna angielski i hiszpański.

</doc>
<doc id="5210024" url="https://pl.wikipedia.org/wiki?curid=5210024" title="Sielsowiet Hwoźnica">
Sielsowiet Hwoźnica

Sielsowiet Hwoźnica (, ) – sielsowiet na Białorusi, w obwodzie brzeskim, w rejonie małoryckim, z siedzibą w Hwoźnicy.
Demografia.
Według spisu z 2009 sielsowiet Hwoźnica zamieszkiwało 762 osób, w tym 720 Białorusinów (94,49%), 18 Ukraińców (2,36%), 18 Rosjan (2,36%), 3 Polaków (0,39%), 2 osoby innych narodowości i 1 osoba, która nie podała żadnej narodowości.
Geografia.
Sielsowiet położony jest na Polesiu Brzeskim, w zachodniej części rejonu małoryckiego.

</doc>
<doc id="5210026" url="https://pl.wikipedia.org/wiki?curid=5210026" title="Minsieit Tazietdinow">
Minsieit Tazietdinow

Minsieit Timiergalijewicz Tazietdinow (ros. Минсеит Тимергалиевич Тазетдинов; ur. 18 lutego 1960) – radziecki zapaśnik walczący w stylu klasycznym. Srebrny medalista mistrzostw świata w 1985. Mistrz Europy w 1984 i drugi w 1985. Mistrz ZSRR w 1984; drugi w 1985 i 1986; trzeci w 1983 roku.

</doc>
<doc id="5210027" url="https://pl.wikipedia.org/wiki?curid=5210027" title="Minsajat Tazetdinov">
Minsajat Tazetdinov



</doc>
<doc id="5210028" url="https://pl.wikipedia.org/wiki?curid=5210028" title="Paul M. Wundsch">
Paul M. Wundsch

Paul Mathias Wundsch (ur. 1780, zm. 6 kwietnia 1849 w Sopocie) – urzędnik, Honorowy Obywatel Miasta Gdańska.
Życiorys.
Paul M. Wundsch urodził się w 1780. Od 1814 mieszkał w Gdańsku, gdzie został najpierw królewskim inspektorem celnym, a następnie naczelnikiem urzędu celnego w Nowym Porcie. W 1847, w 50-lecie pracy oraz w nagrodę za popieranie rozwoju handlu gdańskiego otrzymał tytuł honorowego obywatela. Po przejściu na emeryturę zamieszkał w Sopocie, gdzie zmarł 6 kwietnia 1849.

</doc>
<doc id="5210030" url="https://pl.wikipedia.org/wiki?curid=5210030" title="Jean Thierry Lazare">
Jean Thierry Lazare

Jean Thierry Lazare Amani (ur. 7 marca 1998 w Diégonéfli) – iworyjski piłkarz grający na pozycji środkowego pomocnika. Od 2021 jest zawodnikiem klubu Royale Union Saint-Gilloise, do którego jest wypożyczony z Royalu Charleroi.
Kariera klubowa.
Swoją karierę piłkarską Lazare rozpoczął w katarskiej akademii Aspire Academy. Następnie w 2016 przeszedł do KAS Eupen. 6 sierpnia 2016 zadebiutował w jego barwach w pierwszej lidze belgijskiej w przegranym 0:2 domowym meczu z KV Mechelen. W KAS Eupen występował do stycznia 2020 roku.
W styczniu 2020 Lazare przeszedł do Royalu Charleroi, a latem został wypożyczony do portugalskiego GD Estoril Praia. Swój debiut w nim zaliczył 25 października 2020 w wygranym 2:0 wyjazdowym meczu z Varzim SC. W Estoril grał przez rok.
Latem 2021 Lazare został wypożyczony do Royale Union Saint-Gilloise. Swój debiut w nim zanotował 25 lipca 2021 w wygranym 3:1 wyjazdowym spotkaniu z Anderlechtem.
Kariera reprezentacyjna.
Lazare ma za sobą występy w reprezentacji Wybrzeża Kości Słoniowej U-20, z którym zajął 2. miejsce na Turnieju w Tulonie. Strzelił na nim 2 gole, w meczu z Francją (2:1) i półfinale z Czechami (2:1).

</doc>
<doc id="5210031" url="https://pl.wikipedia.org/wiki?curid=5210031" title="Abdułbasir Battałow">
Abdułbasir Battałow

Abdułbasir Wagidowicz Battałow (ros. Абдулбасир Вагидович Батталов; ur. 21 maja 1958) – radziecki zapaśnik walczący w stylu klasycznym. Srebrny medalista mistrzostw świata w 1985. Mistrz Europy w 1985. Mistrz ZSRR w 1985 i 1986 roku.

</doc>
<doc id="5210032" url="https://pl.wikipedia.org/wiki?curid=5210032" title="Abdulbasir Battalov">
Abdulbasir Battalov



</doc>
<doc id="5210034" url="https://pl.wikipedia.org/wiki?curid=5210034" title="Minatułła Daibow">
Minatułła Daibow

Minatułła Mugutdinowicz Daibow (ros. Минатулла Мугутдинович Даибов; ur. 8 czerwca 1961) – radziecki zapaśnik walczący w stylu wolnym. Srebrny medalista mistrzostw świata w 1985. Brązowy medalista mistrzostw Europy w 1986. Mistrz ZSRR w 1985; drugi w 1984 roku.

</doc>
<doc id="5210035" url="https://pl.wikipedia.org/wiki?curid=5210035" title="Minatulla Daibov">
Minatulla Daibov



</doc>
<doc id="5210036" url="https://pl.wikipedia.org/wiki?curid=5210036" title="Skulik rdzawogłowy">
Skulik rdzawogłowy

Skulik rdzawogłowy ("Scymnus ferrugatus") – gatunek chrząszcza z rodziny biedronkowatych. Zamieszkuje palearktyczną Eurazję. Bytuje na drzewach i krzewach liściastych.
Taksonomia.
Gatunek ten opisany został po raz pierwszy w 1785 roku przez Karla von Molla pod nazwą "Coccinella ferrugata". Później przeniesiony został do rodzaju "Scymnus".
Morfologia.
Chrząszcz o krótkim, szeroko-owalnym, wysklepionym ciele długości od 2,5 do 3 mm. Ubarwienie głowy jest żółtobrunatne. Czułki zbudowane są z 11 członów. Przedplecze jest żółtobrunatne z czarną plamą położoną u jego podstawy, przed czarną tarczką. Pokrywy są czarne z żółtoczerwoną lub rudą, wyraźnie odgraniczoną plamą w części wierzchołkowej. Na powierzchni pokryw występują równomierne, duże punkty. W części środkowej włoski skierowane są ku tyłowi i rozmieszczone w prostych szeregach. Odnóża są żółtobrunatne. Przedpiersie ma na wyrostku międzybiodrowym dwa żeberka. Przedpiersie i cztery ostatnie spośród widocznych sternitów odwłoka (wentryty) mają kolor żółtobrunatny, reszta spodu ciała jest natomiast czarna. Rzadko żółtobrunatny jest także pierwszy wentryt. Na pierwszym wentrycie występują pełne, półokrągłe linie udowe, sięgające zewnętrznymi końcami do przedniej jego krawędzi. Genitalia samca mają lekko wyginane w widoku prącie o długości nie mniejszej niż długość paramer.
Ekologia i występowanie.
Owad eurytopowy. Zasiedla wilgotne łąki i polany, lasy i ich skraje, zarośla, zadrzewienia, pobrzeża wód, suche stoki i żywopłoty. Bytuje na drzewach i krzewach liściastych. Najczęściej spotykany jest na brzozach, czeremchach, klonach, śliwach i wierzbach. Czasem obserwuje się go wśród traw i ściółki. Zarówno larwy jak i owady dorosłe są drapieżnikami żerującymi na mszycach, czerwcach i roztoczach. Postacie dorosłe zimują w ściółce, wśród mchów oraz pod korą pojedynczo rosnących drzew.
Gatunek palearktyczny. W Europie znany jest z Francji, Belgii, Luksemburga, Holandii, Niemiec, Szwajcarii, Austrii, Włoch, Danii, Szwecji, Finlandii, Estonii, Polski, Czech, Słowacji, Węgier, Białorusi, Ukrainie, Rumunii, Bułgarii, Bośni i Hercegowiny oraz europejskiej części Rosji. Dalej na wschód sięga przez Kaukaz Północny, Kazachstan, Mongolię i Chiny, Syberię i Rosyjski Daleki Wschód aż po Japonię. Północna granica jego zasięgu w Europie przebiega przez południową Fennoskandię i Karelię.

</doc>
<doc id="5210037" url="https://pl.wikipedia.org/wiki?curid=5210037" title="Tajmuraz Dzgojew">
Tajmuraz Dzgojew

Tajmuraz Asłanbiekowicz Dzgojew (ros. Таймураз Асланбекович Дзгоев; ur. 24 lipca 1961) – radziecki zapaśnik walczący w stylu wolnym. Złoty medalista mistrzostw świata w 1982 i 1983. Mistrz świata juniorów w 1981. Mistrz ZSRR w 1982 i 1983; drugi w 1981 roku.

</doc>
<doc id="5210038" url="https://pl.wikipedia.org/wiki?curid=5210038" title="Scymnus ferrugatus">
Scymnus ferrugatus



</doc>
<doc id="5210039" url="https://pl.wikipedia.org/wiki?curid=5210039" title="Delegatura Ambasady RP w Kirowie">
Delegatura Ambasady RP w Kirowie

Delegatura Ambasady RP w Kirowie, Delegatura Ambasady Polski (Представительствo посольства Польши) - polski urząd konsularny działający epizodycznie jako delegatura ambasady RP w ZSRR ewakuowanej do Kujbyszewa w 1942.
Do kompetencji terytorialnej urzędu należały: Obwód kirowski, Obwód mołotowski, Obwód gorkowski i Maryjska Autonomiczna SRR.
Siedziba.
Mieściła się przy ul. Kriestianskiej 56 (ул. Крестьянская).

</doc>
<doc id="5210040" url="https://pl.wikipedia.org/wiki?curid=5210040" title="Taymuraz Dzgoev">
Taymuraz Dzgoev



</doc>
<doc id="5210042" url="https://pl.wikipedia.org/wiki?curid=5210042" title="Irena Nadolna-Szatyłowska">
Irena Nadolna-Szatyłowska

Irena Nadolna-Szatyłowska (ur. 25 stycznia 1932) – polska nauczycielka, pierwsza na świecie i jedyna w Polsce licencjonowana sędzini żużlowa, pasjonatka szybownictwa, spadochroniarstwa i żużla. Nazywana „żelazną damą” polskiego żużla. 
Życiorys.
Urodziła się w okolicach Kościerzyny jako córka Maksymiliana Nadolnego. Planowała studia w Oficerskiej Szkole Lotniczej Wojska Polskiego w Dęblinie, jednak matka się nie zgodziła. Ukończyła studia pedagogiczne. Pracowała jako nauczycielka w Zasadniczej Szkole Zawodowej w Kościerzynie, później w Dyrekcji Okręgowej Szkolenia Zawodowego w Gdańsku.
Ukończyła kursy teoretyczne i praktyczne na nieistniejącym lotnisku we Wrzeszczu. Pierwszy lot szybowcem odbyła w 1956. Jeździła na pokazy lotnicze. Skakała ze spadochronem. W dniu 1 maja 1958 przeleciała szybowcem nad tłumem zebranym niedaleko Dworca Głównego w Gdańsku. Musiała awaryjnie lądować, ale przelot odbił się szerokim echem w prasie krajowej.
Po uzyskaniu prawa jazdy na samochód i motocykl zaproponowano jej dołączenie do sekcji dziewcząt w klubie motocyklowym. Sport żużlowy zaczęła uprawiać w 1955. Jej trenerem był żużlowiec Jerzy Dąbrowski, motocyklista z doświadczeniem zdobytym w latach trzydziestych i czterdziestych XX w. Następnie pełniła funkcję wirażowej. Od 1955 brała udział w ogólnopolskich rajdach motocyklowych kobiet jako jedna z ok. 30 zawodniczek. W 1958 zawody zlikwidowano. W 1964 po latach pięcia się przez stopnie kariery zdobyła licencję sędziny żużlowej. Sprzymierzeńcami w dążeniu do uzyskania przez nią licencji byli Rościsław Słowiecki i Władysław Pietrzak. Drugi agitował w Międzynarodowej Federacji Motocyklowej, by zrobiła wyjątek dla kobiety. Dotąd przepisy FIM nie przewidywały, że kobieta może sędziować zawody. W nowej roli debiutowała 6 września 1964, sędziując mecz Stali Toruń z Tramwajarzem Łódź. Cieszyła się zaufaniem i sympatią polskich gwiazd żużla. Jej pracę doceniły zagraniczani żużlowcy, np. Ove Fundin, choć nie od razu. Początkowo podważano jej kompetencje. Wielokrotnie spotykała się z seksizmem ze strony przedstawicieli środowiska zawodowego i pomyłkami, np. w nazwisku, popełnianymi przez dziennikarzy. Niemniej zyskała uznanie kibiców. W 1977 skończyła seminarium dla sędziów wyścigów międzynarodowych. Łącznie sędziowała 224 imprezy, w tym 32 międzynarodowe. W dniu 25 października 1987 zakończyła karierę. Ostatnim jej występem było sędziowanie podczas Turnieju o Łańcuch Herbowy w Ostrowie Wielkopolskim. Wówczas 12 tys. kibiców odśpiewało jej "Sto lat".
W 1986 była członkinią ORMO.
W latach 1987–1990 pełniła funkcję komisarza sportowego Głównej Komisji Sportu Żużlowego. Szkoliła przyszłych sędziów. Prowadziła seminaria, była komisarzem zawodów, do 1992 prowadziła chronometraż.
Następnie do 1999 była wizytatorką szkół zawodowych w Pomorskim Kuratorium Oświaty w Gdańsku.
Mieszka w Gdańsku w pobliżu stadionu żużlowego. Bierze udział w zawodach żużlowych jako kibicka.
Upamiętnienie.
W 2001 znalazła się w plebiscycie "Gdańszczanin tysiąclecia" organizowanym przez wydawany na Pomorzu Gdańskim (szczególnie w Trójmieście) miesięcznik „30 Dni”.
Była jedną z bohaterek projektu o kobietach Gdańska pt. "Gdańskie miniatury" (spacer w 2013 pod hasłem "Kobiety z charakterem"). Materiały opracował Krzysztof Murawski.
W 2021 twórczynie projektu Metropolitanka działającego przy Instytucie Kultury Miejskiej w Gdańsku przygotowały serię podcastów pod hasłem "Pionierki". Jedną z bohaterek jest Irena Nadolna-Szatyłowska. Jest też bohaterką cyklicznych spacerów prowadzonych przez twórczynie projektu.
W Muzeum Historii Polski planowana jest wirtualna wystawa, efekt społecznej akcji #MojaPamiątka. Irena Nadolna-Szatyłowska będzie jedną z bohaterek wystawy.

</doc>
<doc id="5210046" url="https://pl.wikipedia.org/wiki?curid=5210046" title="Piotr Naniew">
Piotr Naniew

Piotr Erastowicz Naniew (ros. Пётр Ерастович Наниев; ur. 30 stycznia 1961) – radziecki zapaśnik walczący w stylu wolnym. Złoty medalista mistrzostw świata w 1983. Mistrz Europy w 1983; drugi w 1982. Trzeci na MŚ juniorów w 1981. Mistrz ZSRR w 1983; trzeci w 1984 roku.

</doc>
<doc id="5210048" url="https://pl.wikipedia.org/wiki?curid=5210048" title="Petr Naniev">
Petr Naniev



</doc>
<doc id="5210049" url="https://pl.wikipedia.org/wiki?curid=5210049" title="Jens Stage">
Jens Stage

Jens Dalsgaard Stage (ur. 8 listopada 1996 w Højbjerg) – duński piłkarz występujący na pozycji pomocnika w niemieckim klubie Werder Brema.
Kariera klubowa.
Początki.
Stage występował w młodzieżowych drużynach Arbejder Sport Aarhus, IF Lyseng oraz Brabrand IF. W 2014 został przeniesiony do pierwszej drużyny Brabrand IF.
Aarhus GF.
W styczniu 2016 został zawodnikiem Aarhus GF. Podpisał z tym klubem 2-letni kontrakt. Pierwszy mecz w Superligaen rozegrał 8 maja 2016 z FC Midtjylland (1:1). Pierwszą bramkę w lidze duńskiej strzelił 19 listopada 2016 w przegranym 2:3 spotkaniu z FC Nordsjælland. W grudniu 2016 przedłużył kontrakt z Aarhus do 2019 roku. W 2018 podpisał kolejny kontrakt, obowiązujący przez 5 lat. W barwach Aarhus wystąpił w 86 ligowych spotkaniach, strzelił w nich 10 goli.
FC København.
Latem 2019 przeszedł do FC København, z którym podpisał 5-letni kontrakt, po tym, jak odrzucił kilka ofert z zagranicznych klubów. W zespole z Kopenhagi zadebiutował 14 lipca 2019 w ligowym spotkaniu z Odense Boldklub (3:2). W sezonie 2019/20 doszedł wraz z klubem do ćwierćfinału Ligi Europy. W sezonie 2021/22 wywalczył mistrzostwo Danii. Łącznie w barwach FC København wystąpił w 76 meczach ligowych, w których strzelił 15 goli.
Werder Brema.
Latem 2022 Stage został piłkarzem Werderu Brema. Podpisał z klubem 4-letni kontrakt.
Kariera reprezentacyjna.
Stage występował w reprezentacjach Danii U-18 i U-21. W 2019 został powołany na Mistrzostwa Europy U-21. W pierwszej reprezentacji zadebiutował 15 listopada 2021 w przegranym 0:2 spotkaniu eliminacji do Mistrzostw Świata 2022 ze Szkocją.

</doc>
<doc id="5210050" url="https://pl.wikipedia.org/wiki?curid=5210050" title="Taram Magomadow">
Taram Magomadow

Taram Amchatowicz Magomadow (ros. Тарам Амхатович Магомадов; ur. 8 czerwca 1958) – radziecki zapaśnik walczący w stylu wolnym. Srebrny medalista mistrzostw świata w 1983. Mistrz Europy w 1984. Mistrz Europy młodzieży w 1978. Mistrz ZSRR w 1983 i 1985; drugi w 1986; trzeci w 1984 roku.

</doc>
<doc id="5210051" url="https://pl.wikipedia.org/wiki?curid=5210051" title="Taram Magomadov">
Taram Magomadov



</doc>
<doc id="5210052" url="https://pl.wikipedia.org/wiki?curid=5210052" title="Wiktor Awdyszew">
Wiktor Awdyszew

Wiktor Jurjewicz Awdyszew (ros. Виктор Юрьевич Авдышев; ur. 10 marca 1956) – radziecki zapaśnik walczący w stylu klasycznym. Brązowy medalista mistrzostw świata w 1978 i 1983, a także mistrzostw Europy w 1983. Wygrał uniwersjadę w 1977. Mistrz Europy młodzieży w 1976. Mistrz ZSRR w 1978; drugi w 1977, 1979 i 1984; trzeci w 1981 roku.

</doc>
<doc id="5210053" url="https://pl.wikipedia.org/wiki?curid=5210053" title="Viktor Avdyshev">
Viktor Avdyshev



</doc>
<doc id="5210054" url="https://pl.wikipedia.org/wiki?curid=5210054" title="Richard Damme">
Richard Damme

Richard Damme (ur. 28 września 1826 we Frankfurcie nad Odrą, zm. 2 września 1916 w Gdańsku) – handlowiec, Honorowy Obywatel Miasta Gdańska.
Życiorys.
Richard Damme urodził się 28 września 1826 we Frankfurcie nad Odrą. W 1840 wraz z ojcem zamieszkał w Gdańsku, gdzie przez dwa lata uczył się w Akademii Handlowej. W 1859 założył własną firmę, zajmującą się handlem zbożem i drewnem. W 1873 utworzył spółkę akcyjną budowy linii kolejowej z Malborka do Mławy (obecnie część linii kolejowej nr 9). Angażował się w życie polityczne miasta, przez ponad trzydzieści lat był członkiem Rady Miejskiej, a w latach 1864–1899 jej przewodniczącym. W 1897, w uznaniu jego zasług, Rada Miasta przyznała mu tytuł honorowego obywatela. W 1902 przeszedł na emeryturę, zmarł 2 września 1916.

</doc>
<doc id="5210057" url="https://pl.wikipedia.org/wiki?curid=5210057" title="Rafaił Nasibułow">
Rafaił Nasibułow

Rafaił Kadyrowicz Nasibułow (ros. Рафаил Кадырович Насибулов; ur. 25 października 1961, zm. 16 sierpnia 2009) – radziecki zapaśnik walczący w stylu klasycznym. Srebrny medalista mistrzostw świata w 1982. Mistrz Europy w 1982. Mistrz ZSRR w 1982 i 1983; trzeci w 1985 roku.

</doc>
<doc id="5210058" url="https://pl.wikipedia.org/wiki?curid=5210058" title="Rafail Nasibulov">
Rafail Nasibulov



</doc>
<doc id="5210059" url="https://pl.wikipedia.org/wiki?curid=5210059" title="FK Jedinstvo Brčko">
FK Jedinstvo Brčko

FK Jedinstvo Brčko (serb. cyr. ФК Јединство (Брчко), bośn. FK Jedinstvo Brčko) – bośniacki klub piłkarski, mający siedzibę w Brczku, w północno-wschodniej części kraju.
Historia.
Chronologia nazw:
Klub piłkarski Jedinstvo został założony w Brczku w 1919 roku. Pierwsze mistrzostwa Jugosłowiańskiego Związku Piłki Nożnej miały zostać rozegrane jesienią 1920 roku, jednak rozpoczęły się dopiero w 1923 roku. Decyzję o utworzeniu Osijeckiego Oddziału Związku Piłki Nożnej podjęło XX Zgromadzenie Jugosłowiańskiego Związku Piłki Nożnej 10 lutego 1924 roku. Klub został przyjęty do Osijeckiej Subfederacji i walczył w rozgrywkach prowincji Osijek o awans do rozgrywek finałowych o mistrzostwo Królestwa Serbów, Chorwatów i Słoweńców (nazwa państwa 3 października 1929 została zmieniona na "Królestwo Jugosławii"). Tak jak eliminacje były bardzo trudne, zespół nigdy nie zakwalifikował się do finałów.
Po zakończeniu II wojny światowej 29 listopada 1945 nowy parlament proklamował powstanie Federacyjnej Ludowej Republiki Jugosławii (FLRJ) (na mocy konstytucji z 1963 r. zmieniono nazwę kraju na Socjalistyczną Federacyjną Republikę Jugosławii - SFRJ). Od 1945 rozpoczęto rozgrywać mistrzostwa nowej Jugosławii. W sezonie 1947/48 zespół debiutował w Republičkiej lidze NR Bosne i Hercegovine (D3), wygrywając IX.grupę okręgu Tuzla. Następnie grał w eliminacjach o pozostanie w zredukowanej lidze republikańskiej, ale został pokonany przez Radnik z Bijeljiny (0:2 і 2:1). Ale na początku następnego sezonu otrzymał jeszcze jedną szansę występu w lidze republikańskiej. Tym razem wygrał kwalifikację z FK Sloboda Tuzla (0:1 і 2:0) i następnie brał udział w rozgrywkach "Republičkiej ligi NR Bosne i Hercegovine", zajmując końcowe 8.miejsce. W 1950 został zmieniony system rozgrywek na wiosna-jesień. Ponownie klub musiał walczyć w kwalifikacjach o prawo gry w lidze republikańskiej. W eliminacjach zwyciężył FK Rudar Kakanj (1:0 і 2:1), a w rozgrywkach "Republičkiej ligi NR Bosne i Hercegovine" był siódmym. W 1951 zespół awansował na piątą pozycję. W 1952 po reorganizacji systemu lig (Druga savezna liga Jugosławii została rozwiązana, a zamiast niej grano w wielu regionalnych grupach), klub grał na zapleczu ekstraklasy, zajmując drugie miejsce w grupie 3 Pododdziału Tuzla. W następnym sezonie 1952/53 wrócono do rozgrywek systemem jesień-wiosna, a klub najpierw zwyciężył w Podsaveznej nogometnej lidze – Tuzla (D2), a potem występował o Prvenstvo NR Bosne i Hercegovine, w których zdobył brązowe medale. W sezonie 1953/54 "Republička liga NR Bosne i Hercegovine" spadła do trzeciego poziomu.
Następnie na drugim poziomie jugosłowiańskiej piłki nożnej klub grał jeszcze w sezonach: 1956/57, 1957/58, 1968-1973, 1975-1978, 1980-1988.
Kiedy w 1992 roku wybuchła wojna w Jugosławii klub nie rozgrywał oficjalnych gier aż do 1995 roku. Po zakończeniu wojny klub startował w pierwszej lidze Republiki Serbskiej (D1), zajmując piąte miejsce w grupie wschodniej (w latach 1995-2002 "Prva liga RS" była najwyższym poziomem - tak jak Republika Serbska bojkotowała Związek Piłkarski Bośni i Hercegowiny, ale nie była uznana przez UEFA). W 1997 spadł na rok do drugiej ligi Republiki Serbskiej. Po zakończeniu sezonu 1999/00 zespół ponownie spadł do drugiej ligi. W następnym sezonie 2000/01 zwyciężył w grupie wschodniej i wrócił do pierwszej ligi. W sezonie 2001/02 zajął 16. miejsce w pierwszej lidze Republiki Serbskiej (D1), która po porozumieniu ze Związkiem Piłki Nożnej Bośni i Hercegowiny od sezonu 2002/03 została zapleczem bośniackiej Premijer Lidze (wraz z pierwszą ligą Bośni i Hercegowiny). W sezonie 2006/07 zespół został sklasyfikowany na 14.pozycji i spadł do drugiej ligi serbskiej. Po roku wrócił do pierwszej ligi, ale nie utrzymał się w niej i ponownie został zdegradowany do drugiej ligi. Sezon 2014/15 nawet spędził w Regionalnej lidze Republike Srpske - Istok (D4). W sezonie 2018/19 zwyciężył w grupie wschodniej drugiej ligi i awansował do pierwszej ligi serbskiej. Po zakończeniu sezonu 2020/21 ponownie spadł do drugiej ligi serbskiej.
Barwy klubowe, strój, herb, hymn.
Klub ma barwy czerwono-białe. Piłkarze swoje domowe spotkania zazwyczaj grają w czerwonych koszulkach, czerwonych spodenkach oraz białych getrach.
Sukcesy.
Trofea międzynarodowe.
Do chwili obecnej klub jeszcze nigdy nie zakwalifikował się do rozgrywek europejskich.
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na Gradskim stadionie w Brčko, który może pomieścić 16.000 widzów.

</doc>
<doc id="5210060" url="https://pl.wikipedia.org/wiki?curid=5210060" title="Aleksandr Biezruczkin">
Aleksandr Biezruczkin

Aleksandr Nikołajewicz Biezruczkin (ros. Александр Николаевич Безручкин; ur. 5 listopada 1971) – rosyjski zapaśnik walczący w stylu klasycznym. Mistrz świata w 2001; szósty w 2003. Złoty medalista mistrzostw Europy w 2001; brązowy w 1997; piąty w 1994. Pierwszy w Pucharze Świata w 1993 i 1997. Mistrz Rosji w 1995 i 2000; drugi w 1998; trzeci w 1994, 1997 i 1999 roku.

</doc>
<doc id="5210061" url="https://pl.wikipedia.org/wiki?curid=5210061" title="Alexandr Bezruchkin">
Alexandr Bezruchkin



</doc>
<doc id="5210062" url="https://pl.wikipedia.org/wiki?curid=5210062" title="Paris Bass">
Paris Bass

Paris Bass (ur. 29 sierpnia 1995 w Birmingham) – amerykański koszykarz, występujący na pozycji niskiego skrzydłowego, obecnie zawodnik South Bay Lakers.
12 stycznia 2022 zawarł kolejną 10-dniową umowę z Phoenix Suns. 22 stycznia 2022 powrócił do składu South Bay Lakers.

</doc>
<doc id="5210063" url="https://pl.wikipedia.org/wiki?curid=5210063" title="Lista Przebojów Radia Poznań">
Lista Przebojów Radia Poznań



</doc>
<doc id="5210064" url="https://pl.wikipedia.org/wiki?curid=5210064" title="Konsulat Generalny RP w Ałmaty">
Konsulat Generalny RP w Ałmaty



</doc>
<doc id="5210067" url="https://pl.wikipedia.org/wiki?curid=5210067" title="Dubrowo Cimoszkowskie">
Dubrowo Cimoszkowskie

Dubrowo Cimoszkowskie – dawna kolonia i folwark. Tereny, na których leżały, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Mikołajów.
Powszechny Spis Ludności z 1921 roku nie podał danych dotyczących miejscowości. W 1931 kolonię w 1 domu zamieszkiwało 4 osoby, a folwark w 2 domach zamieszkiwało 17 osób.
Wierni należeli do parafii prawosławnej i rzymskokatolickiej w Dziśnie. Miejscowości podlegały pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5210068" url="https://pl.wikipedia.org/wiki?curid=5210068" title="VoZe Sôki">
VoZe Sôki

VoZe Sôki – elektryczny trójkołowy mikrosamochód produkowany pod chilijską marką VoZe w latach 2015–2017.
Historia i opis modelu.
Po prezentacji prototypu Lüfke w 2013 roku, chilijskie przedsiębiorstwo VoZe przez kolejne 2 lata pracowało nad swoim pierwszym samochodem elektrycznym w produkcyjnej postaci. Ich efektem był przedstawiony w grudniu 2015 roku elektryczny mikrosamochód o nazwie Sôki, czerpiący nią z wymarłego języka rdzennego ludu Selkam z chilijskiej części Patagonii oznaczającego "dwa" - tyle, ile pasażerów mieści pojazd.
Sôki zysał smukłe nadwozie wykonane z tworzywa sztucznego, które umożliwiło transport dwóch osób umiejscawiając pasażera za kierowcą. Zamiast drzwi zdecydowano się umożliwić dostęp do wnętrza za pomocą uchylanej do góry komory współtworzącej bryłę nadwozia.
Sprzedaż.
Sprzedaż Sôki na rodzimym rynku chilijskim rozpoczęła się w 2016 roku, z ceną 12 tysięcy dolarów za egzemplarz. Niszowa koncepcja przy relatywnie wysokim koszcie zakupu w kraju, gdzie infrastruktura elektryczna nie była dobrze rozwinięta w drugiej dekadzie XXI wieku, a także brak środków na dalszy rozwój doprowadziły do zakończenia działalności VeZo w październiku 2017. Sôki produkowane było przez to niespełna dw lata.
Dane techniczne.
Sôki był mikrosamochodem elektrycznym napędzanym przez silnik o mocy 10 KM, a także akumulator o pojemności 4,2 kWh. Uzupełnianie stanu baterii do pełna zajmowało ok. 3 godziny, z kolei zasięg w warunkach miejskich wynosił maksymalnie ok. 60 kilometrów na jednym ładownaiu.

</doc>
<doc id="5210069" url="https://pl.wikipedia.org/wiki?curid=5210069" title="Adolf Heinrich von Grabow">
Adolf Heinrich von Grabow

Adolf Heinrich von Grabow (ur. 1782, zm. 21 października 1868) – generał, Honorowy Obywatel Miasta Gdańska.
Życiorys.
Adolf Heinrich von Grabow urodził się w 1782. Od młodości służył w armii pruskiej, brał udział w wojnach napoleońskich. W 1838 został dowódcą 2. Dywizji w Gdańsku, w 1842 został mianowany generałem-lejtnantem. W latach 1848–1849 był generałem wojskowym Gdańska. W 1849 został dowódcą okręgu wojskowego w Szczecinie, tuż przed wyjazdem z Gdańska został uhonorowany honorowym obywatelstwem. Od 1857 był generałem-adiutantem królów pruskich, Fryderyka Wilhelma IV i Wilhelma I. Funkcję tę pełnił do swojej śmierci 21 października 1868.

</doc>
<doc id="5210070" url="https://pl.wikipedia.org/wiki?curid=5210070" title="Igor Czuczunow">
Igor Czuczunow

Igor Czuczunow (ros. Игорь Чучунов; ur. 7 lipca 1972) – rosyjski zapaśnik walczący w stylu klasycznym. Zajął 24. miejsce na mistrzostwach świata w 2001. Srebrny medalista mistrzostw Europy w 2001 roku.

</doc>
<doc id="5210071" url="https://pl.wikipedia.org/wiki?curid=5210071" title="Igor Chuchunov">
Igor Chuchunov



</doc>
<doc id="5210073" url="https://pl.wikipedia.org/wiki?curid=5210073" title="Sosłan Tomajew">
Sosłan Tomajew

Sosłan Alichanowicz Tomajew (ros. Сослан Алиханович Томаев; ur. 13 maja 1979) – rosyjski zapaśnik, osetyjskiego pochodzenia walczący w stylu wolnym. Zajął 27. miejsce na mistrzostwach świata w 2001. Srebrny medalista mistrzostw Europy w 2001. Mistrz świata juniorów w 1996 i kadetów w 1995. Mistrz Rosji w 2001; drugi w 1997 i trzeci w 2000 roku.

</doc>
<doc id="5210074" url="https://pl.wikipedia.org/wiki?curid=5210074" title="Soslan Tomayev">
Soslan Tomayev



</doc>
<doc id="5210075" url="https://pl.wikipedia.org/wiki?curid=5210075" title="Finał Pucharu Polski w piłce nożnej 2009">
Finał Pucharu Polski w piłce nożnej 2009

Finał Pucharu Polski w piłce nożnej 2009 – mecz piłkarski kończący rozgrywki Pucharu Polski 2008/2009 oraz mający na celu wyłonienie triumfatora tych rozgrywek, który został rozegrany 19 maja 2010 roku na Stadionie Śląskim w Chorzowie, pomiędzy Lechem Poznań a Ruchem Chorzów. Trofeum po raz 5. wywalczył Lech Poznań, który uzyskał tym samym prawo gry w kwalifikacjach Ligi Europy 2009/2010.
Tło.
W finale rozgrywek spotkali się czołowe drużyny ekstraklasy: Lech Poznań oraz Ruch Chorzów. Początek sezonu 2008/2009 w wykonaniu drużyny "Kolejarza" był imponujący, gdyż była mistrzem rundy jesiennej, świetnie radziła sobie w Pucharze UEFA, w której dotarła do 1/16 finału. Jednak od rundy wiosennej forma drużyny prowadzonej przez trenera Franciszka Smudę uległa pogorszeniu, jednak była faworytem do zdobyciu trofeum.
Mecz.
Przebieg meczu.
Mecz odbył się 19 maja 2009 roku o godzinie 20:00 na Stadion Śląski w Chorzowie. Sędzią głównym spotkania był Tomasz Mikulski. Pierwsza połowa bardzo rozczarowała zarówno zgromadzonych na trybunach kibiców, jak i widzów przed telewizorem. W 11. minucie drużyna "Niebieskich" mogła objąć prowadzenie, jednak okazję do zdobycia gola z sześciu metrów, po dośrodkowaniu Marcina Nowackiego zmarnował Remigiusz Jezierski. Chwilę później drużyna "Kolejorza" mogła w podobny sposób zdobyć gola, jednak strzał Złatko Tanewskiego obronił bramkarz drużyny przeciwnej, Krzysztof Pilarz. Niecałe 2 minuty później napastnik drużyny "Kolejorza", Hernán Rengifo długo zwlekał z oddaniem strzału, co ułatwiło zadanie obronie drużyny "Niebieskich", która opanowała zagrożenie na swoim polu karnym.
W 48. minucie strzałem z dystansu Krzysztofa Pilarza chciał pokonać Rafał Murawski, jednak piłka minęła cel o kilkadziesiąt centymetrów. W 51. minucie Hernán Rengifo podał piłkę do Sławomira Peszki, który mocnym strzałem po ziemi skierował piłkę do siatki, zdobywając tym samym gola na 1:0. W 61. minucie Tomasz Brzyski oddał świetny strzał z 16 metrów, jednak bramkarz drużyny "Kolejorza", Ivan Turina nie dał się zaskoczyć. Następnie nie było już żadnych sytuacji bramkowych, w związku z czym Lech Poznań dzięki dobrej grze w obronie po raz piąty w swojej historii został triumfatorem rozgrywek.

</doc>
<doc id="5210076" url="https://pl.wikipedia.org/wiki?curid=5210076" title="Władysław Sidorowicz (ur. 1887)">
Władysław Sidorowicz (ur. 1887)



</doc>
<doc id="5210077" url="https://pl.wikipedia.org/wiki?curid=5210077" title="Szamil Isajew">
Szamil Isajew

Szamil Magomiedowicz Isajew (ros. Шамиль Магомедович Исаев; ur. 31 stycznia 1976) – rosyjski zapaśnik walczący w stylu wolnym. Brązowy medalista mistrzostw Europy w 1999. Mistrz świata juniorów w 1996 i kadetów w 1995. Wicemistrz Rosji w 1999 i trzeci w 1997 roku.

</doc>
<doc id="5210078" url="https://pl.wikipedia.org/wiki?curid=5210078" title="Shamil Isayev">
Shamil Isayev



</doc>
<doc id="5210080" url="https://pl.wikipedia.org/wiki?curid=5210080" title="Rustem Kielechsajew">
Rustem Kielechsajew

Rustem Kazbiekowicz Kielechsajew (ros. Рустем Казбекович Келехсаев; ur. 10 lutego 1969) – radziecki i rosyjski zapaśnik, osetyjskiego pochodzenia walczący w stylu wolnym. Zajął jedenaste miejsce na mistrzostwach świata w 1994. Złoty medalista mistrzostw Europy w 1993 i 1994; brązowy w 1992; czwarty w 1995. Drugi w Pucharze Świata w 1992 i 1995. Mistrz Europy młodzieży w 1988. Trzeci na mistrzostwach ZSRR w 1991. Drugi na mistrzostwach WNP w 1992. Mistrz Rosji w 1992; drugi w 1993 roku.

</doc>
<doc id="5210081" url="https://pl.wikipedia.org/wiki?curid=5210081" title="Rustem Kelejsayev">
Rustem Kelejsayev



</doc>
<doc id="5210082" url="https://pl.wikipedia.org/wiki?curid=5210082" title="Konsulat Generalny RP w Ostrawie">
Konsulat Generalny RP w Ostrawie



</doc>
<doc id="5210084" url="https://pl.wikipedia.org/wiki?curid=5210084" title="Dubrowo Janowskie">
Dubrowo Janowskie

Dubrowo Janowskie – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Mikołajewo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego
W latach 1921–1945 folwark a następnie kolonia leżała w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 2 osoby, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwały 2 osoby.
Wierni należeli do parafii rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5210085" url="https://pl.wikipedia.org/wiki?curid=5210085" title="Język goldyjski">
Język goldyjski



</doc>
<doc id="5210086" url="https://pl.wikipedia.org/wiki?curid=5210086" title="Język goldzki">
Język goldzki



</doc>
<doc id="5210087" url="https://pl.wikipedia.org/wiki?curid=5210087" title="Język hedżeński">
Język hedżeński



</doc>
<doc id="5210088" url="https://pl.wikipedia.org/wiki?curid=5210088" title="Sułtan Dawudow">
Sułtan Dawudow

Sułtan Inkamagomiedowicz Dawudow (ros. Султан Инкамагомедович Давудов; ur. 29 marca 1968) – radziecki i rosyjski zapaśnik walczący w stylu wolnym. Zajął jedenaste miejsce na mistrzostwach świata w 1994. Srebrny medalista mistrzostw Europy w 1993; piąty w 1992. Drugi w Pucharze Świata w 1992. Trzeci na ME młodzieży w 1988. Mistrz ZSRR w 1991. Mistrz Rosji w 1992; drugi w 1994 roku.

</doc>
<doc id="5210089" url="https://pl.wikipedia.org/wiki?curid=5210089" title="Sultan Davydov">
Sultan Davydov



</doc>
<doc id="5210091" url="https://pl.wikipedia.org/wiki?curid=5210091" title="Abdulaziz Azizow">
Abdulaziz Azizow

Abdulaziz Kurbanowicz Azizow (ros. Абдулазиз Курбанович Азизов; ur. 29 marca 1968) – radziecki i rosyjski zapaśnik walczący w stylu wolnym. Zajął 29. miejsce na mistrzostwach świata w 1995. Brązowy medalista mistrzostw Europy w 1993. Wicemistrz ZSRR w 1988 i 1991; trzeci w 1989. Mistrz Rosji w 1994 i 1995 roku.

</doc>
<doc id="5210092" url="https://pl.wikipedia.org/wiki?curid=5210092" title="Abdulaziz Azizov">
Abdulaziz Azizov



</doc>
<doc id="5210093" url="https://pl.wikipedia.org/wiki?curid=5210093" title="Haʻatofo">
Haʻatofo

Haʻatofo - miejscowość w Wallis i Futunie (wspólnota zamorska Francji), położona na wyspie Uvea, w dystrykcie Mua. Według spisu powszechnego z 2018 roku, liczyła 197 mieszkańców.

</doc>
<doc id="5210094" url="https://pl.wikipedia.org/wiki?curid=5210094" title="Waduł-Siret">
Waduł-Siret

Waduł-Siret (, , , ) – stacja kolejowa w miejscowości Czerepkiwci, w rejonie czerniowieckim, w obwodzie czerniowieckim, na Ukrainie.
Jest to ukraińska stacja graniczna na granicy z Rumunią. Do stacji doprowadzone są tory w dwóch rozstawach - w używanym na Ukrainie rozstawie rosyjskim 1520 mm oraz od strony granicy państwowej tor w używanej w Rumunii szerokości normalnotorowej 1435 mm. Na stacji znajdują się platformy do zmiany rozstawu kół pociągów.
Przekraczały tu granicę m.in. pociągi relacji Kijów - Bukareszt, Sofia - Moskwa i Mińsk - Warna.
Historia.
Stacja Czerepkoutz-Sereth powstała w XIX w., w czasach austro-węgierskich, na drodze żelaznej lwowsko-czerniowiecko-suczawskiej, pomiędzy stacjami Hliboka i Ruda.
Po II wojnie światowej została sowiecką stacją graniczną na granicy z Rumunią. 

</doc>
<doc id="5210095" url="https://pl.wikipedia.org/wiki?curid=5210095" title="Dworzec (obwód witebski)">
Dworzec (obwód witebski)

Dworzec – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie kolonia leżała w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania prawosławnego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 6 osób.
Wierni należeli do parafii prawosławnej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5210100" url="https://pl.wikipedia.org/wiki?curid=5210100" title="Gocza Makojew">
Gocza Makojew

Gocza Gedewanowicz Makojew (ros. Гоча Гедеванович Макоев; ur. 29 czerwca 1970) – radziecki i rosyjski zapaśnik walczący w stylu wolnym. Brązowy medalista mistrzostw Europy w 1993. Pierwszy w Pucharze Świata w 1990 i trzeci w 1992. Wicemistrz ZSRR w 1991. Mistrz Rosji w 1992 i drugi w 1993 roku.

</doc>
<doc id="5210101" url="https://pl.wikipedia.org/wiki?curid=5210101" title="Gocha Makoyev">
Gocha Makoyev



</doc>
<doc id="5210103" url="https://pl.wikipedia.org/wiki?curid=5210103" title="Konsulat Generalny RP w Odessie">
Konsulat Generalny RP w Odessie



</doc>
<doc id="5210104" url="https://pl.wikipedia.org/wiki?curid=5210104" title="Wadim Łalijew">
Wadim Łalijew

Wadim Kazbiekowicz Łalijew (ros. Вадим Казбекович Лалиев, ur. 15 grudnia 1980) – rosyjski, a od 2006 roku ormiański zapaśnik walczący w stylu wolnym. Zajął piąte miejsce na mistrzostwach świata w 2006. Brązowy medalista mistrzostw Europy w 2003 i 2006; piąty w 2008. Mistrzyni świata juniorów w 1999. Trzeci na mistrzostwach Rosji w 2000 roku.
Jest bratem zapaśnika Giennadija Łalijewa, srebrnego medalisty z Aten 2004.

</doc>
<doc id="5210105" url="https://pl.wikipedia.org/wiki?curid=5210105" title="Vadim Laliev">
Vadim Laliev



</doc>
<doc id="5210106" url="https://pl.wikipedia.org/wiki?curid=5210106" title="Kolia">
Kolia

Kolia – miejscowość w Wallis i Futunie (zbiorowość zamorska Francji), położona na wyspie Futuna, w okręgu Alo. Według spisu powszechnego z 2018 roku, liczyła 254 mieszkańców.

</doc>
<doc id="5210107" url="https://pl.wikipedia.org/wiki?curid=5210107" title="Dworzyca (rejon miorski)">
Dworzyca (rejon miorski)

Dworzyca (; ) – wieś na Białorusi, w obwodzie witebskim, w rejonie miorskim, w sielsowiecie Zaucie.
Historia.
W czasach zaborów wieś w gminie Mikołajewo, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwało tu 72 osoby, 8 były wyznania rzymskokatolickiego a 64 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 12 budynków mieszkalnych. W 1931 w 12 domach zamieszkiwało 81 osób.
Wierni należeli do parafii prawosławnej w Dziśnie i rzymskokatolickiej w Mikołajowie Dziśnieńskim. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5210108" url="https://pl.wikipedia.org/wiki?curid=5210108" title="Pawieł Potapow">
Pawieł Potapow

Pawieł Wiktorowicz Potapow (ros. Павел Викторович Потапов, ur. 20 maja 1964) – radziecki zapaśnik walczący w stylu klasycznym. Zajął siódme miejsce na mistrzostwach świata w 1990. Złoty medalista mistrzostw Europy w 1990 i 1991; trzeci w 1988. Pierwszy w Pucharze Świata w 1989. Mistrz ZSRR w 1986 i 1989; drugi w 1988 roku.

</doc>
<doc id="5210109" url="https://pl.wikipedia.org/wiki?curid=5210109" title="Finał Pucharu Polski w piłce nożnej 2008">
Finał Pucharu Polski w piłce nożnej 2008

Finał Pucharu Polski w piłce nożnej 2008 – mecz piłkarski kończący rozgrywki Pucharu Polski 2007/2008 oraz mający na celu wyłonienie triumfatora tych rozgrywek, który został rozegrany 13 maja 2008 roku na Stadion GKS-u Bełchatów w Bełchatowie, pomiędzy Legią Warszawa a Wisłą Kraków. Trofeum po raz 13. wywalczyła Legia Warszawa, która uzyskała tym samym prawo gry w kwalifikacjach Pucharu UEFA 2008/2009.
Tło.
W finale rozgrywek zmierzyły się ze sobą dwa najlepsze polskie kluby: Legia Warszawa i Wisła Kraków. Mimo ogromnej przewagi drużyny "Białej Gwiazdy" nad następnymi drużynami w I lidze 2007/2008, nie wskazano jednoznacznego faworyta finału. Na meczu obecny był selekcjoner reprezentacji Polski, Leo Beenhakker. Oba kluby rywalizowały wcześniej ze sobą w półfinale Pucharze Ekstraklasy, w którym lepsza okazała się drużyna "Wojskowych" (1:1, 1:0).
Mecz.
Przebieg meczu.
Mecz odbył się 13 maja 2008 roku o godz. 17:00 na Stadionie GKS-u Bełchatów w Bełchatowie. Sędzią głównym spotkania był Grzegorz Gilewski. Drużyna "Białej Gwiazdy" musiała rozpocząć mecz bez swojego najlepszego napastnika Pawła Brożka, który tuż przed meczem odniósł kontuzję, w związku z czym zastąpił go Radosław Matusiak, który jednak już nie reprezentował formy, jak za czasów gry w GKS Bełchatów, który w finale również się nie wyróżniał. W 9. minucie okazję do zdobycia gola miał Mauro Cantoro, jednak piłka trafiła w boczną siatkę.
Po 20 minutach do ataku przystępuje drużyna "Wojskowych". W 22. minucie zamieszanie na polu karnym robi Maciej Rybus, a w 24. minucie drużyna trenera Jana Urbana mogła zdobyć gola, ale Piotr Brożek stale pilnuje Miroslava Radovića, natomiast strzał Tasekure Chinyamy do pustej bramki, na rzut rożny wybija Cléber.
Początek drugiej połowy również należy do drużyny "Białej Gwiazdy", dzięki zmianie Radosława Matusiaka na Jeana Paulistę. W 48. minucie drużyna trenera Macieja Skorży miała okazję wyjść na prowadzenie, jednak dośrodkowania Wojciecha Łobodzińskiego nie wykorzystał odpowiednio Rafał Boguski, a Marek Zieńczuk oddał niecielny strzał, natomiast chwilę później Rafał Boguski oddał strzał, jednak był on na tyle mocny, by zdobyć gola. Następnie okazję do zdobycia goli mieli Tasekure Chinyama oraz Bartłomiej Grzelak, jednak lepszy okazał się bramkarz drużyny przeciwnej, Mariusz Pawełek. W 70. minucie po ładnej akcji Jeana Paulisty z Rafałem Boguskim mogła zdobyć gola na 1:0, jednak bramkarz drużyny przeciwnej, Jan Mucha nie dał się zaskoczyć.
W 77. minucie kibice Legii Warszawa odpadali race, które wkrótce rzucają w stronę kibiców Wisły Kraków, po czym kibice obu klubów wychodzą na murawę i wszczynają bójkę, w wyniku czego mecz zostaje przerwany na 9 minut, potem wznowiony po opanowaniu sytuacji przez służby porządkowe.
Druga połowa kończy się bezbramkowym remisem, w związku z czym konieczna była dogrywka, która również mimo wielu okazji do zdobycia goli nie przyniosła rozstrzygnięcia, w związku z czym konieczne jest rozegranie serii rzutów karnych, w której wygrywa Legia Warszawa 4:3.

</doc>
<doc id="5210110" url="https://pl.wikipedia.org/wiki?curid=5210110" title="Pavel Potapov">
Pavel Potapov



</doc>
<doc id="5210111" url="https://pl.wikipedia.org/wiki?curid=5210111" title="Ambasada RP w Pradze">
Ambasada RP w Pradze



</doc>
<doc id="5210113" url="https://pl.wikipedia.org/wiki?curid=5210113" title="Lena Kitsopoulou">
Lena Kitsopoulou



</doc>
<doc id="5210115" url="https://pl.wikipedia.org/wiki?curid=5210115" title="Alisułtan Alisułtanow">
Alisułtan Alisułtanow

Alisułtan Abdułatipowicz Alisułtanow (ros. Алисултан Абдулатипович Алисултанов, ur. 13 listopada 1964) – radziecki zapaśnik walczący w stylu wolnym. Brązowy medalista mistrzostw Europy w 1990. Trzeci na mistrzostwach ZSRR w 1987 roku.

</doc>
<doc id="5210116" url="https://pl.wikipedia.org/wiki?curid=5210116" title="Ali Alisultanov">
Ali Alisultanov



</doc>
<doc id="5210117" url="https://pl.wikipedia.org/wiki?curid=5210117" title="Abdułła Magomiedow">
Abdułła Magomiedow

Abdułła Gairbiekowicz Magomiedow (ros. Абдулла Гаирбекович Магомедов, ur. 10 grudnia 1962) – radziecki zapaśnik walczący w stylu wolnym. Złoty medalista mistrzostw Europy w 1986 i brązowy w 1990. Pierwszy w Pucharze Świata w 1988. Mistrz ZSRR w 1987; trzeci w 1986 i 1988 roku.

</doc>
<doc id="5210118" url="https://pl.wikipedia.org/wiki?curid=5210118" title="Abdula Magomedov">
Abdula Magomedov



</doc>
<doc id="5210120" url="https://pl.wikipedia.org/wiki?curid=5210120" title="Szmuel Lejb Sznajderman">
Szmuel Lejb Sznajderman

Szmuel Lejb Sznajderman, po 1940 r. Shmuel Leib Shneiderman albo Samuel Leib Shneiderman (ur. 15 czerwca 1906 w Kazimierzu Dolnym, zm. 8 października 1996 w Tel Awiwie) – żydowski pisarz, dziennikarz, eseista, reporter, korespondent prasowy, tłumacz i poeta piszący w jidysz.
Życiorys.
Urodził się 15 czerwca 1906 r. w Kazimierzu Dolnym jako syn Abrahama Sznajdermana i Chany z domu Mandelbaum, w rodzinie tradycyjnej i niezasymilowanej. Uczył się równocześnie w chederze i świeckiej polskiej szkole podstawowej. Maturę zdał w żydowskim gimnazjum w Radomiu, a następnie studiował na Uniwersytecie Warszawskim dziennikarstwo. Jako poeta debiutował w 1923 r. w czasopiśmie syjonistycznym, wydawanym w jidysz – „Kulturze Robotniczej”. W 1927 r. opublikował pierwszy tom wierszy "Goldene Feigel" (pol. "Złociste ptaki") i zatrudnił się w redakcji „Trybuny Akademickiej”, a w 1934 r. opublikował swój ostatni tomik "Feiren in Shtodt" (pol. "Ognie w mieście"). W latach 1920. Sznajderman tłumaczył na jidysz utwory nie tylko J. Tuwima, B. Jasieńskiego, J. Kadena-Bandrowskiego, A. Sterna, A. Ważyka, K. Wierzyńskiego, ale także prowadził wywiady z W. Berentem, Z. Nałkowską, S. Przybyszewskim, K. Szymanowskim, A. Zelwerowiczem, co czyniło go pionierem łączenia środowisk kulturalnych – polskiego i żydowskiego.
Od 1931 r. był korespondentem polskiej prasy żydowskiej w Paryżu (m.in. „Naszego Przeglądu”, „Chwili” i „Nowego Dziennika”), czego owocem był m.in. zbiór reportaży "Zvishn Nalevkes un Eifel-Turm" (pol. "Między Nalewkami a wieżą Eifla"). W 1936 r. wrócił do Polski, by relacjonować proces po pogromie w Przytyku, ale po wybuchu wojny domowej w Hiszpanii znów wyjechał, tym razem by opisywać działania zbrojne w pozostającej pod kontrolą legalnego rządu części Hiszpanii dla gazet „Hajnt” i „Nasz Przegląd”. W Hiszpanii zależało mu na pokazaniu entuzjazmu dla socjalistycznej rewolucji. Wyjazd przyniósł mu rozpoznawalność, zyskał też miano "pierwszego żydowskiego reportera wojennego". Efektem wyjazdu była także książka "Krig in Szpanien" (pol. "Wojna w Hiszpanii").
W latach 1938–1939 był korespondentem w Południowej Afryce, a także redaktorem „Afrikaner Jidisze Cajtung” w Johannesburgu, po czym wrócił do Paryża. W tym okresie spotykał się często z Tuwimem. Podczas II wojny światowej wraz z rodziną wyjechał do Nowego Jorku, zamieszkał też niedaleko Tuwima i zacieśnił z nim kontakty. W tym okresie Tuwim poprosił Sznajdermana o pomoc w rozpropagowaniu manifestu "My, Żydzi polscy...", dawał mu też do oceny fragmenty "Kwiatów polskich""".
Po Zagładzie jako jeden z pierwszych żydowskich pisarzy przyjechał do Polski, pisząc cykl reportaży. Korespondencję z Polski pisał także w 1947 i 1948 r. Od 1949 r. dysponował obywatelstwem USA i pisał m.in. dla „The Reporter”, „The National Jewish Monthly”, „Hadassah”, „The New York Times Book Review”, „Jewish Frontier” i „The Forward”, także często o Polsce. Dodatkowo w 1947 r. wydał w Stanach Zjednoczonych anglojęzyczną książkę o początkach ustroju bolszewickiego w Polsce ("Between Fear and Hope", pol. "Między obawą a nadzieją"). Kilka lat później wydał również reportaże z życia w Polsce w ciągu trzech lat po Październiku 1956 ("The Warsaw Heresy", pol. "Warszawska herezja")"".
W 1966 r. był scenarzystą filmu "The Last Chapter" o społeczności żydowskiej w Polsce przed Zagładą, a także napisaną w jidysz monografię Ilii Erenburga"". W latach 1975–1978 sprawował funkcję przewodniczącego Yiddish PEN Center w Stanach Zjednoczonych. W 1994 r. przeniósł się do Izraela i zmarł 8 października 1996 r. Tel Awiwie.
Polskie tłumaczenie jego korespondencji z Hiszpanii ukazało się w 2021 r.
Żonaty od 1933 r. z Haliną (później Eileen) Szymin, którą poznał podczas studiów.

</doc>
<doc id="5210121" url="https://pl.wikipedia.org/wiki?curid=5210121" title="Andriej Gołowko">
Andriej Gołowko

Andriej Grigorjewicz Gołowko (ros. Андрей Григорьевич Головко, ur. 28 stycznia 1964) – radziecki i rosyjski zapaśnik walczący w stylu wolnym. Srebrny medalista mistrzostw Europy w 1991. Wicemistrz igrzysk Dobrej Woli w 1990. Drugi w Pucharze Świata w 1993. Mistrz ZSRR w 1990 i 1991. Mistrz WNP w 1992. Trzeci na mistrzostwach Rosji w 1993 roku.

</doc>
<doc id="5210122" url="https://pl.wikipedia.org/wiki?curid=5210122" title="Andrei Golovko">
Andrei Golovko



</doc>
<doc id="5210123" url="https://pl.wikipedia.org/wiki?curid=5210123" title="Kolopopo">
Kolopopo

Kolopopo - miejscowość w Wallis i Futunie (wspólnota zamorska Francji), położona na wyspie Uvea, w dystrykcie Mua. Według spisu powszechnego z 2018 roku, liczyła 99 mieszkańców.

</doc>
<doc id="5210124" url="https://pl.wikipedia.org/wiki?curid=5210124" title="Henri Jokiharju">
Henri Jokiharju

Henri Jokiharju (ur. 17 czerwca 1999 w Oulu) – fiński hokeista, reprezentant Finlandii.
Jego ojciec Juha (ur. 19681) i brat Juho (ur. 1995) także zostali hokeistami.
Kariera.
Wychowanek klubu KooVee. Rozwijał karierę w drużynach juniorskich klubow Jokerit do 2015 i Tappara Tampere do 2016. W maju 2016 podpisał trzyletni kontrakt z seniorskim zespołem Tappara. W tym czasie w drafcie do kanadyjskich rozgrywek juniorskich CHL z 2016 został wybrany przez amerykański klub Portland Winterhawks. W połowie tego roku związał się umową z tym klubem i w jego barwach od 2016 do 2018 rozegrał dwa sezony kanadyjskiej ligi WHL w ramach CHL. W NHL Entry Draft 2017 został wybrany z numerem 29 przez amerykański klub Chicago Blackhawks. W czerwcu 2018 podpisał z nim kontrakt wstępujący. W tym samym roku rozpoczął grę w edycji NHL (2018/2019) jednocześnie występował w jego zespole farmerskim, Rockford IceHogs, w AHL. W połowie 2019 został zakontraktowany przez Buffalo Sabres. Latem 2021 podpisał z tym klubem trzyletnią umowę.
Uczestniczył w turniejach mistrzostw świata do lat 17 edycji 2016, mistrzostw świata juniorów do lat 18 edycji 2016, mistrzostw świata juniorów do lat 20 edycji 2018, 2019. W kadrze seniorskiej brał udział w turnieju mistrzostw świata edycji 2019.

</doc>
<doc id="5210126" url="https://pl.wikipedia.org/wiki?curid=5210126" title="Dielfin (1899)">
Dielfin (1899)

Dielfin () – rosyjski niszczyciel z przełomu XIX i XX wieku, jedna z czterech jednostek typu "Kit". Okręt został zwodowany 12 sierpnia 1899 roku w niemieckiej stoczni Schichau w Elblągu, a do służby w Marynarce Wojennej Imperium Rosyjskiego został wcielony we wrześniu 1900 roku, z przydziałem do Floty Bałtyckiej. W 1902 roku nazwę jednostki zmieniono na „Biesstrasznyj” (ros. „Бесстрашный”). Niszczyciel został przerzucony na Daleki Wschód, gdzie wszedł w skład Eskadry Oceanu Spokojnego. Podczas wojny rosyjsko-japońskiej jednostka została internowana w niemieckim podówczas porcie Qingdao. W czasie I wojny światowej okręt początkowo służył na Dalekim Wschodzie, a następnie w Arktyce. Podczas wojny domowej został przejęty przez Brytyjczyków, a następnie złomowany w czerwcu 1924 roku.
Projekt i budowa.
„Dielfin” był jednym z czterech niszczycieli zamówionych i zbudowanych w Niemczech. Jednostki te z racji niewielkiej wyporności bardziej odpowiadały klasie torpedowców. Okręt zbudowany został w stoczni Schichau w Elblągu (numer stoczniowy 659). Stępkę jednostki położono w marcu 1899 roku, a zwodowany został 12 sierpnia 1899 roku.
Dane taktyczno-techniczne.
Okręt był niewielkim, dwukominowym niszczycielem z dwoma masztami. Długość całkowita wynosiła 61,75 metra, szerokość 6,7 metra i zanurzenie 2,9 metra. Wyporność normalna wynosiła 346–350 ton, zaś pełna 445 ton. Okręt napędzany był przez dwie pionowe maszyny parowe potrójnego rozprężania o łącznej mocy 6000 KM, do której parę dostarczały cztery kotły Schichau. Dwuśrubowy układ napędowy pozwalał osiągnąć prędkość 27 węzłów. Okręt mógł zabrać zapas węgla o maksymalnej masie 80 ton, co zapewniało zasięg wynoszący 1500 Mm przy prędkości 10 węzłów.
Uzbrojenie artyleryjskie okrętu stanowiły: pojedyncze działo kalibru 75 mm L/48 Canet oraz pięć pojedynczych dział trzyfuntowych Hotchkiss M1885 L/40 kalibru 47 mm. Jednostka wyposażona była w trzy pojedyncze obracalne nadwodne wyrzutnie torped kalibru 381 mm: dwie umieszczone na pokładzie między kominami i trzecią za drugim kominem, z łącznym zapasem sześciu torped.
Załoga okrętu liczyła 64 oficerów, podoficerów i marynarzy.
Służba.
„Dielfin” został wcielony do służby w Marynarce Wojennej Imperium Rosyjskiego we wrześniu 1900 roku. Jednostka weszła w skład Floty Bałtyckiej. W marcu 1902 roku nazwę okrętu zmieniono na „Biesstrasznyj” (ros. „Бесстрашный”). Między 1902 a 1903 rokiem niszczyciel został przerzucony na Daleki Wschód.
W momencie wybuchu wojny rosyjsko-japońskiej jednostka wchodziła w skład 1. Flotylli Niszczycieli I Eskadry Oceanu Spokojnego, stacjonując w Port Artur. W nocy z na 1904 roku niszczyciele „Biesstrasznyj” i „Rastoropnyj” patrolowały podejścia do głównej bazy, jednak nie zauważyły japońskich niszczycieli, które dokonały skutecznego ataku torpedowego na stojące na redzie Port Artur rosyjskie ciężkie okręty. W dzień okręt wziął udział w pierwszej, nierozstrzygniętej bitwie między głównymi siłami rosyjskimi i japońskimi na redzie Port Artur. niszczyciele „Biesstrasznyj”, „Bditielnyj”, „Lejtienant Burakow” i „Wnuszytielnyj” udały się na patrol u wybrzeży półwyspu Kwantung, gdzie doszło do potyczki z japońskimi niszczycielami, zakończonej następnego dnia utratą „Wnuszytielnyja”. Rankiem „Biesstrasznyj”, „Wynosliwyj”, „Wnimatielnyj” i „Włastnyj” wzięły udział w bitwie z trzema japońskimi niszczycielami z 1. dywizjonu („Asashio”, „Kasumi” i „Akatsuki”) nieopodal półwyspu Laotieshan, uszkadzając wszystkie jednostki przeciwnika. Tego dnia wieczorem okręt uczestniczył w wyjściu głównych sił eskadry portarturskiej z bazy (pięć pancerników, cztery krążowniki, dwa krążowniki torpedowe i siedem niszczycieli), które wobec nienapotkania przeciwnika przeprowadziły ćwiczenia taktyczne i powróciły do portu. „Biesstrasznyj” wziął udział w pierwszej próbie przejścia zablokowanej przez Japończyków w Port Artur Eskadry do Władywostoku (w składzie sześciu pancerników, pięciu krążowników, dwóch krążowników torpedowych i sześciu niszczycieli, dowodzonych przez kontradmirała Wilgelma Witgefta), jednak wobec napotkania przeważających sił przeciwnika okręty rosyjskie nie podjęły walki i powróciły do bazy. „Biesstrasznyj” na czele pięciu innych niszczycieli uczestniczył we wsparciu artyleryjskim walczących na lądzie wojsk rosyjskich, jednak okręty zostały zmuszone do wycofania się do bazy, zaatakowane przez 2 dywizjon niszczycieli i 14 dywizjon torpedowców nieprzyjaciela.
 „Biesstrasznyj”, dowodzony przez kpt. mar. Piotra Truchaczewa, wraz z większością zgromadzonych tam okrętów wyszedł z oblężonego portu, podejmując kolejną próbę przedarcia się do Władywostoku. Doprowadziło to do bitwy na Morzu Żółtym, w wyniku której eskadra rosyjska została rozproszona, a niszczyciele „Biesstrasznyj”, „Biesszumnyj” i „Biesposzczadnyj” w dniach i weszły do niemieckiego podówczas portu Qingdao, gdzie zostały internowane trzy dni później (). W listopadzie 1905 roku, po zakończeniu działań wojennych, okręt został zwrócony Rosji.
W 1912 roku dokonano modernizacji uzbrojenia jednostki: zdemontowano wyrzutnie torped kal. 381 mm i wszystkie działka kal. 47 mm, instalując w zamian trzy pojedyncze wyrzutnie torped kalibru 450 mm oraz drugą armatę kalibru 75 mm L/48 Canet i sześć pojedynczych karabinów maszynowych kalibru 7,62 mm. Wyeksploatowany niszczyciel w tym czasie osiągał prędkość do 22 węzłów. Podczas I wojny światowej początkowo bazował we Władywostoku, a w październiku 1917 roku został przerzucony do Arktyki. Podczas wojny domowej okręt został w marcu 1918 roku przejęty przez Brytyjczyków, lecz z powodu złego stanu technicznego nie został obsadzony przez Białych. Zdobyty przez Armię Czerwoną w marcu 1920 roku niszczyciel nie został nigdy naprawiony i złomowano go w czerwcu 1924 roku.

</doc>
<doc id="5210127" url="https://pl.wikipedia.org/wiki?curid=5210127" title="Dworzyszcze (rejon miorski)">
Dworzyszcze (rejon miorski)

Dworzyszcze (; ) – wieś na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów wieś w gminie Mikołajewo, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwały tu 42 osoby, wszystkie były wyznania prawosławnego. Jednocześnie 38 mieszkańców zadeklarowało polską a 4 białoruską przynależność narodową. Było tu 8 budynków mieszkalnych. W 1931 w 11 domach zamieszkiwało 56 osób.
Wierni należeli do parafii prawosławnej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5210128" url="https://pl.wikipedia.org/wiki?curid=5210128" title="Lavegahau">
Lavegahau

Lavegahau - miejscowość w Wallis i Futunie (wspólnota zamorska Francji), położona na wyspie Uvea, w dystrykcie Mua. Według spisu powszechnego z 2018 roku, liczyła 330 mieszkańców.

</doc>
<doc id="5210131" url="https://pl.wikipedia.org/wiki?curid=5210131" title="Leava">
Leava

Leava – największa miejscowość i ośrodek administracyjny okręgu Sigave w Wallis i Futunie (zbiorowość zamorska Francji), położona na wyspie Futuna. Według spisu powszechnego z 2018 roku, liczyła 322 mieszkańców.

</doc>
<doc id="5210132" url="https://pl.wikipedia.org/wiki?curid=5210132" title="Professional Darts Corporation">
Professional Darts Corporation

Professional Darts Corporation (PDC) – organizacja dartowa powstała w 1992 roku w Wielkiej Brytanii, wskutek wystąpienia czołowej grupy graczy zrzeszonych w powstałej wcześniej organizacji British Darts Organisation.
Turnieje PDC.
Professional Darts Corporation w kalendarzu swoich sezonów uwzględnia wiele turniejów, najważniejsze z nich to: PDC World Darts Championship, World Matchplay, UK Open, Grand Slam of Darts, Premier League Darts oraz wiele innych. Większość z nich jest rozgrywana na terenie Wielkiej Brytanii, Holandii oraz Niemiec. Turnieje dzielą się na dwa rodzaje: rankingowe i nierankingowe. W turniejach rankingowych nagroda, którą dany darter zwyciężył, zalicza się do rankingu PDC Order Of Merit, w którym o miejscu w klasyfikacji decyduje suma wygranych pieniędzy (w funtach). Natomiast Turnieje nierankingowe nie zaliczają się do wyżej wymienionego rankingu. 
Historia.
PDC powstało po sprzeciwie czołowych darterów z powodu braku transmitowania przez BDO zawodów – jedynym turniejem, który można było zobaczyć w telewizji było PDC World Darts Championship. Wówczas w 1992 roku 16 czołowych zawodników z Organizacji BDO wraz z sponsorami i promotorami sportu w postaci Dicka Allixa oraz Tommiego Cox'a utworzyli nową organizację darta o nazwie World Darts Council w skrócie WDC. 5 lat później w 1997 roku WDC postanowiło zmienić swoją nazwę na Professional Darts Corporation w skrócie PDC i tą nazwą organizacja funkcjonuje do teraz (2022).
Prawa nadawcze.
Brytyjsko-irlandzka firma Sky Group zakupiła prawa do turniejów PDC, które regularnie transmituje na kanale Sky Sports. Turnieje są transmitowane na terenie Wielkiej Brytanii oraz Irlandii. Jednakże z czasem turnieje PDC były transmitowane w takich krajach jak: Niemcy, Holandia, Japonia, Singapur, Węgry, Południowa Afryka, Polska. Do 2016 roku BBC transmitowało tylko i wyłącznie turnieje BDO, a przede wszystkim BDO World Darts Championship jednak w tym roku porzucili po 38 latach turniej Mistrzostw Świata BDO i zakupili prawa do nowo powstałych rozgrywek PDC – Champions League of Darts i był to pierwszy turniej PDC transmitowany w BBC.

</doc>
<doc id="5210133" url="https://pl.wikipedia.org/wiki?curid=5210133" title="Quantum Motors">
Quantum Motors

Quantum Motors – boliwijski producent elektrycznych mikrosamochodów, skuterów i rowerów z siedzibą w Cochabamba, działający od 2019 roku.
Historia.
Inicjatywa utworzenia pierwszego w historii boliwijskiej gospodarki przedsiębiorstwa zajmującego się produkcją rodzimej konstrukcji samochodów pojawiła się w 2019 roku, a stał za nią ówczesny prezydent Evo Morales. Zwracając uwagę na duże pokłady litu w Boliwii, które są głównym składnikiem wykorzystywanych w pojazdach elektrycznych akumulatorów litowo-jonowych, koncepcja boliwijskiego samochodu zakładała właśnie taki rodzaj wykorzystanego napędu. 
Na kanwie tej koncepcji powstało przedsiębiorstwo Quantum Motors, którego inauguracja działalności miała miejsce w kwietniu 2019 roku podczas prezentacji autorskiej konstrukcji elektrycznego mikrosamochodu E-Series, którego gama wariantów objęła 4 wersje o różnych rozmiarach akumulatorów, wszystkie dostosowane jednak do specyfiki stromych, wąskich boliwijskich ulic. Produkcja pojazdu rozpoczęła się we wrześniu tego samego roku, początkowo koncentrując się na robudowie sieci dealerskiej w rodzimej Boliwii, by następnie przejść do ekspansji na rynki ościenne. W efekcie w 2020 sprzedaż objęła także Salwador, Paragwaj i Peru, z kolei w 2021 roku zapowiedziano uruchomienie w 2022 roku produkcji boliwijskiego mikrosamochodu także w Meksyku.

</doc>
<doc id="5210138" url="https://pl.wikipedia.org/wiki?curid=5210138" title="Finał Pucharu Polski w piłce nożnej 2007">
Finał Pucharu Polski w piłce nożnej 2007

 
Finał Pucharu Polski w piłce nożnej 2007 – mecz piłkarski kończący rozgrywki Pucharu Polski 2006/2007 oraz mający na celu wyłonienie triumfatora tych rozgrywek, który został rozegrany 1 maja 2007 roku na Stadion GKS-u Bełchatów w Bełchatowie, pomiędzy Dyskobolią Grodzisk Wielkopolski a Koroną Kielce. Trofeum po raz 1. wywalczyła Dyskobolia Grodzisk Wielkopolski, która uzyskała tym samym prawo gry w kwalifikacjach Pucharu UEFA 2007/2008.
Mecz.
Przebieg meczu.
Mecz odbył się 1 maja 2007 roku na Stadion GKS-u Bełchatów w Bełchatowie. Sędzią głównym spotkania był Grzegorz Gilewski. Wynik meczu został otwarty już w 16. minucie, po strzale z 30 metrów Radosława Majewskiego oraz błędnym obliczeniu toru lotu piłki przez bramkarza Korony Kielce, Macieja Mielcarza.
W 29. minucie Korona Kielce została osłabiona po drugiej żółtej, w konsekwencji czerwonej kartce Mariusza Zganiacza. W 77. minucie meczu po dokładnej akcji i dokładnym podaniu Piotra Piechniaka, Jarosław Lato skierował piłkę do bramki drużyny przeciwnej, ustalając tym samym wynik meczu na 2:0.
Po meczu.
W finale triumfowała Dyskobolia Grodzisk Wielkopolski, a dla Korony Kielce była to trzecia porażka z rzędu, po kolejnej porażce, poniesionej 5 maja 2007 roku na wyjeździe 2:0 z Zagłębiem Lubin trenera Ryszarda Wieczorka zastąpił Arkadiusz Kaliszan.

</doc>
<doc id="5210140" url="https://pl.wikipedia.org/wiki?curid=5210140" title="Damien Marcq">
Damien Marcq

Damien Marcq (ur. 8 grudnia 1988 w Boulogne-sur-Mer) – francuski piłkarz grający na pozycji defensywnego pomocnika. Od 2021 jest zawodnikiem klubu Royale Union Saint-Gilloise.
Kariera klubowa.
Swoją karierę piłkarską Marcq rozpoczął w 1996 roku w juniorach klubu US Boulogne. W 2007 roku stał się członkiem pierwszego zespołu i 3 sierpnia 2007 zadebiutował w nim w Ligue 2 w zremisowanym 2:2 wyjazdowym meczu z AC Ajaccio. W sezonie 2008/2009 wywalczył z nim awans do Ligue 2. W Boulogne grał do końca sezonu 2009/2010.
Latem 2010 Marcq przeszedł za 3 miliony euro do SM Caen. Swój debiut w nim zaliczył 7 sierpnia 2010 w zwycięskim 2:1 wyjazdowym meczu z Olympique Marsylia.
W sierpniu 2011 Marcq został wypożyczony z Caen do Dijon FCO. Swój debiut w Dijon zaliczył 24 września 2011 w zremisowanym 1:1 wyjazdowym spotkaniu z OGC Nice. W zespole Dijon grał przez rok.
Latem 2012 Marcq trafił na wypożyczenie do grającego w Ligue 2, CS Sedan. Zadebiutował w nim 27 lipca 2012 w przegranym 0:1 wyjazdowym meczu z Angers SCO. W Sedan spędził rok.
W lipcu 2013 Marcq przeszedł z Caen do belgijskiego Royalu Charleroi. Swój debiut w nim zaliczył 26 lipca 2013 w przegranym 0:2 wyjazdowym meczu z Club Brugge. W Charleroi występował przez cztery sezony.
W lipcu 2017 Marcq został zawodnikiem KAA Gent, który zapłacił za niego kwotę 2 milionów euro. Swój debiut w zespole z Gandawy zanotował 12 sierpnia 2017 w zremisowanym 1:1 wyjazdowym meczu z KV Mechelen. W Gent spędził pół roku.
W styczniu 2018 Marcq przeszedł do SV Zulte Waregem, do którego trafił za milion euro. Zadebiutował w nim 20 stycznia 2018 w wygranym 2:0 wyjazdowym meczu z KV Mechelen. W Zulte Waregem występował do lata 2021.
Latem 2021 Marcq przeszedł na zasadzie wolnego transferu do Royale Union Saint-Gilloise. Swój debiut w nim zanotował 25 lipca 2021 w wygranym 3:1 wyjazdowym spotkaniu z Anderlechtem.
Kariera reprezentacyjna.
Marcq ma za sobą występy w reprezentacji Francji U-21.

</doc>
<doc id="5210141" url="https://pl.wikipedia.org/wiki?curid=5210141" title="Maria Róża Frankowska">
Maria Róża Frankowska

Maria Róża Szylling-Frankowska (ur. 1895 w Kijowie, zm. 13 kwietnia 1989 w Vancouver) – pierwsza i jedyna przedwojenna radna miasta Gdynia, działaczka społeczna. 
Życiorys.
Przyszła na świat w polsko-szkockiej rodzinie Marii Anny z Douglasów i Aleksandra Dobrowolskich. Po wybuchu rewolucji październikowej rodzina przeprowadziła się do Warszawy.
W dniu 27 kwietnia 1922 w kościele pw. św. Aleksandra wyszła za kom. Stefana Frankowskiego. Zamieszkali w Paryżu, gdzie przyszedł na świat ich pierwszy syn Stefan. Następnie rodzina przeniosła się do Warszawy. Tam urodziła się córka Maria Jolanta. W 1933 Stefan został dowódcą Obrony Wybrzeża Morskiego w Gdyni. Rodzina przeprowadziła się do Willi Trzech Róż przy ul. Sienkiewicza w Gdyni.
Frankowska była przewodniczącą Stowarzyszenia „Rodzina Wojskowa”, będącej częścią Komisji Porozumiewawczej Organizacji Kobiecych, która popularyzowała aktywność obywatelską kobiet w Gdyni. Komisja stanowiła platformę działań na rzecz udziału kobiet w wyborach samorządowych i parlamentarnych. Stowarzyszenie Rodzina Wojskowa prowadziło dożywianie biednych dzieci, organizowało świetlice i przedszkola, tworzyło placówki sanitarne. Była też członkinią Miejskiej Komisji Opieki Społecznej. Przewodniczyła komitetowi pomocy marynarzom, wdowom i sierotom po marynarzach działającym przy Kole Marynarzy. W 1934 pełniła funkcję przewodniczącej Komisji Organizacyjnej Okręgu Morskiego Organizacji Młodzieży Pracującej z siedzibą w Gdyni na powiaty: morski, kartuski, kościerski, tczewski i starogardzki. Była wiceprezeską Towarzystwa Przyjaźni Polsko-Francuskiej w Gdyni.
W marcu 1935, w związku z pełnionymi przez nią funkcjami społecznymi, została przewodniczącą Komisji Opieki Społecznej Rady Miejskiej. W dniu 18 czerwca 1937 została członkinią Rady Miejskiej w Gdyni, co było następstwem postulatów zawiązanej w 1936 Komisji Porozumiewawczej Organizacji Kobiecych w Gdyni. W wyborach parlamentarnych w 1938 kandydowała do Sejmu z ramienia pomorskiego Obozu Zjednoczenia Narodowego. Zyskała poparcie kręgów wojskowych i organizacji kobiecych. Uzyskała ponad 12 tys. głosów, ale jako druga pod względem liczby głosów w Gdyni nie weszła do parlamentu.
W 1940 została wdową (mąż zmarł w niewoli niemieckiej). Wraz z dziećmi została ewakuowana do Wielkiej Brytanii, a potem do Kanady. Wyjazd zorganizował rząd polski w Londynie. Zamieszkała w Montrealu. Znajomość języka angielskiego umożliwiła jej pracę w biurze amerykańskiej kompanii RCA. Awansowała na dyrektorkę personelu żeńskiego. Pomagała polskim emigrantom i emigrantkom w znalezieniu pracy w Kanadzie. Była współzałożycielką Stowarzyszenia Polskich Uchodźców Wojennych (od 1958 Stowarzyszenie Polskie w Montrealu). Należała do Federacji Polek w Montrealu, działała w Komitecie Pomocy Dzieciom Polskim oraz w Sekcji Opieki nad Grobami Polskimi w Saint-Sauveur przy Stowarzyszeniu Polskim w Montrealu.
Była zainteresowana historią Kresów Wschodnich. Spisała historię polskich rodzin zamieszkałych na Rusi. Opublikowała "Monografię Klucza Tulińskiego na tle genealogii właścicieli". Oryginał pracy przechowywany jest w archiwum państwowym Kanady, a kopia w Bibliotece Polskiej im. Wandy Stachiewicz przy Uniwersytecie McGilla w Montrealu.
W 1949 wyszła za maż za działacza polonijnego i wydawcę polskojęzycznej gazety, gen. Antoniego Szyllinga. Po jego śmierci w 1971 przeniosła się do Vancouveru.
Została pochowana w polskiej sekcji cmentarza w Saint-Sauveur-des-Monts w prowincji Quebec.
Oznaczenia.
Przed II wojną światową została odznaczona Złotym Krzyżem Zasługi.

</doc>
<doc id="5210142" url="https://pl.wikipedia.org/wiki?curid=5210142" title="Cerkiew św. Michała Archanioła w Cetuli">
Cerkiew św. Michała Archanioła w Cetuli

Cerkiew św. Michała Archanioła w Cetuli – parafialna cerkiew greckokatolicka, zbudowana w latach 1938–39, znajdująca się w Cetuli.
Po 1947 cerkiew zamknięta i nieużytkowana. W 1958 przejęta przez Kościół rzymskokatolicki. Pełni funkcję kościoła filialnego parafii św. Anny w Radawie.
Historia obiektu.
W 1801 zbudowano w Cetuli cerkiew drewnianą. Była odnawiana w 1875. W czasie działań wojennych w 1915 została spalona. Na jej miejscu w 1917 wybudowano drewnianą kaplicę, którą rozebrano po wzniesieniu w latach 1938–39 nowej murowanej cerkwi. 
Budowla murowana, na planie krzyża z kopułą centralną z prezbiterium zamkniętym trójbocznie i dwoma zakrystiami po bokach. Od zachodu dobudowany pod koniec XX w. przedsionek. Elewacje naw bocznych i ściany frontowej zwieńczone murem attykowym. Kopuła zakończona wieżyczką na sygnaturkę, a w narożach zadaszenia nawy cztery małe wieżyczki.
 

</doc>
<doc id="5210144" url="https://pl.wikipedia.org/wiki?curid=5210144" title="Robert Ludwig Blumenthal">
Robert Ludwig Blumenthal

Robert Ludwig Blumenthal (ur. 16 marca 1806 w Królewcu, zm. 11 marca 1892 w Poznaniu) – urzędnik, prezydent rejencji w Gdańsku w latach 1841–1863, Honorowy Obywatel Miasta Gdańska.
Życiorys.
Robert Ludwig Blumenthal urodził się 16 marca 1806 w Królewcu. W 1831 został asesorem sądowym w Szczecinie, dziesięć lat później został prezydentem rejencji gdańskiej. Za jego kadencji m.in. doprowadzono do Gdańska linię kolejową, wybudowano kompleks sądowy oraz utworzono zawodową straż pożarną. W 1863 przeniósł się do Sigmaringen, wtedy dostał też tytuł honorowego obywatela. W 1874 przeszedł na emeryturę, zmarł 11 marca 1892 w Poznaniu.

</doc>
<doc id="5210146" url="https://pl.wikipedia.org/wiki?curid=5210146" title="Oleg Nanijew">
Oleg Nanijew

Oleg Władimirowicz Nanijew (ros. Олег Владимирович Наниев, ur. 2 stycznia 1969, zm. 2001) – radziecki, rosyjski, a od 1996 roku uzbecki zapaśnik, osetyjskiego pochodzenia, walczący w stylu wolnym. Zajął jedenaste miejsce na mistrzostwach świata w 1997. Srebrny medalista mistrzostw Europy w 1991. Szósty na mistrzostwach Azji w 1996. Mistrz świata juniorów w 1986, Europy w 1987 i Europy młodzieży w 1988 roku.

</doc>
<doc id="5210148" url="https://pl.wikipedia.org/wiki?curid=5210148" title="Oleg Naniyev">
Oleg Naniyev



</doc>
<doc id="5210156" url="https://pl.wikipedia.org/wiki?curid=5210156" title="Prăjeni">
Prăjeni

Prăjeni – wieś w Rumunii, w okręgu Botoszany, w gminie Prăjeni. W 2011 roku liczyła 1152 mieszkańców.

</doc>
<doc id="5210157" url="https://pl.wikipedia.org/wiki?curid=5210157" title="Câmpeni (okręg Botoszany)">
Câmpeni (okręg Botoszany)

Câmpeni – wieś w Rumunii, w okręgu Botoszany, w gminie Prăjeni. W 2011 roku liczyła 646 mieszkańców.

</doc>
<doc id="5210158" url="https://pl.wikipedia.org/wiki?curid=5210158" title="Matthias Gotthilf Löschin">
Matthias Gotthilf Löschin

Matthias Gotthilf Löschin (ur. 24 lutego 1790 w Gdańsku, zm. 31 stycznia 1868 tamże) – pedagog, dyrektor szkoły św. Jana w Gdańsku, Honorowy Obywatel Miasta Gdańska.
Życiorys.
Matthias Gotthilf Löschin urodził się 24 lutego 1790 w Gdańsku. W 1805 rozpoczął naukę w Gdańskim Gimnazjum Akademickim, później studiował teologię na uniwersytecie w Królewcu. W 1815 został nauczycielem przy kościele św. Barbary w Gdańsku, w 1824 został dyrektorem szkoły św. Jana. Funkcję tę pełnił do 1866. Oprócz działalności pedagogicznej prowadził również działalność naukową, wydawał czasopismo "Gedana" oraz publikował prace związane z historią miasta. Angażował się w działalność polityczną, był członkiem Rady Miasta i inicjatorem założenia pierwszego miejskiego przedszkola. W uznaniu zasług, w 1865 otrzymał tytuł honorowego obywatela. Zmarł w mieście rodzinnym 31 stycznia 1868.

</doc>
<doc id="5210160" url="https://pl.wikipedia.org/wiki?curid=5210160" title="Delegatura Ambasady RP w Kustanaju">
Delegatura Ambasady RP w Kustanaju

Delegatura Ambasady RP w Kustanaju (obecnie w Kazachstanie), Delegatura Ambasady Polski (Представительствo посольства Польши) - polski urząd konsularny działający epizodycznie jako delegatura ambasady RP w ZSRR ewakuowanej do Kujbyszewa w 1942.
Do kompetencji terytorialnej urzędu należał Obwód kustanajski.
Siedziba.
Mieściła się przy ul. Taszkentskiej 73 (Ташкентская ул.), od 1957 ul. 5 Aprela (ул. им. 5 Апреля).

</doc>
<doc id="5210161" url="https://pl.wikipedia.org/wiki?curid=5210161" title="Kamałudin Abdułdaudow">
Kamałudin Abdułdaudow

Kamałudin Achmiedowicz Abdułdaudow (ros. Камалутдин Ахмедович Абдулдаудов, ur. 2 września 1965) – radziecki zapaśnik walczący w stylu wolnym. Srebrny medalista mistrzostw Europy w 1989. Mistrz ZSRR w 1988; drugi w 1987; trzeci w 1986 roku.

</doc>
<doc id="5210162" url="https://pl.wikipedia.org/wiki?curid=5210162" title="Lupăria (okręg Botoszany)">
Lupăria (okręg Botoszany)

Lupăria – wieś w Rumunii, w okręgu Botoszany, w gminie Prăjeni. W 2011 roku liczyła 784 mieszkańców.

</doc>
<doc id="5210163" url="https://pl.wikipedia.org/wiki?curid=5210163" title="Kamaludin Abduldaikov">
Kamaludin Abduldaikov



</doc>
<doc id="5210164" url="https://pl.wikipedia.org/wiki?curid=5210164" title="Jani Hakanpää">
Jani Hakanpää

Jani Hakanpää (ur. 31 marca 1992 w Kirkkonummi) – fiński hokeista, reprezentant Finlandii.
Kariera.
Wychowanek klubu Etelä-Vantaan Urheilijat (EVU). Rozwijał karierę w drużynach juniorskich klubu Kiekko-Vantaa do 2010. W NHL Entry Draft 2010 został wybrany przez amerykański klub St. Louis Blues. Od 2010 był zawodnikiem juniorskim klubu Espoo Blues, a od 2011 grał w drużynie seniorskiej w rozgrywkach SM-liiga (2011/2012). W maju 2012 odpisał kontrakt wstępujący z St. Louis Blues, a w tym okresie w KHL Junior Draft 2012 został wybrany przez rosyjski klub Amur Chabarowsk. W kolejnej edycji SM-liiga (2012/2013) nadal występował w barwach Blues, będąc formalnie wypożyczonym. Drugą część sezonu grał w zespole farmerskim dla ww. SLB, tj. Peoria Rivermen w rozgrywkach AHL. Dwa kolejne sezony w AHL grał w drużynie Chicago Wolves oraz epizodycznie w Quad City Mallards (ECHL). W połowie 2015 został zaangażowany przez klub Oulun Kärpät z rodzinnego miasta. W jego barwach rozegrał cztery kolejne sezony. Następnie, w połowie 2019 podpisał roczny kontrakt z klubem NHL, Anaheim Ducks. W sezonie 2019/2020 grał jednak głownie na farmie San Diego Gulls w AHL. W maju 2020 przedłużył kontrakt z Anaheim o kolejny rok i grał już regularnie w edycji NHL (2020/2021). Pod koniec tego sezonu, w kwietniu 2021 został przetransferowany do Carolina Hurricanes. W lipcu 2021 związał się trzyletnią umową z Dallas Stars.
Uczestniczył w turniejach mistrzostw świata juniorów do lat 18 edycji 2010, mistrzostw świata juniorów do lat 20 edycji 2012. W kadrze seniorskiej brał udział w turnieju mistrzostw świata edycji 2019.

</doc>
<doc id="5210165" url="https://pl.wikipedia.org/wiki?curid=5210165" title="Miletin">
Miletin

Miletin – wieś w Rumunii, w okręgu Botoszany, w gminie Prăjeni. W 2011 roku liczyła 628 mieszkańców.

</doc>
<doc id="5210166" url="https://pl.wikipedia.org/wiki?curid=5210166" title="Wiaczesław Klimienko">
Wiaczesław Klimienko

Wiaczesław Pietrowicz Klimienko (ros. Вячеслав Петрович Клименко, ur. 29 czerwca 1960) – radziecki zapaśnik walczący w stylu klasycznym. Brązowy medalista mistrzostw Europy w 1989. Wicemistrz Europy juniorów w 1980. Drugi w Pucharze Świata w 1985 i 1989. Wicemistrz ZSRR w 1983, 1985, 1986 i 1989; trzeci w 1984 roku.

</doc>
<doc id="5210167" url="https://pl.wikipedia.org/wiki?curid=5210167" title="Viacheslav Klimenko">
Viacheslav Klimenko



</doc>
<doc id="5210168" url="https://pl.wikipedia.org/wiki?curid=5210168" title="Rădăuți-Prut (gmina)">
Rădăuți-Prut (gmina)

Rădăuți-Prut – gmina w Rumunii, w okręgu Botoszany. Obejmuje miejscowości Miorcani, Rădăuți-Prut i Rediu. W 2011 roku liczyła 3339 mieszkańców.

</doc>
<doc id="5210169" url="https://pl.wikipedia.org/wiki?curid=5210169" title="Rădăuți-Prut">
Rădăuți-Prut

Rădăuți-Prut – wieś w Rumunii, w okręgu Botoszany, w gminie Rădăuți-Prut. W 2011 roku liczyła 704 mieszkańców.

</doc>
<doc id="5210170" url="https://pl.wikipedia.org/wiki?curid=5210170" title="Rediu (okręg Botoszany)">
Rediu (okręg Botoszany)

Rediu – wieś w Rumunii, w okręgu Botoszany, w gminie Rădăuți-Prut. W 2011 roku liczyła 901 mieszkańców.

</doc>
<doc id="5210172" url="https://pl.wikipedia.org/wiki?curid=5210172" title="Miorcani">
Miorcani

Miorcani – wieś w Rumunii, w okręgu Botoszany, w gminie Rădăuți-Prut. W 2011 roku liczyła 1734 mieszkańców.

</doc>
<doc id="5210173" url="https://pl.wikipedia.org/wiki?curid=5210173" title="Iwan Samtajew">
Iwan Samtajew

Iwan Aduczinowicz Samtajew (ros. Иван Адучинович Самтаев, ur. 1 stycznia 1964) – radziecki zapaśnik walczący w stylu klasycznym. Złoty medalista mistrzostw Europy w 1986. Pierwszy w Pucharze Świata w 1986. Mistrz Europy młodzieży w 1984 i wicemistrz świata w 1983. Mistrz ZSRR w 1986; drugi w 1985 roku.

</doc>
<doc id="5210175" url="https://pl.wikipedia.org/wiki?curid=5210175" title="Ivan Samtayev">
Ivan Samtayev



</doc>
<doc id="5210176" url="https://pl.wikipedia.org/wiki?curid=5210176" title="Răchiți (gmina)">
Răchiți (gmina)

Răchiți – gmina w Rumunii, w okręgu Botoszany. Obejmuje miejscowości Cișmea, Costești, Răchiți i Roșiori. W 2011 roku liczyła 4443 mieszkańców.

</doc>
<doc id="5210177" url="https://pl.wikipedia.org/wiki?curid=5210177" title="Răchiți (okręg Botoszany)">
Răchiți (okręg Botoszany)

Răchiți – wieś w Rumunii, w okręgu Botoszany, w gminie Răchiți. W 2011 roku liczyła 1043 mieszkańców.

</doc>
<doc id="5210179" url="https://pl.wikipedia.org/wiki?curid=5210179" title="Cișmea (okręg Botoszany)">
Cișmea (okręg Botoszany)

Cișmea – wieś w Rumunii, w okręgu Botoszany, w gminie Răchiți. W 2011 roku liczyła 512 mieszkańców.

</doc>
<doc id="5210181" url="https://pl.wikipedia.org/wiki?curid=5210181" title="Skulik omszony">
Skulik omszony

Skulik omszony ("Scymnus haemorrhoidalis") – gatunek chrząszcza z rodziny biedronkowatych. Zamieszkuje palearktyczną Eurazję oraz Makaronezję. Bytuje głównie na drzewach i krzewach liściastych.
Taksonomia.
Gatunek ten opisany został po raz pierwszy w 1794 roku przez Pietro Rossiego pod nazwą "Coccinella analis". Została ona już wykorzystana w 1787 roku przez Johana Christiana Fabriciusa dla innego gatunku, w związku z czym za ważną uznaje się wprowadzoną w 1797 roku przez Johanna Friedricha Wilhelma Herbsta nazwę "Scymnus haemorrhoidalis".
Morfologia.
Chrząszcz o owalnym, lekko wydłużonym ciele długości od 1,5 do 2,3 mm. Głowa ma żółtobrunatny kolor i zaopatrzona jest w czułki zbudowane z 10 członów. Przedplecze jest żółtobrunatne lub czerwone z czarną plamą położoną u jego podstawy, przed czarną tarczką. U samic plama ta jest bardziej rozległa niż u samców i zajmuje większą część powierzchni przedplecza, pozostawiając jasnymi jego przednią krawędź i przednie kąty. Pokrywy są czarne z żółtoczerwoną plamą wierzchołkową zajmującą końcową ćwierć ich długości. Szeregi włosków mają pośrodku pokryw przebieg prosty; włoski kierują się ku tyłowi. Brak na ciele szczecin łukowato wygiętych. Punktowanie pokryw jest nierównomierne i oprócz gęstego punktowania drobnego znajdują się na nich rozproszone punkty duże. Odnóża są żółte. Przedpiersie ma na wyrostku międzybiodrowym dwa żeberka. Spód ciała jest czarny z brunatnawym spodem tułowia i brunatnymi do czerwonych czwartym i piątym z widocznych sternitów odwłoka (wentrytów). Na pierwszym wentrycie występują pełne, półokrągłe linie udowe, sięgające zewnętrznymi końcami do przedniej jego krawędzi. Genitalia samca mają prawie proste w widoku bocznym prącie o długości mniejszej niż długość paramer.
Ekologia i występowanie.
Owad eurytopowy, występujący od nizin po niższe góry, preferujący stanowiska wilgotne. Zasiedla wilgotne łąki, pobrzeża wód słodkich, skraje lasów, stepy, stanowiska ruderalne i kamieniołomy. Bytuje głównie na drzewach i krzewach liściastych, w tym na bzie czarnym, czeremchach, głogach, leszczynach, olszach i wiśniach. Sporadycznie spotyka się go także na roślinach iglastych, trawach, w ściółce i detrytusie. Zarówno larwy jak i owady dorosłe są drapieżnikami żerującymi na mszycach. Postacie dorosłe zimują w ściółce i wśród mchów.
Gatunek palearktyczny. W Europie znany jest z Portugalii, Hiszpanii, Wielkiej Brytanii, Francji, Belgii, Luksemburga, Holandii, Niemiec, Szwajcarii, Liechtensteinu, Austrii, Włoch, Malty, Danii, Norwegii, Szwecji, Finlandii, Estonii, Łotwy, Litwy, Polski, Czech, Słowacji, Węgier, Białorusi, Ukrainy, Mołdawii, Rumunii, Bułgarii, Słowenii, Chorwacji, Bośni i Hercegowiny, Czarnogóry, Serbii, Grecji oraz europejskiej części Rosji. Na obszarze Makaronezji występuje na Azorach, Maderze i Wyspach Kanaryjskich. W Azji zamieszkuje Przedkaukazie, Gruzję, Armenię, Azerbejdżan, Bliski Wschód, Kazachstan, Syberię i Rosyjski Daleki Wschód. Na północy sięga daleko poza koło podbiegunowe.

</doc>
<doc id="5210182" url="https://pl.wikipedia.org/wiki?curid=5210182" title="Costești (okręg Botoszany)">
Costești (okręg Botoszany)

Costești – wieś w Rumunii, w okręgu Botoszany, w gminie Răchiți. W 2011 roku liczyła 1545 mieszkańców.

</doc>
<doc id="5210183" url="https://pl.wikipedia.org/wiki?curid=5210183" title="Rusłan Karajew (zapaśnik)">
Rusłan Karajew (zapaśnik)

Rusłan Gadżyjewicz Karajew (ros. Руслан Гаджиевич Караев, ur. 29 lutego 1960) – radziecki zapaśnik walczący w stylu wolnym. Srebrny medalista mistrzostw Europy w 1983 i 1986. Pierwszy w Pucharze Świata w 1989; drugi w 1990. Mistrz ZSRR w 1985, 1986, 1987 i 1990; drugi w 1982 i 1988; trzeci w 1983 roku.

</doc>
<doc id="5210184" url="https://pl.wikipedia.org/wiki?curid=5210184" title="Scymnus haemorrhoidalis">
Scymnus haemorrhoidalis



</doc>
<doc id="5210186" url="https://pl.wikipedia.org/wiki?curid=5210186" title="Roșiori (okręg Botoszany)">
Roșiori (okręg Botoszany)

Roșiori – wieś w Rumunii, w okręgu Botoszany, w gminie Răchiți. W 2011 roku liczyła 1343 mieszkańców.

</doc>
<doc id="5210187" url="https://pl.wikipedia.org/wiki?curid=5210187" title="Kościół św. Wojciecha w Kartuzach">
Kościół św. Wojciecha w Kartuzach

Kościół świętego Wojciecha w Kartuzach – rzymskokatolicki kościół parafialny należący do parafii pod tym samym wezwaniem (dekanat kartuski diecezji pelplińskiej).
W dniu 1 maja 1997 roku rozpoczęła się budowa świątyni na bazie kaplicy, którą dla parafii zakupił i przekazał ksiądz prałat Henryk Ormiński. W dniu 1 października 2016 roku kościół został poświęcony przez biskupa pelplińskiego Ryszarda Kasynę.

</doc>
<doc id="5210189" url="https://pl.wikipedia.org/wiki?curid=5210189" title="Ruslan Karayev">
Ruslan Karayev



</doc>
<doc id="5210190" url="https://pl.wikipedia.org/wiki?curid=5210190" title="Tadeusz Bacia">
Tadeusz Bacia

Tadeusz Bacia (ur. 1926 r., zm. 26 marca 2021 r.) – polski neurofizjolog i neurolog, prof. dr hab. nauk medycznych. Absolwent pierwszego powojennego rocznika studiów medycznych we Wrocławiu. Jeden z twórców nowoczesnych metod leczenia padaczki.
Pochowany na cmentarzu św. Rodziny przy ul. Smętnej we Wrocławiu.

</doc>
<doc id="5210191" url="https://pl.wikipedia.org/wiki?curid=5210191" title="Quantum E-Series">
Quantum E-Series

Quantum E-Series – elektryczny mikrosamochód produkowany pod boliwijską marką Quantum od 2019 roku.
Historia i opis modelu.
Oficjalna prezentacja pierwszego w historii boliwijskiej gospodarki samochodu rodzimej produkcji odbyła się w kwietniu 2019 roku, razem z inauguracją działalności przedsiębiorstwa Quantum Motors. Model E-Series przyjął postać niewielkiego, 3-drzwiowego hatchbacka o smukłej, wąskiej i wysokiej sylwetce nadwozia. Kształt nadwozia podyktowany jest dostosowaniem do warunków jazdy po wąskich, zatłoczonych ulicach miast Ameryki Łacińskiej, na czele z La Paz - gęsto zaludnioną stolicą Boliwii.
Nazwa pojazdu różni się w zależności od wariantu napędowego: podstawowy nazywa się E2, kolejny E3 oraz E3M, z kolei topowa odmiana charakteryzująca się najmocniejszym silnikiem elektrycznym oraz największą baterią nosi nazwę E4.
Sprzedaż.
Sprzedaż serii elektrycznych mikrosamochodów Quantum rozpoczęła się tuż po uruchomieniu produkcji w boliwijskim Cochabamba we wrześniu 2019 roku. Początkowo obejmując rodzimy rynek, w 2020 roku poszerzono zasięg także o Peru, Paragwaj oraz Salwador. W 2022 rozpoczęła się do tego produkcja oraz sprzedaż w kolejnym latynoamerykańskim kraju, Meksyku. Tam oferta będzie ograniczona do podstawowego Quantum E2.
Dane techniczne.
Podstawowe Quantum E2 napędza silnik elektryczny o mocy 2,8 KM, pozwalając się rozpędzić do 45 km/h i przejechać na jednym ładowaniu 45 kilometrów. Odmiana E3 i E3M posiadają z kolei motor o mocy 4 KM, rozpędzają się do 55 km/h, a na jednym ładowaniu mogą przejechać odpowiednio 55 lub 60 kilometrów. Topowe Quantum E4 posiada slnik o mocy 5,3 KM, rozpędza się do 55 km/h i na jednym ładowaniu oferuje do 65 kilometrów zasięgu.

</doc>
<doc id="5210192" url="https://pl.wikipedia.org/wiki?curid=5210192" title="Răuseni (gmina)">
Răuseni (gmina)

Răuseni – gmina w Rumunii, w okręgu Botoszany. Obejmuje miejscowości Doina, Pogorăști, Răuseni, Rediu i Stolniceni. W 2011 roku liczyła 2817 mieszkańców.

</doc>
<doc id="5210195" url="https://pl.wikipedia.org/wiki?curid=5210195" title="Răuseni">
Răuseni

Răuseni – wieś w Rumunii, w okręgu Botoszany, w gminie Răuseni. W 2011 roku liczyła 1210 mieszkańców.

</doc>
<doc id="5210196" url="https://pl.wikipedia.org/wiki?curid=5210196" title="Staryj Wowczyneć (przystanek kolejowy)">
Staryj Wowczyneć (przystanek kolejowy)

Staryj Wowczyneć (, ) – przystanek kolejowy w miejscowości Staryj Wowczyneć, w rejonie czerniowieckim, w obwodzie czerniowieckim, na Ukrainie. Położony jest na linii Czerniowce – Suczawa.
Obecnie jest nieczynny.

</doc>
<doc id="5210197" url="https://pl.wikipedia.org/wiki?curid=5210197" title="Doina (okręg Botoszany)">
Doina (okręg Botoszany)

Doina – wieś w Rumunii, w okręgu Botoszany, w gminie Răuseni. W 2011 roku liczyła 570 mieszkańców.

</doc>
<doc id="5210198" url="https://pl.wikipedia.org/wiki?curid=5210198" title="Robiert Tibiłow">
Robiert Tibiłow

Robiert Pawłowicz Tibiłow (ros. Роберт Павлович Тибилов, ur. 12 grudnia 1961, zm. 15 kwietnia 2020) – radziecki zapaśnik walczący w stylu wolnym. Zajął czwarte miejsce na mistrzostwach świata w 1985. Złoty medalista mistrzostw Europy w 1985. Pierwszy w Pucharze Świata w 1983 i 1985. Wygrał MŚ młodzieży w 1983 i Europy w 1982. Mistrz ZSRR w 1985; trzeci w 1986 roku.

</doc>
<doc id="5210199" url="https://pl.wikipedia.org/wiki?curid=5210199" title="Robert Tibilov">
Robert Tibilov



</doc>
<doc id="5210201" url="https://pl.wikipedia.org/wiki?curid=5210201" title="Pogorăști">
Pogorăști

Pogorăști – wieś w Rumunii, w okręgu Botoszany, w gminie Răuseni. W 2011 roku liczyła 156 mieszkańców.

</doc>
<doc id="5210202" url="https://pl.wikipedia.org/wiki?curid=5210202" title="Rediu (gmina Răuseni)">
Rediu (gmina Răuseni)

Rediu – wieś w Rumunii, w okręgu Botoszany, w gminie Răuseni. W 2011 roku liczyła 617 mieszkańców.

</doc>
<doc id="5210203" url="https://pl.wikipedia.org/wiki?curid=5210203" title="Stolniceni (okręg Botoszany)">
Stolniceni (okręg Botoszany)

Stolniceni – wieś w Rumunii, w okręgu Botoszany, w gminie Răuseni. W 2011 roku liczyła 264 mieszkańców.

</doc>
<doc id="5210205" url="https://pl.wikipedia.org/wiki?curid=5210205" title="Bartosz Blaschke">
Bartosz Blaschke

Bartosz Blaschke (ur. 2 listopada 1974 w Gliwicach) – polski reżyser, scenarzysta i operator filmowy. 
Absolwent Szkoły Filmowej im. Krzysztofa Kieślowskiego Uniwersytetu Śląskiego oraz Mistrzowskiej Szkoły Reżyserii Filmowej Andrzeja Wajdy. 
Od 1990 związany z Platformą Działań Artystycznych Hermetyczny Garaż. Pisał scenariusze do takich seriali telewizyjnych jak: "Na dobre i na złe", "Ojciec Mateusz", "Nad rozlewiskiem" czy "Strażacy". Reżyser i scenarzysta filmów muzycznych, dokumentalnych i fabularnych.
Zdobywca III Nagrody PISF (wspólnie z Dominikiem Gąsiorowskim) za scenariusz "Felicja i Jezus" (2014) oraz II Nagrody za scenariusz "Sonata" (2018) w konkursie "Script Pro".
Członek Stowarzyszenia Filmowców Polskich oraz Gildii Reżyserów Polskich.

</doc>
<doc id="5210207" url="https://pl.wikipedia.org/wiki?curid=5210207" title="Ripiceni (gmina)">
Ripiceni (gmina)

Ripiceni – gmina w Rumunii, w okręgu Botoszany. Obejmuje miejscowości Cinghiniia, Lehnești, Movila Ruptă, Popoaia, Râșca, Ripicenii Vechi i Ripiceni. W 2011 roku liczyła 1917 mieszkańców.

</doc>
<doc id="5210208" url="https://pl.wikipedia.org/wiki?curid=5210208" title="Niko Mikkola (ur. 1996)">
Niko Mikkola (ur. 1996)

Niko Mikkola (ur. 27 kwietnia 1996 w Kiiminki) – fiński hokeista, reprezentant Finlandii.
Kariera.
Wychowanek klubu KKP w rodzinnym mieście. Rozwijał karierę w drużynach juniorskich klubów: Oulun Kärpät do 2012, i Kalevan Pallo od 2012. W barwach tego klubu grał w seniorskiej Liidze od edycji 2014/2015 przez trzy kolejne sezony. W międzyczasie w lutym 2015 został wypożyczony do Hokki w drugiej lidze Mestis, a wkrótce potem w NHL Entry Draft 2015 został wybrany przez amerykański klub St. Louis Blues. W maju 2017 przeszedł z KalPa do Tappara Tampere. W maju 2018 podpisał kontrakt wstępujący z St. Louis Blues. W pierwszych dwóch sezonach w Ameryce grał w zespole farmerskim, San Antonio Rampage w lidze AHL, a w NHL wystąpił tylko w pięciu meczach w styczniu 2020. W tym miesiącu przedłużył umowę z SLB o dwa lata. Od edycji NHL (2020/2021) grał tylko w barwach St. Louis Blues. W lutym 2023 został przetransferowany do New York Rangers.
Uczestniczył w turniejach mistrzostw świata juniorów do lat 20 edycji 2016, seniorskich mistrzostw świata edycji 2019.

</doc>
<doc id="5210209" url="https://pl.wikipedia.org/wiki?curid=5210209" title="Szczur mindorski">
Szczur mindorski

 
Szczur mindorski ("Rattus mindorensis") – gatunek ssaka z podrodziny myszy (Murinae) w obrębie rodziny myszowatych (Muridae) zamieszkujący południowo-wschodnią Azję; według IUCN nie jest zagrożony wyginięciem.
Zasięg występowania.
Szczur mindorski występuje endemicznie na wyspie Mindoro należącej do Filipin. Jest szeroko rozpowszechniony na wielu wzniesieniach we wschodnim Mindoro, zarówno w lesie pierwotnym, jak i wtórnym.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1898 roku brytyjski zoolog Oldfield Thomas nadając mu nazwę "Mus mindorensis". Holotyp pochodził z góry Dulangan, na wysokości , na wyspie Mindoro, w Filipinach. Holotypem była skóra samca o numerze katalogowym B.M. 97.3.1.4. z kolekcji Johna Whiteheada. Takson który opisał w 1913 roku amerykański przyrodnik Ned Hollister pod nazwą "Limnomys picinus", został zsynonimizowany w 1977 roku z "R. mindorensis" przez Guya Mussera.
"R. mindorensis" należy do grupy gatunkowej "rattus". "R. mindorensis" jest morfologicznie podobny do "R. tiomanicus", ale nie jest filogenetycznie blisko spokrewniony z innymi filipińskimi gatunkami z rodzaju "Rattus". Może to być wyspowa forma "R. tiomanicus", ale wymaga to dalszych badań. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Wymiary dla holotypu podane przez Thomasa: długość ciała (bez ogona) 190 mm, długość ogona 163 mm, długość tylnej stopy 32,5 mm; wymiary dla taksonu "picinus" podane przez Hollistera: całkowita długość ciała 205 mm, kręgi ogonowe 100 mm, długość tylnej stopy 28 mm; brak szczegółowych danych dotyczących masy ciała. Szczur mindorski jest średniej wielkości szczurem i jest bardzo podobny do szczura malajskiego ("R. tiomanicus"). Futro jest miękkie, gęste i krótkie. Grzbiet jest koloru ciemnego lub czarno-brązowego, podkreślony kasztanowymi odcieniami oraz pokryty krótkimi, czarnymi włosami ochronnymi. Strona brzuszna jest ciemno-szara, z bladym płowożółtym odcieniem, chociaż u niektórych osobników spód jest ciemnoszary: spód ciała nie jest wyraźnie oddzielony od grzbietu. Stopy są u góry czarne, z nieco jaśniejszymi palcami. Uszy są krótkie i pokryte drobnymi włosami, z kępą ciemniejszych włosów wokół nich: włosy czuciowe są długie. Ogon stanowi około 86% długości ciała, jest prawie nagi i jednobarwny, w kolorze czarnym. Czaszka jest bardzo podobna do czaszki szczura melajskiego. Na stronie brzusznej znajduje się pięć par sutków: jedna piersiowa, jedna pachowa, jedna brzuszna i dwie pachwinowe.
Ekologia.
Szczur mindorski zamieszkuje lasy górskie (pierwotne i wtórne) na wysokości od 1000 do 1500 m n.p.m..
Brak danych na temat nawyków pokarmowych, składu diety, aktywności dobowej, migracji, rozrodu i organizacji społecznej.
Status zagrożenia i ochrona.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC ( „najmniejszej troski”). Populacja wydaje się stabilna ale może być zagrożony wylesianiem z powodu nielegalnego pozyskiwania drewna na Mindoro, które zwykle występuje na nizinach poza jego preferowanym siedliskiem. Jako że zamieszkuje zarówno lasy pierwotne, jak i wtórne, to wydaje się, że wykazuje tolerancję na pewne zakłócenia jego siedlisk. Występuje w Mounts Iglit–Baco National Park. Potrzebne są badania w celu poznania jego historii naturalnej, taksonomii i zagrożeń dotyczących jego ochrony. 

</doc>
<doc id="5210210" url="https://pl.wikipedia.org/wiki?curid=5210210" title="Kryształka">
Kryształka



</doc>
<doc id="5210211" url="https://pl.wikipedia.org/wiki?curid=5210211" title="Rattus mindorensis">
Rattus mindorensis



</doc>
<doc id="5210212" url="https://pl.wikipedia.org/wiki?curid=5210212" title="Ripiceni">
Ripiceni

Ripiceni – wieś w Rumunii, w okręgu Botoszany, w gminie Ripiceni. W 2011 roku liczyła 1917 mieszkańców.

</doc>
<doc id="5210213" url="https://pl.wikipedia.org/wiki?curid=5210213" title="Bahryniwka (przystanek kolejowy)">
Bahryniwka (przystanek kolejowy)

Bahryniwka (, ) – przystanek kolejowy w miejscowości Bahryniwka, w rejonie czerniowieckim, w obwodzie czerniowieckim, na Ukrainie. Położony jest na linii Czerniowce – Suczawa, będąc ostatnim punktem zatrzymywania się pociągów na tej linii leżącym na Ukrainie.
Obecnie jest nieczynny.

</doc>
<doc id="5210214" url="https://pl.wikipedia.org/wiki?curid=5210214" title="Finał Pucharu Polski w piłce nożnej 2006">
Finał Pucharu Polski w piłce nożnej 2006

Finał Pucharu Polski w piłce nożnej 2006 – mecze piłkarskie kończący rozgrywki Pucharu Polski 2005/2006 oraz mające na celu wyłonienie triumfatora tych rozgrywek, pomiędzy Zagłębiem Lubin a Wisłą Płock. Finał został rozegrany systemem pierwszy mecz i mecz rewanżowy. Pierwszy mecz został rozegrany 26 kwietnia 2006 roku na Stadionie Zagłębia Lubin w Lubinie, natomiast mecz rewanżowy został rozegrany 3 maja 2006 roku na Stadionie im. Kazimierza Górskiego w Płocku. Trofeum po raz 1. wywalczyła Wisła Płock, która uzyskała tym samym prawo gry w kwalifikacjach Pucharu UEFA 2006/2007.
Tło.
W finale rozgrywek zmierzyli się ze sobą finalista poprzednich rozgrywek, Zagłębie Lubin oraz Wisła Płock. Dla obu klubów była to pierwsza szansa na występ w europejskich pucharach.
Finał.
Pierwszy mecz.
Przebieg meczu.
Mecz odbył się 26 kwietnia 2006 roku o godz. 17:00 na Stadionie Zagłębia Lubin w Lubinie. Sędzią głównym spotkania był Tomasz Pacuda. Mecz był bardzo zacięty, jednak ostatecznie wygrała drużyna "Nafciarzy". Już w 26. sekundzie wynik meczu na 1:0 otworzył Ireneusz Jeleń, który w 56. minucie wykorzystał sytuację sam na sam z bramkarzem drużyny "Miedziowych", Mariuszem Liberdą i podwyższył wynik meczu na 2:0.
Potem do ataku przeszła drużyna "Miedziowych". Najpierw w 63. minucie bramkę na 2:1 zdobył Dariusz Jackiewicz, a w 77. minucie po dośrodkowaniu z rzutu rożnego Macieja Iwańskiego strzałem głową Manuel Arboleda doprowadził do wyrównania w tym meczu 2:2.
W 89. minucie zawodnik drużyny "Nafciarzy", Žarko Belada strzałem głową zdobył gola na 3:2, ustalając tym samym wynik meczu.
Rewanż.
Przebieg meczu.
Mecz odbył się 3 maja 2006 roku o godz. 15:45 na Stadionie im. Kazimierza Górskiego w Płocku. Sędzią głównym spotkania był Krzysztof Słupik. Mecz był wyrównany, do 68. minuty, kiedy po dośrodkowaniu z rzutu rożnego zawodnika drużyny "Nafciarzy", Lumíra Sedláčka strzałem głową bramkarza drużyny przeciwnej, Mariuszą Liberdę pokonał Paweł Magdoń, otwierając tym samym wynik meczu na 1:0
. W 73. minucie Wahan Geworgian pięknym strzałem zza pola karnego podwyższył wynik na 2:0.
W 82. minucie po ładnej akcji gola kontaktowego dla drużyny "Miedziowych" na 2:1 zdobył Łukasz Piszczek, jednak w 86. minucie zawodnik drużyny "Nafciarzy", Maciej Truszczyński zdobył gola na 3:1, ustalając tym samym wynik meczu.

</doc>
<doc id="5210216" url="https://pl.wikipedia.org/wiki?curid=5210216" title="Ripicenii Vechi">
Ripicenii Vechi

Ripicenii Vechi – wieś w Rumunii, w okręgu Botoszany, w gminie Ripiceni. W 2011 roku pozostawała niezamieszkała.

</doc>
<doc id="5210217" url="https://pl.wikipedia.org/wiki?curid=5210217" title="Antoni Hoffman (pisarz)">
Antoni Hoffman (pisarz)

Antoni Hoffmann (ur. ~1760 Lubelszczyzna, zm. w lutym 1816 w Puławach) — polski dramatopisarz, oficer wojsk I Rzeczypospolitej, bibliotekarz.
Życiorys.
Urodził się około roku 1760 na Lubelszczyźnie. Wstąpił w szeregi wojska polskiego. Dosłużył do stopnia kapitana artylerii w wojskach za czasów króla Stanisława Augusta. W 1791 został nobilitowany. Brał udział w insurekcji kościuszkowskiej.
Na początku XIX wieku zostaje bibliotekarzem u Czartoryskich w Puławach. Mieszkał tam i pracował do swojej śmierci w lutym 1816.
Twórczość.
Jest autorem dramatów klasycystycznych:

</doc>
<doc id="5210218" url="https://pl.wikipedia.org/wiki?curid=5210218" title="Râșca (okręg Botoszany)">
Râșca (okręg Botoszany)

Râșca – wieś w Rumunii, w okręgu Botoszany, w gminie Ripiceni. W 2011 roku pozostawała niezamieszkała.

</doc>
<doc id="5210220" url="https://pl.wikipedia.org/wiki?curid=5210220" title="Sirażudin Ajubow">
Sirażudin Ajubow

Sirażudin Ajnudinowicz Ajubow (ros. Сиражудин Айнудинович Аюбов) – radziecki zapaśnik walczący w stylu wolnym. Srebrny medalista mistrzostw Europy w 1985. Wicemistrz ZSRR w 1984 i 1985 roku. Trener zapasów.

</doc>
<doc id="5210221" url="https://pl.wikipedia.org/wiki?curid=5210221" title="Sirayudin Ayubov">
Sirayudin Ayubov



</doc>
<doc id="5210224" url="https://pl.wikipedia.org/wiki?curid=5210224" title="Most Benjamina Franklina">
Most Benjamina Franklina

Benjamin Franklin Bridge (pierwotnie nazwany Delaware River Bridge, znany lokalnie jako Ben Franklin Bridge) – most wiszący w poprzek rzeki Delaware łączący Filadelfię (Pensylwania) i Camden (New Jersey). Jest jednym z czterech głównych mostów drogowych między Filadelfią a południowym New Jersey, wraz z mostami Betsy Ross, Walt Whitman i Tacony-Palmyra. Należy do i jest zarządzany przez Delaware River Port Authority. Przez most przebiega międzystanowa 676 /US Route 30, PATCO Speedline i chodnik dla pieszych.
Most został otwarty jako część wystawy półrocznej z 1926 roku, z okazji 150. rocznicy podpisania Deklaracji Niepodległości Stanów Zjednoczonych. Od 1926 do 1929 był mostem o najdłuższym (pojedynczym) przęśle ze wszystkich wiszących mostów na świecie.
Historia.
Plany budowy mostu, który miałby odciążyć promy na rzece Delaware, rozpoczęły się już w 1818 roku. Ówczesny plan przewidywał wykorzystanie wyspy Smith/Windmill, wąskiej wyspy u wybrzeży Filadelfii. Dopiero w latach 10. XX wieku rozpoczęły się działania. Komisja Wspólna Mostu Rzeki Delaware (obecnie Zarząd Portu Rzeki Delaware) została utworzona w 1919 roku.
Głównym inżynierem mostu był urodzony w Polsce Rudolf Modrzejewski, projektantem był Leon Moisseiff, architektem nadzorującym był Paul Philippe Cret, a inżynierem budowlanym Montgomery B. Case. Prace rozpoczęto 6 stycznia 1922 r. W szczytowym okresie budowy przy moście pracowało 1300 osób, a 15 zginęło podczas jego budowy. Most został pierwotnie pomalowany przez komercyjną firmę malarską należącą do Davida A. Salkinda z Filadelfii, która również malowała most Golden Gate. Most został otwarty dla ruchu 1 lipca 1926 roku, trzy dni przed planowanym otwarciem w 150. rocznicę podpisania Deklaracji Niepodległości. Po ukończeniu był mostem wiszącym z najdłuższym na świecie przęsłem o długości 533 metrów, aż do otwarcia Ambassador Bridge w 1929 roku.
Nazwę zmieniono na „Benjamin Franklin Bridge” w 1955 roku, gdy budowano drugi most wiszący na rzece Delaware, łączący Filadelfię i New Jersey (most Walta Whitmana).
Most został zamknięty dla pojazdów 1 lipca 2001 r., aby umożliwić pieszym świętowanie 75. rocznicy jego powstania.
Budowa.
Tory.
Most pierwotnie obejmował sześć pasów ruchu pojazdów i dwa tory tramwajowe na głównym pokładzie, z możliwością szybkiego przejazdu w każdym kierunku poza kratownice usztywniające pokładu, które wznoszą się nad pokładem, a nie leżą pod nim. Tory zostały zbudowane do niestandardowego szerokiego toru systemu tramwajowego Camden firmy Public Service Company w New Jersey; projekt wymagał, aby tramwaje przejeżdżały przez most z Camden do Filadelfii, wjeżdżały do podziemnego terminalu pod zachodnim placem wejściowym mostu i wracały do Camden przeciwległym torem. W kotwicowiskach mostu wybudowano także stacje tramwajowe. Żaden z obiektów tramwajowych nigdy nie został oddany do użytku, ponieważ Służba Publiczna nie przejeżdżała nżadnymi wagonami tramwajowymi przez most od jego otwarcia, aż do porzucenia systemu tramwajowego Camden w 1932 roku; potem tory zostały usunięte, a przestrzeń została zamieniona na pasy dla pojazdów.
Zewnętrzna para torów szybkiego tranzytu została oddana do użytku w 1936 roku wraz z otwarciem metra Bridge Line łączącego Broadway i City Hall w Camden z 8th i Market Streets w Filadelfii; Bridge Line, przedłużona do 16. i Locust w 1952, zaczęła przewozić pociągi PATCO w 1969. Dziś prowadzi PATCO Speedline, która schodzi do tuneli po obu stronach mostu. Zarówno tory kolejowe w kierunku wschodnim, jak i zachodnim oraz konstrukcja wsporcza zostały przebudowane od czerwca 2014 r. i ukończone w październiku 2014 r.
Droga.
Przez most prowadzą autostrady I-676 i US 30, przy czym I-676 prowadzi tylko przez odcinek mostu w stanie New Jersey, ponieważ odcinek mostu po stronie Pensylwanii nie spełnia standardów autostrad międzystanowych. Odcinek drogi I-676 w Pensylwanii (która biegnie ze wschodu na zachód, a nie z północy na południe jak I-676 w New Jersey) kończy się na rampach prowadzących do I-95. I-676 jest jednak podpisany na moście z obu stron, aby mniej dezorientować kierowców. Przed zmianą numeracji autostrad stanowych New Jersey w 1953 r., New Jersey Route 25, Route 43 i Route 45 kończyły się pośrodku mostu, a I-76 prowadziła przez most do 1972 r., kiedy to zmieniono trasę I-676, która do tej pory przebiegała przez most Walta Whitmana.
Bariery drogowe.
Siedem pasów dla pojazdów jest rozdzielonych betonowymi barierami w systemie („drogowy zamek błyskawiczny”), które można mechanicznie przesuwać, aby dostosować pasy do natężenia ruchu lub budowy. Czerwone i zielone sygnalizatory zamontowane na suwnicach wskazują, które pasy są otwarte lub zamknięte dla ruchu w każdym kierunku. Światła wskazują zamknięcia z powodu budowy, wypadku lub awarii, a także rozdzielenie ruchu. Ogólnie rzecz biorąc, w godzinach szczytu porannego są otwarte cztery pasy ruchu w kierunku zachodnim i trzy w kierunku wschodnim, przy czym sytuacja jest odwrotna w godzinach szczytu wieczornego. Zanim w latach 2000–2001 zainstalowano barierę suwakową, jeden pas mostu był zamknięty w godzinach szczytu, aby zmniejszyć ryzyko kolizji czołowych, ponieważ nie było fizycznej bariery oddzielającej ruch w kierunku wschodnim i zachodnim.
Chodniki.
Chodniki dla pieszych biegną po obu stronach mostu, wyniesione i oddzielone od pasów dla pojazdów; z nich tylko jeden jest otwarty na raz. DRPA tymczasowo zamknęła chodniki dla publiczności dzień po zamachach bombowych w Londynie 7 lipca 2005 r., powołując się na obawy związane z bezpieczeństwem. DRPA zamyka również chodnik po opadach śniegu lub jeśli prognoza pogody przewiduje możliwość wystąpienia opadów śniegu i zamknął go pod koniec sierpnia 2011 r. podczas huraganu Irene i pod koniec października 2012 r. podczas huraganu Sandy.

</doc>
<doc id="5210225" url="https://pl.wikipedia.org/wiki?curid=5210225" title="Xavras Wyżryn i inne fikcje narodowe">
Xavras Wyżryn i inne fikcje narodowe

Xavras Wyżryn i inne fikcje narodowe – zbiór opowiadań Jacka Dukaja, po raz pierwszy opublikowany w 2004 r. przez Wydawnictwo Literackie.
Opowiadania.
Sprawa Rudryka Z..
Opowiadanie jest przedstawione w formie fragmentu protokołu rozprawy sądowej. Przed międzynarodowym trybunałem trwa proces bałkańskiego zbrodniarza wojennego. Obrona przedstawia istotne dla sprawy okoliczności, które podają w wątpliwość tożsamość oskarżonego.
Przyjaciel prawdy. Dialog idei.
Teodor i Żania prowadzą dyskusję na temat antysemityzmu, patriotyzmu i teorii spiskowych.
Gotyk.
W podziemiach kościoła spotyka się grupa spiskowców. Dla osiągnięcia swoich celów nie wahają się sięgać po nekromancję i stworzenie golema.

</doc>
<doc id="5210227" url="https://pl.wikipedia.org/wiki?curid=5210227" title="Ciprian Ioniță">
Ciprian Ioniță

Ciprian Ioniță (ur. 7 lutego 1984) – rumuński skoczek narciarski, reprezentant klubu CSS Dinamo Râșnov. Złoty medalista mistrzostw kraju.
W lipcu 2001 zadebiutował w konkursie Pucharu Kontynentalnego w Velenje. W styczniu 2002 wystartował na mistrzostwach świata juniorów, zajmując 57. miejsce w konkursie indywidualnym. W oficjalnych zawodach międzynarodowych po raz ostatni wystąpił we wrześniu 2005 w Bischofshofen, gdzie w FIS Cupie zajął 56. i 54. miejsce.
Jest trzykrotnym złotym medalistom Mistrzostw Rumunii w skokach narciarskich z roku 2002, 2003 i 2004.

</doc>
<doc id="5210228" url="https://pl.wikipedia.org/wiki?curid=5210228" title="Wacha Jewłojew">
Wacha Jewłojew

Wacha Sułambiekowicz Jewłojew (ros. Ваха Суламбекович Евлоев, ur. 26 lipca 1960) – radziecki zapaśnik walczący w stylu wolnym. Złoty medalista mistrzostw Europy w 1984. Wicemistrz świata juniorów w 1979. Mistrz ZSRR w 1984; drugi w 1983 i 1986; trzeci w 1981 roku.

</doc>
<doc id="5210229" url="https://pl.wikipedia.org/wiki?curid=5210229" title="Vaja Yevloyev">
Vaja Yevloyev



</doc>
<doc id="5210231" url="https://pl.wikipedia.org/wiki?curid=5210231" title="Julia Lermontowa">
Julia Lermontowa

Julia Wsiewolodowna Lermontowa (ur. 21 grudnia 1846 / 2 stycznia 1847 w Sankt Petersburgu, zm. 16 grudnia 1919 koło Moskwy) – rosyjska chemiczka, pierwsza kobieta na świecie, która uzyskała dyplom z chemii, pierwsza Rosjanka z doktoratem z chemii i trzecia doktorka w Europie.
Życie prywatne.
Przyszła na świat w arystokratycznej rodzinie Elisawjety Andrejewnej z Kossikowskich oraz generała Wsiewołoda Lermontowa. Jej stryjem był Michaił Lermontow. Była wychowywana w tradycji grecko-prawosławnej i rzymskokatolickiej.
Dzięki kuzynce Annie Jewreinowej, pierwszej w Rosji doktorce prawa, poznała Sofiję Kowalewską, która po niepowodzeniu Julii w podjęciu studiów w Moskwie przekonała jej rodziców, że pod jej opieką może bezpiecznie wyjechać na studia za granicę. Julia wyprowadziła się do Heidelbergu z Kowalewską i jej mężem. W 1871 Lermontowa i Kowalewska przeprowadziły się do Berlina.
W 1876 Julia zachorowała na dur brzuszny, co skutkowało ciężkim zapaleniem mózgu. Wyzdrowiała i wróciła do pracy naukowej. W 1877, po śmierci ojca, przeniosła się do Moskwy, by pomóc rodzinie.
Odziedziczyła rodzinną posiadłość Semenkowo. Pod koniec życia osiadła w niej na stałe. Zainteresowała się rolnictwem. Pracowała nad udoskonaleniem produkcji sera, który sprzedawała na rynek moskiewski.
W 1889 poważnie zachorowała na obustronne zapalenie płuc. Wyjechała do Sztokholmu w odwiedziny do Kowalewskiej. W 1891 przyjaciółka zmarła. Julia przysposobiła córkę Zofii, Fufę, która uważała Julię za matkę (mówiła o niej "mama Julia") i po jej śmierci przejęła majątek. W grudniu 1919 Julia doznała wylewu krwi do mózgu i zmarła. Pozostała panną.
Wykształcenie i kariera.
Pod opieką zagranicznych guwernantek poznawała języki obce. Korzystała z pomocy prywatnych nauczycieli. Wcześnie wykazała zainteresowanie naukami ścisłymi. Rodzice zapewnili jej dostęp do literatury specjalistycznej i pozwolili na wykonywanie eksperymentów w domu.
Rozważała studia medyczne. Ostatecznie zgłosiła się na Państwowy Uniwersytet Rolniczy w Moskwie, ale mimo poparcia profesorów jej kandydatura została odrzucona. Jesienią 1869 zaczęła studia na Uniwersytecie w Heidelbergu. Dzięki wstawiennictwu Sofii Kowalewskiej została przyjęta do laboratorium chemicznego kierowanego przez Roberta Bunsena. Julia badała związki platyny, rozdzielała jej stopy i precyzyjnie wyznaczała ciężar atomowy. Prawdopodobnie na polecenie Dmitrija Mendelejewa, z którym prowadziła korespondencję, zajęła się udoskonaleniem procesów separacji innych metali z grupy platynowców.
W 1871 Julia rozpoczęła badania w laboratorium Augusta Wilhelma von Hofmanna w Berlinie. Została jego studentką. Współpraca umożliwiła Julii publikację pracy o strukturze i syntezie 4,4′-diaminoazobenzenu. Ponieważ ani Uniwersytet w Berlinie, ani w Heidelbergu nie chciał przyznać tytułu doktorskiego kobiecie, na egzamin wyjechała na Uniwersytet w Getyndze. W dniu 24 października 1874 zaprezentowała tam tezy swojej rozprawy doktorskiej. Pracowała nad analizą związków metylowych. Zdała egzamin doktorski "cum laude". Jednym z jej egzaminatorów był Friedrich Wöhler. Praca została wydana drukiem.
Po obronie dysertacji Julia wróciła do Rosji. Osobiście poznała Dmitrija Mendelejewa i innych uczonych z Rosyjskiego Towarzystwa Chemicznego, m.in. Aleksandra Butlerowa. Ten zaprosił ją do swojej grupy badawczej. Julia została asystentką Butlerowa. Prowadziła badania nad syntezą kwasu 2-metylo-2-butenowego.
W 1876 zaczęła współpracę z naukowym czasopismem „Bulletin de la Société Chimique de Paris”. Od 1877 w laboratorium Władimira Markownikowa w Moskwie badała ropę naftową. Opracowała zestaw laboratoryjny do ciągłej destylacji ropy naftowej. Badała węglowodory alifatyczne, czego efektem była m.in. synteza 1,3-dibromopropanu.
Na konferencji Rosyjskiego Towarzystwa Chemicznego w 1878 A.P. Eltekow przedstawił nową metodę syntezy rozgałęzionych węglowodorów nienasyconych. Ponieważ wiele eksperymentów przeprowadziła Julia, reakcja znana jest dziś jako reakcja Butlerowa-Eltekowa-Lermontovej.
W 1881 została przyjęta do Rosyjskiego Stowarzyszenia Technicznego. Była pierwszą kobietą w jego szeregach.
Upamiętnienie.
W 2003 została uhonorowana tablicą pamiątkową w Instytucie Chemicznym (Dom Wöhlera) Uniwersytetu w Getyndze. Na terenie kampusu znajduje się ulica jej imienia.

</doc>
<doc id="5210233" url="https://pl.wikipedia.org/wiki?curid=5210233" title="Iwan Grigorjew">
Iwan Grigorjew

Iwan Giennadjewicz Grigorjew (ros. Иван Геннадьевич Григорьев, ur. 7 stycznia 1957) – radziecki zapaśnik walczący w stylu wolnym. Srebrny medalista mistrzostw Europy w 1983. Wicemistrz ZSRR w 1979; trzeci w 1982 roku.

</doc>
<doc id="5210234" url="https://pl.wikipedia.org/wiki?curid=5210234" title="Ivan Grigoriev">
Ivan Grigoriev



</doc>
<doc id="5210235" url="https://pl.wikipedia.org/wiki?curid=5210235" title="Władimir Dzugutow">
Władimir Dzugutow

Władimir Majramowicz Dzugutow (ros. Владимир Майрамович Дзугутов, ur. 9 stycznia 1962, zm. 20 maja 2011) – radziecki zapaśnik walczący w stylu wolnym. Zajął czwarte miejsce na mistrzostwach świata w 1985. Brązowy medalista mistrzostw Europy w 1983. Pierwszy w Pucharze Świata w 1984. Mistrz świata młodzieży w 1983 i Europy w 1982 i 1984. Wicemistrz ZSRR w 1984 i 1985; trzeci w 1987 roku.

</doc>
<doc id="5210236" url="https://pl.wikipedia.org/wiki?curid=5210236" title="Vladimir Dzugutov">
Vladimir Dzugutov



</doc>
<doc id="5210237" url="https://pl.wikipedia.org/wiki?curid=5210237" title="Wądół (Miedzyn)">
Wądół (Miedzyn)



</doc>
<doc id="5210239" url="https://pl.wikipedia.org/wiki?curid=5210239" title="Boris Bigajew">
Boris Bigajew

Boris Gieorgijewicz Bigajew (ros. Борис Георгиевич Бигаев, ur. 22 lipca 1951) – radziecki zapaśnik walczący w stylu wolnym. Mistrz Europy w 1978; trzeci w 1976 i 1983. Drugi w Pucharze Świata w 1977. Wicemistrz ZSRR w 1978, 1982; trzeci w 1974, 1976, 1977, 1980 i 1981 roku.

</doc>
<doc id="5210240" url="https://pl.wikipedia.org/wiki?curid=5210240" title="Boris Bigayev">
Boris Bigayev



</doc>
<doc id="5210241" url="https://pl.wikipedia.org/wiki?curid=5210241" title="Leszek Barg">
Leszek Barg

Leszek Barg (ur. 31 października 1924 w Rożyskach, zm. 2 lutego 2020) – polski historii medycyny, prawa, bibliotekoznawstwa.
Życiorys.
Urodził się 31 października 1924 r. w Rożyskach jako syn nauczycieli Adama i Janiny z domu Skrzypek. Od 1936 do 1939 r. uczęszczał do I Państwowego Liceum i Gimnazjum w Stanisławowie, a w 1942 r. do Szkoły Rolniczej w Wojniczu. W 1942 r., uciekając przed prześladowaniami ukraińskimi, rodzina przeniosła się do Tarnowa. Pod koniec 1945 r. wraz z rodziną wyjechał do Bystrzycy Kłodzkiej, gdzie kontynuował naukę w Liceum im. Bolesława Chrobrego w Kłodzku i w 1946 r. zdał maturę.
W latach 1946–1950 studiował na Wydziale Prawa Uniwersytetu Wrocławskiego, a od 1951 r. pracował w Bibliotece Uniwersyteckiej we Wrocławiu, zaś w 1952 r. został zatrudniony w Bibliotece Głównej Akademii Medycznej i w 1958 r. został jej dyrektorem, będąc nim do emerytury. W 1964 r. uzyskał stopień doktora nauk prawnych.
Prowadził badania w zakresie historii medycyny, autor 88 publikacji z zakresu historii medycyny, prawa i bibliotekoznawstwa. Był jednym z założycieli wrocławskiego oddziału Polskiego Towarzystwa Historii Medycyny, w którym był skarbnikiem (1963–1968), sekretarzem (1968–1972) i wiceprzewodniczącym (1979–1989), a w 2003 r. otrzymał tytuł honorowego członka. Był także honorowym członkiem Wrocławskiego Towarzystwa Naukowego (2004).
Odznaczony Srebrnym (1970) i Złotym Krzyżem Zasługi (1975), Krzyżem Kawalerskim Orderu Odrodzenia Polski (1983).
Zmarł 2 lutego 2020 r. i został pochowany na cmentarzu św. Rodziny przy ul. Smętnej we Wrocławiu.
Żonaty z Jadwigą Kosińską, miał dwóch synów.

</doc>
<doc id="5210245" url="https://pl.wikipedia.org/wiki?curid=5210245" title="Popoaia">
Popoaia

Popaia – wieś w Rumunii, w okręgu Botoszany, w gminie Ripiceni. W 2011 roku pozostawała niezamieszkała.

</doc>
<doc id="5210246" url="https://pl.wikipedia.org/wiki?curid=5210246" title="Konstanty van der Noot">
Konstanty van der Noot

Konstanty van der Noot (ur. 1787 w Dzikowie, zm. 1818) – polski wojskowy, pierwszy naczelnik Wyższej Wojskowej Sekretnej Policji (następnie Wojskowej Tajnej Policji) Księcia Konstantego.
Był synem pochodzącego z Lotaryngii oficera Pierre’a van der Noota i Polki Marianny z domu Kowalskiej. Karierę wojskową rozpoczął w 1804 roku służąc w pułku ułanów we Włoszech. Dwa lata później przeszedł na służbę francuskiego wywiadu, dowodzonej przez generała Savary’ego, gdzie zajmował się rozpracowywaniem wojsk pruskich, a następnie objął funkcję kuriera (a w rzeczywistości szpiega) francuskiego w Petersburgu.
W 1808 roku służył u boku Savary’ego w Hiszpanii, by już rok później figurować jako podporucznik pułku szwoleżerów. W 1811 roku został ponownie skierowany do pracy wywiadowczej przeciwko Rosji. Po abdykacji Napoleona w 1813 roku, której doczekał już w stopniu kapitana, powrócił na ziemie polskie. W 1815 roku przeszedł na służbę carską, został awansowany do stopnia majora dyżurstwa sztabu głównego, a także mianowany dowódcą eskorty przybocznej ks. Konstantego. Do 1818 roku kierował biurem Wyższej Wojskowej Sekretnej Policji.

</doc>
<doc id="5210247" url="https://pl.wikipedia.org/wiki?curid=5210247" title="Movila Ruptă">
Movila Ruptă

Movila Ruptă – wieś w Rumunii, w okręgu Botoszany, w gminie Ripiceni. W 2011 roku pozostawała niezamieszkała.

</doc>
<doc id="5210248" url="https://pl.wikipedia.org/wiki?curid=5210248" title="Lehnești">
Lehnești

Lehnești – wieś w Rumunii, w okręgu Botoszany, w gminie Ripiceni. W 2011 roku pozostawała niezamieszkała.

</doc>
<doc id="5210249" url="https://pl.wikipedia.org/wiki?curid=5210249" title="Cinghiniia">
Cinghiniia

Cinghiniia – wieś w Rumunii, w okręgu Botoszany, w gminie Ripiceni. W 2011 roku pozostawała niezamieszkała.

</doc>
<doc id="5210250" url="https://pl.wikipedia.org/wiki?curid=5210250" title="Roma (gmina w okręgu Botoszany)">
Roma (gmina w okręgu Botoszany)

Roma – gmina w Rumunii, w okręgu Botoszany. Obejmuje miejscowości Cotârgaci i Roma. W 2011 roku liczyła 3249 mieszkańców.

</doc>
<doc id="5210251" url="https://pl.wikipedia.org/wiki?curid=5210251" title="Kamienica przy ulicy św. Jana 6 w Katowicach">
Kamienica przy ulicy św. Jana 6 w Katowicach

Kamienica przy ulicy św. Jana 6 w Katowicach – zabytkowa, narożna kamienica mieszkalno-handlowa, położona w narożniku ulicy św. Jana 6 i ulicy Staromiejskiej 1 w Katowicach-Śródmieściu. Powstała ona w 1892 roku w miejscu istniejącego budynku. Kamienicę wybudowano w stylu eklektycznym, a za projekt odpowiada C. Häusler.
Historia.
Kamienica została oddana do użytku w 1892 roku, a zaprojektował ją C. Häusler. Powstała ona w miejscu neorenesansowego budynku pochodzącego z 1864 roku. Właścicielami kamienicy byli m.in. kolejno: Kucharz, Chylińska i rodzina Weissenbergów. Pierwotnie kamienicę w rogu wieńczyła wieżyczka, która w 1929 roku została rozebrana. 
W czasach Polski Ludowej elewacja kamienicy utrzymywana była w kolorze brudnożółtym. W latach 60. XX wieku kamienice przebudowano. Prace obejmowały wówczas parter budynku, w ramach których zlikwidowano figury atlantów, które podpierały wykusz. W dniu 23 października 1989 roku budynek wpisano ją do rejestru zabytków. 
We wrześniu 2020 roku zakończyła się renowacja elewacji zewnętrznej zabytkowej kamienicy, którą pokryto farbą w odcieniach jasnego różu. W tym czasie na parterze działała cukiernia Lajkonik oraz salon optyczny Aurum.
Charakterystyka.
Kamienica mieszkalno-handlowa położona jest w narożniku ulicy św. Jana 6 i ulicy Staromiejskiej 1 w katowickiej jednostce pomocniczej Śródmieście. Wybudowana jest w stylu eklektycznym z elementami neorenesansu, neogotyku i neobaroku.
Powierzchnia zabudowy budynku wynosi 363 m², zaś powierzchnia użytkowa 600 m². Kamienica posiada cztery kondygnacje nadziemne i jedną podziemną. Budynek został wzniesiony na planie zbliżonym do prostokąta. Bryła budynku jest zwarta, z wykuszem znajdującym się w narożniku budynku, kryta dachem dwuspadowym o stromej połaci frontowej. 
Elewacja kamienicy jest niesymetryczna, licowana glazurowaną cegłą, zaś wykusz i detale architektoniczne budynku są tynkowane. Od strony ulicy Staromiejskiej elewacja posiada trzy osie, zaś od strony ulicy św. Jana dwie. Są ona oddzielone od siebie boniowanymi lizenami, zaś na wysokości czwartej kondygnacji laskowaniem. Dekoracja sztukatorska na kamienicy wbudowana została głównie w naczółkach i płycinach, a dominują w niej motywy antropomorficzne, abstrakcyjno-geometryczne i roślinne.
Sień i klatka schodowa dla jest wspólna zarówno dla tej kamienicy, jak i dla sąsiedniej przy ulicy Staromiejskiej 3. Balustrada na klatce schodowej jest drewniana i tralkowa. Zachowała się częściowo oryginalna stolarka drzwiowa.
Kamienica wpisana jest ona do rejestru zabytków pod numerem A/1393/89. Granice ochrony obejmują cały budynek. Budynek wpisany jest także do gminnej ewidencji zabytków miasta Katowice. 

</doc>
<doc id="5210252" url="https://pl.wikipedia.org/wiki?curid=5210252" title="Finał Pucharu Polski w piłce nożnej 2005">
Finał Pucharu Polski w piłce nożnej 2005

Finał Pucharu Polski w piłce nożnej 2005 – mecze piłkarskie kończący rozgrywki Pucharu Polski 2004/2005 oraz mające na celu wyłonienie triumfatora tych rozgrywek, pomiędzy Dyskobolią Grodzisk Wielkopolski a Zagłębiem Lubin. Finał został rozegrany systemem pierwszy mecz i mecz rewanżowy. Pierwszy mecz został rozegrany 18 czerwca 2005 roku na Stadionie Dyskobolii Grodzisk Wielkopolski w Grodzisku Wielkopolskim, natomiast mecz rewanżowy został rozegrany 21 czerwca 2005 roku na Stadionie Zagłębia Lubin w Lubinie. Trofeum po raz 1. wywalczyła Dyskobolia Grodzisk Wielkopolski, który uzyskała tym samym prawo gry w kwalifikacjach Pucharu UEFA 2005/06. W wyniku ówcześnie mającej miejsce afery korupcyjnej w polskiej piłce nożnej trofeum zostało odebrane Dyskobolii 15 lat później i nie przyznane innemu klubowi.
Tło.
W finale rozgrywek zmierzyli się ze sobą wicemistrz Polski Dyskobolia Grodzisk Wielkopolski oraz Zagłębie Lubin, który rozgrywki ligowe w sezonie 2004/2005 zakończył na 12. miejscu.
Finał.
Pierwszy mecz.
Przebieg meczu.
Mecz odbył się 18 czerwca 2005 roku o godz. 20:00 na Stadionie Dyskobolii Grodzisk Wielkopolski w Grodzisku Wielkopolskim. Sędzią głównym spotkania był Jacek Granat. Drużyna Dyskobolii Grodzisk Wielkopolski. Początek meczu był bardzo wyrównany, od 28. minuty, kiedy Piotr Piechniak zdobył głową pięknego gola, przewagę w grze zyskała drużyna prowadzona przez trenera Dušana Radolský'ego. Chwilę później okazję do zdobycia gola zmarnował Adrian Sikora, jednak w 31. minucie Bartosz Ślusarski zdobył gola na 2:0, ustalając tym samym wynik meczu oraz przybliżając swój klub do triumfu w rozgrywkach.
Rewanż.
Przebieg meczu.
Mecz odbył się 21 czerwca 2005 roku o godz. 20:00 na Stadionie Zagłębia Lubin w Lubinie. Sędzią głównym spotkania był Mirosław Ryszka. Przewagę w grze miała drużyna "Miedziowych", która miała w meczu sporo sytuacji do zdobycia gola. Jedyny gol padł w 22. minucie po strzale Macieja Iwańskiego z rzutu wolnego, jednak w całych rozgrywkach triumfowała drużyna przeciwna, dzięki wyższej wygranej w pierwszych meczu.
Po finale.
Pierwotnie trofeum wywalczyła Dyskobolia Grodzisk Wielkopolski, dzięki czemu awans do rundy kwalifikacyjnej Pucharu UEFA 2005/2006 uzyskała 4. drużyna w tabeli ligowej ekstraklasy 2004/2005, Wisła Płock.
Utrata trofeum.
2 września 2020 roku straciła trofeum w wyniku afery korupcyjnej i trofeum nie zostało przyznanie żadnej drużynie.

</doc>
<doc id="5210254" url="https://pl.wikipedia.org/wiki?curid=5210254" title="Wikszany (stacja kolejowa)">
Wikszany (stacja kolejowa)

Wikszany () – stacja kolejowa w miejscowości Wikszany, w okręgu Suczawa, w Rumunii. Położona jest na linii Bukareszt – Wikszany.
Jest to rumuńska stacja graniczna na granicy z Ukrainą. Stacją graniczną po stronie ukraińskiej jest Waduł-Siret. Przekraczały tu granicę m.in. pociągi relacji Kijów - Bukareszt, Sofia - Moskwa i Mińsk - Warna.
Historia.
Stacja powstała w XIX w., w czasach austro-węgierskich, na drodze żelaznej lwowsko-czerniowiecko-suczawskiej. Początkowo nosiła nazwę "Ruda".
Po II wojnie światowej została rumuńską stacją graniczną na granicy z Związkiem Sowieckim, a następnie z Ukrainą. 

</doc>
<doc id="5210255" url="https://pl.wikipedia.org/wiki?curid=5210255" title="Kościół św. Małgorzaty w Kamieniu">
Kościół św. Małgorzaty w Kamieniu

Kościół Świętej Małgorzaty w Kamieniu – rzymskokatolicki kościół filialny należący do parafii sw. Barbary w Radawnicy (dekanat Złotów I diecezji bydgoskiej).
Jest to dawna świątynia ewangelicka wzniesiona w 1803 roku. Przejęta została przez kościół katolicki w 1945 roku. Kościół był restaurowany w 2004 roku.
Budowla jest szachulcowa, wybudowana została w konstrukcji słupowo-ramowej wypełnionej cegłą. Świątynia jest salowa, bez wydzielonego prezbiterium z nawy, zamknięta jest trójbocznie. Kościół jest orientowany. Budowlę nakrywa dach jednokalenicowy, pokryty eternitem. Ściany wewnątrz kościoła są otynkowane. Wnętrze budowli jest nakryte drewnianym stropem płaskim z fasetą. Empory z balustradami są ozdobione malowanymi scenami ze Starego Testamentu. Ołtarz główny w stylu neobarokowym pochodzi z XIX wieku. Oprócz tego we wnętrzu znajdują się: ambona i chrzcielnica.

</doc>
<doc id="5210256" url="https://pl.wikipedia.org/wiki?curid=5210256" title="Kamienica przy ulicy Staromiejskiej 1 w Katowicach">
Kamienica przy ulicy Staromiejskiej 1 w Katowicach



</doc>
<doc id="5210257" url="https://pl.wikipedia.org/wiki?curid=5210257" title="Roma (okręg Botoszany)">
Roma (okręg Botoszany)

Roma – wieś w Rumunii, w okręgu Botoszany, w gminie Roma. W 2011 roku liczyła 2738 mieszkańców.

</doc>
<doc id="5210258" url="https://pl.wikipedia.org/wiki?curid=5210258" title="Cotârgaci (okręg Botoszany)">
Cotârgaci (okręg Botoszany)

Cotârgaci – wieś w Rumunii, w okręgu Botoszany, w gminie Roma. W 2011 roku liczyła 511 mieszkańców.

</doc>
<doc id="5210259" url="https://pl.wikipedia.org/wiki?curid=5210259" title="Męka Księża">
Męka Księża

Męka Księża – część miasta Sieradza w Polsce, w województwie łódzkim, w powiecie sieradzkim. Rozpościera się wzdłuż ulicy Kościelnej, we wschodniej części miasta. 
Historia administracyjna.
Męka Księża wyszktałciła się jako przysiółęk wsi Męka. W latach 1867–1953 należała do gminy Męka w powiecie sieradzkim, której Męka Księża była siedzibą. W Królestwie Polskim przynależała do guberni kaliskiej, a w okresie międzywojennym do województwa łódzkiego. Tam, 19 listopada 1933 weszła w skład nowo utworzonej gromady Męka w granicach gminy Męka.
Podczas II wojny światowej włączona do III Rzeszy. Po wojnie ponownie w powiecie sieradzkim w województwie łódzkim. 21 września 1953 weszła w skład gminy Woźniki, utworzonej z obszaru zniesionej gminy Męka. W związku z reorganizacją administracji wiejskiej (zniesienie gmin i powołanie gromad) jesienią Męka Księża weszła w skład nowo utworzonej gromady Woźniki w powiecie sieradzkim. Tam przetrwała do końca 1972 roku, czyli do kolejnej reformy gminnej.
1 stycznia 1973, w związku z kolejną reformą administracyjną (odtworzenie gmin i zniesienie gromad i osiedli) Męka Księża weszła w skład nowo utworzonej gminy Sieradz. W latach 1975–1979 miejscowość administracyjnie należała do województwa sieradzkiego. 1 grudnia 1979 Mękę Księżą włączono do Sieradza.

</doc>
<doc id="5210265" url="https://pl.wikipedia.org/wiki?curid=5210265" title="Męka-Jamy">
Męka-Jamy

Męka-Jamy – część miasta Sieradza w Polsce, w województwie łódzkim, w powiecie sieradzkim. Rozpościera się wzdłuż ulicy Uniejowskiej powyżej ulicy Paszkiewicza, we wschodniej części miasta. 
Historia administracyjna.
Męka-Jamy wyszkatłciła się jako przysiółęk wsi Męka. W latach 1867–1953 należała do gminy Męka w powiecie sieradzkim, z siedzibą w Męce Księżej była siedzibą. W Królestwie Polskim przynależała do guberni kaliskiej, a w okresie międzywojennym do woj. łódzkiego. Tam, 19 listopada 1933 weszła w skład nowo utworzonej gromady Męka w granicach gminy Męka.
Podczas II wojny światowej włączona do III Rzeszy. Po wojnie ponownie w powiecie sieradzkim w woj. łódzkim. 21 września 1953 weszła w skład gminy Woźniki, utworzonej z obszaru zniesionej gminy Męka. W związku z reorganizacją administracji wiejskiej (zniesienie gmin) jesienią Męka-Jamy weszła w skład nowo utworzonej gromady Woźniki w powiecie sieradzkim. Tam przetrwała do końca 1972 roku, czyli do kolejnej reformy gminnej.
1 stycznia 1973, w związku z kolejną reformą administracyjną (odtworzenie gmin i zniesienie gromad i osiedli) Męka-Jamy weszła w skład nowo utworzonej gminy Sieradz. W latach 1975–1979 miejscowość administracyjnie należała do województwa sieradzkiego. 1 grudnia 1979 Mękę-Jamy włączono do Sieradza.

</doc>
<doc id="5210266" url="https://pl.wikipedia.org/wiki?curid=5210266" title="Zbrodnie po sąsiedzku">
Zbrodnie po sąsiedzku

Zbrodnie po sąsiedzku (oryg. ) – amerykański kryminalny serial komediowy z 2021 roku stworzony przez Steve’a Martina i Johna Hoffmana. W głównych rolach wystąpili: Steve Martin, Martin Short, Selena Gomez, Aaron Dominguez, Amy Ryan i Cara Delevingne.
Serial opowiada o trójce nieznajomych, którzy mają obsesję na punkcie podcastu kryminalnego. Kiedy w ich apartamentowcu „Arconia” dochodzi do śmierci jednego z mieszkańców, co policja uznaje za samobójstwo, postanawiają uruchomić własny podcast na temat śledztwa w sprawie tej śmierci.
Pierwszy sezon "Zbrodni po sąsiedzku" zadebiutował 31 sierpnia 2021 roku w serwisie Hulu, natomiast w Polsce pojawił się 14 czerwca 2022 roku na Disney+. We wrześniu 2021 roku został zamówiony drugi sezon serialu, który miał swoją premierę 28 czerwca 2022 roku. "Zbrodnie po sąsiedzku" otrzymały pozytywne recenzje od krytyków, a ich pierwszy sezon był najchętniej oglądanym serialem komediowym Hulu. W lipcu 2022 roku zamówiono trzeci sezon.
Emisja.
Pierwszy sezon "Zbrodni po sąsiedzku" zadebiutował 31 sierpnia 2021 roku w serwisie Hulu w Stanach Zjednoczonych. Od tego samego dnia był on dostępny poza Stanami w serwisie Disney+ pod marką „Star” oraz w Ameryce Łacińskiej na Star+. 3 września pojawił się w wybranych krajach na Disney+ Hotstar. Premiera drugiego sezonu została zapowiedziana na 28 czerwca 2022 roku na Hulu. W Polsce pierwszy sezon zadebiutował 14 czerwca 2022 roku na Disney+. Drugi sezon miał swoją premierę 28 czerwca 2022 roku równocześnie w Stanach w serwisie Hulu oraz poza Stanami, w tym w Polsce, na Disney+.
Produkcja.
Rozwój projektu i casting.
W styczniu 2020 roku poinformowano, że Steve Martin i John Hoffman pracują nad serialem dla platformy Hulu, w którym zagrać ma Martin i Martin Short. Serial ten został wyprodukowany przez 20th Television, a Martin, Short, Hoffman oraz Dan Fogelman i Jess Rosenthal zostali producentami wykonawczymi. W sierpniu Selena Gomez dołączyła do obsady i poinformowano, że ona również będzie producentem wykonawczym. W listopadzie poinformowano, że Aaron Dominguez zagra w serialu. W styczniu 2021 roku do obsady dołączyli Amy Ryan i Nathan Lane.
We wrześniu Hulu zamówiło drugi sezon serialu, a w grudniu poinformowano, że Cara Delevingne dołączyła do obsady obok Martina, Shorta i Gomez. W grudniu poinformowano, że w drugim sezonie ponadto powrócą: Lane, Tina Fey i James Caverly. W styczniu 2022 roku do obsady serialu dołączyły Shirley MacLaine i Amy Schumer oraz ujawniono, że Lane powtórzy swoją rolę z pierwszego sezonu. W lutym poinformowano, że w drugim sezonie wystąpi Michael Rapaport.
W lipcu 2022 roku poinformowano, że został zamówiony trzeci sezon serialu. W sierpniu ujawniono, że do obsady trzeciego sezonu dołączył Paul Rudd jako Ben Glenroy, który pojawił się gościnnie w finale drugiego sezonu. W styczniu 2023 roku wyjawiono, że Meryl Streep zagra w trzecim sezonie.
Zdjęcia.
Zdjęcia do pierwszego sezonu rozpoczęły się 3 grudnia 2020 roku w Nowym Jorku, a zakończono je 15 kwietnia 2021 roku. Apartamentowiec The Belnord posłużył jako wnętrza dla fikcyjnego Arcona Building. Za zdjęcia odpowiadał Chris Teague, scenografię przygotował Curt Beech, a kostiumy zaprojektowała Dana Covarrubias. Za montaż sezonu pierwszego odpowiadali: JoAnne Yarrow, Julie Monroe i Matthew Barbato.
Prace na planie sezonu drugiego rozpoczęły się 1 grudnia 2021 roku.
Muzyka.
27 sierpnia 2021 roku został wydany przez Hollywood Records album "Only Murders in the Building: Original Score" z muzyką skomponowaną przez Siddhartha Khosla.
Odbiór.
Oglądalność.
3 września 2021 roku poinformowano, że "Zbrodnie po sąsiedzku" są najchętniej oglądaną premierą serialu komediowego w historii Hulu. Natomiast 28 października ujawniono, że stał się najczęściej oglądanym serialem komediowym w serwisie. Poinformowano również, że dzień po zakończeniu sezonu znalazł się on na 14. miejscu wśród najbardziej rozchwytywanych programów na życzenie w Stanach Zjednoczonych.
Krytyka w mediach.
Serial spotkał się z pozytywną reakcją krytyków. W serwisie Rotten Tomatoes 100% ze 104 recenzji sezonu pierwszego uznano za pozytywne, a średnia ocen wystawionych na ich podstawie wyniosła 8/10. W przypadku drugiego sezonu 98% ze 105 recenzji uznano za pozytywne ze średnią ocen 8,1/10. Na portalu Metacritic średnia ważona ocen z 34 recenzji pierwszego sezonu wyniosła 76 punktów na 100. Natomiast w przypadku drugiego sezonu średnia z 25 recenzji wyniosła 79 punktów.
Kristen Baldwin z „Entertainment Weekly” oceniła, że „"Zbrodnie po sąsiedzku" zapewniają ponadprzeciętny ubaw, sprytną tajemnicę i gwiazdorską obsadę. Ale trudno oprzeć się wrażeniu, że serial przegapił okazję, by być czymś wyjątkowym”. Alan Sepinwall z „Rolling Stone” stwierdził, że serial „okazuje się być (...) rzadką i cudowną rzeczą: parodią, która jest również doskonałym przykładem autentyczności”. Adrian Horton z „The Guardian” napisał, że „jak na serial o obsesji, "Zbrodnie po sąsiedzku" zadziwiająco słabo przykuwają uwagę. Podobnie jak w przypadku prawdziwych podcastów kryminalnych, które go zainspirowały”. Matt Fowler z IGN ocenił serial jako „triumf tonu, charakteru i dziwacznych meta-warstw. (...) "Zbrodnie po sąsiedzku" to klejnot serialu, który może być zarówno poważny, jak i zabawny. Może wciągnąć ciepłem, a jednocześnie trochę wypchnąć z samoreferencyjną głupotą”. Caroline Framke z „Variety” stwierdziła, że „nawet jeśli "Zbrodnie po sąsiedzku" nie do końca trafiają w sedno ani nie otwierają drzwi, aby ujawnić dokładnie to, czego można by się spodziewać, to jest wystarczająco bystry by spróbować czegoś innego, co działa znacznie lepiej. Podobnie jak jego nadpobudliwi nowi detektywi, serial jest wystarczająco sprytny i delikatnie dziwny, by zrobić wrażenie”.

</doc>
<doc id="5210268" url="https://pl.wikipedia.org/wiki?curid=5210268" title="Pałac Pareńskich w Krakowie">
Pałac Pareńskich w Krakowie

Pałac Pareńskich – zabytkowy budynek znajdujący się w Krakowie, w dzielnicy I przy ul. Wielopole 4, na Wesołej.
Klasycystyczny, trzykondygnacyjny budynek powstał przed 1878 rokiem. Był własnością Elizy i Stanisława Pareńskich.
W salonie państwa Pareńskich bywali członkowie krakowskiej cyganerii artystycznej Włodzimierz Tetmajer, Lucjan Rydel, Jacek Malczewski, Teodor Axentowicz, Boy, Stanisław Przybyszewski. Tutaj Stanisław Wyspiański czytał fragmenty swojego dramatu „Wesele” zanim trafił on na scenę.
Obecnie budynek jest częścią kompleksu hotelu Holiday Inn.

</doc>
<doc id="5210271" url="https://pl.wikipedia.org/wiki?curid=5210271" title="Olendry Małe">
Olendry Małe

Olendry Małe – część miasta Sieradza w Polsce, w województwie łódzkim, w powiecie sieradzkim. Rozpościerają się w okolicy ulicy o tej samej nazwie (Olendry Małe), w północnej części miasta. 
Olendry nazwę zawdzięczają osadnictwu holenderskiemu zapoczątkowanemu w Polsce już w XVII w., a obejmującemu tereny zalewowe rzek. Z biegiem czasu olendrami (Holendrami) zaczęto nazywać wszystkich osadników na terenach zalewowych, także Polaków
Zarówno Olendry Duże jak i Olendry Małe wytyczono na terenie zalewowym Warty w ten sposób, że chaty zbudowano na zabezpieczonym przed powodzią brzegu pradoliny rzeki, wzdłuż wytyczonej ulicy, a przy domach wyznaczano działki ziemi uprawnej. Potwierdza ten stan rzeczy plan Sieradza z 4 VIII 1796 r., na którym wyraźnie zaznaczono zagospodarowany już przez chaty i działki obszar podmiejski. Początkowo Olendry Duże i Małe stanowiły odrębne wsie o charakterze przedmieść. Najprawdopodobniej włączone zostały w obręb miasta przy okazji regulacji w 1823 r. Olendry do dziś zachowały wygląd wiosek. Ich geneza przetrwała w nazwie ulic i charakterystycznej parterowej zabudowie. Ich walorem jest otwarcie na rozległe nadwarciańskie łęgi.

</doc>
<doc id="5210273" url="https://pl.wikipedia.org/wiki?curid=5210273" title="Cornelius Gurlitt (kompozytor)">
Cornelius Gurlitt (kompozytor)

Cornelius Gurlitt (ur. 10 lutego 1820 w Altonie, zm. 17 czerwca 1901 tamże) – niemiecki kompozytor.
Życiorys.
Studiował w Altonie u Johanna Petera Reineckego, następnie był uczniem Christopha Ernsta Friedricha Weysego w Kopenhadze. W latach 1841–1845 działał jako nauczyciel w Hørsholmie. Dzięki stypendium przyznanemu przez króla duńskiego odbył podróż po Europie, w trakcie której poznał Roberta Schumanna, Alberta Lortzinga i Roberta Franza. Po powrocie do kraju działał jako nauczyciel w Altonie, podczas wojny prusko-duńskiej (1848–1851) był dyrygentem orkiestry wojskowej. Od 1864 do 1898 roku pełnił funkcję organisty kościoła św. Trójcy w Altonie. W latach 1879–1887 wykładał także w konserwatorium w Hamburgu.
Był autorem ponad 250 kompozycji, w tym oper "Die römische Mauer" (wyst. Altona 1860) i "Scheik Hassan" (niewystawiona), 3 sonat skrzypcowych, 3 sonat wiolonczelowych, licznych pieśni. Zasłynął jednak przede wszystkim jako autor miniatur fortepianowych o przeznaczeniu pedagogicznym i do muzykowania domowego. Ich zbiór wydał drukiem Willy Rehberg ("Der neue Gurlitt", 2 tomy, wyd. Moguncja 1931). Największą popularność zdobyło sobie "Scherzo" op. 115, zawierające humorystyczne przetworzenie piosenki "O, du lieber Augustin".

</doc>
<doc id="5210278" url="https://pl.wikipedia.org/wiki?curid=5210278" title="Skulik">
Skulik



</doc>
<doc id="5210280" url="https://pl.wikipedia.org/wiki?curid=5210280" title="Elewator (Sieradz)">
Elewator (Sieradz)

Elewator – niewielka część miasta Sieradza w Polsce, w województwie łódzkim, w powiecie sieradzkim. Rozpościera u zbiegu ulic Elewatorowej i Torowej, w peryferyjnie wschodniej części miasta. Znajduje się tu Zakład Karny oraz Elewator Sieradz sp. z o.o.. 

</doc>
<doc id="5210285" url="https://pl.wikipedia.org/wiki?curid=5210285" title="Anna Kharitonova">
Anna Kharitonova



</doc>
<doc id="5210286" url="https://pl.wikipedia.org/wiki?curid=5210286" title="Molelos">
Molelos

Molelos – parafia "(freguesia)" w gminie Tondela, w Portugalii. Według danych na rok 2011 parafię zamieszkiwało 2346 osób, a gęstość zaludnienia wyniosła 158,2 os./km2.
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5210288" url="https://pl.wikipedia.org/wiki?curid=5210288" title="Natalia Yukhareva">
Natalia Yukhareva



</doc>
<doc id="5210289" url="https://pl.wikipedia.org/wiki?curid=5210289" title="Maliniec (Izbica)">
Maliniec (Izbica)

Maliniec – część miasta Izbica w Polsce, w województwie lubelskim, w powiecie krasnostawskim, w gminie Izbica. Położony jest w południowo-wschodniej części miasta, w okolicy ulicy o tej samej nazwie (Maliniec).
Do 2021 część wsi Izbica-Wieś. W związku z przywróceniem Izbicy statusu miasta 1 stycznia 2022, Izbica-Wieś wraz z jej częściami Malińcem i Przysiółkiem stały się częściami miasta Izbicy.
W latach 1975–1998 wieś położona była w województwie zamojskim.

</doc>
<doc id="5210290" url="https://pl.wikipedia.org/wiki?curid=5210290" title="Robert Franz">
Robert Franz

Robert Franz, właśc. Robert Knauth (ur. 28 czerwca 1815 w Halle, zm. 24 października 1892 tamże) – niemiecki kompozytor.
Życiorys.
Jego rodzina zmieniła nazwisko z Knauth na Franz w 1847 roku. W młodości, wbrew woli rodziców, uczył się gry na organach. W 1835 roku wyjechał do Dessau, gdzie został uczniem Friedricha Schneidera. W 1837 roku wrócił do Halle i poświęcił się studiom muzykologicznym. W 1841 roku objął posadę organisty w kościele św. Ulryka, a w 1842 roku został dyrygentem Singakademie. W 1848 roku poślubił córkę filozofa Friedricha Hinrichsa, z którą doczekał się trójki dzieci.
W latach 1851–1867 był dyrektorem muzycznym uniwersytetu w Halle. W 1861 roku uczelnia ta nadała mu tytuł doktora honoris causa. W 1867 roku ze względu na narastające od lat problemy słuchowe i nerwowe wycofał się z życia publicznego. Chorego kompozytora wsparli finansowo m.in. Ferenc Liszt i Joseph Joachim.
W 1878 roku został odznaczony bawarskim Orderem Maksymiliana. W 1903 roku w Halle odsłonięto jego pomnik.
Twórczość.
Zasłynął przede wszystkim jako autor pieśni, których skomponował ponad 350. Dokonał w nich połączenia stylu romantycznego z kontrapunktyczną fakturą typową dla baroku. Prowadził badania nad twórczością J.S. Bacha oraz G.F. Händla i dokonał licznych opracowań ich utworów.
Opublikował prace "Mitteilungen über J.S. Bachs Magnificat" (Lipsk 1863) i "Offener Brief an Eduard Hanslick über Bearbeitungen älterer Tonwerke" (Lipsk 1871).

</doc>
<doc id="5210291" url="https://pl.wikipedia.org/wiki?curid=5210291" title="Yulia Kuzina">
Yulia Kuzina



</doc>
<doc id="5210292" url="https://pl.wikipedia.org/wiki?curid=5210292" title="Finał Pucharu Polski w piłce nożnej 2004">
Finał Pucharu Polski w piłce nożnej 2004

Finał Pucharu Polski w piłce nożnej 2004 – mecze piłkarskie kończące rozgrywki Pucharu Polski 2003/2004 oraz mające na celu wyłonienie triumfatora tych rozgrywek, pomiędzy Lechem Poznań a Legią Warszawa. Finał został rozegrany systemem pierwszy mecz i mecz rewanżowy. Pierwszy mecz został rozegrany 18 maja 2004 roku na Stadionie Miejskim w Poznaniu, natomiast mecz rewanżowy został rozegrany 1 czerwca 2004 roku na Stadionie Wojska Polskiego w Warszawie. Trofeum po raz 4. wywalczył Lech Poznań, który uzyskał tym samym prawo gry w kwalifikacjach Pucharu UEFA 2004/2005.
Tło.
W finale rozgrywek zmierzyli się ze sobą Lech Poznań i Legia Warszawa. Mecze obu klubów w Polsce od wielu lat stanowią bardzo duże emocje zarówno na boisku, jak i na trybunach. Dla obu klubów triumf w tych rozgrywkach był pierwszą szansą na występ w europejskich pucharach.
Finał.
Pierwszy mecz.
Przebieg meczu.
Mecz odbył się 18 maja 2004 roku o godz. 19:30 na Stadionie Miejskim w Poznaniu. Sędzią głównym spotkania był Krzysztof Słupik. Na meczu pojawiła się liczna grupa kibiców Legii Warszawa mimo zakazu ich uczestnictwa, jednak po wstawiennictwu władz Lecha Poznań i wcześniejszymi ustaleniami kibice obu klubów wspólnie oglądali mecz w jednym sektorze, w spokojnej atmosferze. Przewagę w grze miał Lech Poznań który zagrał bardzo mądrze i nie pozwolił drużynie przeciwnej na rozwinięcie skrzydeł. Dwa gole dla drużyny "Kolejorza" zdobył Piotr Reiss: w 17. minucie po dobitce strzału Michała Golińskiego oraz w 35. minucie strzałem po ziemi.
Rewanż.
Przebieg meczu.
Mecz odbył się 1 czerwca 2004 roku o godz. 20:15 na Stadionie Wojska Polskiego w Warszawie. Sędzią głównym spotkania był Antoni Fijarczyk. Drużyna "Wojskowych" mająca dwubramkową stratę od samego początku przystąpiła do ataku, zaś drużyna "Kolejorza" wystąpiła w tym samym wyjściowym składzie, co w pierwszym meczu, jednak jeszcze w pierwszej połowie musiała wymienić kontuzjowanych zawodników: w 16. minucie Zbigniewa Zakrzewskiego (rozwalony łuk brwiowy) zastąpił Rafał Grzelak, zaś w 32. minucie Michała Golińskiego (kontuzja barku) zmienił Krzysztof Piskuła. Choć w tym meczu było wiele okazji do zdobycia goli (Manuel Pablo García z Legii Warszawa, Piotr Reiss z Lecha Poznań), jedyny gol wpadł w 68. minucie, gdy po zagraniu ręką na polu karnym przez obrońcę drużyny "Kolejorza", Zbigniewa Wójcika, sędzia podyktował rzut karny, którego skutecznie wykorzystał Piotr Włodarczyk.
Po finale.
Triumfatorem rozgrywek został Lech Poznań. Podczas ceremeonii wręczenia trofeum kibice Legii Warszawa, nie mogąc pogodzić się z porażką, wbiegli na płytę boiska i zaatakowali zawodników oraz pozostale osoby związane z Lechem Poznań, w wyniku czego wielu z nich straciło pamiątkowe medale.

</doc>
<doc id="5210294" url="https://pl.wikipedia.org/wiki?curid=5210294" title="Przysiółek (Izbica)">
Przysiółek (Izbica)

Przysiółek – część miasta Izbica w Polsce, w województwie lubelskim, w powiecie krasnostawskim, w gminie Izbica. Położony jest w południowej części miasta, w okolicy ulicy Leśnej, przy granicy z Tarnogórą-Kolonią. 
Do 2021 część wsi Izbica-Wieś. W związku z przywróceniem Izbicy statusu miasta 1 stycznia 2022, Izbica-Wieś wraz z jej częściami Przysiółkiem i Malińcem stały się częściami miasta Izbicy.
W latach 1975–1998 wieś położona była w województwie zamojskim.

</doc>
<doc id="5210295" url="https://pl.wikipedia.org/wiki?curid=5210295" title="Tea Donguzashvili">
Tea Donguzashvili



</doc>
<doc id="5210298" url="https://pl.wikipedia.org/wiki?curid=5210298" title="Anna Saraeva">
Anna Saraeva



</doc>
<doc id="5210299" url="https://pl.wikipedia.org/wiki?curid=5210299" title="Nizar Hijazi">
Nizar Hijazi

Nizar Hijazi (arab. نزار حجازي) – palestyński samorządowiec, w latach 2014–2019 burmistrz Gazy.
Biografia.
Ukończył szkołę podstawową oraz liceum w Gazie. W 1983 roku uzyskał licencjat w dziedzinie inżynierii mechanicznej na Uniwersytecie Aleksandryjskim, a w 2012 licencjat z podstaw teologii na Islamskim Uniwersytecie w Gazie. Pracował jako dyrektor Hijazi Trading Corporation.
Kariera samorządowa.
Był członkiem Rady Miejskiej w Gazie, a następnie zastępcą burmistrza. 13 kwietnia 2014 roku przejął obowiązki burmistrza Gazy w wyniku rezygnacji z tego urzędu dotychczasowego burmistrza Rafiqa Makki. W sierpniu 2014 roku jego dom przy ulicy Al-Shuhada w Gazie został zbombardowany w wyniku czego został ranny. 27 lipca 2019 roku Hamas zarekomendował na funkcję burmistrza Yahya Al-Sarraja, który to po wygranych wyborach zastąpił Hijaziego.
W lutym 2019 roku został wiceprezesem Przedsiębiorstwa Dystrybucji Energii Elektrycznej w Strefie Gazy.

</doc>
<doc id="5210300" url="https://pl.wikipedia.org/wiki?curid=5210300" title="Krzysztof Bartoszewski">
Krzysztof Bartoszewski

Krzysztof Bartoszewski (ur. 21 listopada 1944, zm. 21 czerwca 2002) – polski inżynier środowiska, prof. nadzwyczajny dr hab. inż..
Życiorys.
Urodził się 21 listopada 1944 r. Po zakończeniu wojny jego rodzice przenieśli się w 1945 r. do Wrocławia, gdzie uczęszczał do szkoły podstawowej i liceum. Po ukończeniu liceum został w 1962 r. przyjęty na Wydział Inżynierii Sanitarnej Politechniki Wrocławskiej. Po ukończeniu studiów w 1968 r. rozpoczął pracę w Instytucie Inżynierii Sanitarnej i Wodnej Politechniki Wrocławskiej. Habilitował się w 1990 r., od 1993 r. był profesorem nadzwyczajnym. Od 1990 do 1993 r. był zastępcą dyrektora Instytutu Inżynierii Ochrony Środowiska, a potem do 1999 r. był prodziekanem ds. dydaktyki Wydziału Inżynierii Środowiska, a następnie do śmierci dziekanem.
Jego zainteresowania naukowe obejmowały tematykę oczyszczania ścieków, wpływu ścieków na odbiornik, gospodarki osadowej, kinetyki procesów oraz ich modelowania matematycznego. Autor 114 artykułów, promotor trzech przewodów doktorskich. Członek Sekcji Inżynierii Sanitarnej Komitetu Inżynierii Lądowej i Wodnej Polskiej Akademii Nauk. 
Odznaczony Złotym Krzyżem Zasługi (1990), Medalem Komisji Edukacji Narodowej (2000).
Zmarł 21 czerwca 2002r. i został pochowany na cmentarzu św. Rodziny przy ul. Smętnej we Wrocławiu.

</doc>
<doc id="5210301" url="https://pl.wikipedia.org/wiki?curid=5210301" title="Nataliya Kondratyeva">
Nataliya Kondratyeva



</doc>
<doc id="5210304" url="https://pl.wikipedia.org/wiki?curid=5210304" title="Svetlana Goundarenko">
Svetlana Goundarenko



</doc>
<doc id="5210306" url="https://pl.wikipedia.org/wiki?curid=5210306" title="Elżbieta Malinowska">
Elżbieta Malinowska

Elżbieta Malinowska (ur. 16 stycznia 1974 w Skórcu) – nauczyciel akademicki, doktor habilitowany w dyscyplinie agronomia, specjalność ochrona i kształtowanie środowiska na Wydziale Przyrodniczym Uniwersytetu Przyrodniczo-Humanistycznego w Siedlcach, Instytut Rolnictwa i Ogrodnictwa, autorka licznych publikacji naukowych i patentów.
Życiorys.
Absolwentka I Liceum Ogólnokształcącego im. Bolesława Prusa w Siedlcach (1993). W 2000 roku otrzymała stopień magistra inżyniera rolnictwa na Wydziale Rolniczym Akademii Podlaskiej w Siedlcach (obecnie Uniwersytet Przyrodniczo-Humanistyczny w Siedlcach). W tym samym roku rozpoczęła pracę na stanowisku asystenta. 
W 2008 roku otrzymała stopień doktora na podstawie rozprawy doktorskiej "Wpływ wapnowania i dawki osadu ściekowego na plon roślin i formy metali ciężkich w piasku gliniastym lekkim." W 2017 roku na mocy decyzji Centralnej Komisji do Spraw Stopni i Tytułów uzyskała stopień naukowy doktora habilitowanego na Wydziale Przyrodniczym Uniwersytetu Przyrodniczo-Humanistycznego w Siedlcach. Od 2018 roku zatrudniona na stanowisku profesora uczelni. 
Działalność naukowa.
Działalność naukowa dotyczy przyrodniczego wykorzystania organicznych materiałów odpadowych, specjacji metali ciężkich w glebie oraz w odpadach, a także uprawy i energetycznego wykorzystania roślin wieloletnich ("Miscanthus giganteus, Miscanthus sinensis, Miscanthus sacchariflorus, Salix, Panicum virgatum, Spartina pectinata").
Dorobek naukowy stanowi 104 publikacje naukowe, z których znaczna większość to oryginalne prace twórcze, znajdując się w bazie Web of Science. Dodatkowo Elżbieta Malinowska jest współautorką 8 patentów, zatwierdzonych przez Urząd Patentowy Rzeczypospolitej Polskiej.

</doc>
<doc id="5210307" url="https://pl.wikipedia.org/wiki?curid=5210307" title="Svetlana Galante">
Svetlana Galante



</doc>
<doc id="5210308" url="https://pl.wikipedia.org/wiki?curid=5210308" title="Swietłana Galjant">
Swietłana Galjant



</doc>
<doc id="5210309" url="https://pl.wikipedia.org/wiki?curid=5210309" title="Yelena Kotelnikova">
Yelena Kotelnikova



</doc>
<doc id="5210311" url="https://pl.wikipedia.org/wiki?curid=5210311" title="Polska Liga Koszykówki (2020/2021)">
Polska Liga Koszykówki (2020/2021)

Polska Liga Koszykówki 2020/2021 lub Energa Basket Liga 2020/2021 – 87. edycja rozgrywek o tytuł mistrza Polski w koszykówce mężczyzn, po raz 74. organizowana w formule ligowej, a po raz 24. jako liga zawodowa (Polska Liga Koszykówki).
Mistrzem została drużyna Arged BM Slam Stal Ostrów Wielkopolski, dla której był to pierwszy tytuł mistrzowski. Z ligi spadła Polpharma Starogard Gdański.
Zespoły.
Z powodu pandemii koronawirusa wszystkie zespoły sklasyfikowane w poprzednim sezonie zachowały prawo gry.
Sezon zasadniczy.
Wyniki.
Legenda:
Faza play-off.
Ze względu na pandemię koronawirusa faza Top 4 została rozegrana w "bańce" w Ostrowie Wielkopolskim.
o 3. miejsce

</doc>
<doc id="5210313" url="https://pl.wikipedia.org/wiki?curid=5210313" title="Rezerwat Ilmeński">
Rezerwat Ilmeński

Rezerwat Ilmeński (ros. Ильменский государственный заповедник) – ścisły rezerwat przyrody (zapowiednik) w obwodzie czelabińskim w Rosji. Znajduje się w rejonach: argajaszskim, briedinskim, kizilskim, miasskim i czebarkulskim. Jego obszar wynosi 301 km², a strefa ochronna 9,6 km². Rezerwat został utworzony dekretem Rady Komisarzy Ludowych RFSRR z dnia 14 maja 1920 roku. W 2004 roku został zakwalifikowany przez BirdLife International jako ostoja ptaków IBA. W 2008 roku Góry Ilmeńskie wraz z rezerwatem zostały wpisane na rosyjską listę informacyjną UNESCO – listę obiektów, które Rosja zamierza rozpatrzyć do zgłoszenia do wpisu na listę światowego dziedzictwa UNESCO”. Dyrekcja rezerwatu znajduje się w miejscowości Miass.
Opis.
Rezerwat znajduje się na wschodnich zboczach Uralu Południowego. Obejmuje większą część Gór Ilmeńskich o średnich wysokościach 400–450 m n.p.m. Najwyższym szczytem jest Ilmentau (754 m n.p.m.). Od zachodu rezerwat ogranicza rzeka Miass, od południa i wschodu – łańcuch dużych jezior pochodzenia tektonicznego. W samym rezerwacie znajduje się około 30 jezior.
Klimat jest kontynentalny. Najzimniejszym miesiącem w roku jest styczeń ze średnią miesięczną temperaturą -16 °C, najcieplejszym lipiec ze średnią miesięczną temperaturą +17 °C.
Minerały.
Góry Ilmeńskie zostały początkowo ogłoszone rezerwatem mineralogicznym (przekształconym w 1935 roku w zapowiednik), jednym z pierwszych rezerwatów utworzonych w Rosji. Główną cechą tego pasma górskiego jest jego unikalna budowa geologiczna. Tutaj, na stosunkowo niewielkim obszarze, odkryto ponad 250 minerałów – od pospolitych po najrzadsze. Są tu liczne unikalne żyły pegmatowe, które zawierają m.in.: topaz, hiacynt, akwamaryn, fenakit, granat, cyrkon, szafir, turmalin, amazonit. Po raz pierwszy na świecie odkryto tu takie skały z grupy sjenitowej, jak m.in. miaskit (od nazwy miejscowości Miass), firsyt (nazwany na cześć szczytu Firsowoj we wschodniej części Gór Ilmeńskich) i sandit (od nazwy przepływającej tu rzeki Sandy-Ełga), a także 18 minerałów, takich jak np. ilmenit, ilmenorutil, chiolit.
Flora.
85% powierzchni rezerwatu zajmują lasy. Sosna zwyczajna stanowi około 55% lasów, a brzoza brodawkowata 40%. Tereny bezleśne (łąki i stepy) stanowią 6% powierzchni rezerwatu, a bagna 1%. Flora rezerwatu liczy około 927 gatunków roślin naczyniowych, około 140 gatunków mchów, 483 gatunki glonów i 566 gatunków grzybów.
Fauna.
W rezerwacie żyje 19 gatunków ryb, 5 płazów, 5 gadów, 174 gatunki ptaków i 48 ssaków. Wśród ssaków są to m.in.: łoś euroazjatycki, zając bielak, polatucha syberyjska, gronostaj europejski, łasica syberyjska, kuna leśna, ryś euroazjatycki, wilk szary, niedźwiedź brunatny, jeleń wschodni, sarna syberyjska, bóbr europejski. Z ptaków występują tu m.in.: orzeł cesarski, bielik, łabędź krzykliwy, żuraw zwyczajny, rybołów, sokół wędrowny, cietrzew zwyczajny, głuszec zwyczajny. Gady i płazy to m.in.: gniewosz plamisty, żmija zygzakowata, jaszczurka zwinka, jaszczurka żyworodna, żaba trawna, żaba moczarowa i ropucha szara.

</doc>
<doc id="5210317" url="https://pl.wikipedia.org/wiki?curid=5210317" title="Tatyana Bogomyagkova">
Tatyana Bogomyagkova



</doc>
<doc id="5210318" url="https://pl.wikipedia.org/wiki?curid=5210318" title="Zulfiya Garipova">
Zulfiya Garipova



</doc>
<doc id="5210321" url="https://pl.wikipedia.org/wiki?curid=5210321" title="Marina Kovrigina">
Marina Kovrigina



</doc>
<doc id="5210322" url="https://pl.wikipedia.org/wiki?curid=5210322" title="Marina Kowrygina">
Marina Kowrygina



</doc>
<doc id="5210325" url="https://pl.wikipedia.org/wiki?curid=5210325" title="Natalja Jucharewa">
Natalja Jucharewa



</doc>
<doc id="5210329" url="https://pl.wikipedia.org/wiki?curid=5210329" title="Aleksandra Babintseva">
Aleksandra Babintseva



</doc>
<doc id="5210331" url="https://pl.wikipedia.org/wiki?curid=5210331" title="Finał Pucharu Polski w piłce nożnej 2003">
Finał Pucharu Polski w piłce nożnej 2003

Finał Pucharu Polski w piłce nożnej 2003 – mecze piłkarskie kończący rozgrywki Pucharu Polski 2002/2003 oraz mające na celu wyłonienie triumfatora tych rozgrywek, pomiędzy Wisłą Kraków a Wisłą Płock. Finał został rozegrany systemem pierwszy mecz i mecz rewanżowy. Pierwszy mecz został rozegrany 7 maja 2003 roku na Stadionie Miejskim w Krakowie, natomiast mecz rewanżowy został rozegrany 14 maja 2003 roku na Stadionie Wisły Płock w Płocku. Trofeum po raz 4. wywalczyła Wisła Kraków, a ponieważ zdobyła w sezonie 2002/2003 również mistrzostwo Polski, Wisła Płock uzyskała tym samym prawo gry w kwalifikacjach Pucharu UEFA 2003/2004.
Tło.
W finale rozgrywek zmierzyły się ze sobą triumfator poprzednich rozgrywek, Wisła Kraków i Wisła Płock. Faworytem w finale była drużyna "Białej Gwiazdy", która także walczyła o mistrzostwo Polski w sezonie 2002/2003.
Finał.
Pierwszy mecz.
Przebieg meczu.
Mecz odbył się 7 maja 2003 roku na Stadionie Miejskim w Krakowie. Sędzią głównym spotkania był Robert Małek. Drużyna "Białej Gwiazdy" przystąpiła do meczu w niemal najsilniejszym składzie (bez kontuzjowanego Kalu Uche), jednak w tym zaprezentowała się o wiele słabiej od drużyny przeciwnej, mimo okazji do zdobycia goli, które mieli Mirosław Szymkowiak, Maciej Żurawski, Marcin Kuźba i Tomasz Frankowski.
Znacznie lepiej zaprezentowała się drużyna "Nafciarzy". W 20. minucie ciekawą akcję przeprowadził Dariusz Romuzga, następnie podając do Ireneusza Jelenia, który strzałem w lewy róg bramki pokonał bramkarza drużyny przeciwnej, Adama Piekutowskiego, ustalając tym samym wynik meczu na 1:0 dla swojej drużyny.
Rewanż.
Przebieg meczu.
Mecz odbył się 14 maja 2003 roku na Stadionie Wisły Płock w Płocku. Sędzią głównym spotkania był Mirosław Ryszka. Drużyna "Białej Gwiazdy" w 27. minucie objęła prowadzenie po tym, jak Mirosław Szymkowiak zagrał krótko do Macieja Żurawskiego, który strzałem z 30 metrów pokonał bramkarza drużyny "Nafciarzy", Pawła Kapsę.
Po stracie gola, drużyna gospodarzy zaczęła grać odważniej, lecz to drużyna "Białej Gwiazdy" atakowała częściej, gdyż za sprawą Macieja Żurawskiego miała dwie szanse na podwyższenie prowadzenia. Druga połowa meczu także należała do drużyny "Białej Gwiazdy". W 59. i 60. minucie dwa gole zdobył Marcin Kuźba: najpierw z podania Mieczysława Szymkowiaka główką z 14 metrów, potem z podania Macieja Żurawskiego strzałem z najbliższej odległości w długi róg.
Po finale.
Triumfatorem rozgrywek po raz drugi z rzędu została Wisła Kraków. Zawodnicy obu klubów zostali nagrodzeni pamiątkowymi medalami, natomiast w drużynie triumfatorów z rąk doradcy prezydenta Polski ds. sportu, zarazem prezesa PKOl, Stanisława Stefana Paszczyk (reprezentował Aleksandra Kwaśniewskiego, w towarzystwie szefa polskiego sportu Adama Giersza, prezesa PZPN Michała Listkiewicza, przewodniczącego sejmowej komisji Mirosława Drzewieckiego i sekretarza stanu w Ministerstwie Edukacji Narodowej Andrzeja Piłata, trofeum odebrali poprzedni i obecny kapitan drużyny: Kazimierz Moskal i Kamil Kosowski.

</doc>
<doc id="5210332" url="https://pl.wikipedia.org/wiki?curid=5210332" title="Madina Taimazova">
Madina Taimazova



</doc>
<doc id="5210336" url="https://pl.wikipedia.org/wiki?curid=5210336" title="Jerzy Jan Battek">
Jerzy Jan Battek

Jerzy Jan Battek (ur. 14 stycznia 1927, zm. 12 sierpnia 1991) – polski matematyk.
Życiorys.
Urodził się 14 stycznia 1927 r. Okres wojny spędził w Krakowie, uczęszczając na tajne komplety. W 1945 r. zdał małą maturę, po czym przeniósł się na Dolny Śląsk i kontynuował naukę w liceum dla dorosłych we Wrocławiu. Po maturze w 1947 r. podjął studia Wydziale Matematyczno-Fizyko-Chemicznym Uniwersytetu Wrocławskiego. Jeszcze w latach 1949–1952 był nauczycielem w szkołach średnich w Wołowie i Wrocławiu, a po ukończeniu studiów w 1952 r. rozpoczął pracę w Katedrze Matematyki Politechniki Wrocławskiej.
W 1953 r. zaczął równocześnie pracę w Państwowym Instytucie Matematycznym, gdzie skonstruował kilka modeli przyrządów realizujących projekty Hugo Steinhausa. Pracę doktorską obronił w 1961 r. na Uniwersytecie Wrocławskim i został awansowany na adiunkta, a w następnym roku objął kierownictwo Zakładu Metod Numerycznych i Graficznych w Katedrze Matematyki Politechniki Wrocławskiej. Dostrzegł możliwość zastosowania komputerów do rozwiązywania problemów numerycznych w naukach przyrodniczych i technicznych i szybko zaczął starania o stworzenie własnego ośrodka obliczeniowego, który został utworzony w roku 1965 wokół maszyny Odra-1003 i został jego kierownikiem (później dyrektorem), pozostając na tym stanowisku do 1983 r. W 1968 r. został docentem i wyjechał na dziewięciomiesięczny staż do ZSRR, a w 1970 r. czteromiesięczny staż w USA i Wielkiej Brytanii. W 1987 r. został prodziekanem Wydziału Informatyki i Zarządzania Politechniki Wrocławskiej.
Otrzymał Krzyż Kawalerski Orderu Odrodzenia Polski, Medal Komisji Edukacji Narodowej, Złoty Krzyż Zasługi, 4 nagrody ministra i ponad 20 nagród rektora.
Zmarł 12 sierpnia 1991 r. i został pochowany na cmentarzu św. Rodziny przy ul. Smętnej we Wrocławiu.

</doc>
<doc id="5210341" url="https://pl.wikipedia.org/wiki?curid=5210341" title="Daria Davydova">
Daria Davydova



</doc>
<doc id="5210343" url="https://pl.wikipedia.org/wiki?curid=5210343" title="Daria Mezhetskaia">
Daria Mezhetskaia



</doc>
<doc id="5210344" url="https://pl.wikipedia.org/wiki?curid=5210344" title="Vera Koval">
Vera Koval



</doc>
<doc id="5210345" url="https://pl.wikipedia.org/wiki?curid=5210345" title="Dżataki">
Dżataki



</doc>
<doc id="5210349" url="https://pl.wikipedia.org/wiki?curid=5210349" title="Wążżżż">
Wążżżż

Wążżżż (ang. "Sssssss") – amerykański horror z 1973 roku w reżyserii Bernarda L. Kowalskiego. W 1975 roku otrzymał nominację do nagrody dla najlepszego filmu science fiction od Academy of Science Fiction, Fantasy &amp; Horror Films.
Dystrybucją filmu w Polsce zajmowała się Centrala Rozpowszechniania Filmów.

</doc>
<doc id="5210352" url="https://pl.wikipedia.org/wiki?curid=5210352" title="Aschiphasmatidae">
Aschiphasmatidae

Aschiphasmatidae - rodzina straszyków, występująca w krainie indomalajskiej.
Systematyka.
Phasmida Species File wymienia jedną podrodzinę Aschiphasmatinae, która dzieli się na 2 plemienia:
Aschiphasmatini.
Brunner von Wattenwyl, 1893
Dajacini.
Bragg, 2001

</doc>
<doc id="5210353" url="https://pl.wikipedia.org/wiki?curid=5210353" title="Pentti Linkola">
Pentti Linkola

Kaarlo Pentti Linkola (ur. 7 grudnia 1932 w Helsinkach, zm. 5 kwietnia 2020 w Valkeakoski) – fiński , pisarz, ornitolog, przyrodnik i rybak. Laureat nagrody im. Eino Leino w 1983 r.
Życiorys.
Linkola urodził się 7 grudnia 1932 roku. Dorastał w Helsinkach, a latem mieszkał w Kariniemi w Tyrväntö na farmie swojego dziadka ze strony matki, Hugo Suolahti. Jego ojciec, Kaarlo Linkola, był botanikiem, fitogeografem i rektorem Uniwersytetu Helsińskiego, a jego dziadek Hugo pracował jako kanclerz tego samego uniwersytetu. Przyrodni brat Linkoli, Anssi, zginął podczas wojny kontynuacyjnej ze Związkiem Radzieckim w 1941 r., w wieku 20 lat. Pół roku po śmierci Anssiego, Kaarlo zmarł na raka prostaty. Hugo zmarł w 1944 r. na atak serca. Linkola miał starszą siostrę, Airę, i młodszego brata, Marttiego.
Po ukończeniu Helsingin Suomalainen Yhteiskoulu w 1950, Linkola przez pół roku studiował biologię, a następnie został pracownikiem naukowym. Mieszkał w Signilskär na Wyspach Alandzkich i prowadził obserwacje ornitologiczne. Choć był jednym z najbardziej znanych fińskich ornitologów, Linkola zrezygnował z kariery naukowej na rzecz surowego życia rybaka, ponieważ było to zgodne z jego poglądami. Zaangażował się w ruch ekologiczny "Ruch Koijärvi", który rozpoczął działalność w 1979 r., jednak jego poglądy okazały się zbyt radykalne dla głównego nurtu zielonej polityki.
W 1995 Linkola założył Fińską Fundację Dziedzictwa Naturalnego (Luonnonperintösäätiö), która koncentruje się na zachowaniu nielicznych starych lasów, które pozostały w południowej Finlandii, oraz na innych działaniach związanych z ochroną przyrody. Fundacja otrzymuje darowizny od osób prywatnych i firm, a następnie kupuje obszary leśne uznane za wystarczająco wyjątkowe, aby zasłużyć na ochronę. Do 2017 roku fundacja zakupiła 62 obszary chronione o łącznej powierzchni 145 hektarów. W 101. rocznicę uzyskania niepodległości przez Finlandię Linkola został ogłoszony zwycięzcą plebiscytu przeprowadzonego przez krajowego nadawcę Yle, mającego ustalić, kto zrobił najwięcej dla zachowania dziedzictwa przyrodniczego Finlandii.
Linkola był żonaty w latach 1961–1975, miał dwoje dzieci. Zmarł we śnie w swoim domu w Sääksmäki 5 kwietnia 2020 r.
Poglądy.
Poglądy Linkoli określano niekiedy jako „ekofaszystowskie”. Uważał demokrację za błąd i skłaniał się ku dyktaturze, sądził, że tylko radykalne zmiany mogą zapobiec ekologicznej zapaści. Twierdził, że populacje ludzkie na świecie, niezależnie od stopnia rozwoju, nie zasługują na przetrwanie kosztem biosfery jako całości. W maju 1994 roku Linkola znalazł się na pierwszej stronie The Wall Street Journal Europe. Powiedział, że jest za radykalnym zmniejszeniem światowej populacji i był cytowany za wypowiedź na temat przyszłej wojny światowej: „Gdyby istniał przycisk, który mógłbym nacisnąć, poświęciłbym się bez wahania, jeśli oznaczałoby to śmierć milionów ludzi”.
W swoich pismach Linkola opisuje w emocjonalnych szczegółach degradację środowiska, której był świadkiem. "Toisinajattelijan päiväkirjasta" z 1979 r. zadedykował niemieckim skrajnie lewicowym bojówkarzom: Andreasowi Baaderowi i Ulrike Meinhof, stwierdzając, że „to oni są drogowskazami, a nie Jezus z Nazaretu czy Albert Schweitzer”. Popierał akty terroryzmu, takie jak zamachy bombowe na pociągi w Madrycie w 2004 r., ponieważ postrzegał je jako zamęt dla społeczeństwa, które jest odpowiedzialne za degradację Ziemi. Zapytany w 2007 roku, dlaczego sam nie został terrorystą, Linkola odpowiedział, że brakuje mu zdolności i odwagi.
Linkola z zadowoleniem obserwował wzrost popularności szwedzkiej aktywistki Grety Thunberg. W wywiadzie stwierdził: „Bardzo uważnie śledzę to, co się o niej mówi. W końcu to nawet świetna dziewczyna na swój trochę szalony sposób. Zobaczymy, jak długo będzie mogła jeszcze walczyć”.
Odbiór.
W książce "Environmental Change and Foreign Policy: Theory and Practice, Mika Merviö, profesor stosunków międzynarodowych na Kibi International University, stwierdził, że podczas gdy większość fińskich ekologów dystansuje się od Linkoli, ci, którzy troszczą się o środowisko, chętnie czytają jego pisma. Merviö powiedział, że Linkola reprezentuje "bardzo fińską i mroczną wersję 'niewygodnej prawdy'".
Po śmierci Linkoli, urzędujący minister spraw zagranicznych Pekka Haavisto oraz minister środowiska i zmian klimatycznych Krista Mikkonen, oboje przynależący do Ligi Zielonych, złożyli kondolencje i pochwalili znaczące wysiłki Linkoli na rzecz ochrony przyrody. Haavisto powiedział, że Linkola wpłynął na pokolenia ekologów, i chociaż Linkola nie bronił praw człowieka, to nigdy nie było różnicy zdań na temat ochrony przyrody.

</doc>
<doc id="5210355" url="https://pl.wikipedia.org/wiki?curid=5210355" title="Dubrawka mazowiecka">
Dubrawka mazowiecka

Dubrawka (Helena?) (ur. ok. 1230, zm. 1265) – księżniczka mazowiecka, księżna włodzimierska z dynastii Piastów.
Była córką księcia mazowieckiego Konrada I i księżniczki nowogrodzkiej Agafii, córki księcia Świętosława Igorewica, władającego Nowogrodem Siewierskim, a pod koniec życia także Przemyślem. Jej imię nawiązywało do Dobrawy, żony Mieszka I. 
Najpózniej na przełomie 1246/1247 r. została drugą żoną Wasylka, księcia włodzimierskiego, co potwierdza bulla papieska z 5 grudnia 1247, w której Innocenty IV uznał za ważny ich związek, mimo iż strony były spokrewnione w trzecim stopniu (oboje byli prawnukami księcia Bolesława III Krzywoustego).
Małżonkowie doczekali się dwójki dzieci: syna Włodzimierza Iwana i córki Olgi, żony Andrzeja, księcia czernihowskiego.
Latopis Hipacki pod rokiem 6773 (1265 r.) podaje wiadomość o śmierci żony Wasylka, nazywając ją Heleną. 

</doc>
<doc id="5210356" url="https://pl.wikipedia.org/wiki?curid=5210356" title="Stanisław Krzaklewski">
Stanisław Krzaklewski

Stanisław Krzaklewski (ur. 17 lutego 1910 w Zabłotowcach, zm. 12 czerwca 1974 w Kolbuszowej) – polski chirurg.
Życiorys.
Był drugim synem Bronisława Krzaklewskiego herbu Habdank, agronoma i zarządcy majątku ziemskiego oraz nauczycielki Marii Stańskiej. Miał dwie siostry, Helenę i Jadwigę. Ukończył szkołę średnią we Lwowie. W latach 1931–1936 studiował medycynę na lwowskim Uniwersytecie Jana Kazimierza. Dyplom lekarza uzyskał w 1936 roku. Pracował jako lekarz w Klinice Chirurgii profesora Lipińskiego. Podczas pracy w klinice napisał pracę doktorską, jednak wybuch II wojny światowej nie pozwolił mu jej obronić.
Brał czynny udział w kampanii wrześniowej. Po jej zakończeniu przedostał się do Lwowa. Podjął tam pracę w Oddziale Chirurgii jako asystent profesora Władysława Dobrzanieckiego w Instytucie profesora Rudolfa Weigla. Po wkroczeniu do Lwowa Niemców w 1941 roku rozpoczął działalność w konspiracyjnym zorganizowanym lecznictwie. Został dowódcą wojsk sanitarnych Armii Krajowej w Okręgu Stanisławów. Na początku 1945 roku otrzymał pracę lekarza okręgowego Ubezpieczalni Społecznej w Ulanowie. Był więziony w rzeszowskim zamku za pomoc sanitarną i lekarską, którą udzielał partyzantom. Po opuszczeniu aresztu przez kilka miesięcy piastował funkcję zastępcy dyrektora Szpitala PCK w Nisku.
Od listopada 1948 roku pełnił funkcję dyrektora Szpitala Powiatowego w Kolbuszowej, a zarazem ordynatora oddziału chirurgii. Podczas współpracy z Eugeniuszem Adamusem zainicjował powstanie ośrodków zdrowia w Raniżowie i Sokołowie Małopolskim oraz punktów lekarskich i pielęgniarskich w Majdanie Królewskim, Niwiskach, Przedborzu i Wilczej Woli przekształconych później w ośrodki zdrowia. Przyczynił się również do powstania izb porodowych w Cmolasie, Lipnicy i Niwiskach, spółdzielni zdrowia w Nienadówce oraz poradni przeciwgruźliczej w Górnie. Organizował kursy felczerskie oraz zabiegał o budowę nowego szpitala w Kolbuszowej. Jego plany zostały zrealizowane pod koniec lat 60.
Należał do Towarzystwa Chirurgów Polskich oraz Towarzystwa Opieki nad Zabytkami im. Juliana Goslara. Był członkiem Lekarskiego Sądu Koleżeńskiego w Rzeszowie. Pełnił funkcję przewodniczącego powiatowego komitetu do zwalczania znachorstwa w powiecie kolbuszowskim.
Zmarł 12 czerwca 1974 roku podczas pracy w kolbuszowskim szpitalu powiatowym. Został pochowany na cmentarzu w Kolbuszowej.
Życie prywatne.
W 1939 roku ożenił się z Joanną Owoc, absolwentką Wydziału Chemii Uniwersytetu Jana Kazimierza we Lwowie. Doczekali się pięcioro dzieci. Są nimi m.in. Marian Krzaklewski i Barbara Frączek.
Upamiętnienie.
W 2017 roku został patronem dawnej ulicy 22 Lipca w Kolbuszowej.
Od 2019 roku jest patronem bloku operacyjnego w Szpitalu Powiatowym im. Jana Pawła II w Kolbuszowej.

</doc>
<doc id="5210357" url="https://pl.wikipedia.org/wiki?curid=5210357" title="Miejsca spoczynku władców Polski">
Miejsca spoczynku władców Polski



</doc>
<doc id="5210359" url="https://pl.wikipedia.org/wiki?curid=5210359" title="Zdzisława Bem">
Zdzisława Bem

Zdzisława Bem (ur. 27 listopada 1932 r., zm. 5 stycznia 2018 r.) – polska radiolożka, prof. dr hab. nauk medycznych.
Życiorys.
Urodziła się 27 listopada 1932 r. Po ukończeniu studiów prawo wykonywania zawodu lekarza otrzymała w 1957 r., ukończyła także specjalizacje I stopnia z rentgenodiagnostyki (1962 r.) i II stopnia z radiologii (1966 r.). Doktorat uzyskała w 1969 r., habilitowała się w 1976 r., tytuł profesora nadzwyczajnego otrzymała w 1986 r. a profesora zwyczajnego w 1997 r. Zawodowo pracowała w Katedrze i Zakładzie Radiologii Akademii Medycznej we Wrocławiu.
W swojej działalności naukowej skupiała się na zastosowaniu informatyki w radiologii i była inicjatorem komputerowego systemu opisu badań KT. Od 1984 r. objęła stanowisko kierownika Dolnośląskiego Zakładu Tomografii Komputerowej, w którym zainstalowano pierwszy tomograf w regionie i potem stworzyła szkołę, w której kształcono radiologów. 
Odznaczona Krzyżem Oficerskim Orderu Odrodzenia Polski i Medalem Komisji Edukacji Narodowej.
Zmarła nagle 5 stycznia 2018 r. i została pochowana na cmentarzu św. Rodziny przy ul. Smętnej we Wrocławiu.

</doc>
<doc id="5210362" url="https://pl.wikipedia.org/wiki?curid=5210362" title="Fehim bej Zavalani">
Fehim bej Zavalani

Fehim bej Zavalani (ur. 1859, zm. 1935) – albański działacz niepodległościowy i dziennikarz.
Życiorys.
W 1879 roku wyjechał na studia do Stambułu, a dwa lata później zamieszkał w Korczy.
W roku 1905 lub 1906, wraz z Gjergjim Qiriazim i Bajo Topullim założył w Bitoli Tajny Komitet Wyzwolenia Albanii (alb. "Komiteti i fshehtë për lirinë e Shqipërisë"). Uważał, że w celu osiągnięcia niepodległości przez Albanię, należy dążyć do walki zbrojnej. Gdy władze tureckie dowiedziały się o działaniu tej organizacji, po kilku miesiącach rozwiązały ją, a jej organizatorów, z wyjątkiem Fahima Zavalaniego, wydaliły z Bitoli.
Zavalani założył także organizację "Bashkimi" i został redaktorem naczelnym gazety organizacji "Bashkimi i Kombit". Gdy gazeta opublikowała artykuł prezentujący relację naocznego świadka zbrodni dokonanej przez wojsko osmańskie w północnej Albanii, władze osmańskie aresztowały Zavalaniego i wszystkich redaktorów gazety "Bashkimi i Kombit".
Życie prywatne.
Jego żoną była Qerime Frashëri, z którą miał syna Tajara.

</doc>
<doc id="5210363" url="https://pl.wikipedia.org/wiki?curid=5210363" title="Fahim bej Zavalani">
Fahim bej Zavalani



</doc>
<doc id="5210364" url="https://pl.wikipedia.org/wiki?curid=5210364" title="Fehim Zavalani">
Fehim Zavalani



</doc>
<doc id="5210367" url="https://pl.wikipedia.org/wiki?curid=5210367" title="Trans Canada Highway">
Trans Canada Highway

Trans Canada Highway – EP-ka szkockiego duetu elektronicznego Boards of Canada, wydana w 2006 roku.
Minialbum.
Historia i wydania.
Pierwotnie miał to być singiel z utworem „Dayvan Cowboy”, ale Boards of Canada skorzystał z okazji, by stworzyć kilka dodatkowych utworów i zaprosił przyjaciela i współpracownika Odd Nosdama do stworzenia kinowego remiksu singla, tym samym rozszerzając wydawnictwo do rozmiaru EP-ki. Została ona nagrana w studiu Hexagon Sun i wydany 29 maja 2006 roku jako: płyta winylowa CD oraz digital download. 
Wideo.
Do utworu „Dayvan Cowboy” został nakręcony teledysk, przedstawiający podniebnego skoczka spadającego z kosmosu do oceanu, a następnie surfującego w stronę zachodzącego słońca w kulminacyjnym punkcie piosenki. Był to pierwszy publicznie dostępny teledysk, który został wydany poza koncertami zespołu. Teledysk został sklasyfikowany na 39. miejscu w rankingu 50 teledysków XXI wieku.
Cover.
W 2011 roku Solange Knowles wydała własny cover utworu „Left Side Drive” publikując z tej okazji wpis na Twitterze: „To jest całkowicie nieoficjalne i zostało po prostu zainspirowane piosenką, do której przez lata miałam głęboki sentyment. Jestem ogromną fanką Boards of Canada, dostałam szansę, by pracować z nimi nad utworem 'This Bird'. Do dziś czuję się tym zaszczycona”; 
we wspomnianym utworze, zamieszczonym na albumie "Sol-Angel and the Hadley St. Dreams" artystka wykorzystała sample z utworu „Slow This Bird Down”).
EP.
Lista według Discogs: 
Side A:
Side B:
CD.
Lista według Discogs: 
Wszystkie utwory napisali, zrealizowali i wyprodukowali (oprócz ostatniego): Marcus Eoin, Mike Sandison
Dayvan Cowboy (Odd Nosdam Remix):
Odbiór.
Opinie krytyków.
„"Trans Canada Highway" to albumowy mini-koncept, na którym szkoccy bracia (którzy spędzili trochę czasu w Kanadzie) przemierzają trasę z St. John's w Nowej Fundlandii do Victorii w stanie British Columbia w czasie krótszym niż pół godziny. Zaczynając od jedynego starszego utworu, 'Dayvan Cowboy' (przebój z wydanego w 2005 roku "The Campfire Headphase"), Michael Sandison i Marcus Eoin brzmią w tym momencie nieco odświeżeni myśląc o wyprodukowaniu mało efektownej EP-ki zamiast niecierpliwie oczekiwanego albumu” – ocenia John Bush z AllMusic.
„"Trans Canada Highway" to nie tylko najmniejszy wysiłek Boards, ale również ich najbardziej chwiejny” – uważa Mark Pytlik z magazynu Pitchfork dodając: „Z 28 minut, pięć należy do przetworzonego utworu z albumu, "Dayvan Cowboy", a kolejne dziewięć do wędrującego remiksu tego samego utworu [autorstwa] Odd Nosdama. Pozostaje 14 minut nowego materiału Boards rozłożonego na cztery utwory, z których dwa trwają po około półtorej minuty. Niezależnie od tego, jak się to obliczy (…), nie jest to w żaden sposób zgodne z bogactwem EP-ek "Hi Scores" czy "Twoism", a już na pewno nie z "In a Beautiful Place"” dając wydawnictwu 7 punktów z 10.
Według recenzji magazynu Resident Advisor „na tej nowej EP-ce, Boards of Canada wydają się jednak sięgać po nowe, bardziej skupione brzmienie. Otwierający 'Davyan Cowboy', utwór z ostatniego albumu Boardsów "The Campfire Headphase", pozbywa się eteryczności na rzecz eufonicznego gongu rozmytej i chóralnej gitary Americana. To raczej psych-rockowy utwór instrumentalny w tęczowych barwach, niż wysuszona, monochromatyczna atmosfera z dawnych lat, i można by powiedzieć, że jest chwytliwy. Jednakże, czy konwencjonalna chwytliwość jest tym, czego my fani Boards naprawdę chcemy? Pozostałe utwory na EPce są bardziej tradycyjnie boardowe w swoim podejściu, choć wszystkie odzwierciedlają amerykański temat kolekcji.

</doc>
<doc id="5210368" url="https://pl.wikipedia.org/wiki?curid=5210368" title="Szeliniak sosnowiec">
Szeliniak sosnowiec



</doc>
<doc id="5210370" url="https://pl.wikipedia.org/wiki?curid=5210370" title="Lista gal pay-per-view federacji WWE">
Lista gal pay-per-view federacji WWE



</doc>
<doc id="5210373" url="https://pl.wikipedia.org/wiki?curid=5210373" title="Lista gal pay-per-view i gal WWE Network federacji WWE">
Lista gal pay-per-view i gal WWE Network federacji WWE



</doc>
<doc id="5210378" url="https://pl.wikipedia.org/wiki?curid=5210378" title="Jānis Ivanovs">
Jānis Ivanovs

Jānis Ivanovs (ur. w Preiļi, zm. 27 marca 1983 w Rydze) – łotewski kompozytor.
Życiorys.
Ukończył Konserwatorium w Rydze (1931), gdzie jego nauczycielami byli Jāzeps Vītols (kompozycja), Nikolajs Dauge (fortepian) i Georg Schnéevoigt (dyrygentura). Po 1931 roku pracował w łotewskim radiu. Od 1944 roku wykładał kompozycję w Konserwatorium w Rydze, w 1955 roku otrzymał tytuł profesora. W latach 1945–1961 był dyrektorem Radiokomitetu Łotewskiej SRR. Od 1950 do 1951 roku pełnił funkcję prezesa Związku Kompozytorów Łotewskiej SRR.
Otrzymał tytuł Ludowego Artysty Łotewskiej SRR (1956) i Ludowego Artysty ZSRR (1965). W 1950 roku otrzymał Nagrodę Państwową ZSRR za "VI Symfonię".
Twórczość.
Skomponował 20 symfonii, poematy symfoniczne "Varavīksne" (1938) i "Padebešu kalns" (1939), 3 kwartety smyczkowe (1933, 1946, 1961), "Koncert wiolonczelowy" (1938), "Koncert skrzypcowy" (1951), "Koncert fortepianowy" (1959), ponadto pieśni, utwory chóralne, muzykę filmową. Jego dzieła symfoniczne mają przeważnie charakter programowy. Posługiwał się techniką dwunastodźwiękową, stosował elementy politonalności i aleatoryzmu, sięgał też często po skale typowe dla łotewskiej muzyki ludowej.

</doc>
<doc id="5210379" url="https://pl.wikipedia.org/wiki?curid=5210379" title="Brunost">
Brunost

Brunost, brązowy ser norweski – rodzaj norweskiego sera, który jest produkowany z serwatki mleka krowiego i koziego.
Brunost powstaje z serwatki, do której dodaje się mleko i następnie śmietanę, po czym mieszaninę gotuje się przez kilka godzin do odparowania wody, dzięki czemu laktoza krystalizuje się, a mieszanka gęstnieje i zamienia się w karmel, który nadaje charakterystyczny kolor, zapach i smak. Tak przygotowany produkt wlewa się do form i chłodzi. Sprzedawany jest w kostkach.
Ser brunost ma słodki smak z nutą karmelu. Najbardziej znanym rodzajem brunost jest Gudbrandsdalsost wytwarzany z mieszanki mleka koziego i krowiego na terenie doliny Gudbrandsdalen. Zaczęła go w połowie XIX w. wytwarzać mleczarka Anne Håv. Istnieją ponadto odmiany flotemysost z mleka krowiego o łagodniejszym smaku i geitost z mleka koziego o ostrzejszym smaku. Wytwarzana jest także wersja świąteczna julebrunost z użyciem m.in. kardamonu.
Norwegia promowała ten produkt w Organizacji Narodów Zjednoczonych w 2021 r. z okazji objęcia przewodnictwa w Radzie Bezpieczeństwa ONZ.

</doc>
<doc id="5210380" url="https://pl.wikipedia.org/wiki?curid=5210380" title="Dytryk I (hrabia Breny)">
Dytryk I (hrabia Breny)

Dytryk I (niem. Dietrich I von Brehna und Wettin); (zm. 1266/11 lipca 1267) – hrabia Breny i Wettynu z rodu Wettinów.
Życiorys.
Syn Fryderyka II i Judyty z Ziegenhain, jego dziadkami ze strony ojca byli Fryderyk I, hrabia Breny (syn Konrada I) i Jadwiga.
Jego żoną była Eudoksja, córka księcia mazowieckiego Konrada I i księżniczki nowogrodzkiej Agafii.
Dziećmi Dytryka I i Eudoksji byli:

</doc>
<doc id="5210381" url="https://pl.wikipedia.org/wiki?curid=5210381" title="Powiat Hattō">
Powiat Hattō

 – dawny powiat w Japonii, w prefekturze Tottori.
Historia.
W pierwszym roku okresu Meiji na terenie powiatu znajdowały się 2 zajazdy i 87 wiosek.
Powiat został założony 12 stycznia 1879 roku. Wraz z utworzeniem nowego systemu administracyjnego 1 października 1889 roku powiat Hattō został podzielony na 14 wiosek: Ōmikado, Hayabusa, Abe, Toyone, Usato, Hattō, Obata, Akamatsu, Wakasa, Sugano, Ikeda, Kamikisaichi, Nakakisaichi i Shimokisaichi.
1 kwietnia 1896 roku powiat Hattō został włączony w teren nowo powstałego powiatu Yazu. W wyniku tego połączenia powiat został rozwiązany.

</doc>
<doc id="5210384" url="https://pl.wikipedia.org/wiki?curid=5210384" title="Francesco Antonio Pistocchi">
Francesco Antonio Pistocchi

Francesco Antonio Mamiliano Pistocchi, zwany Pistocchino (ur. 1659 w Palermo, zm. 13 maja 1726 w Bolonii) – włoski kompozytor i śpiewak, kastrat (kontralt).
Życiorys.
Syn Giovanniego Pistocchiego, członka kapeli przy bazylice San Petronio w Bolonii. Był cudownym dzieckiem, wystąpił publicznie jako śpiewak w wieku 3 lat, mając 8 lat opublikował swój pierwszy zbiór utworów ("Capricci puerili" op. 1). W latach 1670–1675 był członkiem kapeli przy bazylice San Petronio jako sopran dziecięcy. W kolejnych latach występował jako śpiewak (kontralt) w Parmie, Rzymie, Bolonii, Modenie i Wenecji. Od 1686 do 1695 roku pozostawał w służbie na dworze książęcym w Parmie, następnie w latach 1696–1699 przebywał na dworze w Ansbach. W 1687 roku przyjęty został na członka bolońskiej Accademia Filarmonica, w 1708 i 1710 roku pełnił funkcję jej przewodniczącego. Od 1701 do 1708 roku ponownie był członkiem kapeli przy bazylice San Petronio w Bolonii. W 1702 roku otrzymał tytuł virtuoso di camera e di cappella na dworze księcia Toskanii Ferdynanda. W 1709 roku przyjął święcenia kapłańskie, w 1715 roku został członkiem Kongregacji Oratorianów w Forlì.
Do jego uczniów należeli Antonio Bernacchi, Annibale Pio Fabri i Giovanni Battista Martini.

</doc>
<doc id="5210385" url="https://pl.wikipedia.org/wiki?curid=5210385" title="Gammarus stasiuki">
Gammarus stasiuki

Gammarus stasiuki – gatunek skorupiaka z rodziny Gammaridae występujący w Karpatach.
Gatunek opisali w 2021 r. dr Tomasz Mamos, prof. Krzysztof Jażdżewski i prof. Michał Grabowski na podstawie badań genetycznych, wyodrębniając go z "Gammarus" "tatrensis". Już w latach 1980. Krzysztof Jażdżewski po raz pierwszy zwrócił uwagę, że różni się wyglądem od innych kiełży, ale nie zdecydował się opisać go jako nowego gatunku ze względu na brak pewności co do jego odrębności.
Nazwany został na cześć pisarza Andrzeja Stasiuka. Gatunek osiągający długość do 2 cm i zamieszkuje wody w Karpatach Wschodnich.

</doc>
<doc id="5210386" url="https://pl.wikipedia.org/wiki?curid=5210386" title="Sero Electric">
Sero Electric

Sero Electric LLC – argentyński producent elektrycznych mikrosamochodów z siedzibą w Buenos Aires, działający od 2010 roku.
Historia.
Przedsiębiorstwo Sero Electric założył Pablo Naya w 2010 roku w Buenos Aires, za cel obierając rozwój i produkcję pierwszych w historii argentyńskiego przemysłu motoryzacyjnego samochodów elektrycznych lokalnej konstrukcji. Inspiracją dla pojazdów Sero była obserwacja rozwijającego się dynamicznie rynku elektrycznych mikrosamochodów w Europie na przełomie pierwszej i drugiej dekady XXI wieku. Do realizacji projektu wykorzystano kwotę 4 milionów dolarów, a do jego realizacji przystąpiono w 2015 roku.
Prace nad pierwszym pojazdem Sero Electric dobiegły końca w 2019 roku, kiedy to we wrześniu przedstawiono oficjalnie rodzinę mikrosamochodów o osobowo-dostawczej charakterystyce, z cenami zaczynającymi się od pułapu 9 tysięcy dolarów. Do użytku cywilnego zbudowano model Sero Sedan, z kolei do użytku komercyjnego powstało Cargo dostępne jako pickup lub furgon. W lutym 2021 Sero Electric nawiązało współpracę z brazylijskim przedsiębiorstwem Movi Electric, które rozpoczęło w tym kraju produkcję linii modelowej Sero z myślą o dynamicznie rozwijającym się rynku w Brazylii.

</doc>
<doc id="5210389" url="https://pl.wikipedia.org/wiki?curid=5210389" title="Kasatka (1900)">
Kasatka (1900)

Kasatka () – rosyjski niszczyciel z przełomu XIX i XX wieku, jedna z czterech jednostek typu "Kit". Okręt został zwodowany 17 marca 1900 roku w niemieckiej stoczni Schichau w Elblągu, a do służby w Marynarce Wojennej Imperium Rosyjskiego został wcielony w lipcu 1900 roku, z przydziałem do Floty Bałtyckiej. W 1902 roku nazwę jednostki zmieniono na „Biesszumnyj” (ros. „Бесшумный”). Niszczyciel został przerzucony na Daleki Wschód, gdzie wszedł w skład Eskadry Oceanu Spokojnego. Podczas wojny rosyjsko-japońskiej jednostka została internowana w niemieckim podówczas porcie Qingdao. W czasie I wojny światowej okręt początkowo służył na Dalekim Wschodzie, a następnie w Arktyce. Podczas wojny domowej został przejęty przez Brytyjczyków, a następnie złomowany w czerwcu 1924 roku.
Projekt i budowa.
„Kasatka” był jednym z czterech niszczycieli zamówionych i zbudowanych w Niemczech. Jednostki te z racji niewielkiej wyporności bardziej odpowiadały klasie torpedowców. Okręt zbudowany został w stoczni Schichau w Elblągu (numer stoczniowy 660). Stępkę jednostki położono w 1898 roku, a zwodowany został 17 marca 1900 roku.
Dane taktyczno-techniczne.
Okręt był niewielkim, dwukominowym niszczycielem z dwoma masztami. Długość całkowita wynosiła 61,75 metra, szerokość 6,7 metra i zanurzenie 2,9 metra. Wyporność normalna wynosiła 346–350 ton, zaś pełna 445 ton. Okręt napędzany był przez dwie pionowe maszyny parowe potrójnego rozprężania o łącznej mocy 6000 KM, do której parę dostarczały cztery kotły Schichau. Dwuśrubowy układ napędowy pozwalał osiągnąć prędkość 27 węzłów. Okręt mógł zabrać zapas węgla o maksymalnej masie 80 ton, co zapewniało zasięg wynoszący 1500 Mm przy prędkości 10 węzłów.
Uzbrojenie artyleryjskie okrętu stanowiły: pojedyncze działo kalibru 75 mm L/48 Canet oraz pięć pojedynczych dział trzyfuntowych Hotchkiss M1885 L/40 kalibru 47 mm. Jednostka wyposażona była w trzy pojedyncze obracalne nadwodne wyrzutnie torped kalibru 381 mm: dwie umieszczone na pokładzie między kominami i trzecią za drugim kominem, z łącznym zapasem sześciu torped.
Załoga okrętu liczyła 64 oficerów, podoficerów i marynarzy.
Służba.
„Kasatka” został wcielony do służby w Marynarce Wojennej Imperium Rosyjskiego w lipcu 1900 roku. Jednostka weszła w skład Floty Bałtyckiej. W marcu 1902 roku nazwę okrętu zmieniono na „Biesszumnyj” (ros. „Бесшумный”). Między 1902 a 1903 rokiem niszczyciel został przerzucony na Daleki Wschód.
W momencie wybuchu wojny rosyjsko-japońskiej jednostka wchodziła w skład 1. Flotylli Niszczycieli I Eskadry Oceanu Spokojnego, stacjonując w Port Artur. Wieczorem 1904 roku niszczyciele „Biesszumnyj”, „Wynosliwyj”, „Grozowoj”, „Bojewoj”, „Storożewoj”, „Rastoropnyj”, „Strasznyj” i „Smiełyj” wyszły z misją rozpoznawczą w rejon Wysp Elliota, a powracając starły się rankiem następnego dnia z okrętami japońskimi osłaniającymi operację minowania redy Port Artur (bez utraconego „Strasznyja”). Następnie niszczyciele dołączyły do wychodzącego w morze zespołu z pancernikiem „Pietropawłowsk” z dowódcą I Eskadry admirałem Stiepanem Makarowem na pokładzie, który wkrótce zatonął z większością załogi na postawionej przez Japończyków minie. W nocy z na okręt wraz z niszczycielami „Skoryj” i „Sierdityj” oraz kanonierkami „Otważnyj”, „Giljak” i „Griemiaszczij” uczestniczył w odparciu japońskiego ataku na Port Artur, mającego na celu zablokowanie toru wodnego wypełnionymi balastem branderami. „Biesszumnyj” podczas operacji trałowania wszedł na minę, doznając poważnych uszkodzeń części rufowej kadłuba i śrub napędowych. W lipcu lub sierpniu jednostkę przystosowano do stawiania min; pierwszą (i jedyną), zakończoną powodzeniem misję okręt odbył , stawiając dwie miny u wybrzeży półwyspu Laotieshan.
 „Biesszumnyj”, dowodzony przez kpt. mar. Andrieja Maksimowa, wraz z większością zgromadzonych tam okrętów wyszedł z oblężonego portu, podejmując kolejną próbę przedarcia się do Władywostoku. Doprowadziło to do bitwy na Morzu Żółtym, w wyniku której eskadra rosyjska została rozproszona, a niszczyciele „Biesszumnyj”, „Biesstrasznyj” i „Biesposzczadnyj” w dniach i weszły do niemieckiego podówczas portu Qingdao, gdzie zostały internowane trzy dni później (). W listopadzie 1905 roku, po zakończeniu działań wojennych, okręt został zwrócony Rosji.
W 1912 roku dokonano modernizacji uzbrojenia jednostki: zdemontowano wyrzutnie torped kal. 381 mm i wszystkie działka kal. 47 mm, instalując w zamian trzy pojedyncze wyrzutnie torped kalibru 450 mm oraz drugą armatę kalibru 75 mm L/48 Canet i sześć pojedynczych karabinów maszynowych kalibru 7,62 mm. Wyeksploatowany niszczyciel w tym czasie osiągał prędkość do 22 węzłów. Podczas I wojny światowej początkowo bazował we Władywostoku, a w październiku 1917 roku został przerzucony do Arktyki. Podczas wojny domowej okręt został w marcu 1918 roku przejęty przez Brytyjczyków, a następnie przekazany Białym. Zdobyty przez Armię Czerwoną w marcu 1920 roku nie został wcielony do służby i złomowano go w czerwcu 1924 roku.

</doc>
<doc id="5210395" url="https://pl.wikipedia.org/wiki?curid=5210395" title="Dziegciarowo (sielsowiet Mikołajewo)">
Dziegciarowo (sielsowiet Mikołajewo)

Dziegciarowo – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Mikołajewo.
Nazwa dawniej używana – Dziegciarowo-Łoh.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwały tu 32 osoby, wszystkie były wyznania prawosławnego i zadeklarowało białoruską przynależność narodową. Było tu 5 budynków mieszkalnych. W 1931 w 6 domach zamieszkiwało 37 osób.
Wierni należeli do parafii prawosławnej w Hołomyślu. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5210396" url="https://pl.wikipedia.org/wiki?curid=5210396" title="Trzeci rząd Mária Soaresa">
Trzeci rząd Mária Soaresa

Trzeci rząd Mária Soaresa (port. "IX Governo Constitucional de Portugal" – "IX rząd konstytucyjny Portugalii") – rząd Portugalii funkcjonujący od 9 czerwca 1983 do 6 listopada 1985.
Gabinet został utworzony po wyborach parlamentarnych w 1983, wygranych przez Partię Socjalistyczną (PS). Ugrupowanie to zawarło koalicję z Partią Socjaldemokratyczną (PSD). W 1985 Aníbal Cavaco Silva, nowy lider socjaldemokratów, doprowadził do zerwania koalicji. W tym samym roku doszło do kolejnych wyborów, po których powstał rząd kierowany przez lidera PSD.

</doc>
<doc id="5210398" url="https://pl.wikipedia.org/wiki?curid=5210398" title="Stoja Novaković">
Stoja Novaković

Stoja Novaković (serb. cyryl. Стоја Новаковић; właśc. Stojanka Novaković, ur. 4 czerwca 1972 w Perlezie) – serbska piosenkarka turbofolkowa.
Życiorys.
Kariera.
Córka Milana i Katicy. Pochodzi ze wsi Perlez w Wojwodinie. W Perlezie mieszkała do 25 roku życia. Rodzina Novakoviciów była muzykalna, ojciec Milan śpiewał sevdalinki. Jej talent wokalny odkryła nauczycielka ze szkoły, która nakłoniła Stojankę, aby reprezentowała szkołę w konkursach muzycznych. Uczyła się w szkole handlowej w Zrenjaninie. Od roku 1987 śpiewała w lokalnych kawiarniach i dyskotekach, wspólnie z zespołem Cipiripi. W roku 1997 wydała swój pierwszy album "Kako je meni sada" w wytwórni Lazarević Production. Album utrzymany w stylistyce turbofolkowej odniósł duży sukces, a już rok później piosenkarka podpisała kontrakt z firmą fonograficzną Grand Production. Już w 1999 ukazał się kolejny album Stoji "Ćiki, ćiki". Jeden z największych przebojów piosenkarki "Evropa" został wykorzystany w bośniackim serialu telewizyjnym "Viza za budućnost", wpływając na ogromną popularność wykonawczyni w Bośni i Hercegowinie. W 2006 występowała wspólnie z bośniackim zespołem Južni Vetar. W 2019 kariera piosenkarki uległa wyraźnemu spowolnieniu, do czego przyczyniła się epidemia koronawirusa COVID-19. Od początku swojej kariery Stoja Novaković współpracuje ze Stojanem Simeunoviciem, który jest autorem większości tekstów do jej piosenek.
Jej artystyczny dorobek obejmuje 10 albumów i 12 singli. W latach 2001-2002 zdobywała nagrody za największą liczbę sprzedanych płyt w Serbii. W 2005 została uznana najlepszą piosenkarką folkową w Bośni i Hercegowinie.
Życie prywatne.
Stoja Novaković wyszła za mąż po raz pierwszy w wieku 16 lat, rok później urodziła syna Milana, a w wieku 19 lat straciła męża, który zginął w wypadku samochodowym. Jak sama twierdziła w wywiadzie okres po śmierci męża był najtrudniejszy w jej życiu i nieraz przymierała głodem. W 2009 wyszła za mąż za architekta Igora Jovanovicia. Mieszka w Belgradzie.

</doc>
<doc id="5210399" url="https://pl.wikipedia.org/wiki?curid=5210399" title="Dziegciarowo (sielsowiet Turkowo)">
Dziegciarowo (sielsowiet Turkowo)

Dziegciarowo – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 53 osoby, wszystkie były wyznania prawosławnego. Jednocześnie 10 mieszkańców zadeklarowało polską a 43 białoruską przynależność narodową. Było tu 10 budynków mieszkalnych. W 1931 w 13 domach zamieszkiwało 67 osób.
Wierni należeli do parafii prawosławnej w Hołomyślu. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5210400" url="https://pl.wikipedia.org/wiki?curid=5210400" title="Borki (Pigany)">
Borki (Pigany)

Borki – przysiółek wsi Pigany w Polsce położony w województwie podkarpackim, w powiecie przeworskim, w gminie Sieniawa, w sołectwie Pigany
W latach 1975–1998 przysiółek położony był w województwie przemyskim.
Borki leżą na wschód od Pigan, przy lesie i obejmują 23 domów.

</doc>
<doc id="5210401" url="https://pl.wikipedia.org/wiki?curid=5210401" title="Dziemidowo (rejon miorski)">
Dziemidowo (rejon miorski)

Dziemidowo (; ) – chutor na Białorusi, w obwodzie witebskim, w rejonie miorskim, w sielsowiecie Mikołajewo.
Historia.
W czasach zaborów w gminie Mikołajewo, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim w gminie Mikołajów.
Powszechny Spis Ludności z 1921 roku nie podał danych dotyczących miejscowości. W 1931 w 2 domach zamieszkiwało 23 osoby.
Wierni należeli do parafii prawosławnej w Hołomyślu i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5210402" url="https://pl.wikipedia.org/wiki?curid=5210402" title="Sero Sedan">
Sero Sedan

Sero Sedan – elektryczny mikrosamochód produkowany pod boliwijską marką Sero od 2019 roku.
Historia i opis modelu.
Po zabezpieczeniu potrzebnej kwoty 4 milionów dolarów na rozwój i wdrożenie do produkcji autorskiej konstrukcji elektrycznego mikrosamochodu, argentyńskie przedsiębiorstw w 2015 roku rozpoczęło trwający 4 lata proces konstrukcyjny, którego efekty przedstawiono we wrześniu 2019 roku. 
Konstrukcja rodziny modelowej Sero została uproszczona do minimum dla zachowania niskiej ceny i niskiej masy całkowitej. Oprócz nadwozia wykonanego z tworzywa sztucznego, samochód nie posiada ani poduszek powietrznych, ani systemu ABS, ani systemu ESP. Zgodnie z południowoamerkańskim ustawodawstwem, w pojazdach tego typu konieczne jest montowanie jedynie pasów bezpieczeństwa.
Cargo.
Gama wariantów nadwoziowych poza odmianą osobową Sedan obejmuje także szeroką gamę wersji dostawczych z serii Sero Cargo. Składa się ona z modeli o zabudowie skrzyniowej, która może przyjąć postać zarówno nadwozia pickup, jak i dużego przedziału transportowego typu furgon.
Sprzedaż.
Sprzedaż rodziny elektrycznych mikrosamochodów Sero rozpoczęła się w drugiej połowie 2019 roku, początkowo obejmując jedynie rodzimy rynek argentyński. W 2020 roku Sero Electric nawiązało współpracę ze startupem Movi Electric z sąsiedniej Brazylii, która uruchomiła w tym samym roku produkcję modeli Sero pod własną marką Movi.
Dane techniczne.
Rodzina modelowa firmy Sero Electric napędzana jest silnikiem elektrycznym o mocy 10,8 KM, który pozwala rozpędzić się maksymalnie do 45 km/h. Zasięg pojazdu na jednym ładowaniu w optymalnych warunkach podczas jazdy w mieście wynosi ok. 65 kilometrów, przy czym ładowanie z gniazdka domowego zajmuje do pełna 7 godzin.

</doc>
<doc id="5210403" url="https://pl.wikipedia.org/wiki?curid=5210403" title="Sero Cargo">
Sero Cargo



</doc>
<doc id="5210405" url="https://pl.wikipedia.org/wiki?curid=5210405" title="Sybirka">
Sybirka

Sybirka ("Sibiraea" Maxim.) – rodzaj roślin należący do rodziny różowatych. Obejmuje cztery gatunki, na tyle podobne do siebie, że czasem traktowane jako jeden gatunek ("S. laevigata" "sensu lato"). Wszystkie występują w Azji środkowej i wschodniej – na rozległych obszarach Chin, w Mongolii, południowej Syberii, w Kazachstanie i Kirgistanie. Gatunek o najszerszym zasięgu ("S. laevigata") ma także izolowane populacje na Bałkanach – w Chorwacji i Hercegowinie. Z powodu izolacji rośliny te były opisywane jako odrębny gatunek ("S. croatica"), ale okazało się, że w zasadzie nie różnią się one ani morfologicznie, ani genetycznie od populacji syberyjskich. Rośliny te rosną na obszarach górskich w miejscach skalistych.
Sybirka sina "S. laevigata" bywa uprawiana jako krzew ozdobny.
Systematyka.
Rodzaj klasyfikowany jest w obrębie rodziny różowatych "Rosaceae" do podrodziny "Amygdaloideae" i plemienia "Spiraeeae" . 

</doc>
<doc id="5210406" url="https://pl.wikipedia.org/wiki?curid=5210406" title="Sibiraea">
Sibiraea



</doc>
<doc id="5210407" url="https://pl.wikipedia.org/wiki?curid=5210407" title="Dziemieszki">
Dziemieszki

Dziemieszki (; ) – wieś na Białorusi, w obwodzie witebskim, w rejonie miorskim, w sielsowiecie Mikołajewo.
Historia.
W czasach zaborów wieś w gminie Mikołajewo, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwało tu 91 osób, 1 była wyznania rzymskokatolickiego a 90 prawosławnego. Jednocześnie 10 mieszkańców zadeklarowało polską a 81 białoruską przynależność narodową. Było tu 14 budynków mieszkalnych. W 1931 w 17 domach zamieszkiwało 102 osoby.
Wierni należeli do parafii prawosławnej w Dziśnie i rzymskokatolickiej w Mikołajowie Dziśnieńskim. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5210410" url="https://pl.wikipedia.org/wiki?curid=5210410" title="Puchar Europy w Lekkoatletyce 1965 – eliminacje mężczyzn (Wiedeń)">
Puchar Europy w Lekkoatletyce 1965 – eliminacje mężczyzn (Wiedeń)

Eliminacje pucharu Europy w lekkoatletyce w 1965 mężczyzn odbyły się 26 i 27 czerwca w Wiedniu. Były to jedne z dwóch zawodów eliminacyjnych, drugie odbyły się w Enschede. 
Wystąpiły cztery zespoły, z których zwycięzca awansował do półfinału w Rzymie.
Wyniki indywidualne.
Kolorem oznaczono zawodników reprezentujących zwycięską drużynę.

</doc>
<doc id="5210416" url="https://pl.wikipedia.org/wiki?curid=5210416" title="Gmina Wymysłów (gubernia warszawska)">
Gmina Wymysłów (gubernia warszawska)



</doc>
<doc id="5210417" url="https://pl.wikipedia.org/wiki?curid=5210417" title="Wymysłowo (Stawiska)">
Wymysłowo (Stawiska)

Wymysłowo ("Wymysłów") – część wsi Stawiska w Polsce, położona w województwie kujawsko-pomorskim, w powiecie radziejowskim, w gminie Piotrków Kujawski.
Dawniej siedziba gminy Wymysłowo.
W latach 1975–1998 miejscowość należała administracyjnie do województwa włocławskiego. Wieś sołecka – zobacz jednostki pomocnicze gminy Piotrków Kujawski w BIP.

</doc>
<doc id="5210418" url="https://pl.wikipedia.org/wiki?curid=5210418" title="Gmach Kurii Prowincjonalnej Jezuitów w Krakowie">
Gmach Kurii Prowincjonalnej Jezuitów w Krakowie



</doc>
<doc id="5210419" url="https://pl.wikipedia.org/wiki?curid=5210419" title="Dzienisowo (sielsowiet Mikołajewo)">
Dzienisowo (sielsowiet Mikołajewo)

Dzienisowo (; ) – wieś na Białorusi, w obwodzie witebskim, w rejonie miorskim, w sielsowiecie Mikołajewo.
Historia.
W czasach zaborów wieś w gminie Mikołajewo, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwało tu 116 osób, 10 było wyznania rzymskokatolickiego a 106 prawosławnego. Jednocześnie wszyscy mieszkańcy zadeklarowali polską przynależność narodową. Było tu 21 budynków mieszkalnych. W 1931 w 38 domach zamieszkiwało 200 osób.
Wierni należeli do parafii prawosławnej w Hołomyślu i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5210422" url="https://pl.wikipedia.org/wiki?curid=5210422" title="Jakunowska góra">
Jakunowska góra



</doc>
<doc id="5210424" url="https://pl.wikipedia.org/wiki?curid=5210424" title="Czerniew-Osada">
Czerniew-Osada



</doc>
<doc id="5210428" url="https://pl.wikipedia.org/wiki?curid=5210428" title="Szadek-Kolonia">
Szadek-Kolonia



</doc>
<doc id="5210429" url="https://pl.wikipedia.org/wiki?curid=5210429" title="Wola Rokietnicka">
Wola Rokietnicka



</doc>
<doc id="5210431" url="https://pl.wikipedia.org/wiki?curid=5210431" title="Niszczyciele typu Kit">
Niszczyciele typu Kit

Niszczyciele typu Kit – rosyjskie niszczyciele z przełomu XIX i XX wieku. W latach 1898–1900 w niemieckiej stoczni Schichau w Elblągu zbudowano cztery okręty tego typu. Jednostki weszły w skład Floty Bałtyckiej Marynarki Wojennej Imperium Rosyjskiego w 1900 roku i po przebazowaniu na Daleki Wschód wzięły udział w wojnie rosyjsko-japońskiej. Podczas niej trzy okręty zostały internowane w chińskim porcie Tsingtao, zaś jeden został samozatopiony w styczniu 1905 roku w Port Artur. Internowane niszczyciele zostały zwrócone Rosji i w czasie I wojny światowej służyły na Dalekim Wschodzie, a od 1917 roku dwa zostały przeniesione do Arktyki. Jednostki zostały złomowane w latach 1923–1924.
Projekt i budowa.
Niszczyciele typu "Kit" zostały zamówione i zbudowane w Niemczech. Jednostki te z racji niewielkiej wyporności bardziej odpowiadały klasie torpedowców. Wszystkie cztery okręty powstały w stoczni Schichau w Elblągu. Stępki jednostek położono w latach 1898–1899, zaś zwodowane zostały w latach 1899–1900.
Dane taktyczno-techniczne.
Okręty były niewielkimi, dwukominowymi niszczycielami z dwoma masztami. Długość całkowita wynosiła 61,75 metra, szerokość 6,7 metra i zanurzenie 2,9 metra. Wyporność normalna wynosiła 346–350 ton, zaś pełna 445 ton. Okręty napędzane były przez dwie pionowe maszyny parowe potrójnego rozprężania o łącznej mocy 6000 KM, do której parę dostarczały cztery kotły Schichau. Dwuśrubowy układ napędowy pozwalał osiągnąć prędkość 27 węzłów. Okręty mogły zabrać zapas węgla o maksymalnej masie 80 ton, co zapewniało zasięg wynoszący 1500 Mm przy prędkości 10 węzłów.
Uzbrojenie artyleryjskie okrętów stanowiły: pojedyncze działo kalibru 75 mm L/48 Canet oraz pięć pojedynczych dział trzyfuntowych Hotchkiss M1885 L/40 kalibru 47 mm. Jednostki wyposażone były w trzy pojedyncze obracalne nadwodne wyrzutnie torped kalibru 381 mm: dwie umieszczone na pokładzie między kominami i trzecią za drugim kominem, z łącznym zapasem sześciu torped.
Załoga pojedynczego okrętu liczyła 64 oficerów, podoficerów i marynarzy.
Służba.
Niszczyciele typu "Kit" zostały wcielone do służby w Marynarce Wojennej Imperium Rosyjskiego w 1900 roku. Wszystkie jednostki weszły w skład Floty Bałtyckiej. W marcu 1902 roku zmieniono nazwy okrętów: „Kit” na „Bditielnyj”, „Skat” na „Biesposzczadnyj”, „Dielfin” na „Biesstrasznyj” i „Kasatka” na „Biesszumnyj”. Między 1902 a 1903 rokiem niszczyciele zostały przerzucone na Daleki Wschód.
W momencie wybuchu wojny rosyjsko-japońskiej wszystkie jednostki wchodziły w skład 1. Flotylli Niszczycieli I Eskadry Oceanu Spokojnego, stacjonując w Port Artur. Podczas działań wojennych utracony został „Bditielnyj”, samozatopiony w styczniu 1905 roku w Port Artur. „Biesszumnyj”, „Biesstrasznyj” i „Biesposzczadnyj” zostały natomiast internowane 1904 roku w chińskim porcie Tsingtao. Po zakończeniu działań wojennych, w listopadzie 1905 roku okręty zostały zwrócone Rosji.
W 1912 roku na ocalałych okrętach dokonano modernizacji uzbrojenia: zdemontowano wyrzutnie torped kal. 381 mm i wszystkie działka kal. 47 mm, instalując w zamian trzy pojedyncze wyrzutnie torped kalibru 450 mm oraz drugą armatę kalibru 75 mm i sześć pojedynczych karabinów maszynowych kalibru 7,62 mm. Podczas I wojny światowej niszczyciele początkowo bazowały we Władywostoku, a w październiku 1917 roku „Biesstrasznyj” i „Biesszumnyj” zostały przerzucone do Arktyki. Podczas wojny domowej wszystkie trzy okręty zostały w 1918 roku przejęte przez interwentów. Po zdobyciu przez Armię Czerwoną z powodu złego stanu technicznego nie zostały wcielone do służby i złomowano je w latach 1923–1924.

</doc>
<doc id="5210433" url="https://pl.wikipedia.org/wiki?curid=5210433" title="Jan Korybski">
Jan Korybski

Jan Korybski (ur. 30 kwietnia 1895 w Wilnie, zm. w 1940 na Ukrainie) – kapitan administracji (piechoty) Wojska Polskiego, kawaler Orderu Virtuti Militari.
Życiorys.
Urodził się 30 kwietnia 1895 w Wilnie, w rodzinie Henryka.
W czasie wojny z bolszewikami walczył w szeregach 3 Pułku Piechoty Legionów.
Po zakończeniu działań wojennych kontynuował służbę wojskową w 3 pp Leg. 3 maja 1922 został zweryfikowany w stopniu kapitana ze starszeństwem z 1 czerwca 1919 i 1842. lokatą w korpusie oficerów piechoty. Później został przeniesiony do 80 Pułku Piechoty w Słonimie, w 1927 do 50 Pułku Piechoty w Kowlu, a w marcu 1931 do 73 Pułku Piechoty w Katowicach. W marcu 1939 pełnił służbę w 82 Pułku Piechoty w Brześciu na stanowisku oficera mobilizacyjnego. W tym czasie był już przeniesiony do korpusu oficerów administracji, grupa administracyjna.
Jan Korybski figuruje na tzw. Liście Ukraińskiej, czyli liście obywateli polskich zamordowanych na Ukrainie na podstawie decyzji Biura Politycznego WKP(b) i naczelnych władz państwowych ZSRR z 5 marca 1940.

</doc>
<doc id="5210434" url="https://pl.wikipedia.org/wiki?curid=5210434" title="Dzierbiłowo">
Dzierbiłowo

Dzierbiłowo – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Mikołajewo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Stefanpol, a od 1926 roku w gminie Mikołajów.
Według Powszechnego Spisu Ludności z 1921 roku zamieszkiwało tu 6 osób, 1 była wyznania rzymskokatolickiego a 5 prawosławnego. Jednocześnie 1 mieszkaniec zadeklarował polską a 5 białoruską przynależność narodową. Były tu 2 budynki mieszkalne. W 1931 w 3 domach zamieszkiwało 16 osób.
Wierni należeli do parafii prawosławnej w Dziśnie i rzymskokatolickiej w Mikołajowie Dziśnieńskim. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5210436" url="https://pl.wikipedia.org/wiki?curid=5210436" title="Fiedorce">
Fiedorce

Fiedorce (; ) – wieś na Białorusi, w obwodzie witebskim, w rejonie miorskim, w sielsowiecie Mikołajewo.
Historia.
W czasach zaborów wieś w gminie Mikołajewo, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Mikołajewo, własność Hłasków.
W latach 1921–1945 wieś leżała w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwały tu 42 osoby, wszystkie były wyznania prawosławnego i zadeklarowały białoruską przynależność narodową. Było tu 9 budynków mieszkalnych. W 1931 w 9 domach zamieszkiwało 62 osoby.
Wierni należeli do parafii prawosławnej w Hołomyślu. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5210440" url="https://pl.wikipedia.org/wiki?curid=5210440" title="Ciprian Ioniţă">
Ciprian Ioniţă



</doc>
<doc id="5210443" url="https://pl.wikipedia.org/wiki?curid=5210443" title="2022 w lotach kosmicznych">
2022 w lotach kosmicznych

Chronologiczna lista startów rakiet nośnych w 2022 roku, których celem było wprowadzenie ładunku na orbitę okołoziemską, w kierunku Księżyca lub na orbitę heliocentryczną.
Kolorem szarym zaznaczone są starty nieudane i częściowe niepowodzenia z powodu awarii rakiety nośnej.
Wszystkie daty podane są według czasu uniwersalnego (UTC).
Flagą oznaczono państwo właściciela rakiety nośnej. Dla rakiet europejskiej spółki Arianespace użyto oznaczenia , a dla rakiet spółek Arianespace / Starsem oznaczenia . Dla rakiet spółki Rocket Lab startujących z Nowej Zelandii użyto oznaczenia .
Jako miejsce startu podano nazwę kosmodromu i kompleksu startowego (LC - ang. "launch complex")

</doc>
<doc id="5210444" url="https://pl.wikipedia.org/wiki?curid=5210444" title="Românești (gmina w okręgu Botoszany)">
Românești (gmina w okręgu Botoszany)

Românești – gmina w Rumunii, w okręgu Botoszany. Obejmuje miejscowości Dămideni, Românești, Românești-Vale i Sărata. W 2011 roku liczyła 1944 mieszkańców.

</doc>
<doc id="5210445" url="https://pl.wikipedia.org/wiki?curid=5210445" title="Ciprian Ionita">
Ciprian Ionita



</doc>
<doc id="5210446" url="https://pl.wikipedia.org/wiki?curid=5210446" title="Românești (okręg Botoszany)">
Românești (okręg Botoszany)

Românești – wieś w Rumunii, w okręgu Botoszany, w gminie Românești. W 2011 roku liczyła 1394 mieszkańców.

</doc>
<doc id="5210447" url="https://pl.wikipedia.org/wiki?curid=5210447" title="Românești-Vale">
Românești-Vale

Românești-Vale – wieś w Rumunii, w okręgu Botoszany, w gminie Românești. W 2011 roku pozostawała niezamieszkała.

</doc>
<doc id="5210449" url="https://pl.wikipedia.org/wiki?curid=5210449" title="Sărata (gmina Românești)">
Sărata (gmina Românești)

Sărata – wieś w Rumunii, w okręgu Botoszany, w gminie Românești. W 2011 roku liczyła 89 mieszkańców.

</doc>
<doc id="5210450" url="https://pl.wikipedia.org/wiki?curid=5210450" title="Movi Electric">
Movi Electric

Movi Electric – brazylijski producent elektrycznych mikrosamochodów z siedzibą w Brasílii działający od 2020 roku.
Historia.
Movi Electric założone zostało w 2020 roku przez brazylijskiego przedsiębiorcę Paulo Lopesa w stolicy kraju Brasílii, za cel obierając sprzedaż tanich, niewielkich samochodów elektrycznych z myślą o rodzimym rynku. W tym celu nawiązano współpracę z argentyńskim producentem takich pojazdów Sero Electric, porozumiewając się w celu rozpoczęcia produkcji jej rodziny modeli pod własną marką Movi w mieście Toledo na południu kraju.
Podobnie jak u argentyńskiego odpowiednika, rodzina elektrycznych mikrosamochodów Movi utworzona została przez model Sedan przeznaczony do nabywców prywatnych, jak i szeroką gamę wariantów dostawczych skierowaną do przedsiębiorców w postaci pickupa oraz furgonetki. Wielkość produkcji podczas pierwszego roku działalności określona została na 100 egzemplarzy, z planami dalszego rozwoju.

</doc>
<doc id="5210451" url="https://pl.wikipedia.org/wiki?curid=5210451" title="Dămideni">
Dămideni

Dămideni – wieś w Rumunii, w okręgu Botoszany, w gminie Românești. W 2011 roku liczyła 461 mieszkańców.

</doc>
<doc id="5210453" url="https://pl.wikipedia.org/wiki?curid=5210453" title="Movi Sedan">
Movi Sedan



</doc>
<doc id="5210454" url="https://pl.wikipedia.org/wiki?curid=5210454" title="Movi Baú">
Movi Baú



</doc>
<doc id="5210455" url="https://pl.wikipedia.org/wiki?curid=5210455" title="Movi Carga">
Movi Carga



</doc>
<doc id="5210456" url="https://pl.wikipedia.org/wiki?curid=5210456" title="Fiedosowo">
Fiedosowo

Fiedosowo (; ) – wieś na Białorusi, w obwodzie witebskim, w rejonie miorskim, w sielsowiecie Mikołajewo.
Historia.
W czasach zaborów wieś w gminie Mikołajewo, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwały tu 73 osoby, 71 było wyznania rzymskokatolickiego a 2 prawosławnego. Jednocześnie wszyscy mieszkańcy zadeklarowali polską przynależność narodową. Było tu 11 budynków mieszkalnych. W 1931 w 16 domach zamieszkiwały 93 osoby.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5210457" url="https://pl.wikipedia.org/wiki?curid=5210457" title="Łukowo (Białoruś)">
Łukowo (Białoruś)

Łukowo (, "Łukawa"; , "Łukowo") – agromiasteczko na Białorusi, w obwodzie brzeskim, w rejonie małoryckim, w sielsowiecie Łukowo, nad jeziorem Łukowo.
Siedziba parafii prawosławnej; znajdują się tu cerkiew pw. Łukowskiej Ikony Matki Bożej i kaplica pw. Objawienia Matki Bożej.
W pobliżu znajduje się Rezerwat Biologiczny Łukowo.
Historia.
W dwudziestoleciu międzywojennym leżało w Polsce, w województwie poleskim, w powiecie brzeskim, w gminie Wielkoryta. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5210467" url="https://pl.wikipedia.org/wiki?curid=5210467" title="Garentina Kraja">
Garentina Kraja

Garentina Kraja – kosowska dziennikarka.
Życiorys.
Garentina Kraja pochodzi ze świeckiej rodziny wyznającej islam.
Pracowała w kosowskim dzienniku Koha Ditore, w ramach którego relacjonowała m.in. toczącą się w latach 1996-1999 wojnę w Kosowie.
W latach 2001-2007 była korespondentką The Associated Press w Prisztinie, gdzie relacjonowała m.in. skutki wojny w Kosowie i budowę kosowskiej państwowości. Kraja pracowała jako doradczyni ds. polityki zagranicznej i bezpieczeństwa podczas kadencji ówczesnej prezydent Republiki Kosowa, Atifete Jahjagi.
Pracowała też krótko na Uniwersytecie Amerykańskim w Prisztinie, gdzie wykładała m.in. politykę krajów rozwijających się oraz politykę międzynarodową.
W 2011 roku otrzymała tytuł Bachelor of Arts na Uniwersytecie Yale.

</doc>
<doc id="5210468" url="https://pl.wikipedia.org/wiki?curid=5210468" title="Filipowo (sielsowiet Zaucie)">
Filipowo (sielsowiet Zaucie)

Filipowo – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Zaucie.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Mikołajów.
Powszechny Spis Ludności z 1921 roku nie podał danych dotyczących miejscowościh. W 1931 w 1 domu zamieszkiwało 6 osób.

</doc>
<doc id="5210473" url="https://pl.wikipedia.org/wiki?curid=5210473" title="FK Rudar Ugljevik">
FK Rudar Ugljevik

FK Rudar Ugljevik (serb. cyr. ФК Рудар Угљевик, bośn. FK Rudar Ugljevik) – bośniacki klub piłkarski, mający siedzibę w mieście Ugljevik w Republice Serbskiej, w północno-wschodniej części kraju, grający w latach 2002–2005 w Premijer lidze BiH.
Historia.
Chronologia nazw:
Klub piłkarski Rudar został założony w Ugljeviku w 1925 roku. Niewiele wiadomo o początkach klubu, ale przypuszcza się, że założyli go młodzi pasjonaci piłki nożnej, zatrudnieni w otwartej w 1899 r. kopalni węgla w Ugljeviku. Pierwsze mistrzostwa Jugosłowiańskiego Związku Piłki Nożnej rozpoczęły się dopiero w 1923 roku. Zespół walczył w rozgrywkach prowincji o awans do rozgrywek finałowych o mistrzostwo Królestwa Serbów, Chorwatów i Słoweńców (nazwa państwa 3 października 1929 została zmieniona na "Królestwo Jugosławii"), ale nigdy nie zakwalifikował się do finałów.
Po zakończeniu II wojny światowej 29 listopada 1945 nowy parlament proklamował powstanie Federacyjnej Ludowej Republiki Jugosławii (FLRJ) (na mocy konstytucji z 1963 r. zmieniono nazwę kraju na Socjalistyczną Federacyjną Republikę Jugosławii - SFRJ). Od 1945 rozpoczęto rozgrywać mistrzostwa nowej Jugosławii. Klub nie odgrywał znaczącej roli w mistrzostwach Jugosławii i występował w niższych ligach miejskich lub regionalnych. W sezonie 1959/60 zespół zajął 8.miejsce w Podsaveznej lidze Brčko (D4). W latach 80. XX wieku klub przeniósł się z miejscowości Stari Ugljevik, wraz z większością miejscowych, do nowo wybudowanej osady Ugljevik (która również stała się centrum gminy). Przeniesienie prawie całego miasta nastąpiło w związku z wywłaszczeniem gruntów na potrzeby kopalni i elektrociepłowni Ugljevik.
Kiedy w 1992 roku wybuchła wojna w Jugosławii klub nie rozgrywał oficjalnych gier aż do 1995 roku. Po zakończeniu wojny klub startował w drugiej lidze Republiki Serbskiej (D2), wygrywając rozgrywki w grupie Bijeljina i zdobywając awans do pierwszej ligi Republiki Serbskiej. W debiutowym sezonie na najwyższym poziomie zwyciężył w grupie wschodniej, a potem w finale wygrał 2:0, 0:1 z Sloga Trn i został mistrzem Republiki Serbskiej. W następnym sezonie 1997/98 znów zdobył mistrzostwo. W sezonie 2001/02 zajął 6.miejsce w pierwszej ligi, która po porozumieniu ze Związkiem Piłki Nożnej Bośni i Hercegowiny została zapleczem bośniackiej Premijer Lidze (wraz z pierwszą ligą Bośni i Hercegowiny). Sześć pierwszych drużyn z ligi serbskiej awansowało do Premijer Ligi. W sezonie 2002/03 zajął 12. miejsce w Premijer Lidze BiH, w 2004 awansował na dziewiątą pozycję, a po zakończeniu sezonu 2004/05 spadł do pierwszej ligi Republiki Serbskiej (D2). W sezonie 2007/08 został sklasyfikowany na 15.pozycji i spadł do drugiej ligi serbskiej. W 2011 wrócił do pierwszej ligi, ale w 2014 znów spadł do drugiej ligi serbskiej. Po dwóch sezonach został zdegradowany do Regionalnej ligi Republike Srpske - Istok (D4).
Barwy klubowe, strój, herb, hymn.
Klub ma barwy czarno-zielone. Piłkarze swoje domowe spotkania zazwyczaj grają w pasiasto pionowo czarno-zielonych koszulkach, czarnych spodenkach oraz czarnych getrach.
Sukcesy.
Trofea międzynarodowe.
Do chwili obecnej klub jeszcze nigdy nie zakwalifikował się do rozgrywek europejskich.
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na Gradskim stadionie w Ugljeviku, który może pomieścić 5.000 widzów. Wcześniej do lat 90. XX wieku grał na popularnym "Rudarevo".

</doc>
<doc id="5210474" url="https://pl.wikipedia.org/wiki?curid=5210474" title="Gurgel Itaipu">
Gurgel Itaipu

Gurgel Itaipu – elektryczny mikrosamochód produkowany pod brazylijską marką Gurgel w latach 1974 – 1975.
Historia i opis modelu.
Pod koniec 1974 roku brazylijskie przedsiębiorstwo Gurgel przedstawiło na targach samochodowych Salão do Automóvel w São Paulo projekt niewielkiego, miejskiego samochodu o napędzie elektrycznym. Mikrosamochód nazwano na cześć zapory wodnej Itaipu na rzece Parana na pograniczu brazylijsko-paragwajskim, której budowa z rozmachem rozpoczynała się w momencie premiery mikrosamochodu Gurgela.
Pod kątem stylistycznym samochód utrzymano w awangardowej estetyce jednobryłowej, przyjmując postać 2-drzwiowego hatchbacka z nadwoziem nawiązującym do motywu trapezu.
Sprzedaż.
Początek seryjnej produkcji Gurgela Itapu planowany był na grudzień 1975 roku, jednak firma poprzestała na zbudowaniu 20 egzemplarzy w przedprodukcyjnej serii. Na przeszkodzie do komercjalizacji Itiapu stanęło m.in. niewielkie doświadczenie brazylijskich konstruktorów Gurgela z technologią samochodów elektrycznych, która na etapie premiery była na eksperymentalnej fazie.
Dane techniczne.
Gurgel Itaipu był samochodem elektrycznym napędzanym przez silnik o mocy 4 KM, który pozwalał rozpędzić się maksymalnie do 60 km/h. 10 sztuk baterii 12V połączonych ze sobą szeregowo zapewniało maksymalny zasięg wynoszący od ok. 60 do 80 kilometrów, które dominowały masę pojazdu - w ważącym 780 kilogramów mikrosamochodzie baterie stanowiły 320 kilogramów z tej masy.

</doc>
<doc id="5210477" url="https://pl.wikipedia.org/wiki?curid=5210477" title="Filipówka (obwód witebski)">
Filipówka (obwód witebski)

Filipówka – dawna leśniczówka. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Mikołajewo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 leśniczówka leżała w Polsce, w województwie wileńskim, w powiecie dziśnieńskim, w gminie Mikołajów.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwały 2 osoby.

</doc>
<doc id="5210480" url="https://pl.wikipedia.org/wiki?curid=5210480" title="Anilda Ibrahimi">
Anilda Ibrahimi

Anilda Ibrahimi (ur. 30 kwietnia 1972 we Wlorze) – albańska pisarka.
Życiorys.
Ukończyła studia na Uniwersytecie Tirańskim. W roku 1994 opuściła Albanię i przeniosła się do Szwajcarii. Od 1997 mieszka we Włoszech, gdzie pracowała na rzecz uchodźców przybywających do Włoch. W 2008 zadebiutowała powieścią "Rosso come una sposa". Jest także autorką trzech kolejnych powieści, wydanych w języku włoskim. W swoich książkach nawiązuje do historii Albanii.
Debiut literacki Ibrahimi został wyróżniony nagrodą Giuseppe Antonio Arena. W roku 2017 została wyróżniona prestiżową nagrodą Rapallo Carige za książkę "Il tuo nome è una promessa".

</doc>
<doc id="5210487" url="https://pl.wikipedia.org/wiki?curid=5210487" title="Aleksander Bielecki">
Aleksander Bielecki

Aleksander Bielecki (ur. 8 lipca 1930 r. w Przemyślu, zm. 18 sierpnia 1991 r.) – polski inżynier, prof. dr hab..
Życiorys.
Urodził się 8 lipca 1930 r. w Przemyślu. W latach 1950–1955 studiował na Wydziale Mechanicznym i Mechaniczno-Energetycznym Politechniki Wrocławskiej. Od 1965 r. pracował w Katedrze Pomiarów Maszyn Politechniki Wrocławskiej. W 1969 r. obronił pracę doktorską i został zatrudniony na stanowisku adiunkta. W 1982 r. habilitował się na Wydziale Mechaniczno-Energetycznym Politechniki Wrocławskiej i został docentem. W latach 1983–1985 pracował na Uniwersytecie Technicznym w Makurdi. Od 1985 r. zajmował się w Zakładzie Automatyki Politechniki Wrocławskiej automatyzacją i badaniami właściwości statycznych i dynamicznych kotłów wodnych i ciepłowni. Sprawował funkcję prodziekana (1987–1990) i dziekana (1990–1991) Wydziału Mechaniczno-Energetycznego Politechniki Wrocławskiej. W 1991 r. został profesorem nadzwyczajnym.
Zmarł 18 sierpnia 1991 r. i został pochowany na cmentarzu św. Rodziny przy ul. Smętnej we Wrocławiu.

</doc>
<doc id="5210496" url="https://pl.wikipedia.org/wiki?curid=5210496" title="Korniki">
Korniki



</doc>
<doc id="5210498" url="https://pl.wikipedia.org/wiki?curid=5210498" title="Zdobnik brzozowiec">
Zdobnik brzozowiec



</doc>
<doc id="5210500" url="https://pl.wikipedia.org/wiki?curid=5210500" title="Bioznaczniki">
Bioznaczniki



</doc>
<doc id="5210501" url="https://pl.wikipedia.org/wiki?curid=5210501" title="Bioznacznik">
Bioznacznik



</doc>
<doc id="5210502" url="https://pl.wikipedia.org/wiki?curid=5210502" title="Dyskografia Måneskin">
Dyskografia Måneskin

Dyskografia włoskiego zespołu muzycznego Måneskin składa się z trzech albumów studyjnych, jednej EPki oraz 11 singli (w tym jednym jako gościnni wykonawcy) i 17 innych utworów notowanych na listach przebojów.

</doc>
<doc id="5210508" url="https://pl.wikipedia.org/wiki?curid=5210508" title="Bessa Myftiu">
Bessa Myftiu

Bessa Myftiu też jako: Bessa Myftiu Pernoux - (ur. 10 maja 1961 w Tiranie) – albańsko-szwajcarska poetka, pisarka, krytyczka literacka i tłumaczka, córka pisarza Mehmeta Myftiu.
Życiorys.
Ukończyła studia z zakresu języka i literatury albańskiej na Uniwersytecie Tirańskim. Po studiach prowadziła wykłady dla studentów Uniwersytetu w Elbasanie. W latach 1987-1991 pracowała jako dziennikarka magazynu artystyczno-literackiego "Skena dhe ekrani" (Scena i ekran). W roku 1991 wyemigrowała do Szwajcarii. W Genewie studiowała literaturę francuską, tam też w 2002 obroniła pracę doktorską pt. "Une lecture actuelle de Nietzsche et Dostoïevski : leur apport à l’éducation" (promotor: Mireille Cifali). W 1992 rozpoczęła wykłady na Uniwersytecie Genewskim, a następnie w Wyższej Szkole Pedagogicznej w Lozannie. 
W 1994 wydała swój pierwszy tomik wierszy "Des amis perdus". Pisze utwory poetyckie, powieści i eseje. W 2003 zagrała główną rolę w szwajcarsko-albańskim filmie fabularnym Yllka. W 2009 przetłumaczyła na język francuski powieść swojego ojca "Shkrimtari" (franc. "L’Ecrivain"). Postaci ojca, który był prześladowany w okresie dyktatury komunistycznej pisarka poświęciła wydaną w roku 1998 powieść "Ma légende".
Rozwódka (były mąż Spiro Duni jest reżyserem), ma córkę Elinę, piosenkarkę jazzową. Po rozwodzie z pierwszym mężem wyszła za mąż za obywatela Szwajcarii i posługuje się nazwiskiem Myftiu Pernoux.

</doc>
<doc id="5210512" url="https://pl.wikipedia.org/wiki?curid=5210512" title="Linia kolejowa Lohr – Wertheim">
Linia kolejowa Lohr – Wertheim

Ostspessartbahn – dawna jednotorowa i niezelektryfikowana linia kolejowa w Niemczech. Biegła od Lohr w Bawarii wzdłuż doliny Menu na wschodzie masywu gór Spessartu do Wertheim w kraju związkowym Badenia-Wirtembergia. Została w dużej mierze zdemontowana.

</doc>
<doc id="5210515" url="https://pl.wikipedia.org/wiki?curid=5210515" title="Pierwszy cmentarz w Atenach">
Pierwszy cmentarz w Atenach

Pierwszy cmentarz w Atenach (gr. Πρώτο Νεκροταφείο Αθηνών, "Próto Nekrotafeío Athinón") został otwarty w 1837 roku i jest oficjalnym cmentarzem miasta Ateny.
Usytuowany jest za świątynią Zeusa Olimpijskiego i stadionem Panateńskim w historycznym centrum Aten. Spoczywają na nim najbardziej znane osobistości od czasów powstania nowożytnego państwa greckiego w 1833 roku. Zawiera dzieła rzeźbiarskie wybitnych artystów, reprezentujących w rzeźbie neoklasycyzm i XIX-wieczną architekturę grecką.

</doc>
<doc id="5210516" url="https://pl.wikipedia.org/wiki?curid=5210516" title="Som (1899)">
Som (1899)

Som () – rosyjski niszczyciel z przełomu XIX i XX wieku. Okręt został zwodowany 27 lipca 1899 roku w brytyjskiej stoczni Cammell Laird w Birkenhead, a do służby w Marynarce Wojennej Imperium Rosyjskiego został wcielony w marcu 1900 roku, z przydziałem do Floty Bałtyckiej. W 1902 roku nazwę jednostki zmieniono na „Bojewoj” (ros. „Боевой”). Niszczyciel został przerzucony na Daleki Wschód, gdzie wszedł w skład Eskadry Oceanu Spokojnego. Podczas wojny rosyjsko-japońskiej jednostka została samozatopiona w styczniu 1905 roku w Port Artur, by uniknąć przejęcia przez Japończyków.
Projekt i budowa.
„Som” został zamówiony i zbudowany w Wielkiej Brytanii, a jego projekt bazował na jednostkach tej klasy budowanych w brytyjskich stoczniach. Okręt zbudowany został w stoczni Cammell Laird w Birkenhead (numer stoczniowy 637). Stępkę jednostki położono jesienią 1898 roku, a zwodowany został 27 lipca 1899 roku.
Dane taktyczno-techniczne.
Okręt był niewielkim, czterokominowym niszczycielem. Długość na wodnicy wynosiła 64,92 metra, szerokość 6,55 metra i maksymalne zanurzenie 2,92 metra. Wyporność normalna wynosiła 350 ton, zaś pełna 412 ton. Okręt napędzany był przez dwie pionowe maszyny parowe potrójnego rozprężania o łącznej mocy 6000 KM, do której parę dostarczały cztery kotły Laird. Dwuśrubowy układ napędowy pozwalał osiągnąć prędkość 27,5 węzła. Okręt mógł zabrać zapas węgla o maksymalnej masie 80 ton, co zapewniało zasięg wynoszący 1578 Mm przy prędkości 15 węzłów.
Uzbrojenie artyleryjskie okrętu stanowiły: umieszczone na dziobie pojedyncze działo kalibru 75 mm L/48 Canet oraz pięć pojedynczych dział trzyfuntowych Hotchkiss M1885 L/40 kalibru 47 mm. Jednostka wyposażona była w dwie pojedyncze obracalne nadwodne wyrzutnie torped kalibru 381 mm, umieszczone na pokładzie za drugim i czwartym kominem.
Załoga okrętu liczyła 62 oficerów, podoficerów i marynarzy.
Służba.
„Som” został wcielony do służby w Marynarce Wojennej Imperium Rosyjskiego w marcu 1900 roku. Jednostka weszła w skład Floty Bałtyckiej. W marcu 1902 roku nazwę okrętu zmieniono na „Bojewoj” (ros. „Боевой”). Między 1902 a 1903 rokiem niszczyciel został przerzucony na Daleki Wschód.
W momencie wybuchu wojny rosyjsko-japońskiej jednostka wchodziła w skład 1. Flotylli Niszczycieli I Eskadry Oceanu Spokojnego, stacjonując w Port Artur. Między a 1904 roku podczas sztormowej pogody na redzie Port Artur uszkodzeń w kolizjach doznały niszczyciele „Bojewoj”, „Stierieguszczij”, „Rastoropnyj” i „Skoryj”. Wieczorem niszczyciele „Bojewoj”, „Biesszumnyj”, „Wynosliwyj”, „Grozowoj”, „Storożewoj”, „Rastoropnyj”, „Strasznyj” i „Smiełyj” wyszły z misją rozpoznawczą w rejon Wysp Elliota, a powracając starły się rankiem następnego dnia z okrętami japońskimi osłaniającymi operację minowania redy Port Artur (bez utraconego „Strasznyja”). Następnie niszczyciele dołączyły do wychodzącego w morze zespołu z pancernikiem „Pietropawłowsk” z dowódcą I Eskadry admirałem Stiepanem Makarowem na pokładzie, który wkrótce zatonął z większością załogi na postawionej przez Japończyków minie. W nocy z na w zatoce Tahe doszło do bitwy między rosyjskimi niszczycielami „Bojewoj”, „Lejtienant Burakow” i „Grozowoj” a japońskimi torpedowcami z 14 dywizjonu wspartymi dwoma pomocniczymi kanonierkami. W trakcie walki rosyjskie okręty zostały zaatakowane od strony lądu przez pokładowe kutry parowe z pancerników „Mikasa” i „Fuji”, które z odległości 400 metrów wystrzeliły cztery torpedy, trafiając w śródokręcie „Lejtnanta Burakowa” (który zatonął mimo holowania przez „Grozowoja”) i w „Bojewoja”. Niszczyciel otrzymał trafienie na wysokości kotłowni dziobowej, jednak utrzymał się na wodzie i w dzień został przeholowany do Port Artur. Uszkodzenia jednostki okazały się poważne i nie zdążono ich naprawić przed upadkiem twierdzy.
Jednostka została samozatopiona w Port Artur poprzez odpalenie głowic torped w nocy z na 1905 roku, by uniknąć przejęcia przez Japończyków.

</doc>
<doc id="5210518" url="https://pl.wikipedia.org/wiki?curid=5210518" title="Pierwszy Cmentarz w Atenach">
Pierwszy Cmentarz w Atenach



</doc>
<doc id="5210520" url="https://pl.wikipedia.org/wiki?curid=5210520" title="Sławomir Kindziuk">
Sławomir Kindziuk

(ur. 10.12.1956r., zm. 8.07.2021r. w Siedlcach) - prawnik, dziennikarz, historyk, doktor nauk humanistycznych.
Życiorys.
Sławomir Kindziuk urodził się 10 grudnia 1956 r. Ukończył Szkołę Podstawową w Dąbrowie Białostockiej. Później został technikiem mechanizacji rolnictwa. W 1980 r. zdobył tytuł magistra na Wydziale Prawa i Administracji Uniwersytetu Warszawskiego. W 2011 r. otworzył przewód doktorski w Instytucie Historii i Spraw Międzynarodowych Uniwersytetu Przyrodniczo-Humanistycznego w Siedlcach, a w 2014 r. otrzymał tytuł doktora nauk humanistycznych w dziedzinie historii w specjalności historia najnowsza. 
W latach 1980-1983 skończył 2-letnie Pomagisterskie Dzienne Studium Dziennikarstwa Uniwersytetu Warszawskiego. Był dziennikarzem. Współpracował z Gazetą Wyborczą, Gazetą Stołeczną, tygodnikiem "Kurier Siedlecki", dziennikiem "Życie Warszawy", dziennikiem "Polska Times", tygodnikiem ,Nasze Miasto Siedlce". Od 2015 współpracował z tygodnikiem 'Życie Siedleckie' 
W latach 2006-2014 był redaktorem naczelnym telewizyjnych "Wiadomości Siedleckich" w TV Siedlce (obecnie TV Wschód). W 2015 r. założył własną Agencję Dziennikarsko-Wydawniczą „Opinie" (strona internetowa opiniesiedice.pl i wydawanie książek). Był autorem wielu wystaw fotograficznych. 
W 2018 roku za promocję lokalnego sportu w postaci wydania wielu książek o sporcie (m.in.: "60 lat MKS Pogoń Siedlce", "Nie tylko sztangiści", 30 lat WLKS Siedlce" oraz "90 lat futbolu w Siedlcach. Sezon po sezonie") otrzymał nagrodę "Złotego Jacka"..
Prywatnie mąż Elżbiety Olszewskiej - Kindziuk, z którą ma troje dzieci: Magdalenę (ur. 1985), Kamila (ur. 1987), Elizę (ur. 1991). 
Zmarł 8 lipca 2021 r. w Siedlcach. Nie doczekał publikacji ostatniej książki ""45 lat WLKS Nowe Iganie. Wszyscy nasi medaliści", Siedlce 2021".
Edukacja.
1963-1971 - Szkoła Podstawowa w Dąbrowie Białostockiej 
1971-1976 - Technikum Mechanizacji Rolnictwa w Sejnach: 
"- III.1976 - I miejsce w finale centralnym Olimpiady Wiedzy o Polsce i Świecie Współczesnym w Radomiu (nagrodą indeks, wstęp bez egzaminu na kierunki historii, socjologii, prawa lub nauk politycznych dowolnej wyższej uczelni w Polsce) i I miejsce w finale wojewódzkim w Suwałkach" 
"- 1975 - VI miejsce w finale wojewódzkim Olimpiady Wiedzy o Polsce i Świecie Współczesnym w Białymstoku i I miejsce w finale rejonowym w Augustowie" 
"- 1975 - V miejsce w finale centralnym Młodzieżowego Konkursu Filatelistycznego „Maraton-75” w Słupsku i I miejsce w finale wojewódzkim w Białymstoku" 
"1974 - XIV miejsce w finale centralnym Młodzieżowego Konkursu Filatelistycznego „Maraton-74” w Kielcach i I miejsce w finale wojewódzkim w Białymstoku" 
"- 1972-1976 - przewodniczący zarządu szkolnego klubu sportowego LZS TMR „Mechanizator” Sejny"
"- 1972-1976 - przewodniczący szkolnego Koła Filatelistycznego PZF"
1976-1980 - Wydział Prawa i Administracji Uniwersytetu Warszawskiego
1980-1983 - 2-letnie Pomagisterskie Dzienne Studium Dziennikarstwa Uniwersytetu Warszawskiego
2011-2014 - przewód doktorski - Instytut Historii i Spraw Międzynarodowych Uniwersytetu Przyrodniczo-Humanistycznego w Siedlcach - dr nauk humanistycznych w dziedzinie historii w specjalności historia najnowsza; zainteresowania naukowe: dzieje, organizacja i funkcjonowanie kultury fizycznej oraz mediów.
Praca zawodowa.
1983-1989 - dziennikarz - Ogólnopolski Tygodnik Budowlanych „Konstrukcje” w Warszawie
1988-1990 - rzecznik prasowy Zrzeszenia Sportu Turystyki i Rekreacji „Budowlani” w Warszawie 
1990-1992 - aplikant Prokuratury Rejonowej w Siedlcach
1992-1998 – dziennikarz/etat dziennik Gazeta Wyborcza/Gazeta Stołeczna ("współpraca - umowa w l. 1989-1992 i 1998-2002)" 
1998-2002 - tygodnik „Kurier Siedlecki” 
2002-2007 - dziennik „Życie Warszawy” //tygodnik „Życie Siedleckie”
2007-2009 - dziennik „Polska Times” / /tygodnik „Nasze Miasto Siedlce”
2006-2014 - TV Siedlce - redaktor naczelny telewizyjnych „Wiadomości Siedleckich”
od 2015 własna Agencja Dziennikarsko-Wydawnicza „Opinie” (m.in. strona internetowa opiniesiedlce.pl i wydawanie książek).
od 2015 – współpraca tygodnik „Życie Siedleckie”
Autor książek.
- Kindziuk Sławomir, "Nie tylko piłkarze. 60 lat MKS Pogoń Siedlce", Siedlce 2004.
- Kindziuk Sławomir, "Nie tylko sztangiści. 30 lat WLKS Siedlce", Siedlce 2006. 
- Kindziuk Sławomir, "90 lat futbolu w Siedlcach. Sezon po sezonie", Siedlce 2011.
- Kindziuk Sławomir, "Kultura fizyczna w Siedlcach," Siedlce 2014.
- Kindziuk Sławomir, "Nike z Węgrowa", Węgrów 2015.
- Kindziuk Sławomir, "40 lat WLKS Siedlce," Siedlce 2016.
- Kindziuk Sławomir, "MKS Czarni. Z dziejów węgrowskiego sportu," Węgrów 2016.
- Kindziuk Sławomir, "50 łukowskich zapasów", Łuków 2018.
- Kindziuk Sławomir", 45 lat WLKS Nowe Iganie. Wszyscy nasi medaliści", Siedlce 2021
Rozdziały książek, artykuły naukowe, broszury.
- Kindziuk Sławomir, "Ogólnopolskie Spartakiady Szkół Budowlanych 1963-1988," ZG ZSTiR „Budowlani” Warszawa 1988.
- Kindziuk Sławomir, "Budowlane Kluby Sportowe," ZG ZSTiR „Budowlani” Warszawa 1989.
- Kindziuk Sławomir, "Lekkoatletyczne rekordy Ziemi Siedleckiej", SOZLA Siedlce 2002.
- Kindziuk Sławomir, "Rekordy lekkoatletyczne Ziemi Siedleckiej," SOZLA Siedlce 2004.
- Kindziuk Sławomir, "Od Strzelca do Pogoni. Z kart historii wiodącej sekcji piłki nożnej w Siedlcach", [w:] "Nauka młodych - nowe spojrzenie", pod red. R. Droby, AP Siedlce 2009.
- Kindziuk Sławomir, "The Early days of football in Siedlce (Początki futbolu w Siedlcach)," „Westnik Smoleńskiej Akademii Medycznej”, T. 2, Smoleńsk 2009.
- Kindziuk Sławomir, "Z kart historii siedleckiego sportu. Dzieje stadionów i innych obiektów sportowych," [w:] „Prace Archiwalno-Konserwatorskie”, zeszyt 17, Siedlce 2010.
- Kindziuk Sławomir, "Sportowa gmina", [w:] "Gmina Siedlce - gmina na medal", pod red. E. Talachy, Siedlce 2010.
- Kindziuk Sławomir, "Spo"r"t", [w":"] "Ludzie gminy na medal," pod red. E. Talachy, Siedlce 2012.
- Kindziuk Sławomir, "Nie tylko WLKS - wychowanie fizyczne, sport, turystyka w Iganiach" [w:] "Iganie wczoraj i dziś", pod red. R. Dmowskiego, Iganie 2014.
Autorskie wystawy fotografii historycznej.
"- 90 lat futbolu w Siedlcach. Dekada po dekadzie" - Galeria MOK Siedlce 2011
"- Wojskowa 5. Tam był stadion" - Galeria MOK Siedlce 2014
- "Latająca wystawa: Siedleccy Sportowcy Siedlec 1918-2018" - Park Wodny Siedlce 2018
Odznaki i wyróżnienia.
2012 - Mistrz Ortografii / II Siedleckie Dyktando 2012 w kategorii open
2018 - Nagroda „Złotego Jacka” Siedleckiego Towarzystwa Naukowego w dziedzinie popularyzacji nauki
1999 - Srebrna Odznaka Honorowa Polskiego Związku Lekkiej Atletyki
2008 - Złota Odznaka Honorowa Polskiego Związku Lekkiej Atletyki
"(1999-2008 członek i sekretarz zarządu Siedleckiego Okręgowego Związku Lekkiej Atletyki)"
1974 - Srebrna Odznaka Honorowa Zrzeszenia LZS
"(1972-1976 - przewodniczący zarządu szkolnego klubu sportowego LZS TMR „Mechanizator” Sejny)"
2009 - Srebrna Odznaka Polskiego Związku Rugby
2000 - Srebrna Odznaka Honorowa „Zasłużony Popularyzator Wiedzy” Towarzystwa Wiedzy Powszechnej
2001 - Medal im. Henryka Sucharskiego Towarzystwa Wiedzy Powszechnej
2008 - Brązowy Medal za Zasługi dla Pożarnictwa
2007 - Srebrna Odznaka Mazowieckiego Związku Piłki Nożnej

</doc>
<doc id="5210527" url="https://pl.wikipedia.org/wiki?curid=5210527" title="Prześladowania Polaków na Białorusi po 2020 roku">
Prześladowania Polaków na Białorusi po 2020 roku

Represje wobec Polaków na Białorusi – element represji politycznych prowadzonych przez reżim Aleksandra Łukaszenki po sfałszowanych wyborach prezydenckich w 2020 roku i protestach społecznych.
Kontekst.
Sytuacja polskiej mniejszości narodowej na Białorusi przed 2020 rokiem była dość trudna. Polacy niechętnie odnosili się do polityki Łukaszenki oraz linii ideologicznej władz. W 2005 roku dokonano próby rozbicia największej organizacji polskiej – Związku Polaków na Białorusi (ZPB), którego majątek i część struktury przejęli zainstalowani przez władze lojalni działacze i urzędnicy. Pomimo ograniczeń i przeszkód stawianych przez aparat reżimowy, działacze ZPB skupieni wokół Andżeliki Borys kontynuowali działalność nieformalnie. Stabilną sytuację udało się zachować innej organizacji – Polskiej Macierzy Szkolnej, która była uznawana przez władze reżimowe jednocześnie współpracując z władzami i organizacjami polskimi.
Represje.
W marcu 2021 władze białoruskie postawiły zarzuty uczestnikom uroczystości upamiętniającej żołnierzy wyklętych w szkole prowadzonej przez Brzeskie Forum Inicjatyw Lokalnych pod przewodnictwem Anny Paniszewy. Według reżimu w trakcie uroczystości gloryfikowano postać Romulada Rajsa (partyzanta polskiego podziemia odpowiedzialnego za zbrodnie na cywilnej ludności białoruskiej). Ambasada RP w Mińsku, której przedstawiciel uczestniczył w uroczystości zaprzeczyła, by uczestnicy gloryfikowali (a nawet wspominali) postać Rajsa. Działaczka została aresztowana, zaś prowadzoną przez nią szkołę – zamknięto. Następnie represje, pod zarzutem wzniecania nienawiści i „rehabilitacji nazizmu”, spadły na działaczy ZPB: Andżelikę Borys, Andrzeja Poczobuta, Irenę Biernacką i Marię Tiszkowską. W czerwcu 2021 roku Biernacka, Tiszkowska i Paniszewa zostały zwolnione i deportowane do Polski. Andżelika Borys i Andrzej Poczobut pozostają w areszcie, postawiono im zarzuty „podżegania do nienawiści”.
Równolegle reżim podjął działania przeciwko polskim szkołom społecznym. Minister oświaty Białorusi uzasadniał:"Prywatne przedszkola i szkoły półlegalne pod auspicjami indywidualnych przedsiębiorców, stowarzyszeń publicznych lub wyznaniowych były w większości wykorzystywane do celów politycznych, stały się rozsadnikami kolorowej rewolucji. A ich pracownicy i liderzy znaleźli się w destrukcyjnych organizacjach na różnych poziomach". Pojawiły się naciski na polską młodzież i ich rodziców, a także na Polską Macierz Szkolną. Od września 2022 jedyne dwie polskojęzyczne szkoły publiczne zostaną przekształcone w placówki rosyjskojęzyczne. W tym samym miesiącu Sąd Najwyższy Białorusi podjął decyzję o rozwiązaniu Polskiej Macierzy Szkolnej.
Kontrolowane przez władze media prowadzą agresywną antypolską propagandę.
W grudniu 2021 decyzją sądu w Grodnie portal ZPB znadniemna.pl został uznany za „ekstremistyczny”.
Ponadto trwają dewastacje polskich miejsc pamięci narodowej na Białorusi. W 2022 zniszczono m.in. pomnik AK w Stryjówce, kwaterę żołnierzy AK w Mikuliszkach, cmentarz w Surkontach, groby i upamiętnienia akowskie w Bogdanach (Jewłasze), Bobrowiczach, Jodkiewiczach, Wołkowysku, Dyndyliszkach, Kaczycach, Iwiu, Piaskowcach, Oszmianie, Plebaniszkach oraz pomnik katyński na cmentarzu wojskowym w Grodnie. 
W opinii pełnomocnika rządu polskiego ds. Polonii i Polaków za granicą Jana Dziedziczaka prześladowania doprowadziły do sparaliżowania działalności większości polskich organizacji. "Polaków się zastrasza. Na przesłuchania wzywani są aktywiści, dziennikarze, kombatanci, nauczyciele, uczniowie i ich rodzice. Powód jest jeden: są Polakami".
Stanowisko reżimu.
Alaksandr Łukaszenka odnosząc do „kwestii polskiej” powiedział.
"Jeszcze raz chcę powiedzieć władzom Polski: tak, niemało żyje u nas Polaków. Ale to są nasi Polacy. Ich ojczyzną jest Białoruś. Oni tu żyją, ich dzieci żyją i będą żyć. Kto chce wyjechać, tego nie zatrzymujemy i zatrzymywać nie będziemy. Ale ci, którzy mieszkają u nas to obywatele Białorusi, to nasi Polacy"
Stanowisko polskiego parlamentu.
Sejm Rzeczypospolitej Polskiej w przyjętej rezolucji posłowie potępili represje wobec Polaków na Białorusi:
"Sejm Rzeczypospolitej Polskiej wyraża sprzeciw wobec brutalnej kampanii represji rozpętanej przez władze białoruskie przeciw obywatelom Białorusi narodowości polskiej pragnącym prowadzić działalność kulturalno-oświatową i pielęgnować tradycje narodowe."

</doc>
<doc id="5210528" url="https://pl.wikipedia.org/wiki?curid=5210528" title="Pinanga">
Pinanga

Pinanga ("Pinanga" Kunth) – rodzaj roślin z rodziny arekowatych. Obejmuje 143 gatunki. Zasięg rodzaju obejmuje Azję Południowo-Wschodnią – od Indii i Chin po Nową Gwineę, przy czym najbardziej zróżnicowane są na Borneo. Rosną zwykle na mokradłach, w podszycie wilgotnych lasów równikowych i lasów mglistych w górach. Większość gatunków rośnie w miejscach zacienionych, ale niektóre znoszą stanowiska nasłonecznione. Niektóre gatunki na Borneo są reofitami (rosną w wodach płynących). Niektóre gatunki rosną wysoko w górach sięgając ponad 2800 m n.p.m. Kwiaty zapylane są przez chrząszcze, przy czym u co najmniej dwóch gatunków najwyraźniej są samopylne – rozwijają się bowiem w zamkniętej pochwie (osłonięte podsadką).
Palmy bywają uprawiane jako ozdobne, cenione ze względu na gęsty pokrój, atrakcyjne zabarwienie i formę kłodziny, preferowane są zwłaszcza w miejscach cienistych i wilgotnych. Owoce bywają spożywane jako substytut owoców palmy betelowej. Są one też istotnym pożywieniem makaka sulaweskiego. Z drewna wykonywane są listewki, liście bywają używane do krycia chat. Młody rdzeń "P. mannii" spożywany jest jako serce palmy na Nikobarach i Anadamanach.
Nazwa rodzaju pochodzi od malajskiego określenia "pinang" oznaczającego niewielką palmę. 
Systematyka.
Rodzaj z rodziny arekowatych ("Arecaceae") z rzędu arekowców ("Arecales"). W obrębie rodziny należy do podrodziny "Arecoideae", plemienia "Areceae" i podplemienia "Arecinae". "Pinanga" jest blisko spokrewniona z rodzajami "Nenga" i areka "Areca". 

</doc>
<doc id="5210531" url="https://pl.wikipedia.org/wiki?curid=5210531" title="Monstold">
Monstold

Monstold herbu Bychawa, prawdopodobnie znany również pod imieniem Monstolt Julumgowdowicz (ur. w XIV w., zm. w XV w.) – bojar litewski, adoptowany podczas unii horodelskiej (1413). 
Życiorys.
W 1413 roku podczas unii horodelskiej doszło do przyjęcia przez polskie rodziny szlacheckie, bojarów litewskich wyznania katolickiego (tzw. adopcja herbowa). Jednym z ważniejszych dowodów tamtego wydarzenia jest istniejący do dziś dokument, do którego przyczepione są pieczęcie z wizerunkami herbów szlacheckich. Jednakże nie wszystkie z nich przetrwały do czasów obecnych.
Jedna z zaginionych pieczęci należy do rodu Bychawów, o którym dowiadujemy się tylko ze względu na zapiskę w danym akcie. Oprócz tego, odnajdujemy imię osoby przyjętej do polskiego herbu. Był nim właśnie Monstold. O jego historii wiemy niewiele, zarówno jak i o rodzie Bychawów, do którego dołączył. 
W 1410 roku, Stanisław Czupuryna, marszałek wielki litewski, sporządził dla Franciszkanów wileńskich pewien dokument. Znajduje się w nim niejaki Monstolt Julumgowdowicz. Historyk Władysław Semkowicz, utożsamia owego Monstolta z Monstoldem, argumentując różnice w zapisie imienia prawdopodobną pomyłką.

</doc>
<doc id="5210534" url="https://pl.wikipedia.org/wiki?curid=5210534" title="Józef Krzeczek">
Józef Krzeczek

Józef Krzeczek (ur. 3 listopada 1939, zm. 22 sierpnia 1991) – polski muzyk bigbitowy, kompozytor, aranżer, pianista, organista, skrzypek.
Życiorys.
Absolwent Średniej Szkoły Muzycznej w Krakowie, gdzie uczęszczał do klasy skrzypiec pod kierunkiem Eugenii Umińskiej. Jego debiut miał miejsce w amatorskich zespołach muzycznych Nowej Huty. W 1956 utworzył zespół Kolorowy Jazz, gdzie dokonał nagrań dla Rozgłośni Krakowskiej Polskiego Radia, był też członkiem grupy Hot Combo.
Od 1962 do 1965 członek zespołu Czerwono-Czarni (jako pianista i organista, w 1963 także jako kierownik muzyczny). Skomponował piosenki, śpiewane przez wokalistów zespołu: Macieja Kossowskiego, Karin Stanek i Katarzynę Sobczyk. Po opuszczeniu zespołu był członkiem zespołów rozrywkowych i jazzowych na statkach wycieczkowych oraz kierował orkiestrami rozrywkowymi przy Krakowskich Zakładach Gastronomicznych.
Upamiętnienie.
W 2021 jego imieniem nazwano skwer w krakowskiej dzielnicy Nowa Huta między ulicami Wojciechowskiego, Żeromskiego i Struga.

</doc>
<doc id="5210538" url="https://pl.wikipedia.org/wiki?curid=5210538" title="Szpital MSWiA w Łodzi">
Szpital MSWiA w Łodzi

Szpital Ministerstwa Spraw Wewnętrznych i Administracji w Łodzi, także Zakład Opieki Zdrowotnej Ministerstwa Spraw Wewnętrznych i Administracji (dawn. Dom „Diakonis” i Szpital Miłosierdzia) – szpital znajdujący się przy ul. Północnej 42 w Łodzi.
Historia.
Inicjatorem budowy szpitala było Stowarzyszenie Miłosierdzia Konsystorza Ewangelicko-Augsburskiego w Warszawie, wraz z łódzkim pastorem Rudolfem Gundlachem, księdzem Juliuszem Bursche i lekarzem Adolfem Tochtermannem naczelnym lekarzem szpitala w latach 1904–1939.
Po odwiedzinach w zakładzie dla epileptyków w Wiskitkach łódzcy ewangelicy uznali za słuszne by przenieść go do Łodzi. W 1904 przeniesiono z Wiskitek zakład dla psychicznie chorych i epileptyków, umieszczając ich przy ul. Tkackiej 8. W tym samym roku ewangelicy uzyskali od szpitala św. Aleksandra parcelę przy ul. Północnej 42. W 1905 rozpoczęto prace w oparciu o projekt architekta Pawła Rübenshama lub Czesława Zambrzyckiego. Szpital otwarto 27 listopada 1908. Obiekt składał się wówczas z 2 neogotyckich obiektów położonych prostopadle względem siebie. Obejmowały one sale szpitalne, mieszkania sióstr diakonisek mających opiekować się chorymi i pomieszczenia dla zarządu szpitala. Funkcjonowaniem placówki od początku jej działania kierowało 2 lekarzy: dr Alfred Krusche i dr Adolf Tochtermann.
Szpital obejmował początkowo 25 łóżek i przyjmował chorych niezależnie od wyznania i pochodzenia. Koszt 1-dniowego pobytu w placówce wynosił 1,5 rubla. W 1911 obiekt przyjął 400 pacjentów, a rok później 542. Podczas I wojny światowej placówka skupiała się na leczeniu niemieckich żołnierzy. W 1927 dokonano rozbudowy szpitala, zwiększając liczbę łóżek: chirurgia obejmowała 70 łóżek, chirurgia ginekologiczna – 80, oddział wewnętrzny – 50, natomiast położniczy – 20. Ponadto przy szpitalu uruchomiono szkołę dla sióstr. W trakcie II wojny światowej szpital ponownie służył ludności niemieckiej – głównie Schutzstaffel (SS) i Gestapo. Szpital rozbudowano w latach 1927–1930, dzięki czemu dysponował 170 łóżkami i przyjmował 1500 pacjentów rocznie.
Przed wyzwoleniem Łodzi szpital został przez Niemców ograbiony ze sprzętu medycznego. Po wyzwoleniu w 1945 budynki przejęło kwatermistrzostwo armii radzieckiej, które utworzyło tu szpital polowy. W kwietniu 1946 szpital został scedowany polskim władzom i został przekazany Wojewódzkiemu Urzędowi Bezpieczeństwa Publicznego. 12 maja 1946, po pracach porządkowych przeprowadzonych przez niemieckich jeńców, do szpitala przyjęto chorych i rannych działaczy partii. Obiekt miał wówczas 80 łóżek. Sprzęt do obsługi szpitala został pozyskany w większości ze środków UNRRA. Ponadto utworzono również poradnię dziecięcą przy ul. prez. G. Narutowicza 76. W 1947 powstał również gabinet fizykoterapii.
W latach 50. XX wieku przeprowadzono modernizację szpitala, zwiększając liczbę łóżek do 200, utworzono aptekę, gabinet RTG, reumatologii, gastrologii, pogotowia lekarskiego oraz gabinety zabiegowe. W 1966 została utworzona Klinika Chorób Wewnętrznych WAM w oparciu o oddział wewnętrzny. Jej kierownikiem został dr Stanisław Laskowski. W 1960 utworzono również Punkt Krwiodawstwa.
W październiku 1970 rozpoczęto rozbudowę szpitala wg projektu architekta Janusza Wyżnikiewicza. W pierwszej kolejności wyburzono część gmachu usytuowaną od strony podwórza, wybudowaną w latach 1905–1908 i wybudowano nowy, większy gmach, równolegle do ul. Dwernickiego, oddając go do użytku 5 lutego 1975. Mieściła się w nim m.in.: izba przyjęć, basen rehabilitacyjny z hydroterapią i fizykoterapią, gabinety specjalistyczne, oddział intensywnej terapii, blok operacyjny oraz punkt krwiodawstwa. Nowy gmach połączono łącznikiem z częścią zachowanego kompleksu szpitala z 1908. Cały szpital liczył łącznie 350 łóżek. 15 maja 1994 przy al. Anstadta oddano nowy budynek szpitalny, zawierający gabinet akupunktury, stomatologię oraz przychodnię dziecięcą. Szpital od 2001 nosi nazwę Zakładu Opieki Zdrowotnej Ministerstwa Spraw Wewnętrznych i Administracji i pozostaje w gestii MSWiA.
Architektura.
Budynek wybudowano w stylu neogotyckim. Został wykonany głównie z cegły. Elewacja frontowa obiektu ma 10 osi oraz 2 ryzality, zawierających 2-piętrowe wykusze. Dominujący jest środkowy ryzalit zwieńczony szczytem ze sterczynami. Pomiędzy oknami usytuowane są pasy wypełnione blendami z pokrytymi kremowym tynkiem. Obiekt ma gzyms wieńczący oraz fryz kratownicowy. Kominy stanowią prostokątne wieżyczki z krenelażem. Dach budynku jest dwuspadowy i ma niewielkie facjaty.

</doc>
<doc id="5210544" url="https://pl.wikipedia.org/wiki?curid=5210544" title="Renat Saidov">
Renat Saidov



</doc>
<doc id="5210545" url="https://pl.wikipedia.org/wiki?curid=5210545" title="Adolf Dobranicki">
Adolf Dobranicki

Adolf Dobranicki, także Abram Manasze Dobranicki (ur. 2 września 1848 w Łodzi, zm. 30 sierpnia 1918) – łódzki fabrykant.
Życiorys.
Rodzina Dobranickich wywodziła się z Parzęczewa. Adolf Dobranicki urodził się w Łodzi w 1848 w żydowskiej rodzinie fabrykanckiej. Jego ojcem był bankier i fabrykant – Jakub Dobranicki, który w 1859 zakupił z Hermanem Konstadtem nieruchomości przy ul. Nowomiejskiej rozbudowując posesję i tworząc fabrykę. Do rodziny należała również posesja przy ul. Północnej 6. Adolf Dobranicki prowadził w latach 1870–1872 własny sklep, a od 1875, wraz z ojcem, własną fabrykę na tej samej posesji, zatrudniając 60 robotników produkujących chustki. W latach 1878–1891 przedsiębiorstwo było systematycznie rozbudowywane, w 1879 w firmie Adolfa Dobranickiego pracowały 152 osoby. Po śmierci Jakuba w 1890 jego majątek odziedziczyło 4 dzieci: Adolf, Paweł, Bernard Dobraniccy i Dorota Landau. Fabryka Dobranickiego w 1893 spłonęła w pożarze, niemniej została odbudowana – prawdopodobnie zakończył działalność około 1898. Adolf Dobranicki do śmierci zajmował się działalnością bankową, prowadzoną równolegle z przedsiębiorstwem.
Adolf Dobranicki miał syna Pawła (Pinkusa) Dobranickiego – kupca i przedsiębiorcę.
Pozostała działalność.
Adolf Dobranicki był członkiem Towarzystwa Osad Rolnych i Przytułków Rzemieślniczych, wieloletnim członkiem dozoru bóźniczego, gdzie skupiał się m.in. na budowie szkół żydowskich, w latach 1914–1914 był także prezesem zarządu łódzkiej gminy żydowskiej (dawn. dozoru bóźniczego). Był jednym z członków założycieli i dyrektorem Towarzystwa Kredytowego Miejskiego i wiceprezesem Trzeciego Łódzkiego Towarzystwa Wzajemnego Kredytu. W 1917 został wybrany radnym Rady Miejskiej w Łodzi z listy Centralnego Żydowskiego Komitetu Wyborczego. Ponadto rodzina Dobranickich wspierała Łódzkie Żydowskie Towarzystwo Dobroczynne. Był także członkiem Komisji Szacunkowej Miejskiej, powstałej w sierpniu 1916, zajmującej się rejestracją strat wojennych wynikłych ze zniszczeń I wojny światowej.

</doc>
<doc id="5210546" url="https://pl.wikipedia.org/wiki?curid=5210546" title="Denis Yartsev">
Denis Yartsev



</doc>
<doc id="5210547" url="https://pl.wikipedia.org/wiki?curid=5210547" title="Mikhail Pulyaev">
Mikhail Pulyaev



</doc>
<doc id="5210548" url="https://pl.wikipedia.org/wiki?curid=5210548" title="Vera Moskalyuk">
Vera Moskalyuk



</doc>
<doc id="5210550" url="https://pl.wikipedia.org/wiki?curid=5210550" title="Klementyna Popowicz-Bojarska">
Klementyna Popowicz-Bojarska

Maria Klementyna Karłowna Popowicz-Bojarska, ukr. Климентина Карлівна Попович-Боярська (ur. 3 / 15 lutego 1863 w Szewczenkowie, zm. 7 maja 1945 w Babińcach) – ukraińska pisarka i poetka.
Życiorys.
Była córką nauczyciela. Rodzina była spolonizowana. Klementyna poznała język i literaturę ukraińską dopiero na studiach we Lwowie. Uzyskała wykształcenie pedagogiczne. Pracowała jako nauczycielka we wsiach Żółtańce i Czestynie. Wówczas rozpoczęła twórczość pisarską. W 1890 przeprowadziła się na Bukowinę. W latach 1900–1944 mieszkała we wsi Nowosiółka.
Przyjaźniła się z Nataliją Kobrynską, która zaangażowała ją w ruch kobiecy w Galicji. Od 1884 Klementyna prowadziła korespondencję z Iwanem Franką. Przyjaźń z Franko trwała prawie 20 lat i przerodziła się w nieodwzajemnioną miłość. Później poznali się osobiście i rozkwitło między nimi uczucie. Dyskutowano o małżeństwie, ale Franko porzucił Klementynę. Po jego ślubie w 1886 korespondencja nie ustała, ale stała się bardziej powściągliwa.
W 1890 Klementyna wyszła za mąż za greckokatolickiego duchownego Omelana Bojarskiego. Małżeństwo nie było szczęśliwe. Klementyna urodziła sześcioro dzieci. Dwie córki bliźniaczki zmarły w wieku 4 lat, przeżyli dwaj synowie i dwie córki.
W 1941 mąż został zastrzelony przez bolszewików na jej oczach. Od 1944 mieszkała we wsi Babińce w obwodzie tarnopolskim. Tam została pochowana. Zachował się dom, w którym mieszkała.
Twórczość.
Pisała wiersze i opowiadania. W 1884 potajemnie wysłała kilka wierszy do redakcji lwowskiego pisma „Заря” („Zorza”), używając pseudonimu "Zulejka". Wiersze zostały opublikowane. Redaktor naczelny czasopisma, pisarz i poeta, Iwan Franko, napisał do poetki list pochwalny. Tak zaczęła się ich korespondencja i znajomość.
W 1990 we Lwowie ukazał się zbiór jej utworów opracowany przez Petra Babiaka. Publikowała w czasopismach „Заря”, „Дело”, „Литературно-научный вестник”. W almanachu przygotowanym przez Nataliję Kobrynską pt. "Pierwszy wianek", zawierającym prace 17 autorek z Ukrainy, ukazał się wiersz Klementyny pt. "Обыкновенная история" ("Historia zwyczajna") oraz wiersz liryczny "Где Бог мой?" ("Gdzie jest mój Bóg?"). W 1929 opublikowała opowiadanie "Від весілля до похоронів" ("Od ślubu do pogrzebu"), a w 1930 autobiograficzny utwór "Мороз-душогуб" ("Mróz morderca").
W pewnym momencie zaprzestała pisania, a mąż spalił jej notatki. Do dziś zachowały się 32 wiersze, 6 opowiadań, pamiętniki i korespondencja z Iwanem Franką.
Upamiętnienie.
W 1988 na ścianie domu w Babińcach, w którym mieszkała, została odsłonięta tablica pamiątkowa.

</doc>
<doc id="5210551" url="https://pl.wikipedia.org/wiki?curid=5210551" title="Ruslan Gasimov">
Ruslan Gasimov



</doc>
<doc id="5210558" url="https://pl.wikipedia.org/wiki?curid=5210558" title="Nikolay Ozhegin">
Nikolay Ozhegin



</doc>
<doc id="5210560" url="https://pl.wikipedia.org/wiki?curid=5210560" title="Islam Matsiev">
Islam Matsiev



</doc>
<doc id="5210561" url="https://pl.wikipedia.org/wiki?curid=5210561" title="Erna Auerbach">
Erna Auerbach

Erna Auerbach (ur. 1 października 1897 we Frankfurcie nad Menem, zm. 23 czerwca 1975 w Londynie) – wykładowczyni, malarka i historyczka sztuki pochodzenia żydowskiego, znana szczególnie z publikacji poświęconych artystom epoki Tudorów i Nicholasowi Hilliardowi. Do lat trzydziestych XX w. mieszkała w Niemczech, następnie wyemigrowała do Anglii.
Życiorys.
Rodzina i pochodzenie.
Córka malarki Emmy Kehrmann (1867-1958) i Ernsta Auerbacha (1861-1926), prawnika i lokalnego polityka. Jej siostrą była Ilse Schmitthoff, szwagrem zaś Clive M. Schmitthoff. Urodziła się w Niemczech, w rodzinie pochodzenia żydowskiego.
Aktywność na polu historii sztuki (w okresie przed emigracją).
W latach 1917–1924 studiowała historię sztuki we Frankfurcie nad Menem, Bonn i Monachium, pod kierunkiem Rudolfa Kautzscha i Heinricha Wölfflina. Jej dysertacja z 1925 była poświęcona XVI-wiecznej niemieckiej sztuce portretu z regionów Frankonii, Szwabii i Bawarii. W latach 1925–1933 nauczała we Frankfurter Volksbildungsheim. Publikowała artykuły z zakresu historii sztuki w czasopismach branżowych, szczególnie w "Kunstwanderer".
Twórczość malarska (w okresie przed emigracją).
Od 1928 do 1930 kształciła się jako malarka, uczęszczając do frankfurckiej Kunstgewerbeschule oraz pobierając prywatne lekcje pod kierunkiem Williego Baumeistera. Używane przez nią techniki malarskie to akwarela oraz malarstwo olejne. Tworzyła portrety, martwe natury, pejzaże. Wystawy indywidualne jej dzieł zorganizowano w Schemes Gallery (1925) oraz we Frankfurter Kunstverein (1931). Prace Auerbach były również prezentowane na licznych wystawach zbiorowych, m.in. „Frauen von Frauen dargestellt” w 1930.
Represje, emigracja i wojna.
W okresie narodowego socjalizmu w Niemczech aktywność naukowa i twórcza Auerbach była ograniczana. Zabroniono jej udziału w wystawach, prowadzenia wykładów, druku pracy doktorskiej, a nawet malowania. W 1933 roku artystka emigrowała wraz z siostrą do Londynu. W 1936 została jedną z pierwszych osób zatrudnionych w galerii sztuki Ben Uri. Podczas II wojny światowej służyła w Women’s Voluntary Service. Po zniszczeniu jej pracowni malarskiej w wyniku bombardowań zajmowała się produkcją pocztówek i kartek świątecznych dla Favil Press, podobnie jak inni artyści-migranci.
Aktywność na polu historii sztuki (w okresie po emigracji).
Po wojnie podjęła studia z zakresu historii sztuki na Courtauld Institute of Art w Londynie. Ukończyła je w 1950, specjalizując się w artystach z epoki Tudorów. Obroniła kolejną dysertację, poświęconą patronatowi sztuki i malarstwu w XVI-wiecznej Anglii. Praca ta stanowiła podstawę jej pierwszej opublikowanej książki pt. "Tudor Artists: A Study of Painters in the Royal Service and of Portraiture on Illuminated Documents from the Accession of Henry VIII to the Death of Elizabeth I." W latach 1947–1975 była wizytującą wykładowczynią w National Gallery oraz w londyńskim Polytechnic Institute. Wykładała także w Metropolitan Museum w Nowym Jorku (1970-75) i innych instytucjach. Publikowała artykuły na temat portretów i manuskryptów z epoki Tudorów w prestiżowych czasopismach, m.in.: "The Burlington Magazine, Apollo" i "The Connoisseur". Przygotowywała wykłady dotyczące sztuki dla BBC.
Twórczość malarska (w okresie po emigracji).
Od lat 30. do 70. XX w. prace Auerbach były prezentowane na licznych wystawach sztuki, m.in. w Royal Academy of Arts.
Wybrane wystawy malarstwa.
Poniżej przedstawiono wybór wystaw dzieł malarskich E. Auerbach:
Wybrane publikacje z dziedziny historii sztuki.
Poniżej przedstawiono wybór publikacji E. Auerbach:

</doc>
<doc id="5210562" url="https://pl.wikipedia.org/wiki?curid=5210562" title="Sergey Kolesnikov (judoka)">
Sergey Kolesnikov (judoka)



</doc>
<doc id="5210563" url="https://pl.wikipedia.org/wiki?curid=5210563" title="Konstantin Savchishkin">
Konstantin Savchishkin



</doc>
<doc id="5210565" url="https://pl.wikipedia.org/wiki?curid=5210565" title="Oleg Maltsev">
Oleg Maltsev



</doc>
<doc id="5210578" url="https://pl.wikipedia.org/wiki?curid=5210578" title="W altanie">
W altanie

W altanie to obraz olejny autorstwa polskiego malarza realisty Aleksandra Gierymskiego z 1882 roku. Znajduje się w Muzeum Narodowym w Warszawie.
Opis.
Obraz przedstawia spotkanie towarzyskie grupy arystokratów w XVIII-wiecznych strojach, które odbywa się w letni dzień w ogrodzie. W centrum znajdują się cztery postacie pogrążone w rozmowie, siedzące przy stole i jedna stojąca obok nich. Na stole leży biały obrus, filiżanki i karafka do połowy wypełniona winem. Tło stanowi treliaż po prawej stronie oraz drzewa, a po lewej stronie inna grupa osób siedzących przy stole. W lewym dolnym rogu obrazu znajduje się mężczyzna pochylony nad fontanną oraz kilka roślin w doniczkach. Obraz przepełniony jest światłem i głębokimi, żywymi kolorami, tworząc zmysłową atmosferę gorącego letniego dnia.
Analiza.
Obraz „W altanie” został namalowany przez Gierymskiego po pobycie w Rzymie i uważany jest za zbliżenie się artysty do impresjonizmu. Był to jednocześnie protest przeciwko kojarzeniu jego twórczości przede wszystkim z przedstawianiem życia biedoty, co było charakterystyczną cechą wczesnego malarstwa artysty. Chciał udowodnić krytykom, że realistyczne techniki wypowiedzi artystycznej mogą obrazować różnego rodzaju sceny, także te dotyczące życia wyższych sfer. Artysta przywiązywał dużą wagę do szczegółów i postanowił ubrać postaci na obrazie w eleganckie stroje z poprzedniego wieku, co miało być sposobem na zademonstrowanie jego artystycznych umiejętności. Twórczość Gierymskiego można porównywać do współczesnych mu impresjonistów francuskich, choć Gierymski nie był wtedy jeszcze w Paryżu i nic nie wskazuje na to, by zapoznał się z ich twórczością.

</doc>
<doc id="5210579" url="https://pl.wikipedia.org/wiki?curid=5210579" title="Jan Ewild">
Jan Ewild

Jan Ewild herbu Ciołek, właściwie Ewild"" (ur. w XIV w., zm. w XV w.) – bojar litewski, adoptowany podczas unii horodelskiej (1413).
Życiorys.
W 1413 roku podczas unii horodelskiej doszło do przyjęcia przez polskie rodziny szlacheckie, bojarów litewskich wyznania katolickiego (tzw. adopcja herbowa). Jednym z ważniejszych dowodów tamtego wydarzenia jest istniejący do dziś dokument, do którego przyczepione są pieczęcie z wizerunkami herbów szlacheckich.Z dokumentu dowiadujemy się o istnieniu Jana Ewilda, który został adoptowany przez przedstawicieli Ciołków. Jednakże poza tą informacją historia o nim milczy.
Historyk Władysław Semkowicz, spekuluje, że Jan Ewild może być tożsamy ze Żmudzinem o imieniu Ewild, występującym w dokumentach z 1390 roku wraz z bratem Eynurem, pośród bojarów żmudzkich zaprzysięgających w Królewcu wierność zakonowi krzyżackiemu i wielkiemu księciu litewskiemu – Witoldowi.
Semkowicz podał również informacje o niejakim Jawilcie, wspomnianym w jednym z dokumentów sporządzonych przez Witolda w 1409 roku, twierdząc przy tym, że nie ma pewności czy Ewild są tą samą osobą. 
W czasach ówczesnych na Litwie popularne były tzw. nazwiska patronimiczne, czyli nazwiska utworzone na podstawie imienia ojca. Jest to informacja o tyle istotna, że w połowie XV wieku na Litwie żyli Dowgird i Daszko Ejwiltowicze, którzy otrzymują od wielkiego księcia włości w powiecie lidzkim. Być może byli synami Jana Ewilda.

</doc>
<doc id="5210593" url="https://pl.wikipedia.org/wiki?curid=5210593" title="Gustav Adolf Leo">
Gustav Adolf Leo

Gustav Adolf Heinrich Ferdinand Leo (ur. 4 listopada 1779 w Świeciu, zm. 17 kwietnia 1840 w Poznaniu) – urzędnik, dyrektor generalny w biurze rejencji gdańskiej, Honorowy Obywatel Miasta Gdańska.
Życiorys.
Gustaw Adolf Leo urodził się 4 listopada 1779 w Świeciu, w rodzinie urzędnika pruskiego. Szkołę średnią ukończył w Królewcu, tam też studiował na Uniwersytecie Albrechta. W 1804 rozpoczął karierę urzędniczą, był m.in. asesorem sądowym w Płocku i radcą rejencyjnym w Królewcu. Na przełomie 1825 i 1826 został dyrektorem generalnym w biurze rejencji gdańskiej. Zasłużył się miastu w okresie epidemii cholery w 1831. W 1833 został przeniesiony na urząd wiceprezydenta rejencji poznańskiej. Odchodząc z Gdańska, otrzymał od Rady Miasta tytuł honorowego obywatela. Nowy urząd pełnił do śmierci z powodu raka 17 kwietnia 1840.

</doc>
<doc id="5210594" url="https://pl.wikipedia.org/wiki?curid=5210594" title="Menachem Borejsza">
Menachem Borejsza

Menachem Borejsza (; ur. 1888 w Brześciu Litewskim, zm. 12 lutego 1949 w Nowym Jorku) – żydowski poeta i eseista, piszący w języku jidysz.
Uczył hebrajskiego. Pod wpływem Icchoka Lejba Pereca zaczął pisać w jidysz, debiutując w 1907 roku. Borejsza tworzył poematy historyczno-refleksyjne, m.in. "Pojln" (Polska) wydany w 1914 roku, wydanie polskie w "Antologii poezji żydowskiej" w 1983 roku. Jego twórczość ukazywała się na łamach m.in. warszawskich periodyków „Hajnt”, „Dos Jidisze Wochnblat”, czy amerykańskich „Der Tog”, „Fraje Arbeiter Sztyme”, „Frajhajt” i „Di Woch”.

</doc>
<doc id="5210595" url="https://pl.wikipedia.org/wiki?curid=5210595" title="Rada Miasta Gdyni">
Rada Miasta Gdyni

Rada Miasta Gdyni – samorządowy organ władzy uchwałodawczej w Gdyni, sprawujący także funkcje kontrolne, złożony z radnych pochodzących z wyboru, działający na podstawie przepisów o samorządzie gminnym oraz o samorządzie powiatowym.

</doc>
<doc id="5210596" url="https://pl.wikipedia.org/wiki?curid=5210596" title="Park Śnieżnych Małp Jigokudani">
Park Śnieżnych Małp Jigokudani



</doc>
<doc id="5210598" url="https://pl.wikipedia.org/wiki?curid=5210598" title="Nikołaj Szablikow">
Nikołaj Szablikow

Nikołaj Iwanowicz Szablikow (ros. Николай Иванович Шабликов; ur. 19 kwietnia 1923 we wsi , zm. 4 czerwca 1984 w Moskwie) – radziecki wiceadmirał (od 1975), były Honorowy Obywatel Gdyni.
Życiorys.
Szablikow urodził się 19 kwietnia 1923 we wsi Mininska (ob. część wsi Kosztugi). W 1942 został wcielony do wojska. W czasie II wojny światowej walczył we Froncie Karelskim i II Froncie Białoruskim. Brał udział w wyzwoleniu Trójmiasta, został ranny w walkach o Gdynię. W 1945 rozpoczął naukę w Iwanowskiej Szkole Polityczno-Wojskowej, po jej ukończeniu został skierowany do służby w marynarce wojennej – Flocie Czarnomorskiej. W latach 1951–1955 studiował w Wojskowej Akademii Politycznej im. W.I. Lenina. Wysłany do Floty Oceanu Spokojnego, gdzie został zastępcą dowódcy wydziału politycznego. Następnie służył we Flocie Północnej i Flocie Bałtyckiej (jako szef wydziału politycznego). Wtedy też, jako „specjalista radziecki”, współdziałał z Marynarką Wojenną PRL. W 1977 otrzymał tytuł Honorowego Obywatela Gdyni, za to, że "pełniąc kierownicze stanowiska w Marynarce Wojennej ZSRR wniósł wielki wkład w pogłębianie przyjaźni polsko-radzieckiej i umacnianie polsko-radzieckiego braterstwa broni na morzu". Wybrany na posła Rady Najwyższej Litewskiej SRR, był także delegatem na w 1976. Zmarł nagle w Moskwie 4 czerwca 1984. Pochowany został na Cmentarzu Kuncewskim w Moskwie. Pozbawiony honorowego obywatelstwa Gdyni w 2004.
Nagrody i odznaczenia.
Zagraniczne.
i wiele innych.

</doc>
<doc id="5210602" url="https://pl.wikipedia.org/wiki?curid=5210602" title="Puchar Świata w biathlonie 2021/2022 – Ruhpolding">
Puchar Świata w biathlonie 2021/2022 – Ruhpolding

Zawody Pucharu Świata w biathlonie w Ruhpolding w dniach 12–16 stycznia 2022 były szóstymi w sezonie 2021/2022 w tej dyscyplinie sportu. Rywalizacja odbywała się w sprincie, biegu pościgowym i sztafetach.

</doc>
<doc id="5210604" url="https://pl.wikipedia.org/wiki?curid=5210604" title="Anton Raaff">
Anton Raaff

Anton Raaff (ochrzczony 6 maja 1714 w Gelsdorf, zm. 28 maja 1797 w Monachium) – niemiecki śpiewak, tenor.
Życiorys.
Do 1746 roku pozostawał w służbie księcia elektora Klemensa Augusta. Następnie przebywał we Włoszech, gdzie uczył się u Giovanniego Battisty Ferrandiniego i Antonia Bernacchiego. Koncertował w różnych miastach niemieckich (1742–1752), Lizbonie (1752–1755) i Madrycie (1755–1759). Od 1759 do 1770 roku ponownie przebywał we Włoszech. W 1770 roku został zatrudniony na dworze księcia elektora Karola Teodora w Mannheimie, następnie przeniósł się wraz z dworem do Monachium.
Należał do najbardziej podziwianych śpiewaków swojej epoki, dysponował głosem o szerokiej skali, osiągającym rejestry od basowego do altowego. Podczas wizyty w Paryżu w 1778 roku poznał Wolfganga Amadeusa Mozarta, który zachwycony jego głosem powierzył mu tytułową rolę w swojej operze "Idomeneusz", a także zadedykował mu arię "Se al labbro mio non credi" KV 295.

</doc>
<doc id="5210606" url="https://pl.wikipedia.org/wiki?curid=5210606" title="Don’t Care">
Don’t Care

Don’t Care – minialbum amerykańskiego zespołu deathmetalowego Obituary. Wydawnictwo ukazało się 26 lipca 1994 roku nakładem Roadrunner Records. Nagrania zostały zarejestrowane w Morrisound Recording w Tampie w stanie Floryda we współpracy z producentem muzycznym Scottem Burnsem podczas nagrywania albumu studyjnego "World Demise".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="5210607" url="https://pl.wikipedia.org/wiki?curid=5210607" title="Beneficjent rzeczywisty">
Beneficjent rzeczywisty

Beneficjent rzeczywisty – osoba fizyczna sprawująca bezpośrednio lub pośrednio kontrolę nad klientem poprzez posiadane uprawnienia, które wynikają z okoliczności prawnych lub faktycznych, umożliwiające wywieranie decydującego wpływu na czynności lub działania podejmowane przez klienta, lub każdą osobę fizyczną, w imieniu której są nawiązywane stosunki gospodarcze lub jest przeprowadzana transakcja okazjonalna, w tym:
a) w przypadku osoby prawnej innej niż spółka, której papiery wartościowe są dopuszczone do obrotu na rynku regulowanym podlegającym wymogom ujawniania informacji wynikającym z przepisów prawa Unii Europejskiej lub odpowiadających im przepisów prawa państwa trzeciego:
b) w przypadku trustu:
c) w przypadku osoby fizycznej prowadzącej działalność gospodarczą, wobec której nie stwierdzono przesłanek lub okoliczności mogących wskazywać na fakt sprawowania kontroli nad nią przez inną osobę fizyczną lub osoby fizyczne, przyjmuje się, że taka osoba fizyczna jest jednocześnie beneficjentem rzeczywistym.

</doc>
<doc id="5210608" url="https://pl.wikipedia.org/wiki?curid=5210608" title="Puchar Świata w biathlonie 2021/2022 – Rasen-Antholz">
Puchar Świata w biathlonie 2021/2022 – Rasen-Antholz

Zawody Pucharu Świata w biathlonie w Rasen-Antholz w dniach 20–23 stycznia 2022 były siódmymi w sezonie 2021/2022 w tej dyscyplinie sportu. Rywalizacja odbywała się w biegu indywidualnym, biegu masowym i sztafetach.

</doc>
<doc id="5210609" url="https://pl.wikipedia.org/wiki?curid=5210609" title="Puchar Świata w biathlonie 2021/2022 – Kontiolahti">
Puchar Świata w biathlonie 2021/2022 – Kontiolahti

Zawody Pucharu Świata w biathlonie w Kontiolahti w dniach 3–6 marca 2022 był ósmymi w sezonie 2021/2022 w tej dyscyplinie sportu. Rywalizacja odbywała się w sprincie, biegu pościgowym i sztafetach.

</doc>
<doc id="5210610" url="https://pl.wikipedia.org/wiki?curid=5210610" title="Left to Die">
Left to Die

Left to Die – minialbum amerykańskiego zespołu deathmetalowego Obituary. Wydawnictwo ukazało się 16 września 2008 roku nakładem Candlelight Records. Nagrania zostały zarejestrowane w Redneck Studios w Gibsonton w stanie Floryda ww współpracy z Markiem Pratorem.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="5210611" url="https://pl.wikipedia.org/wiki?curid=5210611" title="Kamienica przy placu Kaczyńskich 1 w Katowicach">
Kamienica przy placu Kaczyńskich 1 w Katowicach

Kamienica przy placu Marii i Lecha Kaczyńskich 1 w Katowicach – zabytkowa, narożna kamienica mieszkalno-handlowa, położona przy placu M. i L. Kaczyńskich (dawny plac W. Szewczyka) 1 i ulicy 3 Maja 28 w Katowicach-Śródmieściu. Jest ona wybudowana w stylu neobarokowym według projektu opracowanego w pracowni Ignatza Grünfelda. Oddano ją do użytku w 1900 roku.
Historia.
Kamienica była budowana w latach 1891–1900 roku, a projekt budynku powstał w pracowni Ignatza Grünfelda. Została ona wybudowana w miejsce pochodzącego z 1867 roku budynku. Właścicielami kamienicy byli m.in. kolejno: G. Breslauer i K. Gottschalk.
W dniu 11 grudnia 2000 roku wpisano ją do rejestru zabytków. W 2018 roku w kamienicy mieściły się lokale mieszkaniowe oraz placówki handlowo-usługowe, w tym restauracja, zaś na początku 2022 roku w systemie REGON pod tym adresem zarejestrowanych było 11 aktywnych podmiotów gospodarczych.
Charakterystyka.
Kamienica mieszkalno-handlowa położona jest w narożniku placu M. i L. Kaczyńskich (dawny plac W. Szewczyka) 1 i ulicy 3 Maja 28 w katowickiej jednostce pomocniczej Śródmieście. Dawny adres kamienicy to ulica Stawowa 12.
Budynek wybudowany jest w stylu neobarokowym. Powierzchnia zabudowy kamienicy wynosi 252 m², zaś powierzchnia użytkowa 832 m². Zbudowana jest na planie litery „U”. Bryła budynku jest trójskrzydłowa ze ściętym narożnikiem zakończonym baniastym hełmem, kryta dachem dwuspadowym. Budynek posiada cztery kondygnacje nadziemne, poddasze i podpiwniczenie.
Elewacja budynku jest tynkowana i boniowana, od strony ulicy 3 Maja jest niesymetryczna i powyżej parteru czteroosiowa, natomiast od strony d. pl. W. Szewczyka jest symetryczna i powyżej parteru pięcioosiowa. Osie narożne kamienicy oraz skrajna elewacji od strony d. pl. W. Szewczyka tworzą nieznaczne ryzality, które są flanowane lizenami. 
Na rogu kamienicy znajdują się dwa kartusze – jeden z inskrypcją „1900” i znajdującą się poniżej płaskorzeźbą przedstawiającą głowę, a powyżej z monogramem „GB”. W narożu kamienicy znajduje się także balkon. Dolna płyta balkonowa jest położona na wysokości trzeciej kondygnacji. Pootrzymuje ona górną płytę balkonową za pomocą czterech okrągłych kolumn z głowicami w kształcie esownic. Dolna płytę zaś pootrzymują zdobione wsporniki.
W elewacji od strony ulicy 3 Maja znajdują się balkony zdobione metalowymi balustradami, z czego balon w drugiej kondygnacji pootrzymywany jest przez atlanty – lewy przedstawia postać kobiecą, zaś prawy mężczyznę.
Okna na kondygnacjach od pierwszej do trzeciej są prostokątne, zaś na czwartej zamknięte łukowo. Nad oknami trzeciej kondygnacji płyciny zostały wypełnione dekoracjami roślinnymi tworzącymi naczółki, zaś nad oknami ostatniej kondygnacji naczółki mają barokowe formy z motywami kartuszy. Otwory okienne w poddaszu zwieńczone są również ozdobnymi, zamkniętymi naczółkami.
W niektórych mieszkaniach zachowały się oryginalne fasety i rozety sufitowe oraz XIX-wieczne piece.
Kamienica jest ona wpisana do rejestru zabytków pod numerem A/41/00 – granice ochrony obejmują cały budynek. Budynek wpisany jest także do gminnej ewidencji zabytków miasta Katowice.

</doc>
<doc id="5210612" url="https://pl.wikipedia.org/wiki?curid=5210612" title="Dead (album Obituary)">
Dead (album Obituary)

Dead – album koncertowy amerykańskiego zespołu deathmetalowego Obituary. Wydawnictwo ukazało się 22 kwietnia 1998 roku nakładem Roadrunner Records. Nagrania zostały zarejestrowane 10 września 1997 roku podczas koncertu w Axis w Boston w stanie Massachusetts.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="5210613" url="https://pl.wikipedia.org/wiki?curid=5210613" title="Proof of stake">
Proof of stake



</doc>
<doc id="5210614" url="https://pl.wikipedia.org/wiki?curid=5210614" title="Proof of work">
Proof of work



</doc>
<doc id="5210616" url="https://pl.wikipedia.org/wiki?curid=5210616" title="Rezerwat Żyguliński">
Rezerwat Żyguliński

Rezerwat Żyguliński (ros. Жигулевский государственный природный биосферный заповедник имени И.И.Спрыгина) – ścisły rezerwat przyrody (zapowiednik) w obwodzie samarskim w Rosji. Znajduje się w rejonach stawropolskim i wołżskim. Jego obszar wynosi 233,84 km², a strefa ochronna 11,32 km². Rezerwat został utworzony dekretem rządu Rosyjskiej Federacyjnej Socjalistycznej Republiki Radzieckiej z dnia 19 sierpnia 1927 roku. W 2006 roku wraz z przylegającym do niego Parkiem Narodowym „Samarskaja Łuka” otrzymał status rezerwatu biosfery UNESCO. Dyrekcja rezerwatu znajduje się w miejscowości Żygulowsk.
Opis.
Rezerwat znajduje się w północnej części dużego zakola Wołgi w miejscu, gdzie rzeka omija Góry Żygulowskie (część Wyżyny Nadwołżańskiej). Od zachodu, wschodu i południa otacza go, obejmujący prawie całe zakole, Park Narodowy „Samarskaja Łuka”. Od północy granicą jest Wołga. Rezerwat obejmuje najwyższą część Gór Żygulowskich (wysokość do 381 m n.p.m.) i dwie wyspy na rzece (Sieriedysz i Szałyga).
Klimat kontynentalny, gorące lata i mroźne zimy. Najzimniejszym miesiącem jest styczeń (średnia temperatura -11 °C), najcieplejszym lipiec (+20 °C). 
Flora.
W szacie roślinnej rezerwatu dominują lasy (93,7% jego całkowitej powierzchni). Największą powierzchnię zajmują lasy z przewagą lipy drobnolistnej, na drugim miejscu są lasy osikowe. Lasy sosnowe występują prawie wyłącznie w wyższej części gór. Są tu też lasy dębowe i brzozowe. Na terasie zalewowej wzdłuż Wołgi wykształciły się lasy z przewagą turzycy, olszy czarnej i topoli białej. Na południowych zboczach występują niewielkie kamieniste stepy.
Fauna.
Największymi przedstawicielami fauny są parzystokopytne: łoś euroazjatycki, dzik euroazjatycki i sarna syberyjska. Z drapieżników żyje tu m.in.: ryś euroazjatycki, lis rudy, borsuk azjatycki, kuna leśna, gronostaj europejski i łasica pospolita. Maskotką rezerwatu jest borsuk azjatycki. Znajduje się tu najbardziej wysunięta na zachód populacja tego gatunku (dalej na zachód mieszka borsuk europejski). 
Największą różnorodnością wśród ssaków wyróżniają się gryzonie i nietoperze, liczące po 14 gatunków. Jest tu jedno z największych w Europie zimowisk nietoperzy. Żyją one w starych, opuszczonych sztolniach i liczą ponad 30 tysięcy osobników. 
Awifauna jest reprezentowana przez znacznie większą liczbę gatunków niż fauna ssaków (248 gatunków ptaków należących do 18 rzędów). 40 gatunków należy do rzadkich. Są to m.in.: bielik, orzeł cesarski, rybołów, sokół wędrowny, orzełek włochaty, gadożer zwyczajny, krogulec krótkonogi, kurhannik, orzeł przedni, orlik grubodzioby, bocian czarny, czapla biała, łabędź niemy, głuszec zwyczajny, jarząbek zwyczajny, żuraw zwyczajny, kulik wielki, ostrygojad zwyczajny, mewa mała.

</doc>
<doc id="5210622" url="https://pl.wikipedia.org/wiki?curid=5210622" title="Scymnus ater">
Scymnus ater

Scymnus ater – gatunek chrząszcza z rodziny biedronkowatych. Zamieszkuje palearktyczną Eurazję od Półwyspu Iberyjskiego po Rosyjski Daleki Wschód. Bytuje głównie na drzewach i krzewach liściastych, rzadziej na świerkach.
Taksonomia.
Gatunek ten opisany został po raz pierwszy w 1794 roku przez Johanna Gottlieba Kugelanna.
Morfologia.
Chrząszcz o owalnym, wydłużonym i stosunkowo spłaszczonym ciele długości od 1 do 1,5 mm. Powierzchnię ciała porastają rozproszone, białe szczecinki, które na opadającej części wierzchołka pokryw skierowane są ukośnie i odszwowo, co odróżnia go od podobnego skulika przędziorkowca.
Głowa ma ubarwienie czarne z brunatnożółtymi narządami gębowymi i drobno punktowaną powierzchnię. Krótkie czułki zbudowane są z 11 członów i mają brązowe ubarwienie. Przedplecze jest czarne, czasem z lekko rozjaśnionym przednim brzegiem i przednimi kątami. Powierzchnia przedplecza ma silną mikrorzeźbę oraz bardzo drobne i płytkie punktowanie. Barwa tarczki jest czarna. Pokrywy są w całości czarno ubarwione i mają bardzo dobrze zaznaczone guzy barkowe. Punktowanie pokryw jest dwojakie; punkty duże są dość silne, głębokie i mocno rozproszone, punkty małe są zaś płytkie i mają dwukrotnie mniejszą średnicę. Odnóża są ciemnobrunatne do czarniawych, tylko stopy, a czasem też golenie są brązowe. Pazurki są u podstawy lekko rozszerzone, ale nierozdwojone. Przedpiersie ma na wyrostku międzybiodrowym dwa żeberka. Na pierwszym z widocznych sternitów odwłoka (pierwszym wentrycie) występują pełne, półokrągłe linie udowe, sięgające łukiem do ⅔ jego długości, a zewnętrznymi końcami do przedniej jego krawędzi.
Ekologia i występowanie.
Owad stenotopowy, zasiedlający lasy liściaste, a rzadziej mieszane, zwłaszcza rosnące na pobrzeżach wód. Bytuje głównie na drzewach liściastych, w tym dębach, leszczynach, lipach, wierzbach i drzewach owocowych. Rzadziej spotykany jest na świerkach. Zarówno larwy jak i owady dorosłe są drapieżnikami żerującymi na mszycach i czerwcach, w tym "Chionaspis salicis". Postacie dorosłe zimują w dziuplach, ściółce, pod ostającą korą i wśród mchów. Sporadycznie znajdowane były też w hubach.
Gatunek palearktyczny o rozmieszczeniu eurosyberyjskim. W Europie znany jest z Portugalii, Hiszpanii, Wielkiej Brytanii, Francji, Belgii, Holandii, Niemiec, Szwajcarii, Austrii, Włoch, Danii, Norwegii, Szwecji, Łotwy, Litwy, Polski, Czech, Słowacji, Węgier, Białorusi, Ukrainy, Rumunii, Bułgarii, Słowenii, Chorwacji, Bośni i Hercegowiny, Grecji oraz europejskiej części Rosji. Dalej na wschód dociera przez Syberię na Rosyjski Daleki Wschód. W Polsce znany jest z nielicznych stanowisk rozproszonych na terenie całego kraju.

</doc>
<doc id="5210631" url="https://pl.wikipedia.org/wiki?curid=5210631" title="Ludmiła Sienczina">
Ludmiła Sienczina

Ludmiła Pietrowna Sienczina, pierwotnie Sienczin (; ur. 13 grudnia 1950, zm. 25 stycznia 2018) – rosyjska sopranistka, piosenkarka, aktorka teatralna i filmowa. Jedna z najsłynniejszych piosenkarek popowych Związku Radzieckiego końca lat 70. XX w. i początku lat 80. XX w., nazywana „petersburskim słowikiem” oraz „Kopciuszkiem sceny radzieckiej” na cześć piosenki, która przyniosła jej ogólnopaństwową sławę.
Rodzina i życie prywatne.
Urodziła się wsi Kudriawśke w Ukraińskiej Socjalistycznej Republice Radzieckiej. Była córką ukraińskiej nauczycielki Sary Aleksiejewny Fiedoriec i romsko-mołdawskiego pracownika sektoru kulturalnego, Piotra Markowicza Sienczina. Dorastała w obozie romskim we wsi, w której mieszkała matka późniejszej piosenkarki. Ojciec podczas rejestracji narodzin Ludmiły podał datę 13 stycznia 1948. Nazwisko ojca nie było odmienne, więc występowała jako Ludmiła Pietrowna Sienczin. Później przyjęła nazwisko pierwszego męża (Timoszyna), a po rozwodzie powróciła do nazwiska panieńskiego, dodając na końcu „a”.
Jej pierwszym mężem był solista leningradzkiej operetki Wiaczesław Fiodorowicz Timoszyn, Ludowy Artysta Federacji Rosyjskiej. Byli związani ok. 10 lat. Syna z tego małżeństwa ochrzciła imieniem ojca. W latach 1980–1990 była w związku małżeńskim ze Stasem Naminem, muzykiem, kompozytorem, producentem, twórcą i liderem zespołu rockowego. Najdłużej (1996–2018) związała się z Władimirem Pietrowiczem Andriejewem, swoim producentem i wieloletnim dyrektorem koncertowym.
Zmarła w szpitalu w Petersburgu po długiej chorobie. Miała raka trzustki. Została pochowana na prawosławnym Cmentarzu Smoleńskim w Petersburgu.
Wykształcenie i kariera.
W wieku 5 lat (według dokumentów 8) poszła do szkoły, w której uczyła matka, ponieważ babcia, która wyszła za mąż i wyjechała na wieś, nie mogła się nią opiekować. Druga babcia już nie żyła. Gdy Sienczina miała 10 lat, ojciec został zatrudniony w Leningradzie. Matka nie chciała, by Ludmiła została artystką.
W latach 1966–1970 studiowała w Leningradzkim Konserwatorium Muzycznym im. N.A. Rimskiego-Korsakowa. Od 1968 występowała jako solistka Leningradzkiej Państwowej Orkiestry Koncertowej. W latach 1970–1973 pracowała w Państwowym Teatrze Komedii Muzycznej w Leningradzie. Grała główne role w operetkach. W 1975 zaczęła występować na scenie jako piosenkarka popowa, co przyniosło jej sławę. Spopularyzowała piosenki takie jak "Kopciuszek" (ros. "Золушка"), "Kamienie" (ros. "Камушки"), "Miłość i rozłąka" (ros. "Любовь и разлука"), "Biała Akacja" (ros. "Белая акация"), "Urodziny" (ros. "День рождения"), "Biały taniec" (ros. "Белый танец"), "Kwiaty polne" (ros. "Полевые цветы"). Śpiewała pieśni ludowe, liryczne i dramatyczne, ballady miłosne, romanse. W 1975 ukazał się jej debiutancki album.
Na początku lat 70. XX w. z Fiodorem Czechowem prowadziła popularny program muzyczny „Artloto” w państwowej telewizji ZSRR. W latach 1975–1985 była czołową solistką Leningradzkiej Państwowej Orkiestry Koncertowej, pracowała też jako solistka Państwowego Instytutu Koncertowo-Filharmonicznego Petersburg-Koncert.
W 1977 wystąpiła jako piosenkarka kabaretowa Julie Prudhomme w filmie fabularnym "Вооружен и очень опасен" (Uzbrojony i niebezpieczny). Zagrała też w innych filmach, np. "Волшебная сила" (1970) i "Шельменко-денщик" (1971). Podkładała głosy do filmów.
W latach 1984–1986 współpracowała z muzykiem rockowym Igorem Talkowem. Był gitarzystą basowym i kierownikiem muzycznym jej zespołu. W 1984 firma Miełodija wydała jej płytę „Любовь и разлука” nagraną wspólnie z Talkowem (śpiewał i aranżował utwory).
W połowie lat 80. XX w. próbowała sił w nowych gatunkach muzycznych. W 1986 wzięła udział w radziecko-amerykańskim projekcie, spektaklu muzycznym "Dziecko świata". Wystawiano go w miastach USA i Kanady. Z Michelem Legrandem nagrała dwujęzyczną wersję piosenki z filmu "Parasolki z Chernobourga" (1964).
W 2003 i 2004 ukazały się łącznie 3 albumy piosenkarki z jej największymi hitami. Wielokrotnie koncertowała i występowała w programach telewizyjnych.
Była bohaterką filmów dokumentalnych: „Rosyjski Kopciuszek” (2008, reż. Maria Kołokołowa) i „Ludmiła Sienczina: Gdzie jesteś, moje szczęście?” (2015, reż. Iraida Maksimova).
W dniu 11 marca 2014 podpisała apel działaczy kultury Federacji Rosyjskiej o poparcie stanowiska prezydenta Rosji Władimira Putina w sprawie Ukrainy i Krymu.
Nagrody i wyróżnienia.
Na przełomie lat 70. i 80. XX w. wielokrotnie była laureatką telewizyjnego festiwalu „Piosenka roku”. Była laureatką międzynarodowych i ogólnorosyjskich konkursów. W 1975 wystąpiła na Międzynarodowym Festiwalu Piosenki w Sopocie.
W 1979 otrzymała tytuł Zasłużonego Artysty Federacji Rosyjskiej, a w 2002 tytuł Ludowego Artysty Federacji Rosyjskiej. Rok później uhonorowano ją tytułem Zasłużonego Artysty Ukrainy. Była Damą Orderu Honoru.

</doc>
<doc id="5210633" url="https://pl.wikipedia.org/wiki?curid=5210633" title="Wysokie (rejon małorycki)">
Wysokie (rejon małorycki)

Wysokie (, "Wysokaje"; , "Wysokoje") – wieś na Białorusi, w obwodzie brzeskim, w rejonie małoryckim, w sielsowiecie Łukowo.
Historia.
W XIX i w początkach XX w. położone było w Rosji, w guberni grodzieńskiej, w powiecie brzeskim.
W dwudziestoleciu międzywojennym leżało w Polsce, w województwie poleskim, w powiecie brzeskim, w gminie Wielkoryta. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5210634" url="https://pl.wikipedia.org/wiki?curid=5210634" title="Klementyna Popowicz-Bojarskaja">
Klementyna Popowicz-Bojarskaja



</doc>
<doc id="5210638" url="https://pl.wikipedia.org/wiki?curid=5210638" title="Zdecentralizowane finanse">
Zdecentralizowane finanse

Zdecentralizowane finanse (ang. "decentralized finance – DeFi") – termin odnoszący się do systemów i aplikacji zbudowanych w oparciu o technologię blockchain, służących ich użytkownikom do korzystania z usług i produktów finansowych nie regulowanych w przepisach prawa i nie objętych nadzorem właściwych organów. Korzystanie z takich usług i produktów może wiązać się z wysokim ryzykiem, zarówno finansowym, jak i technologicznym.
Zdecentralizowane finanse mają na celu wykorzystanie możliwości technologii DLT/blockchain w celu uruchomienia alternatywnego systemu finansowego. W założeniu twórców, celem DeFi jest dostarczanie usług finansowych osobom fizycznym wykluczonym, które z różnych powodów nie mogą korzystać z usług tradycyjnego rynku finansowego. Drugim ważnym aspektem funkcjonowania i korzystania z DeFi jest potencjalne ryzyko obejścia przepisów wprowadzających ograniczenia dla funkcjonowania rynku finansowego (m.in. blokady czy zajęcia środków na rachunku, finansowanie przestępczości, finansowanie protestów).
Rynek DeFi jest też chętnie wykorzystywany do różnego rodzaju oszustw. Jako przykład należy wskazać chociażby projekty NUGS oraz NEXE, które niedługo po umieszczeniu ich w zdecentralizowanym systemie obrotu (DEX) Uniswap zostały uznane za
prawdopodobnie oszukańcze w oparciu o ich charakterystykę i przeprowadzone transakcje.

</doc>
<doc id="5210639" url="https://pl.wikipedia.org/wiki?curid=5210639" title="Wiktorija Kazunina">
Wiktorija Kazunina

Wiktorija Jurjewna Kazunina (, ur. 24 sierpnia 1970) – radziecka i rosyjska judoczka.
Brązowa medalistka mistrzostw świata w 1993. Startowała w Pucharze Świata w latach 1991 i 1996-1998. Wygrała igrzyska wojskowe w 1995 i MŚ wojskowych w 1994 i 1997. Mistrzyni Rosji w 1992, 1994 i 1998 roku.

</doc>
<doc id="5210640" url="https://pl.wikipedia.org/wiki?curid=5210640" title="Viktoria Kazunina">
Viktoria Kazunina



</doc>
<doc id="5210645" url="https://pl.wikipedia.org/wiki?curid=5210645" title="Laiyuan (krążownik)">
Laiyuan (krążownik)



</doc>
<doc id="5210646" url="https://pl.wikipedia.org/wiki?curid=5210646" title="Sabina Gilazowa">
Sabina Gilazowa

Sabina Albiertowna Gilazowa (, ur. 30 września 1994) – rosyjska judoczka.
Uczestniczka mistrzostw świata w 2017, 2018, 2019 i 2021. Startowała w Pucharze Świata w 2017. Brązowa medalistka mistrzostw Europy w 2021. Trzecia na mistrzostwach Rosji w 2016 roku.

</doc>
<doc id="5210648" url="https://pl.wikipedia.org/wiki?curid=5210648" title="Sabina Giliazova">
Sabina Giliazova



</doc>
<doc id="5210650" url="https://pl.wikipedia.org/wiki?curid=5210650" title="Gruszka (Białoruś)">
Gruszka (Białoruś)

Gruszka (, "Hruszka"; , "Gruszka") – wieś na Białorusi, w obwodzie brzeskim, w rejonie małoryckim, w sielsowiecie Łukowo.
W pobliżu znajduje się Rezerwat Biologiczny Łukowo.
Historia.
W dwudziestoleciu międzywojennym leżała w Polsce, w województwie poleskim, w powiecie brzeskim, w gminie Wielkoryta. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5210652" url="https://pl.wikipedia.org/wiki?curid=5210652" title="Anastasija Konkina">
Anastasija Konkina

Anastasija Aleksandrowna Konkina (, ur. 1 grudnia 1993) – rosyjska judoczka.
Zajęła siódme miejsce na mistrzostwach świata w 2021; uczestniczka zawodów w 2018 i 2019. Medalistka w zawodach drużynowych w 2018 i 2019. Startowała w Pucharze Świata w latach 2014-2017 i 2019. Brązowa medalistka mistrzostw Europy w 2018, a także w drużynie w 2021. Zdobyła złoty medal w drużynie na igrzyskach europejskich w 2019.
Trzy medale na MŚ wojskowych. Mistrzyni Rosji w 2015 i 2021; druga w 2017 i trzecia w 2016 roku.

</doc>
<doc id="5210653" url="https://pl.wikipedia.org/wiki?curid=5210653" title="Anastasia Konkina">
Anastasia Konkina



</doc>
<doc id="5210654" url="https://pl.wikipedia.org/wiki?curid=5210654" title="Ana Kokić">
Ana Kokić

Ana Kokić (; też jako: Ana Rađen, ur. 11 marca 1983 w Belgradzie) – serbska piosenkarka.
Życiorys.
Kariera.
Urodziła się w Belgradzie. Uczyła się w liceum geologicznym, a także w liceum muzycznym w Belgradzie. Karierę muzyczną rozpoczęła w 1999 w rockowym zespole Amethyst, ale zespół się rozpadł po kilku miesiącach działalności. Od września 1999 tańczyła i śpiewała w zespole Energija, wykonującym muzykę dance-pop. Wspólnie z grupą Energija wydała trzy albumy. W 2003 występowała w zespole Blizanci. Swój pierwszy album solowy "Mojne mala" wydała w 2006 w wytwórni Grand Production – album przyniósł jej znaczną popularność na serbskim rynku muzycznym. Wydany w kolejnym roku album "Šta će meni ime..." przyniósł znaczący sukces kasowy – album sprzedano w ilości 200 tys. egz. W 2011 wydała trzeci album "Psiho", we współpracy z rumuńskim producentem i kompozytorem Costim Ionițą oraz Mariną Tucaković (autorką tekstów).
W 2015 zaśpiewała w filmie "Bićemo prvaci sveta" (reż. Darko Bajić), inspirowanym postacią Silvany Armenulić. W 2013 wygrała w programie "Tvoje lice zvuči poznato" – pierwszej serbskiej edycji formatu Your Face Sounds Familiar. W kolejnych edycjach programu zasiada w jury.
Życie prywatne.
Rozwódka (w 2019 rozwiodła się po 11 latach małżeństwa z waterpolistą Nikolą Rađenem), ma dwie córki (Nina, Tea). Ma 163 cm wzrostu.

</doc>
<doc id="5210655" url="https://pl.wikipedia.org/wiki?curid=5210655" title="Julija Ryżowa">
Julija Ryżowa

Julija Wasiljewna Ryżowa-Kazarina (, ur. 7 października 1989) – rosyjska judoczka.
Uczestniczka mistrzostw świata w 2013, 2014, 2015, 2017 i 2018. Startowała w Pucharze Świata w 2010, 2013, 2015 i 2017. Brązowa medalistka mistrzostw Europy w 2016; piąta w 2014. Piąta na igrzyskach wojskowych w 2019. Dwa medale na MŚ wojskowych. Mistrzyni Rosji w 2008, 2013 i 2019 roku.

</doc>
<doc id="5210656" url="https://pl.wikipedia.org/wiki?curid=5210656" title="Stare Polanki">
Stare Polanki

Stare Polanki – polana na wschodnim grzbiecie Gorca w Gorcach. Znajduje się na wypłaszczeniu grzbietu między Wierchem Bystrzańcem a szczytem Tokarka. Są tutaj dwie polany; po północnej stronie drogi i szlaku turystycznego Stare Polanki, po południowej, na zboczu opadającym do doliny potoku Młynne jest polana Tokarka.
Ze szlaku turystycznego wiodącego drogą między polanami Tokarka i Stare Polanki w kierunku północnym rozciąga się widok na dolinę Potoku Zasadnego i wznoszące się nad nią szczyty Kiczory Kamienickiej i Wielkiego Wierchu, na południe na dolinę Młynnego i Strzelowskie.
Przez Tokarkę prowadzi szlak turystyki pieszej, narciarskiej i rowerowej. W 2015 r. od przełęczy Wierchmłynne gmina Ochotnica Dolna wykonała na Gorc drogę o szerokości 3 m. Niezbędna była do transportu materiałów do budowy wieży widokowej na Gorcu, a ma służyć także rowerzystom i narciarzom.
Polana to łąka znajdująca się w obrębie miejscowości Zasadne w województwie małopolskim, w powiecie limanowskim, w gminie Kamienica.

</doc>
<doc id="5210658" url="https://pl.wikipedia.org/wiki?curid=5210658" title="Yulia Ryzhova">
Yulia Ryzhova



</doc>
<doc id="5210660" url="https://pl.wikipedia.org/wiki?curid=5210660" title="Wierchmłynne">
Wierchmłynne



</doc>
<doc id="5210663" url="https://pl.wikipedia.org/wiki?curid=5210663" title="Kristina Rumiancewa">
Kristina Rumiancewa

Kristina Siergiejewna Rumiancewa (, ur. 24 maja 1988) – rosyjska judoczka.
Startowała w Pucharze Świata w latach 2008, 2010-2013, 2015 i 2016. Brązowa medalistka mistrzostw Europy w 2014. Wicemistrzyni uniwersjady w 2011. Mistrzyni Rosji w 2013 roku.

</doc>
<doc id="5210664" url="https://pl.wikipedia.org/wiki?curid=5210664" title="Herb obwodu zabajkalskiego">
Herb obwodu zabajkalskiego

Herb obwodu zabajkalskiego () – symbol obwodu zabajkalskiego będącego jednostką administracyjną Imperium Rosyjskiego istniejącej od 1851 roku. Jego wygląd został zatwierdzony 12 kwietnia 1859 roku. 
Blazonowanie.
W polu złotym palisada o ośmiu palach naprzemiennie czerwonym i zielonym, powyżej głowa bawola czerwona z rogami takimiż, oczami i językiem srebrnymi. Tarcza zwieńczona koroną carską i otoczona liśćmi dębu złotymi przewiązanymi wstęgą Świętego Aleksandra.
Opis.
Herb stanowi złota tarcza francuska, na której widnieje palisada wykonana z 8 pali naprzemiennie w kolorze czerwonym i zielonym począwszy od strony prawej (heraldycznie). Nad palisadą umieszczony jest wizerunek głowy bawolej w kolorze czerwonym z czerwonymi rogami oraz srebrnymi oczami i językiem. Tarcza zwieńczona jest starożytną koroną cesarską. Herb otoczony jest dwoma złotymi gałązkami dębowymi połączonymi czerwoną wstęgą orderu świętego Aleksandra zawiązaną w kokardę.
Historia.
Obwód zabajkalski został utworzony 11 lipca 1851 roku. 12 kwietnia 1859 roku został zatwierdzony wzór herbu obwodu zabajkalskiego, jednego z pierwszych zaprojektowanych i pierwszego zatwierdzonego według nowych zasad opracowanych przez i wprowadzonych jako obowiązujące w 1857 roku.
Herb obwodu stał się podstawą do opracowania herbu Czyty, który z kolei widniał na herbie obwodu czytyjskiego, a następnie herbie Kraju Zabajkalskiego.

</doc>
<doc id="5210665" url="https://pl.wikipedia.org/wiki?curid=5210665" title="Kristina Rumyantseva">
Kristina Rumyantseva



</doc>
<doc id="5210666" url="https://pl.wikipedia.org/wiki?curid=5210666" title="Zabłocie (rejon małorycki)">
Zabłocie (rejon małorycki)

Zabłocie (, "Zabałaccie"; , "Zabołotje") – wieś na Białorusi, w obwodzie brzeskim, w rejonie małoryckim, w sielsowiecie Łukowo.
Historia.
Wieś ekonomii brzeskiej w drugiej połowie XVII wieku. 
W XIX i w początkach XX w. wieś i folwark położone w Rosji, w guberni grodzieńskiej, w powiecie brzeskim. W dwudziestoleciu międzywojennym leżało w Polsce, w województwie poleskim, w powiecie brzeskim, w gminie Wielkoryta.
23 września 1942 Niemcy zamordowali 289 mieszkańców Zabłocia. Następnie ograbili wieś i podpalili jej zabudowania.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5210667" url="https://pl.wikipedia.org/wiki?curid=5210667" title="Wierch Młynne">
Wierch Młynne



</doc>
<doc id="5210668" url="https://pl.wikipedia.org/wiki?curid=5210668" title="Marta Łabazina">
Marta Łabazina

Marta Aleksandrowna Łabazina (, ur. 25 marca 1987) – rosyjska judoczka.
Uczestniczka mistrzostw świata w 2010, 2011, 2013 i 2014. Startowała w Pucharze Świata w latach 2007, 2008, 2010-2012, 2014-2016. Srebrna medalistka mistrzostw Europy w 2013, a także trzykrotna medalistka w drużynie. Trzecia na uniwersjadzie w 2007 i 2013. Mistrzyni Rosji w 2009; druga w 2010 roku.

</doc>
<doc id="5210669" url="https://pl.wikipedia.org/wiki?curid=5210669" title="Marta Labazina">
Marta Labazina



</doc>
<doc id="5210670" url="https://pl.wikipedia.org/wiki?curid=5210670" title="Przysłop Lubomierski">
Przysłop Lubomierski



</doc>
<doc id="5210671" url="https://pl.wikipedia.org/wiki?curid=5210671" title="Nowaje Zabałaccie">
Nowaje Zabałaccie

Nowaje Zabałaccie (; , "Nowoje Zabołotje") – wieś na Białorusi, w obwodzie brzeskim, w rejonie małoryckim, w sielsowiecie Łukowo.

</doc>
<doc id="5210672" url="https://pl.wikipedia.org/wiki?curid=5210672" title="Olga Sonina">
Olga Sonina

Olga Giennadjewna Sonina (, ur. 10 stycznia 1980) – rosyjska judoczka.
Uczestniczka mistrzostw świata w 2005. Startowała w Pucharze Świata w latach 1999, 2000, 2003-2005, 2007 i 2007. Złota medalistka mistrzostw Europy w 2005; piąta w 2003, a także trzecia w drużynie w 2002. Mistrzyni Rosji w 2004; druga w 2003; trzecia w 2000, 2002 i 2007 roku.

</doc>
<doc id="5210673" url="https://pl.wikipedia.org/wiki?curid=5210673" title="Encyklopedia popularna ilustrowana">
Encyklopedia popularna ilustrowana

Encyklopedia popularna ilustrowana – czterotomowa, polska encyklopedia ogólna wydana w latach 1909-1912 w Warszawie przez redakcję polskiego czasopisma "Wiadomości Codzienne".
Opis.
Encyklopedię zredagowała redakcja polskiego czasopisma "Wiadomości Codzienne" wychodzącego w Warszawie. Pełny tytuł brzmiał: "Encyklopedja popularna ilustrowana : treść wszystkich gałęzi wiedzy ludzkiej, podana przystępnie". Dzieło zostało wydrukowane w czterech woluminach w latach 1909-1912 przez w Warszawie i miało charakter ogólny oraz popularyzatorski. Jest ilustrowane, zawiera czarno białe zdjęcia, tablice, rysunki, mapy i schematy.
Wydane tomy.
W latach 1909-1912 wydano cztery tomy z częstotliwością tomu rocznie:

</doc>
<doc id="5210674" url="https://pl.wikipedia.org/wiki?curid=5210674" title="Swietłana Pantielejewa">
Swietłana Pantielejewa

Swietłana Eduardowna Pantielejewa (, ur. 21 czerwca 1980) – rosyjska judoczka i zapaśniczka sumo.
Uczestniczka mistrzostw świata w 1999 i 2001. Startowała w Pucharze Świata w latach 1998-2002. Srebrna medalistka mistrzostw Europy w 1999. Mistrzyni Rosji w 1997 i 1999 roku.

</doc>
<doc id="5210675" url="https://pl.wikipedia.org/wiki?curid=5210675" title="Svetlana Panteleeva">
Svetlana Panteleeva



</doc>
<doc id="5210677" url="https://pl.wikipedia.org/wiki?curid=5210677" title="Użowo">
Użowo

Użowo (, "Użowa"; , "Użowo") – wieś na Białorusi, w obwodzie brzeskim, w rejonie małoryckim, w sielsowiecie Łukowo, przy drodze magistralnej M12.
Historia.
W dwudziestoleciu międzywojennym leżało w Polsce, w województwie poleskim, w powiecie brzeskim, w gminie Wielkoryta. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5210678" url="https://pl.wikipedia.org/wiki?curid=5210678" title="Tatjana Kuwszynowa">
Tatjana Kuwszynowa

Tatjana Władimirowna Kuwszynowa (, ur. 2 września 1967) – radziecka i rosyjska judoczka i sambistka.
Siódma w mistrzostwach świata w 1989 i 1993; uczestniczka zawodów w 1987, 1995 i 1999. Startowała w Pucharze Świata w latach 1989, 1990, 1993, 1995, 1996 i 1998-2000. Srebrna medalistka mistrzostw Europy w 1993 i 1998; brązowa w 1994 i 1995. Mistrzyni Rosji w 1993, 1994, 1995 i 1998; druga w 1999; trzecia w 1997. Trzecia na mistrzostwach ZSRR w 1989 i WNP w 1992 roku.

</doc>
<doc id="5210679" url="https://pl.wikipedia.org/wiki?curid=5210679" title="Rząd Pierre’a Wernera i Gastona Thorna/Colette Flesch">
Rząd Pierre’a Wernera i Gastona Thorna/Colette Flesch

Rząd Pierre’a Wernera i Gastona Thorna/Colette Flesch – rząd Luksemburga pod kierownictwem premiera Pierre’a Wernera i wicepremiera Gastona Thorna, zastąpionego w trakcie urzędowanie gabinetu przez Colette Flesch.
Gabinet został powołany 16 lipca 1979 po wyborach parlamentarnych z tego samego roku. Rząd utworzyły Chrześcijańsko-Społeczna Partia Ludowa (CSV) oraz Partia Demokratyczna (DP). Funkcjonował przez całą kadencję. 20 lipca 1984, po kolejnych wyborach, został zastąpiony przez pierwszy rząd Jacques’a Santera i Jacques’a Poosa.

</doc>
<doc id="5210680" url="https://pl.wikipedia.org/wiki?curid=5210680" title="Tatiana Kouvchinova">
Tatiana Kouvchinova



</doc>
<doc id="5210681" url="https://pl.wikipedia.org/wiki?curid=5210681" title="Patrol Tatry">
Patrol Tatry

Patrol Tatry – polski serial dokumentalny, emitowany w Fokus TV. Opowiada o codziennej służbie strażników Tatrzańskiego Parku Narodowego. W serialu pojawiają się również ratownicy TOPR-u, właściciele schronisk górskich, taternicy i przyrodnicy.

</doc>
<doc id="5210683" url="https://pl.wikipedia.org/wiki?curid=5210683" title="Swietłana Komarowa">
Swietłana Komarowa

Swietłana Komarowa () – rosyjska judoczka i sambistka.
Uczestniczka mistrzostw świata w 1997. Startowała w Pucharze Świata w latach 1996-2000. Brązowa medalistka mistrzostw Europy w 1997. Wicemistrzyni Rosji w 1994, 1995, 1997 i 1998; trzecia w 1996 roku.

</doc>
<doc id="5210684" url="https://pl.wikipedia.org/wiki?curid=5210684" title="Petteri Lindbohm">
Petteri Lindbohm

Petteri Lindbohm (ur. 23 września 1993 w Helsinkach) – fiński hokeista, reprezentant Finlandii, olimpijczyk.
Kariera.
Wychowanek klubu HIFK. Rozwijał karierę w drużynach juniorskich klubu Kiekko-Vantaa do 2010, Espoo Blues do 2011, Jokerit do 2014. W międzyczasie w NHL Entry Draft 2012 został wybrany przez amerykański klub St. Louis Blues. Był też wypożyczany do seniorskiej drużyny Kiekko-Vantaa, a od 2014 grał w seniorskim zespole Jokeritu w Liiga. W sezonie 2013/2014 był wypożyczony do Ässät. W marcu 2014 podpisał kontrakt wstępujący z St. Louis Blues. Od 2014 rozegrał cztery sezony w zespole farmerskim tj. Chicago Wolves w rozgrywkach AHL. W ekipie St. Louis Blues grał nieregularnie od 2014 do 2017 (we wrześniu 2017 przedłużył umowę, ale w sezonie 2017/2018 nie grał już w NHL, a jedynie w AHL). W tym okresie w KHL Junior Draft 2016 został wybrany przez macierzysty Jokerit. W lipcu 2018 został zakontraktowany przez szwajcarski klub Lausanne HC, w barwach którego rozegrał dwa kolejne sezony rozgrywek NLA. W połowie 2020 przeszedł do innego zespołu z tej ligi, EHC Biel. W maju 2021 został zaangażowany przez Jokerit, występujący z rosyjskich rozgrywkach KHL. Po wycofaniu się Jokeritu z KHL w sezonie 2021/2022 pod koniec lutego 2022 podpisał roczny kontrakt z Florida Panthers. W sierpniu 2022 został zaangażowany przez Frölunda HC.
Uczestniczył w turniejach mistrzostw świata juniorów do lat 18 edycji 2011, mistrzostw świata juniorów do lat 20 edycji 2013. W kadrze seniorskiej brał udział w turniejach mistrzostw świata edycji 2019, 2021, zimowych igrzysk olimpijskich 2022.

</doc>
<doc id="5210685" url="https://pl.wikipedia.org/wiki?curid=5210685" title="Stablecoin">
Stablecoin

Stablecoin – token płatniczy, którego wartość jest trwale powiązana z wartością dobra pozostającego w obrocie, np. złota lub oficjalnej waluty (FIAT).
Może, przy zachowaniu dodatkowych wymogów przewidzianych w ustawie o usługach płatniczych, spełniać definicję pieniądza elektronicznego.

</doc>
<doc id="5210686" url="https://pl.wikipedia.org/wiki?curid=5210686" title="Svetlana Komarova">
Svetlana Komarova



</doc>
<doc id="5210690" url="https://pl.wikipedia.org/wiki?curid=5210690" title="Ludmiła Chramowa">
Ludmiła Chramowa

Ludmiła Chramowa (, ur. 31 sierpnia 1977) – rosyjska judoczka.
Startowała w Pucharze Świata w 1997, 1999, 2000 i 2004. Brązowa medalistka mistrzostw Europy w 1997. Wicemistrzyni igrzysk wojskowych w 2003 i trzecia na MŚ wojskowych w 2001. Mistrzyni Rosji w 1999; druga w 1998; trzecia w 1996, 2002 i 2003 roku.

</doc>
<doc id="5210691" url="https://pl.wikipedia.org/wiki?curid=5210691" title="Lioudmila Khramova">
Lioudmila Khramova



</doc>
<doc id="5210694" url="https://pl.wikipedia.org/wiki?curid=5210694" title="Delegatura Ambasady RP w Krasnojarsku">
Delegatura Ambasady RP w Krasnojarsku

Delegatura Ambasady RP w Krasnojarsku, Delegatura Ambasady Polski (ros. Представительствo посольства Польши) – polski urząd konsularny działający epizodycznie jako delegatura ambasady RP w ZSRR ewakuowanej do Kujbyszewa w 1942.
Do kompetencji terytorialnej urzędu należały: Kraj Krasnojarski, Obwód irkucki, Chakaski Obwód Autonomiczny.
Siedziba.
Mieściła się przy ul. Markowskogo 37 (ул. Марковского).

</doc>
<doc id="5210696" url="https://pl.wikipedia.org/wiki?curid=5210696" title="Jago Abuładze">
Jago Abuładze

Jago Dżumbierowicz Abuładze (, ur. 16 października 1997) – rosyjski judoka.
Mistrz świata w 2021. Wicemistrz Europy w 2020 i trzeci w 2021 roku.

</doc>
<doc id="5210697" url="https://pl.wikipedia.org/wiki?curid=5210697" title="Yago Abuladze">
Yago Abuladze



</doc>
<doc id="5210698" url="https://pl.wikipedia.org/wiki?curid=5210698" title="Zawale (przystanek kolejowy)">
Zawale (przystanek kolejowy)

Zawale (, ) – mijanka i przystanek kolejowy w pobliżu miejscowości Zawale, w rejonie kołomyjskim, w obwodzie iwanofrankiwskim, na Ukrainie. Węzeł linii Lwów – Czerniowce ze ślepą linią do Wyżnicy.

</doc>
<doc id="5210701" url="https://pl.wikipedia.org/wiki?curid=5210701" title="Ber Pomeranc">
Ber Pomeranc

Ber Pomeranc, także Berl Pomerantz (ur. 1901, zm. w grudniu 1942 w okolicach Janowa) – poeta i tłumacz piszący po hebrajsku.
Życiorys.
Urodził się w 1901 roku we wsi pod Pińskiem. Studiował w hebrajskim seminarium nauczycielskim i konserwatorium w Wilnie. W tym czasie nauczył się także płynnie mówić po polsku. Po studiach nauczał języka hebrajskiego w Janowie, w szkole prowadzonej przez Tarbut. 
Na początku lat 30. wyjechał do Warszawy, gdzie zmagał się z problemami finansowymi. By utrzymać się, tłumaczył z jidysz i z polskiego; jego przekłady ukazywały się m.in. na łamach magazynu „Ha-Tekufa”. Przetłumaczył m.in. "Wesele" Stanislawa Wyspiańskiego (1938). Bezskutecznie próbował pozyskać zgodę od władz brytyjskich na wyjazd do Palestyny. W 1932 roku, m.in. wraz z Malkielem Lusternikiem, założył czasopismo literackie „Reszit”, którego celem była popularyzacja literatury hebrajskiej, zaś pięć lat później należał z Lusternikiem i Natanem Eckiem do redakcji kwartalnika „Tchumim” (1937–1938). Jego twórczość często gościła na łamach izraelskiego czasopisma literackiego „Giljonot”. W 1935 roku ukazał się jego pierwszy tomik poetycki "Bi-Sfatajim el ha-sela". Jego drugi zbiór "Halon ba-jaar" (1939) był ostatnią książką po hebrajsku, którą wydano w Polsce przed Zagładą Żydów. Jego wiersze z okresu okupacji nie zachowały się. W grudniu 1942 roku został zastrzelony przez nazistów w okolicach Janowa (gdzie mieszkała jego matka). 
Twórczość Pomeranca należała do najważniejszych osiągnięć poezji hebrajskiej w Polsce okresu międzywojennego. Utrzymane w duchu modernizmu utwory pisane wierszem wolnym charakteryzowały się świeżym podejściem do leksyki, łącząc kolokwialne elementy z archaizmami i neologizmami. Większość tematów jego dzieł wywodziło się z bezpośredniego otoczenia: realistycznie opisywał elementy współczesnego, bezosobowego miasta, unikając jednocześnie nostalgicznej wizji życia na wsi.

</doc>
<doc id="5210704" url="https://pl.wikipedia.org/wiki?curid=5210704" title="Inał Tasojew">
Inał Tasojew

Inał Walikojewicz Tasojew (, ur. 5 lutego 1998) – rosyjski judoka.
Uczestnik mistrzostw świata w 2019. Trzeci w drużynie w 2018 i 2019. Triumfator mistrzostw Europy w 2021; drugi w 2020 i trzeci w drużynie w 2021. Wicemistrz igrzysk europejskich w 2019 i mistrz w drużynie. Wygrał igrzyska wojskowe w 2019, a także MŚ wojskowych w 2021 roku.

</doc>
<doc id="5210705" url="https://pl.wikipedia.org/wiki?curid=5210705" title="Inal Tasoev">
Inal Tasoev



</doc>
<doc id="5210706" url="https://pl.wikipedia.org/wiki?curid=5210706" title="Tokarka (ujednoznacznienie)">
Tokarka (ujednoznacznienie)



</doc>
<doc id="5210708" url="https://pl.wikipedia.org/wiki?curid=5210708" title="Lekomania (serial telewizyjny)">
Lekomania (serial telewizyjny)

Lekomania (oryg. ) – amerykański oparty na faktach serial dramatyczny z 2021 roku na podstawie książki Beth Macy, "Lekomani. Jak koncerny farmaceutyczne i lekarze potrafią uzależnić pacjentów od leków" (oryg. ). Został on stworzony przez Danny’ego Stronga, który pełnił również rolę głównego scenarzysty. W rolach głównych wystąpili: Michael Keaton, Peter Sarsgaard, Michael Stuhlbarg, Will Poulter, John Hoogenakker, Kaitlyn Dever i Rosario Dawson.
Serial koncentruje się na walce z uzależnieniem od opioidów w Stanach Zjednoczonych, spowodowanym lekiem OxyContin, wyprodukowanym jako nieuzależniający przez koncern farmaceutyczny Purdue Pharma.
"Lekomania" zadebiutował 13 października 2021 roku w serwisie Hulu. W Polsce miniseria pojawiła się 14 czerwca 2022 roku na Disney+. Serial otrzymał przeważnie pozytywne recenzje od krytyków.
Emisja.
"Lekomania" zadebiutował 13 października 2021 roku w serwisie Hulu w Stanach Zjednoczonych. 30 października pierwsze trzy odcinki zostały pokazane publiczności podczas Virginia Film Festival, a po projekcji odbyła się dyskusja z udziałem Danny’ego Stronga i Beth Macy. 12 listopada serial udostępniony został poza Stanami w serwisie Disney+ pod marką „Star”, w Ameryce Łacińskiej na Star+ oraz w części krajów azjatyckich na Disney+ Hotstar. W Polsce serial pojawił się 14 czerwca 2022 roku na Disney+.
Produkcja.
Rozwój projektu.
W sierpniu 2018 roku poinformowano, że Fox 21 Television Studios pracuje nad serialem na podstawie książki "Lekomani. Jak koncerny farmaceutyczne i lekarze potrafią uzależnić pacjentów od leków" (oryg. ) autorstwa Beth Macy. W czerwcu 2020 roku Hulu zamówiło ośmioodcinkowy serial limitowany, który stworzy Danny Strong. Producentami wykonawczymi zostali Strong, Macy, Michael Keaton, Warren Littlefield, John Goldwyn, Karen Rosenfelt i Barry Levinson. Produkcją serialu zajęły się 20th Television oraz John Goldwyn Productions i The Littlefield Company.
Casting.
W czerwcu 2020 roku poinformowano, że Michael Keaton zagra Samuela Finnixa. We wrześniu do obsady dołączyli: Peter Sarsgaard jako Rick Mountcastle, Kaitlyn Dever jako Betsy Mallum, Will Poulter jako Billy Cutler, John Hoogenakker jako Randy Ramseyer, Phillipa Soo jako Amber Collins i Jake McDorman jako John Brownlee. W październiku ujawniono, że w serialu wystąpią Rosario Dawson jako Bridget Meyer i Ray McKinnon jako Jerry Mallum. W listopadzie poinformowano, że do obsady dołączyła Cleopatra Coleman jako Grace Pell, a w następnym miesiącu – Michael Stuhlbarg jako Richard Sackler. 
W styczniu 2021 roku ogłoszono, że Jaime Ray Newman jako Kathe Sackler, Andrea Frankle jako Beth Sackler i Will Chase jako Michael Friedman zagrają w serialu. W marcu do obsady dołączyły Rebecca Wisocky jako Cynthia McCormick i Meagen Fay jako Beth Davies, a w kwietniu poinformowano, że wystąpi również Trevor Long jako Rudy Giuliani.
Zdjęcia.
Zdjęcia do serialu rozpoczęły się w grudniu 2020 roku w Richmond w stanie Wirginia, a zakończyły się w maju 2021 roku. Za zdjęcia odpowiadał Checco Varese, scenografię przygotował Neil Spisak, a kostiumy zaprojektowała Michele Michel.
Muzyka.
Na początku października 2021 roku poinformowano, że Lorne Balfe skomponował muzykę do serialu. Album, "Dopesick: Original Score", został wydany 12 listopada 2021 roku przez Hollywood Records.
Odbiór.
Krytyka w mediach.
Serial spotkał się z przeważnie pozytywną reakcją krytyków. W serwisie Rotten Tomatoes 87% z 61 recenzji uznano za pozytywne, a średnia ocen wystawionych na ich podstawie wyniosła 7,4/10. Na portalu Metacritic średnia ważona ocen z 25 recenzji wyniosła 68 punktów na 100.
Kristen Baldwin z „Entertainment Weekly” stwierdziła, że „"Dopesick" zręcznie ogarnia ogromną epidemię uzależnień poprzez intymne, głęboko wciągające historie o ludzkiej dewastacji”. Kelly Lawler z „USA Today” pochwaliła grę aktorów, a o Michaelu Keatonie napisała, że „jest w swojej najlepszej formie, opanowując postać, która jest bałaganem pełnym sprzeczności i transformacji”. Lucy Mangan z „The Guardian” oceniła, że „w "Dopesick" za dużo się dzieje (...) Rezultatem jest serial, który jest znacznie bardziej chaotyczny niż powinien”. Alan Sepinwall z „Rolling Stone” stwierdził, że „poszczególne odcinki wydają się zbyt długie, a Dopesick jako całość wydaje się nie mieć żadnego interesu, aby trwać ponad osiem godzin”. Daniel Fienberg z „The Hollywood Reporter” napisał, że „"Dopesick" to frustrujący wybór wątpliwych wyborów narracyjnych i dziwacznie kiepskich występów zazwyczaj nienagannych aktorów. To pogmatwana opowieść o niełatwej historii”.

</doc>
<doc id="5210711" url="https://pl.wikipedia.org/wiki?curid=5210711" title="Złotolitka lśniącobrzucha">
Złotolitka lśniącobrzucha

Złotolitka lśniącobrzucha ("Chrysis fulgida") – gatunek błonkówki z rodziny złotolitkowatych.
Zasięg występowania.
Gatunek szeroko rozprzestrzeniony w Palearktyce od Europy Zach. po Azję Środkową, Chiny i rosyjski daleki wschód. W Europie notowana w Austrii, na Białorusi, w Belgii, Bułgarii, Czechach, Danii, Estonii, Finlandii, we Francji (w tym na Korsyce), w Hiszpanii, na Litwie, w Luksemburgu, na Łotwie, w Mołdawii, Niemczech, Norwegii (w całym kraju, choć głównie na płd.), Polsce, Rumunii, na Słowacji, w Szwajcarii, Szwecji, na Ukrainie, Węgrzech, w Wielkiej Brytanii, oraz we Włoszech (w tym na Sardynii i Sycylii).
W Polsce pospolita w całym kraju.
Budowa ciała.
Samice osiągają 7–12 mm długości, samce zaś 7–11 mm.
Głowa oraz tułów niebieskozielone. Pierwszy tergit odwłoka u obu płci w kolorze tułowia (ważna cecha pozwalająca odróżnić ten gatunek od większości pozostałych przedstawicieli z rodzaju). U samca na drugim tergicie rozległa plama w tym samym kolorze co tułów, zaś jego pozostała część czerwona ze złotym połyskiem oraz mniej lub bardziej złociściezielonymi bokami, trzeci segment tułowia intensywnie złociścieczerwony. U samicy oba dalsze tergity złociście czerwone (bądź rzadziej zielone), bez niebieskiej plamy na drugim tergicie.
Biologia i ekologia.
Tryb życia i biotop.
Aktywna od maja do końca sierpnia. Zasiedla skraje lasów, polany, łąki, wydmy śródlądowe czy ogrody, w miejscach, gdzie znajduje się martwe drewno drzew liściastych, często w pobliżu drewnianych budynków czy innych konstrukcji. Okazjonalnie odwiedza kwiaty roślin z rodziny baldaszkowatych.
Odżywianie.
Imago zjadają nektar. Larwy są parazytoidami gniazdowymi. Żywią się one larwami żądłówek z rodzajów "Osmia", "Trypoxylon", "Symmorphus" (kopulnik jeżynowiec, bolica stonkówka, bolica letnia i "Symmorphus allobrogus"), "Ancistrocerus" ("A.parietum"), oraz bolicy kolconogiej i "Euodynerus dantici".

</doc>
<doc id="5210712" url="https://pl.wikipedia.org/wiki?curid=5210712" title="Lidija Mastierkowa">
Lidija Mastierkowa

Lidija Aleksiejewna Mastierkowa, ros. Лидия Алексеевна Мастеркова (ur. 1927 w Moskwie, zm. 12 maja 2008 w Saint-Laurent-sur-Othain) – rosyjska malarka, jedna z pierwszych powojennych rosyjskich artystek awangardowych.
Życiorys.
Od dzieciństwa przejawiała zainteresowanie sztuką. Pobierała lekcje aktorstwa u Konstantina Stanisławskiego. W latach 1943–1946 uczyła się pod kierunkiem Michaiła Pieruckiego w Moskiewskiej Liceum Artystycznym. W 1946 studiowała w Szkole Artystycznej Wasilija Surikowa, a następnie w latach 1947–1950 w Moskiewskiej Regionalnej Szkole Artystycznej.
Pozostała pod wpływem ekspresjonizmu abstrakcyjnego, z którym miała kontakt na wystawie artystów zagranicznych podczas VI Światowego Festiwalu Młodzieży i Studentów w Moskwie (1957). Od lat 60. XX w. brała czynny udział w życiu artystycznym Moskwy. Należała do nonkonformistycznej grupy lianozowskiej złożonej z poetów i artystów. Mieszkała z jednym z artystów tej grupy, Władimirem Neimuchinem, ale się nie pobrali. Inne opracowania podają, że byli małżeństwem.
Pierwszą wystawę jej prac zorganizowano w 1961. Twórczość Mastierkowej z początku lat 60. XX w. to akwarele w jasnych kolorach. Potem używała ciemniejszej palety. W połowie lat 60. XX w. jej prace były abstrakcyjnymi kompozycjami tworzonymi szpachelką. Ciemne, poszarpane formy kontrastowały z jasnym tłem. Pod koniec lat 60. XX w. zaczęła włączać do kompozycji koronki, hafty, stare tkaniny i brokat, które znajdowała w opuszczonych kościołach. Czuła, że ​​są przepełnione mistycyzmem. Uważała się na wierzącą, ale nie praktykującą. Uważała, że ​​rosyjska awangarda jest bezpośrednio związana z rosyjskimi ikonami. Jest styl określano mianem niefiguratywnego, osobistego i lirycznego.
Na początku lat 70. XX w. wciąż używała ciemnej palety barw. Robiła też kolaże białych kół z cyframi 0, 1 i 9. Tworzyła subtelne, okrągłe, czarno-białe kompozycje, używając do tego tuszu lub akwareli oraz mokrego papieru. Do symboliki koła odwoływała się pod wpływem prac Dantego. Nawiązywała do kultury klasycznej. Przykładowo El Greco był dla niej tak samo ważny jak zakazany w ZSRR Paul Cézanne czy amerykański ekspresjonizm abstrakcyjny.
Brała udział w wystawach w Rosji (od 1961), wystawach zagranicznych (od 1965) i pokazach sztuki nonkonformistycznej. Uczestniczyła m.in. w wystawie spychaczowej (1974).
W 1975 przeniosła się z synem do Francji. W Paryżu pracowała z modelką Diną Vierny (1976). W 1977 przygotowała monodram "Adieu à la Russie". Wykonywała grafiki w technice kolażu. W jej twórczości zaczęły dominować monochromatyczne kompozycje.
Prace układała w cykle i serie, z których najsłynniejszym są „Planety” (1976). Jej prace znajdują się w kolekcjach prywatnych oraz w muzeach (Museum of Modern Art w Nowym Jorku, Zimmerli Art Museum w New Jersey, Galeria Trietiakowska w Moskwie). W tym ostatnim muzeum w 2006 organizowano retrospektywę jej prac. Wiosną 2022 planowana jest wystawa jej prac w Muzeum Sztuki Nowoczesnej Garaż w Moskwie.
Została pochowana w Saint-Laurent-sur-Othain w Lotaryngii.

</doc>
<doc id="5210713" url="https://pl.wikipedia.org/wiki?curid=5210713" title="Tokarka (szczyt w Gorcach)">
Tokarka (szczyt w Gorcach)

Tokarka (958 m) – szczyt w Gorcach, znajdujący się w długim, wschodnim (niżej zakręcającym na południowy wschód) grzbiecie Gorca, który poprzez Wierchmłynne i Twarogi ciągnie się aż do Dunajca. Położony jest w tym grzbiecie tuż po północno-zachodniej stronie szczytu Lelonek. Północne stoki obydwu tych szczytów opadają do doliny Zasadnego Potoku, południowo-zachodnie do doliny potoku Młynne. Biegnie przez nie granica między wsiami Zasadne w powiecie limanowskim i Ochotnicą Dolną w powiecie nowotarskim.
Szczyt i stoki Tokarki częściowo porośnięte są lasem, częściowo są trawiaste. Po zachodniej stronie Tokarki znajdują się dwie polany: Tokarka i Stare Polanki. Polana Tokarka ciągnie się również na stokach południowych, opadających do doliny potoku Młynne. Dawniej były to pola uprawne i łąki. Obecnie w większości nie są już uprawiane i stopniowo zarastają lasem.
Przez Tokarkę nie prowadził dawniej żaden szlak turystyczny. W 2015 r. jednak od przełęczy Wierchmłynne gmina Ochotnica Dolna wykonała na Gorc drogę o szerokości 3 m. Niezbędna była do transportu materiałów do budowy wieży widokowej na Gorcu. Drogą tą poprowadzono szlaki turystyki pieszej, rowerowej i narciarskiej. Droga prowadzi tuż po północnej stronie szczytu Tokarka.

</doc>
<doc id="5210714" url="https://pl.wikipedia.org/wiki?curid=5210714" title="Herb obwodu nadmorskiego">
Herb obwodu nadmorskiego

Herb obwodu nadmorskiego () – symbol obwodu nadmorskiego będącego jednostką administracyjną Imperium Rosyjskiego istniejącą od 1856 roku. Jego wygląd został zatwierdzony 5 lipca 1878 roku. 
Blazonowanie.
W polu srebrnym słup niebieski, po bokach wzgórza czarne z płomieniami czerwonymi. Tarcza zwieńczona koroną carską i otoczona liśćmi dębu złotymi przewiązanymi wstęgą Świętego Aleksandra.
Opis.
Herb stanowi srebrna tarcza francuska, na której widnieje niebieski słup, po którego bokach umieszczone są dwa czarne wzgórza z których szczytów wydostają się płomienie w kolorze czerwonym. Tarcza zwieńczona jest starożytną koroną carską. Herb otoczony jest dwoma złotymi gałązkami dębowymi połączonymi czerwoną wstęgą orderu świętego Aleksandra zawiązaną w kokardę.
Historia.
4 czerwca 1877 gubernator obwodu nadmorskiego i rada obwodowa otrzymali polecenie opracowania herbu obwodu. Po krótkim czasie rada obwodowa zatwierdziła projekt który przedstawiał złotą tarczę podzieloną na dwie części rzeką z wizerunkiem ryby - symbol rybołówstwa (głównej gałęzi gospodarki obwodu). W górnej części umieszczone zostały dwie kotwice - symbol marynarki wojennej, w dolnej zaś soból - symbol myślistwa i bogactwa regionu. Tarcza zwieńczona miała być koroną cesarską. Projekt ten został przekazany do władz centralnych. 5 lipca 1878 roku został zatwierdzony wzór herbu obwodu zabajkalskiego, jednak zupełnie odmienny od tego, który zaproponowała rada obwodowa.

</doc>
<doc id="5210715" url="https://pl.wikipedia.org/wiki?curid=5210715" title="Chrysis fulgida">
Chrysis fulgida



</doc>
<doc id="5210718" url="https://pl.wikipedia.org/wiki?curid=5210718" title="Veini Vehviläinen">
Veini Vehviläinen

Veini Vehviläinen (ur. 13 lutego 1997 w Jyväskylä) – fiński hokeista, reprezentant Finlandii.
Kariera.
Wychowanek klubu Palokan Kiekko. Karierę rozwijał w zespołach juniorskich klubu Jyväskylän Pallo w rodzinnym mieście, w tym we wrześniu 2015 podpisał trzyletnią umowę i od tego czasu grał w drużynie seniorskiej w rozgrywkach Liiga. W styczniu 2017 został wypożyczony do Vaasan Sport. W kwietniu 2017 przeszedł do Oulun Kärpät, gdzie w grudniu tego roku podpisał nową dwuletnią umowę. W barwach tego zespołu rozegrał dwa sezony. W międzyczasie w NHL Entry Draft 2018 został wybrany przez amerykański klub Columbus Blue Jackets. W czerwcu 2019 podpisał z tym klubem kontrakt wstępujący. W sezonie 2019/2020 grał w jego zespole farmerskim, Cleveland Monsters, w rozgrywkach AHL. We wrześniu 2020 został wypożyczony do macierzystego JYP. Pod koniec sezonu NHL (2020/2021) zagrał jeden mecz w lidze NHL w barwach Columbus Blue Jackets 6 marca 2021, a dwa dni potem ogłoszono jego przekazanie do farmy Cleveland Monsters, gdzie także zagrał jeszcze jedno spotkanei w AHL. Wkrótce potem, 12 marca 2021 ogłoszono angaż przez kanadyjski klub Toronto Maple Leafs w toku wymiany za jego rodaka Mikko Lehtonena. Do końca sezonu 2020/2021 wystąpił jeszcze w czterech meczach w barwach ekipy farmerskiej, Toronto Marlies, w AHL. W lipcu 2021 został zawodnikiem szwedzkiej drużyny Brynäs IF w rozgrywkach SHL.
Uczestniczył w turniejach mistrzostw świata juniorów do lat 18 edycji 2015, mistrzostw świata juniorów do lat 20 edycji 2016, 2017. W kadrze seniorskiej brał udział w turnieju mistrzostw świata edycji 2019 (w mistrzowskim dla Finlandii turnieju rozegrał jeden mecz).

</doc>
<doc id="5210720" url="https://pl.wikipedia.org/wiki?curid=5210720" title="Monstwild">
Monstwild

Monstwild herbu Dołęga (ur. w XIV w., zm. w XV w.) – bojar litewski, adoptowany podczas unii horodelskiej (1413).
Życiorys.
W 1413 roku podczas unii horodelskiej doszło do przyjęcia przez polskie rodziny szlacheckie, bojarów litewskich wyznania katolickiego (tzw. adopcja herbowa). Jednym z ważniejszych dowodów tamtego wydarzenia jest istniejący do dziś dokument, do którego przyczepione są pieczęcie z wizerunkami herbów szlacheckich.Z dokumentu dowiadujemy się o istnieniu Monstwilda, który został adoptowany przez przedstawicieli Dołęgów. Jednakże poza tą informacją historia o nim milczy.
Historyk Władysław Semkowicz spekuluje, że ów Monstwild może być Żmudzinem, choć nie jest to pewne. Podając się na popularne wśród Litwinów nazwiska patronimiczne wzmiankuje również niejakiego Andrzeja Mostwiłowicza, bojara litewskiego, żyjącego w połowie XV wieku. Jednakże, zaraz potem dodaje, że nie wiadomo czy można łączyć obie te postacie w jakikolwiek sposób ze sobą.
Monstwidowie używali później herbu Korab.

</doc>
<doc id="5210721" url="https://pl.wikipedia.org/wiki?curid=5210721" title="Arman Adamian">
Arman Adamian

Arman Azatowicz Adamian (, ur. 14 lutego 1997) – rosyjski judoka.
Siódmy na mistrzostwach świata w 2021; uczestnik zawodów w 2019. Startował w Pucharze Świata w 2019. Wicemistrz Europy w 2020. Mistrz igrzysk europejskich w 2019 roku.

</doc>
<doc id="5210724" url="https://pl.wikipedia.org/wiki?curid=5210724" title="Evan Mobley">
Evan Mobley

Evan Mobley (ur. 18 czerwca 2001 w San Diego) – amerykański koszykarz, występujący na pozycjach silnego skrzydłowego lub środkowego, obecnie zawodnik Cleveland Cavaliers.
W 2020 został wybrany najlepszym zawodnikiem szkół średnich w Stanach Zjednoczonych (Morgan Wootten National Player of the Year, The Press-Enterprise Player of the Year – 2019) oraz stanu Kalifornia (California Gatorade Player of the Year – 2019, 2020). Wystąpił (2020) w meczach gwiazd szkół średnich – McDonald’s All-American, Jordan Brand Classic, Nike Hoop Summit. Został też zaliczony do I składu USA Today All-California (2019) oraz MaxPreps Sophomore All-America Honorable Mention (2018).

</doc>
<doc id="5210725" url="https://pl.wikipedia.org/wiki?curid=5210725" title="Kamal Chan-Magomiedow">
Kamal Chan-Magomiedow

Kamal Gadży-Kurbanowicz Chan-Magomiedow (, ur. 17 czerwca 1986) – rosyjski judoka.
Brązowy medalista mistrzostw świata w 2014; uczestnik zawodów w 2015. Startował w Pucharze Świata w latach 2009-2012 i 2015. Wicemistrz Europy w 2013; siódmy w 2017, a także zdobył srebrny medal w drużynie w 2014. Mistrz igrzysk europejskich w 2015. Mistrz Rosji w 2012; trzeci w 2009 roku.

</doc>
<doc id="5210726" url="https://pl.wikipedia.org/wiki?curid=5210726" title="Kamal Khan-Magomedov">
Kamal Khan-Magomedov



</doc>
<doc id="5210727" url="https://pl.wikipedia.org/wiki?curid=5210727" title="Wijtiwci (rejon chmielnicki)">
Wijtiwci (rejon chmielnicki)

Wijtiwci () – wieś na Ukrainie, w obwodzie winnickim, w rejonie chmielnickim, nad Chwosą, siedziba administracyjna hromady. W 2001 roku liczyła 2015 mieszkańców.

</doc>
<doc id="5210728" url="https://pl.wikipedia.org/wiki?curid=5210728" title="Wijtiwci (rejon winnicki)">
Wijtiwci (rejon winnicki)

Wijtiwci () – wieś na Ukrainie, w obwodzie winnickim, w rejonie winnickim, w hromadzie Lipowiec, nad Sibokiem. W 2001 roku liczyła 603 mieszkańców.

</doc>
<doc id="5210730" url="https://pl.wikipedia.org/wiki?curid=5210730" title="Kiriłł Woprosow">
Kiriłł Woprosow

Kiriłł Igoriewicz Woprosow (, ur. 27 marca 1986) – rosyjski judoka.
Brązowy medalista mistrzostw świata w 2014 i w drużynie w 2010. Startował w Pucharze Świata w latach 2006, 2009-2011 i 2015. Wicemistrz Europy w 2014; trzeci w 2013. Trzeci w drużynie na igrzyskach europejskich w 2015, a także na uniwersjadzie w 2013 roku.

</doc>
<doc id="5210731" url="https://pl.wikipedia.org/wiki?curid=5210731" title="Kirill Voprosov">
Kirill Voprosov



</doc>
<doc id="5210732" url="https://pl.wikipedia.org/wiki?curid=5210732" title="Dmitrij Kabanow">
Dmitrij Kabanow

Dmitrij Borisowicz Kabanow (, ur. 13 lutego 1980) – rosyjski judoka i sambista.
Brązowy medalista mistrzostw świata w 2005 w judo. Startował w Pucharze Świata w latach 2001-2005 i 2007. Mistrz Rosji w 2004; trzeci w 2001 i 2008. Trzeci na mistrzostwach Rosji w sambo w 2004 i 2005 roku.

</doc>
<doc id="5210733" url="https://pl.wikipedia.org/wiki?curid=5210733" title="Dmitri Kabanov">
Dmitri Kabanov



</doc>
<doc id="5210734" url="https://pl.wikipedia.org/wiki?curid=5210734" title="Finał Pucharu Polski w piłce nożnej 2002">
Finał Pucharu Polski w piłce nożnej 2002

Finał Pucharu Polski w piłce nożnej 2002 – mecze piłkarskie kończący rozgrywki Pucharu Polski 2001/2002 oraz mające na celu wyłonienie triumfatora tych rozgrywek, pomiędzy Amicą Wronki a Wisłą Kraków. Finał został rozegrany systemem pierwszy mecz i mecz rewanżowy. Pierwszy mecz został rozegrany 7 maja 2002 roku na Stadionie Amiki Wronki we Wronkach, natomiast mecz rewanżowy został rozegrany 10 maja 2002 roku na Stadionie Miejskim w Krakowie. Trofeum po raz 3. wywalczyła Wisła Kraków, która uzyskała tym samym prawo gry w kwalifikacjach Pucharu UEFA 2002/2003.
Tło.
W finale rozgrywek zmierzyli się ze sobą faworyci: Wisła Kraków, która rozgrywki ligowe w sezonie 2001/2002 zakończyła na 2. miejscu oraz Amica Wronki, która zakończyła rozgrywki ligowe na 3. miejscu. Oba kluby po raz czwarty w latach 90. oraz w historii zagrały ze sobą w finale rozgrywek (triumf Legii Warszawa w finale 1990 oraz 1994, triumf GKS Katowice w finale 1991). Oba kluby grały ze sobą trzy dni wcześniej, 4 maja 2002 roku, w ostatniej, 38. kolejce I ligi 2001/2002, na Stadionie Miejskim w Krakowie. Mecz ten zakończył się wygraną 1:0 dla drużyny "Białej Gwiazdy".
Finał.
Pierwszy mecz.
Przebieg meczu.
Mecz odbył się 7 maja 2002 roku o godzinie 20:00 na Stadionie Amiki Wronki we Wronkach. Sędzią głównym spotkania był Grzegorz Gilewski. Mecz był bardzo emocjonujący oraz miał szybki przebieg. Już w 7. minucie Amica Wronki mogła objąć prowadzenie po groźnym strzale Jerzego Podbrożnego, jednak bramkarz drużyny "Białej Gwiazdy", Artur Sarnat zdołał obronił strzał, a 13. minucie groźny strzał głową oddał Marek Zieńczuk, lecz Artur Sarnat i tym razem popisał się świetną interwencją, jednak 18. minucie po błędzie w pułapce off-sajdowej obrońcy drużyny "Białej Gwiazdy", Mariusza Jopa, Jerzy Podbrożny świetnie zagrał między obrońcami, a Tomasz Dawidowski ładnym strzałem z kilkunastu metrów otworzył wynik meczu na 1:0. Zawodnicy obu drużyn w pierwszej połowie przeprowadzili jeszcze kilka groźnych, jednak wynik się nie zmienił.
W drugiej połowie zdecydowanie aktywniejsza była drużyna "Białej Gwiazdy". W 56. minucie Kalu Uche wpadł w pole karne z prawej strony, a po wypuszczeniu piłki przez Grzegorza Szamotulskiego, Tomasz Frankowski przejął piłkę, trafiając nią z bliska do siatki, doprowadzając tym samym do wyrównania na 1:1. Jednak w 64. minucie zawodnik Amici Wronki, Marek Zieńczuk podkręconym strzałem zdobywa gola na 2:1, jednak już w 66. minucie po podaniu Kazimierza Moskala, Kamil Kosowski niskim strzałem z prawej nogi pokonał zasłoniętego Grzegorza Szamotulskiego. W 72. minucie po świetnym podaniu Tomasza Frankowskiego zdobywa gola na 3:2, a 84. minucie Kamil Kosowski ustalił wynik meczu na 4:2.
Mecz zakończył się wygraną drużyny "Białej Gwiazdy" 4:2, wygrywając tym samym po raz pierwszy od 1999 roku we Wronkach.
Rewanż.
Przebieg meczu.
Mecz odbył się 10 maja 2002 roku o godzinie 20:00 na Stadionie Miejskim w Krakowie. Sędzią głównym spotkania był Jacek Granat. Drużyna "Białej Gwiazdy" od samego początku stanowiła przewagę w grze. Już w 11. minucie Kamil Kosowski w świetnym stylu ograł dwóch obrońców Amici Wronki i wrzucił piłkę wprost na głowę Macieja Żurawskiego. Część kibiców już cieszyła się z gola, jednak ostatecznie krzyknęła piłka trafiła wprost w ręce bramkarza, Grzegorza Szamotulskiego. W 14. minucie ten sam zawodnik, mógł zdobyć gola po rozegraniu wraz z Mieczysławem Szymkowiakiem rzutu wolnego, jednak uderzył piłkę zbyt wysoko.
W 18. minucie po długim podaniu Arkadiusza Głowackiego, Tomasz Frankowski szybkim biegiem z piłką, uderzył z pola karnego po rękach Grzegorza Szamotulskiego, otwierając tym samym wynik meczu na 1:0.
W 24. minucie Kamil Kosowski wyprowadził kontrę z własnego pola karnego, podając do Grzegorza Patera, sam podbiegając lewym skrzydłem, jednak zbyt daleko wypuścił piłkę i stracił ją na rzecz obrońców drużyny przeciwnej. W 27. minucie piłkę z własnej połowy zagrał Grzegorz Pater, na wysokości pola karnego otrzymał ją Tomasz Frankowski, który dośrodkował piłkę z prawej strony do Macieja Żurawskiego, który zakończył akcję golem na 2:0.
Chwilę później groźną akcję przeprowadzili zawodnicy Amici Wronki: Tomasz Dawidowski przyjął podanie od Bogdana Zająca, po czym uderzył z ostrego kąta, bramkarz drużyny "Białej Gwiazdy", Artur Sarnat obronił strzał.
W 50. minucie strzałem z połowy boiska popisał się zawodnik drużyny "Białej Gwiazdy", Kazimierz Moskal, gdyż zobaczył, że bramkarz drużyny przeciwnej, Grzegorz Szamotulski nieco wyszedł z bramki, Piłka trafiła w światło bramki, jednak Grzegorz Szamotulski zdołał obronić ten strzał. W 62. minucie po dośrodkowaniu Grzegorza Patera, Maciej Żurawski w trudnej sytuacji przestrzelił z paru metrów, a w 74. minucie w poprzeczkę strzelił zawodnik Amici Wronki, Tomasz Dawidowski, który wówczas znajdował się na pozycji spalonej. W 79. minucie Amica Wronki mogła zdobyć honorowego gola, jednak Grzegorz Król spudłował z paru metrów.
W 85. minucie zawodnik drużyny "Białej Gwiazdy", Ryszard Czerwiec podał do Tomasza Frankowskiego, który oddał strzał z pierwszej piłki, wspaniale lobując Grzegorza Szamotulskiego, tym samym zdobywając gola na 3:0. W 90. minucie Kalu Uche uderzył z lewej nogi z półwoleja z linii pola karnego, a piłka otarła się o słupek i wpadła do siatki, ustalając tym samym wynik meczu na 4:0.
Po finale.
Triumfatorem rozgrywek została Wisła Kraków, która zdobyła trofeum po 35 latach, a także zarobiła 1 400 000 złotych.

</doc>
<doc id="5210735" url="https://pl.wikipedia.org/wiki?curid=5210735" title="Isłam Jaszujew">
Isłam Jaszujew

Isłam Chusiejnowicz Jaszujew (, ur. 23 stycznia 1993) – rosyjski judoka.
Startował w Pucharze Świata w latach 2014-2018. Złoty medalista mistrzostw Europy w 2018. Mistrz Rosji w 2014; trzeci w 2015 i 2016 roku.

</doc>
<doc id="5210736" url="https://pl.wikipedia.org/wiki?curid=5210736" title="Islam Yashuev">
Islam Yashuev



</doc>
<doc id="5210737" url="https://pl.wikipedia.org/wiki?curid=5210737" title="Adłan Bisułtanow">
Adłan Bisułtanow

Adłan Dielimbiekowicz Bisułtanow (, ur. 15 sierpnia 1989) – rosyjski judoka i sambista.
Uczestnik mistrzostw świata w 2015 i 2017. Startował w Pucharze Świata w 2010, 2011, 2015 i 2017. Brązowy medalista mistrzostw Europy w 2014, a także drugi w drużynie w 2016. Trzeci na mistrzostwach Rosji w 2011 roku.
Jest bratem Hüseyina Özkana, złotego medalisty olimpijskiego z Sydney 2000.

</doc>
<doc id="5210738" url="https://pl.wikipedia.org/wiki?curid=5210738" title="Adlan Bisultanov">
Adlan Bisultanov



</doc>
<doc id="5210739" url="https://pl.wikipedia.org/wiki?curid=5210739" title="Zafar Machmadow">
Zafar Machmadow

Zafar Mirnazarowicz Machmadow (, ur. 21 kwietnia 1987) – rosyjski judoka.
Uczestnik mistrzostw świata w 2010. Startował w Pucharze Świata w latach 2007-2010 i 2012. Brązowy medalista mistrzostw Europy w 2012, a także w drużynie w 2007. Drugi na uniwersjadzie w 2013 i trzeci w 2011 roku.

</doc>
<doc id="5210740" url="https://pl.wikipedia.org/wiki?curid=5210740" title="Zafar Makhmadov">
Zafar Makhmadov



</doc>
<doc id="5210741" url="https://pl.wikipedia.org/wiki?curid=5210741" title="R.J. Nembhard">
R.J. Nembhard

Ruben R. „RJ” Nembhard Jr (ur. 22 marca 1999 w Keller) – amerykański koszykarz, występujący na pozycjach rozgrywającego lub rzucającego obrońcy, obecnie zawodnik Cleveland Cavaliers oraz zespołu G-League – Cleveland Charge.
W 2021 reprezentował Miami Heat podczas rozgrywek letniej ligi NBA w Las Vegas.
31 marca 2022 jego kontrakt został przekonwertowany na standardową umowę NBA. 7 kwietnia 2022 został zwolniony przez Cleveland Cavaliers. 10 kwietnia 2022 zawarł umowę z Cavaliers na występy zarówno w NBA, jak i zespole G-League – Cleveland Charge.

</doc>
<doc id="5210743" url="https://pl.wikipedia.org/wiki?curid=5210743" title="Murat Kodzokow">
Murat Kodzokow

Murat Muajedowicz Kodzokow (, ur. 21 lipca 1986) – rosyjski judoka i sambista.
Uczestnik mistrzostw świata w 2011 i 2013, a także dwukrotny medalista w drużynie. Startował w Pucharze Świata w 2010. Srebrny medalista mistrzostw Europy w 2011; piąty w 2013. Drugi w drużynie w 2012. Mistrz Rosji w 2012; drugi w 2007; trzeci w 2009 roku.

</doc>
<doc id="5210744" url="https://pl.wikipedia.org/wiki?curid=5210744" title="Murat Kodzokov">
Murat Kodzokov



</doc>
<doc id="5210746" url="https://pl.wikipedia.org/wiki?curid=5210746" title="Jekatierina Wałkowa">
Jekatierina Wałkowa



</doc>
<doc id="5210750" url="https://pl.wikipedia.org/wiki?curid=5210750" title="Wiera Moskaljuk">
Wiera Moskaljuk



</doc>
<doc id="5210751" url="https://pl.wikipedia.org/wiki?curid=5210751" title="Phasmatinae">
Phasmatinae

Phasmatinae - podrodzina straszyków z rodziny Phasmatidae.
Systematyka.
"Phasmida Species File" wymienia 3 plemiona:
Acanthomimini.
Günther, 1953; występują w Australazji
Acanthoxylini.
Bradley i Galil, 1977
Phasmatini.
Występują głównie w Australazji i południowo-wschodniej Azji
Niektórzy traktują plemiona Clitumnini i Pharnaciini jako należące do tej rodziny. Achriopterini i Stephanacridini są podobnie traktowane, ale również podaje się je obecnie jako "incertae sedis."

</doc>
<doc id="5210752" url="https://pl.wikipedia.org/wiki?curid=5210752" title="Natalja Kondratjewa">
Natalja Kondratjewa



</doc>
<doc id="5210753" url="https://pl.wikipedia.org/wiki?curid=5210753" title="Natalija Kondratjewa">
Natalija Kondratjewa



</doc>
<doc id="5210754" url="https://pl.wikipedia.org/wiki?curid=5210754" title="Dennis Jastrzembski">
Dennis Jastrzembski

Dennis Jastrzembski (ur. 20 lutego 2000 w Rendsburgu) – niemiecko-polski piłkarz, grający na pozycji napastnika w Śląsku Wrocław. Młodzieżowy reprezentant Polski i Niemiec.
Kariera juniorska.
Do 2013 roku trenował w TSV Kropp. W latach 2013–2015 reprezentował młodzieżowo Holstein Kiel.
1 lipca 2015 roku trafił do Herthy BSC. W drużynie U–17 tego zespołu zagrał 34 mecze, strzelił 11 goli i zanotował 9 asyst. W zespole U–19 zagrał 44 ligowe mecze, strzelił 11 goli i zanotował 23 asysty, dzięki czemu przyczynił się do zdobycia mistrzostwa Niemiec U–19 w sezonie 2017/2018.
Kariera klubowa.
1 lipca 2018 roku przedostał się do seniorskiego zespołu. W pierwszej drużynie zadebiutował 25 sierpnia w meczu przeciwko 1. FC Nürnberg, wygranym 1:0, grając 18 minut.
31 stycznia 2020 roku został wypożyczony do SC Paderborn 07. W tym zespole zadebiutował 8 lutego w meczu przeciwko Schalke 04, zremisowanym 1:1, wchodząc na ostatnią minutę. Pierwszą asystę zaliczył 21 lutego w meczu przeciwko Bayernowi Monachium, przegranym 3:2. Asystował przy golu w 75. minucie. Łącznie w Paderborn zagrał 9 meczów, zaliczył też jedną asystę.
27 stycznia 2021 roku został ponownie wypożyczony, tym razem do SV Waldhof Mannheim. W tym klubie zadebiutował 3 dni później w meczu przeciwko Türkgücü Monachium, wygranym 0:2, grając 16 minut. Pierwszą asystę zaliczył 1 marca w meczu przeciwko rezerwom Bayernu Monachium, zremisowanym 2:2. Asystował przy golu w 33. minucie. Pierwszego gola strzelił 18 kwietnia w meczu przeciwko VfB Lübeck, wygranym 3:2. Do siatki trafił w 20. minucie. Łącznie w Mannheim zagrał 15 spotkań, strzelił gola i 2 razy asystował.
Natomiast w Herthcie Berlin do 8 stycznia 2022 roku zagrał w 13 ligowych meczach.
Kariera reprezentacyjna.
W kadrze Polski U-15 zagrał 4 mecze i strzelił gola.
Natomiast w kadrze U-16 miał takie same statystyki, dorzucił też asystę.
W reprezentacji Niemiec U-16 zagrał w 5 meczach, strzelił gola.
W kadrze U-17 natomiast zagrał 16 meczów, strzelił 4 gole i zanotował 3 asysty.
W reprezentacji U-18 zagrał jeden mecz.
A w kadrze U-19 zagrał tych meczów 8.
W reprezentacji Polski U-21 zagrał 1 mecz.
Życie prywatne.
Ma brata Chrisa, również piłkarza.

</doc>
<doc id="5210755" url="https://pl.wikipedia.org/wiki?curid=5210755" title="Wulkany Kamczatki">
Wulkany Kamczatki

Wulkany Kamczatki – lista wulkanów leżących na Kamczatce we wschodniej Rosji.
Wulkanizm na Kamczatce.
Kamczatka jest jednym z obszarów należących do „Pacyficznego Pierścienia Ognia”. Półwysep charakteryzuje się wysoką aktywnością wulkaniczną związaną z subdukcyją płyty pacyficznej postępującej w tempie 9–10 cm na rok.
Znajduje się tu ok. 30 czynnych wulkanów oraz setki kominów, które tworzą 700-kilometrowy pas z północy na południe. Wulkany tradycyjnie łączy się w trzy grupy: depresji centralnej Kamczatki, pasma Gór Środkowych oraz wschodniego pasa wulkanicznego, który obejmuje wschodnią Kamczatkę, dorzecze rzeki Awaczy i południową Kamczatkę.
Kamczatka charakteryzuje się największą na świecie liczbą erupcji tworzących kopuły wulkaniczne. Znajduje się tu najwięcej na świecie stratowulkanów – 44 – przede wszystkim w Górach Środkowych po zachodniej stronie półwyspu.
Wulkany monitorowane są regularnie od 1935 roku. Wówczas w Pietropawłowsku Kamczackim powstała stacja wulkanologiczna, która z czasem została przekształcona w Instytut Wulkanologii. Instytut był największą tego typu placówką na świecie, a w 1991 roku został podzielony na Instytut Wulkanologii i Instytut Geologii Wulkanicznej i Geofizyki.
W 1996 roku pięć obszarów wulkanicznych Kamczatki zostało wpisanych na listę światowego dziedzictwa kulturowego UNESCO pod nazwą „Wulkany Kamczatki”: Kronocki Rezerwat Biosfery, rezerwat przyrody „Jużno-Kamczatskij”, park przyrody „Bystrinskij” (z wulkanami Górach Środkowych, m.in. Iczyńską Sopką), park przyrody „Nałyczewo” (z wulkanami: Dziendzur, Żupanowskaja Sopka, Awaczyńska Sopka i Koriacka Sopka) oraz park przyrody „Jużno-Kamczatskij” (z wulkanami: Wiluczinskaja Sopka, Mutnowskij, Asacza, Chodutka, Ksudacz, Żełtowskaja Sopka i Iljinskaja Sopka). W 2001 roku wpis rozszerzono o park przyrody „Kljuczewskoj” (z wulkanami: Kluczewska Sopka i Tołbaczik). Aby lepiej zarządzać obiektami światowego dziedzictwa UNESCO w 2010 roku w miejsce czterech parków przyrody utworzono jeden park przyrody „Wulkany Kamczatki”.
W 2008 roku Centralny Bank Federacji Rosyjskiej wybił trzy monety okolicznościowe z wulkanami Kamczatki w serii upamiętniającej rosyjskie obiekty liście światowego dziedzictwa kulturowego UNESCO.
Wulkany Kamczatki.
Poniższa tabela przedstawia listę wulkanów Kamczatki według listy zamieszczonej u Sieberta (2011):

</doc>
<doc id="5210757" url="https://pl.wikipedia.org/wiki?curid=5210757" title="Adelaide International 2 2022 (kobiety)">
Adelaide International 2 2022 (kobiety)

Adelaide International 2 2022 – tenisowy turniej WTA kategorii WTA 250 w sezonie 2022 z cyklu Adelaide International rozgrywany w dniach 10–15 stycznia 2022 roku w Adelaide na kortach twardych o puli nagród wynoszącej 239 477 dolarów amerykańskich.

</doc>
<doc id="5210759" url="https://pl.wikipedia.org/wiki?curid=5210759" title="Swietłana Gundarenko">
Swietłana Gundarenko



</doc>
<doc id="5210760" url="https://pl.wikipedia.org/wiki?curid=5210760" title="Jelena Kotelnikowa">
Jelena Kotelnikowa



</doc>
<doc id="5210761" url="https://pl.wikipedia.org/wiki?curid=5210761" title="Swietłana Galante">
Swietłana Galante



</doc>
<doc id="5210762" url="https://pl.wikipedia.org/wiki?curid=5210762" title="Ibrahim Abu Al-Naja">
Ibrahim Abu Al-Naja

Ibrahim Abu Al-Naja (arab. إبراهيم أبو النجا, ur. w lipcu 1943 w Chan Junus) – palestyński polityk i samorządowiec, od 2017 gubernator Muhafazy Gazy.
W latach 1996–2005 był wiceprzewodniczącym Rady Legislacyjnej Autonomii Palestyńskiej, a w latach 2004–2005 pełnił funkcję ministra rolnictwa w drugim rządzie Ahmada Kuraja. Jest jednym z założycieli Al-Fatahu.
Biografia.
Był generałem Armii Wyzwolenia Palestyny. Jest jednym z założycieli Al-Fatahu, był także sekretarzem tejże partii w Strefie Gazy.
W 1996 roku został wybrany wiceprzewodniczącym nowo utworzonego organu władzy ustawodawczej w Autonomii Palestyńskiej – Rady Legislacyjnej. Stanowisko to pełnił do 2005 roku. W trakcie Drugiej Intifady był przewodniczącym Wysokiego Komitetu ds. Monitorowania Sił Narodowych i Islamskich.
1 czerwca 2004 roku został zaprzysiężony na urząd ministra rolnictwa w drugim rządzie Ahmada Kuraja, zastępując na tym stanowisku Rauhiego Fattuh, który to został wybrany przewodniczącym Rady Legislacyjnej Autonomii Palestyńskiej. Stanowisko to pełnił do 24 lutego 2005 roku. 24 marca 2007 roku został powołany na przewodniczącego Naczelnej Komisji ds. Pojednania Narodowego (arab. للجنة الوطنية العليا للوفاق).
31 grudnia 2017 roku prezydent Mahmud Abbas mianował Al-Naja gubernatorem Muhafazy Gazy.

</doc>
<doc id="5210763" url="https://pl.wikipedia.org/wiki?curid=5210763" title="Elena Besova">
Elena Besova



</doc>
<doc id="5210764" url="https://pl.wikipedia.org/wiki?curid=5210764" title="Darja Mieżeckaja">
Darja Mieżeckaja



</doc>
<doc id="5210766" url="https://pl.wikipedia.org/wiki?curid=5210766" title="Ryczące dwudziestki">
Ryczące dwudziestki



</doc>
<doc id="5210770" url="https://pl.wikipedia.org/wiki?curid=5210770" title="Isłam Macijew">
Isłam Macijew



</doc>
<doc id="5210771" url="https://pl.wikipedia.org/wiki?curid=5210771" title="Sergei Kosorotov">
Sergei Kosorotov



</doc>
<doc id="5210773" url="https://pl.wikipedia.org/wiki?curid=5210773" title="Finał Pucharu Polski w piłce nożnej 2001">
Finał Pucharu Polski w piłce nożnej 2001

Finał Pucharu Polski w piłce nożnej 2001 – mecze piłkarskie kończący rozgrywki Pucharu Polski 2000/2001 oraz mające na celu wyłonienie triumfatora tych rozgrywek, pomiędzy Górnikiem Zabrze a Polonią Warszawa. Finał został rozegrany systemem pierwszy mecz i mecz rewanżowy. Pierwszy mecz został rozegrany 16 maja 2001 roku na Stadionie im. Ernesta Pohla w Zabrzu, natomiast mecz rewanżowy został rozegrany 27 maja 2001 roku na Stadionie Polonii Warszawa w Warszawie. Trofeum po raz 2. wywalczyła Polonia Warszawa, która uzyskała tym samym prawo gry w kwalifikacjach Pucharu UEFA 2001/2002.
Tło.
W finale rozgrywek zmierzyły się ze sobą Górnik Zabrze i mistrz Polski Polonia Warszawa. Faworytem w tym meczu była drużyna "Czarnych Koszul".
Finał.
Pierwszy mecz.
Przebieg meczu.
Mecz odbył się 16 maja 2001 roku o godz. 17:45 na Stadionie im. Ernesta Pohla w Zabrzu. Sędzią głównym spotkania był Zbigniew Marczyk. Zawodnicy obu klubów tworzyli idealne okazje do zdobycia gola. W ostatnich 10 minutach pierwszej połowy drużyna "Czarnych Koszul" uzyskała przewagę w grze, a w 43. minucie Maciej Bykowski po ograniu zawodnika drużyny przeciwnej, Roberta Kolasę, przerzucił piłkę na przeciwległą stronę boiska, a tam strzałem pod poprzeczkę bramkarza Andrzeja Bledzewskiego pokonał Arkadiusz Bąk.
Druga połowa rozpoczęła się od ataku drużyny gospodarzy. W 54. minucie po zderzeniu się obrońcy drużyny gości, Marcina Kusia z napastnikiem drużyny przeciwnej Shingim Kawonderą sędzia podyktował rzut karny, z którego Michał Probierz zdobył gola na 1:1.
W 66. minucie Emmanuel Ekwueme zastąpił Macieja Scherfchena i ta zmiana okazała się dobrym krokiem ze strony trenera drużyny "Czarnych Koszul", Albina Mikulskiego, gdyż ten zawodnik minutę później przerzucił piłkę do znajdującego się z prawej strony Mariusza Pawlaka, który wykorzystując obrońcy drużyny przeciwnej, Roberta Kolasy i skierował piłkę do siatki, zapewniając tym samym zwycięstwo swojej drużynie 2:1.
Rewanż.
Przebieg meczu.
Mecz odbył się 27 maja 2001 roku o godz. 17:15 na Stadion Polonii w Warszawie. Sędzią głównym spotkania był Tomasz Mikulski. Mecz był bardzo wyrównany ze strony obu drużyn. Gole dla drużyny "Czarnych Koszul" zdobyli strzelcy goli drużyny w pierwszym meczu: Mariusz Pawlak w 34. minucie z rzutu karnego oraz Arkadiusz Bąk w 83. minucie, natomiast dla Górnika Zabrze dwa gole zdobył Piotr Gierczak: w 28. i 71. minucie. Mecz zakończył się wynikiem 2:2, który dał Polonii Warszawa pierwszy od finału 1952 triumf w tych rozgrywkach.

</doc>
<doc id="5210774" url="https://pl.wikipedia.org/wiki?curid=5210774" title="Sydney Tennis Classic 2022 (kobiety)">
Sydney Tennis Classic 2022 (kobiety)

Sydney Tennis Classic 2022 – tenisowy turniej WTA kategorii WTA 500 w sezonie 2022 z cyklu Sydney Tennis Classic rozgrywany w dniach 10–15 stycznia 2022 roku w Sydney na kortach twardych o puli nagród wynoszącej 703 580 dolarów amerykańskich.

</doc>
<doc id="5210775" url="https://pl.wikipedia.org/wiki?curid=5210775" title="Evgeny Stanev">
Evgeny Stanev



</doc>
<doc id="5210778" url="https://pl.wikipedia.org/wiki?curid=5210778" title="Anastazja Michajłowna de Torby">
Anastazja Michajłowna de Torby

Anastazja Michajłowna de Torby, ros. "Анастасия Михайловна де Торби", ang. "Anastasia de Torby", styl. jako Lady Zia Wernher (ur. 9 września 1892 w Wiesbaden, zm. 7 grudnia 1977 w Luton) – rosyjska i brytyjska arystokratka, kolekcjonerka.
Życiorys.
Urodziła się jako pierwsze z trojga dzieci Michała Michajłowicza Romanowa, wielkiego księcia Rosji i jego żony Zofii von Merenberg, hrabiny de Torby. Miała młodsze rodzeństwo: siostrę Nadieżdę (1896–1963) i brata Michaiła (1898–1959), hrabiego de Torby. Od 1899 rodzina zamieszkiwała w Wielkiej Brytanii, początkowo w Keele, następnie w Londynie (od 1909).
20 czerwca 1917 w kaplicy pałacu św. Jakuba w Londynie wyszła za mąż za Harolda Augustusa Wernhera (1893–1973), brytyjskiego oficera. Para miała troje dzieci: syna George'a Michaela Alexandra (1918–1942) oraz córki Georginę (1919–2011) i Myrę Alice (ur. 1925).
We wrześniu 1918 Jerzy V pozbawił ją tytułu hrabiowskiego i włączył do arystokracji brytyjskiej jako "Lady Zia Wernher". W czasie II wojny światowej kierowała założonym przez siebie szpitalem polowym w Luton. Od 1955 wraz z mężem prowadziła wzorcową hodowlę koni wyścigowych oraz wspierała finansowo sport jeździecki. Była zapaloną kolekcjonerką biżuterii, dzieł sztuki i pamiątek historycznych. W 1961–1973 prowadziła wzmożoną akcję kolektorską, nabywając cenne eksponaty, np. biżuterię z warsztatu Petera Carla Fabergé'go i rękopisy Aleksandra Puszkina. W 1975 utworzyła z własnych zbiorów Muzeum Rosyjskie w Luton. Zmarła w 1977; została pochowana na cmentarzu św. Trójcy w East Hyde.

</doc>
<doc id="5210780" url="https://pl.wikipedia.org/wiki?curid=5210780" title="Dmitri Morozov">
Dmitri Morozov



</doc>
<doc id="5210782" url="https://pl.wikipedia.org/wiki?curid=5210782" title="Magomed Dzhafarov">
Magomed Dzhafarov



</doc>
<doc id="5210784" url="https://pl.wikipedia.org/wiki?curid=5210784" title="Dmitry Maksimov (judoka)">
Dmitry Maksimov (judoka)



</doc>
<doc id="5210785" url="https://pl.wikipedia.org/wiki?curid=5210785" title="Adelaide International 2022">
Adelaide International 2022



</doc>
<doc id="5210786" url="https://pl.wikipedia.org/wiki?curid=5210786" title="Adelaide International 2 2022">
Adelaide International 2 2022



</doc>
<doc id="5210788" url="https://pl.wikipedia.org/wiki?curid=5210788" title="Ruslan Kishmakov">
Ruslan Kishmakov



</doc>
<doc id="5210789" url="https://pl.wikipedia.org/wiki?curid=5210789" title="Alibek Bashkaev">
Alibek Bashkaev



</doc>
<doc id="5210790" url="https://pl.wikipedia.org/wiki?curid=5210790" title="Ivan Pershin">
Ivan Pershin



</doc>
<doc id="5210791" url="https://pl.wikipedia.org/wiki?curid=5210791" title="Michaił Puliajew">
Michaił Puliajew



</doc>
<doc id="5210792" url="https://pl.wikipedia.org/wiki?curid=5210792" title="Denis Jarcew">
Denis Jarcew



</doc>
<doc id="5210794" url="https://pl.wikipedia.org/wiki?curid=5210794" title="Herb obwodu samarkandzkiego">
Herb obwodu samarkandzkiego

Herb obwodu samarkandzkiego () – symbol obwodu samarkandzkiego będącego jednostką administracyjną Imperium Rosyjskiego istniejącą od 1887 roku. Jego wygląd został zatwierdzony 31 stycznia 1890 roku. 
Blazonowanie.
W polu błękitnym słup srebrny, falujący, po bokach dwie gałązki morwy złote. Głowica adamaszkowa, srebrna ze znakiem tamgi Tamerlana stanowiącym trzy pierścienie czarne w dwóch rzędach z 1 i 2 pierścieniami. Tarcza zwieńczona koroną carską i otoczona liśćmi dębu złotymi przewiązanymi wstęgą Świętego Aleksandra.
Opis.
Herb stanowi błękitna tarcza francuska, na której widnieje srebrny falujący słup, po którego bokach umieszczone są pojedyncze gałązki morwy w kolorze złotym. Głowica pokryta jest srebrnym damaskinażem (adamaszkiem), na którym umieszczona jest tamga Tamerlana składająca się z trzech czarnych pierścieni ułożonych w dwóch rzędach w kształt piramidy. Tarcza zwieńczona jest starożytną koroną carską. Herb otoczony jest dwoma złotymi gałązkami dębowymi połączonymi czerwoną wstęgą orderu świętego Aleksandra zawiązaną w kokardę.
Historia.
Herb obwodu został zatwierdzony z dniem 31 stycznia 1890 roku.

</doc>
<doc id="5210795" url="https://pl.wikipedia.org/wiki?curid=5210795" title="Sergei Kosmynin">
Sergei Kosmynin



</doc>
<doc id="5210796" url="https://pl.wikipedia.org/wiki?curid=5210796" title="Cmentarz wojenny w Brylińcach">
Cmentarz wojenny w Brylińcach

 
Cmentarz wojenny w Brylińcach – cmentarz z I wojny światowej położony na terenie wsi Brylińce, w gminie Krasiczyn, w powiecie przemyskim, w województwie podkarpackim. 
Opis.
Cmentarz znajduje się tuż obok dawnej cerkwi. Ma kształt prostokąta o powierzchni około 400 m². Nie zachowały się żadne elementy pierwotnego urządzenia cmentarza. W 2002 cmentarz został gruntownie wyremontowany w ramach projektu Związku Gmin Fortecznych Twierdzy Przemyśl przy współpracy Związku Strzelców Cesarskich. Wykonano trzy pola grzebalne, na których ustawiono 71 symbolicznych drewnianych krzyży. Akcent centralny to wysoki drewniany krzyż. Obok znajdują się trzy maszty flagowe. Po prawej, na betonowym postumencie, umieszczony jest granitowy obelisk z napisem:
W 2014 z okazji 100 rocznicy wybuchu I wojny światowej cmentarz poddano renowacji i ustawiono kapliczkę ku czci wszystkich ofiar tej wojny. Projekt wykonano dzięki wsparciu Kraju Związkowego Landu Tirol, Gminy Krasiczyn i datkom osób prywatnych.
Na cmentarzu pochowano około 1000 niezidentyfikowanych żołnierzy austrowęgierskich poległych podczas próby wydostania się z okrążenia, w czasie walk o twierdzę przemyską w 1915.

</doc>
<doc id="5210797" url="https://pl.wikipedia.org/wiki?curid=5210797" title="Magomedbek Aliyev">
Magomedbek Aliyev



</doc>
<doc id="5210799" url="https://pl.wikipedia.org/wiki?curid=5210799" title="Sharip Varayev">
Sharip Varayev



</doc>
<doc id="5210800" url="https://pl.wikipedia.org/wiki?curid=5210800" title="Toegye">
Toegye



</doc>
<doc id="5210801" url="https://pl.wikipedia.org/wiki?curid=5210801" title="Sergey Suslin">
Sergey Suslin



</doc>
<doc id="5210802" url="https://pl.wikipedia.org/wiki?curid=5210802" title="Aramby Emizh">
Aramby Emizh



</doc>
<doc id="5210804" url="https://pl.wikipedia.org/wiki?curid=5210804" title="Yury Sokolov (judoka)">
Yury Sokolov (judoka)



</doc>
<doc id="5210807" url="https://pl.wikipedia.org/wiki?curid=5210807" title="Viktor Poddubny">
Viktor Poddubny



</doc>
<doc id="5210809" url="https://pl.wikipedia.org/wiki?curid=5210809" title="Niyaz Ilyasov">
Niyaz Ilyasov



</doc>
<doc id="5210810" url="https://pl.wikipedia.org/wiki?curid=5210810" title="Tamerlan Bashaev">
Tamerlan Bashaev



</doc>
<doc id="5210811" url="https://pl.wikipedia.org/wiki?curid=5210811" title="Mikhail Igolnikov">
Mikhail Igolnikov



</doc>
<doc id="5210812" url="https://pl.wikipedia.org/wiki?curid=5210812" title="Yakub Shamilov">
Yakub Shamilov



</doc>
<doc id="5210813" url="https://pl.wikipedia.org/wiki?curid=5210813" title="Tour de Ski 2021/2022">
Tour de Ski 2021/2022

Tour de Ski 2021/22 – szesnasta edycja imprezy w biegach narciarskich, która odbyła się w dniach 28 grudnia 2021 - 4 stycznia 2022 na terytorium Szwajcarii, Niemiec i Włoch. Zawody zaliczane są do klasyfikacji generalnej Pucharu Świata. Obrońcami tytułów z poprzedniej edycji byli: Rosjanin Aleksandr Bolszunow oraz Jessica Diggins z USA.
W tej edycji triumfowali: Norweg Johannes Høsflot Klæbo wśród mężczyzn oraz Rosjanka Natalja Niepriajewa wśród kobiet.
Kobiety.
Sprint s. dowolnym.
28 grudnia 2021 Lenzerheide, Szwajcaria
10 km s. klasycznym.
29 grudnia 2021 Lenzerheide, Szwajcaria
10 km s. dowolnym.
31 grudnia 2021 Oberstdorf, Niemcy
Sprint s. klasycznym.
1 stycznia 2022 Oberstdorf, Niemcy
10 km s. klasycznym (start masowy).
3 stycznia 2022 Val di Fiemme, Włochy
10 km s. dowolnym (start masowy).
4 stycznia 2022 Val di Fiemme, Włochy
Mężczyźni.
Sprint s. dowolnym.
28 grudnia 2021 Lenzerheide, Szwajcaria
15 km s. klasycznym.
29 grudnia 2021 Lenzerheide, Szwajcaria
15 km s. dowolnym.
31 grudnia 2021 Oberstdorf, Niemcy
Sprint s. klasycznym.
1 stycznia 2022 Oberstdorf, Niemcy
15 km s. klasycznym (start masowy).
3 stycznia 2022 Val di Fiemme, Włochy
10 km s. dowolnym (start masowy).
4 stycznia 2022 Val di Fiemme, Włochy

</doc>
<doc id="5210815" url="https://pl.wikipedia.org/wiki?curid=5210815" title="Adelaide International 2 2022 (mężczyźni)">
Adelaide International 2 2022 (mężczyźni)

Adelaide International 2 2022 – tenisowy turniej ATP kategorii ATP Tour 250 w sezonie 2022 z cyklu Adelaide International rozgrywany w dniach 10–15 stycznia 2022 roku w Adelaide na kortach twardych o puli nagród wynoszącej 493 875 dolarów amerykańskich.

</doc>
<doc id="5210820" url="https://pl.wikipedia.org/wiki?curid=5210820" title="Finał Pucharu Polski w piłce nożnej 2000">
Finał Pucharu Polski w piłce nożnej 2000

Finał Pucharu Polski w piłce nożnej 2000 – mecze piłkarskie kończący rozgrywki Pucharu Polski 1999/2000 oraz mające na celu wyłonienie triumfatora tych rozgrywek, pomiędzy Wisłą Kraków a Amicą Wronki. Finał został rozegrany systemem pierwszy mecz i mecz rewanżowy. Pierwszy mecz został rozegrany 6 czerwca 2000 roku na Stadionie Miejskim w Krakowie, natomiast mecz rewanżowy został rozegrany 9 czerwca 2000 roku na Stadionie Amiki Wronki we Wronkach. Trofeum po raz 3. wywalczyła Amica Wronki, która uzyskała tym samym prawo gry w kwalifikacjach Pucharu UEFA 2000/2001.
Tło.
W finale rozgrywek zmierzyli się ze sobą: wicemistrz Polski Wisła Kraków oraz triumfator dwóch poprzednich rozgrywek Amica Wronki. 24 maja 2000 roku w Krakowie, w przedostatniej, 29. kolejce ekstraklasy 1999/2000 oba kluby grały ze sobą: mecz wówczas zakończył się remisem 1:1. Oba kluby grały także ze sobą 22 września 1999 roku na Miejskim Stadionie Sportowym „KSZO” w Ostrowcu Świętokrzyskim w Superpucharze Polski 1999. Wówczas mecz zakończył się wygraną Amici Wronki 1:0. Finał po raz pierwszy w historii został rozegrany w formule dwumeczu: pierwszy mecz i rewanż.
Finał.
Pierwszy mecz.
Przebieg meczu.
Mecz odbył się 6 czerwca 2000 roku na Stadionie Miejskim w Krakowie. Sędzią głównym spotkania był Ryszard Wójcik. Tuż przed meczem prezes PZPN Michał Listkiewicz wręczył zawodnikom drużyny "Białej Gwiazdy" srebrne medale za wicemistrzostwo Polski w sezonie 1999/2000, po czym pozowali do pamiątkowego zdjęcia z... Pucharem Polski. Już od samego początku meczu drużyna "Białej Gwiazdy" przeszła do ataku i już w pierwszych minutach miała okazję do zdobycia goli za sprawą Radosława Kałużnego, Olgierda Moskalewicza, Tomasza Frankowskiego, Tomasza Kulawika oraz Ryszarda Czerwca.
W 28. minucie napastnik Amici Wronki Paweł Kryszałowicz dostał piłkę w okolicach środka boiska, po czym pędził zostawiając za sobą bezradnego obrońcę drużyny przeciwnej, Grzegorza Lekkiego, chwilę dogrywając na polu karnym do Remigiusza Sobocińskiego, który swoim trafieniem otworzył wynik meczu na 1:0. W 44. minucie z podania zawodnika drużyny "Białej Gwiazdy", Kazimierza Moskala Tomasz Frankowski swoim sprytnym strzałem z woleja umieścił piłkę w długim rogu bramki drużyny przeciwnej, doprowadzając tym samym do wyrównania na 1:1.
Druga połowa również się rozpoczęła obiecująco dla drużyny "Białej Gwiazdy". Okazję do zdobycia gola mieli Radosław Kałużny oraz Kamil Kosowski, Marek Zając oraz Tomasz Kulawik. Gdy Paweł Kryszałowicz w 57. minucie był zmieniany za Grzegorza Króla, kibice drużyny "Białej Gwiazdy" bile w jego stronę brawa oraz skandowali okrzyki zachęcające do przejścia do ich klubu. W 65. minucie w wyniku błyskawicznej kontry gola na 2:1 dla Amici Wronki zdobył Tomasz Sokołowski II. W 77. minucie po lekkim strzale napastnika drużyny "Białej Gwiazdy", Macieja Żurawskiego bramkarz drużyny przeciwnej Jarosław Stróżyński, który był atakowany przez Marka Zająca wypuścił piłkę z rąk, po czym trafiła w stronę Tomasza Frankowskiego, który swoim strzałem ustalił wynik meczu na 2:2.
Rewanż.
Przebieg meczu.
Mecz odbył się 9 czerwca 2000 roku o godz. 18:00 na Stadionie Amiki Wronki we Wronkach. Sędzią głównym spotkania był Tomasz Mikulski. Początek meczu należał do drużyny "Białej Gwiazdy" mogła objąć prowadzenie po strzale Tomasza Frankowskiego, jednak obrońca drużyny przeciwnej, Paweł Pęczak przeciął lot piłki.
W 8. minucie Tomasz Sokołowski II podał nie pilnowanego Radosława Bilińskiego, który wykorzystał słabą współpracę obrońców drużyny przeciwnej, Arkadiusza Głowackiego i Kazimierza Węgrzyna i zdobył gola na 1:0. W 9. i 20. minucie ten sam zawodnik mógł zdobyć kolejne gole, jednak w bramce drużyny przeciwnej dobrze się spisał Artur Sarnat. Później okazje do zdobycia goli mieli zawodnicy drużyny "Białej Gwiazdy", lecz swoich okazji nie wykorzystali: Radosław Kałużny, Brasília oraz Tomasz Kulawik. W 45. minucie po identycznym podaniu na 16 metrze otrzymał Marek Zieńczuk, który minął Artura Sarnata, tym samym podwyższając wynik na 2:0.
Druga połowa była bardzo wyrównana, gdy zawodnicy obu drużyny mieli okazję do zdobycia gola. W 72. minucie bramkarz Amici Wronki Czesław Michniewicz, który w 35. minucie zastąpił kontuzjowanego Jarosława Stróżyńskiego zderzył się z zawodnikiem drużyny przeciwnej, Radosławem Kałużnym, po czym chwycił go wpół i nie pozwolił dojść do piłki. W 85. minucie Remigiusz Sobociński, który w trzech ostatnich meczach z drużyną "Białej Gwiazdy" zdobywał co najmniej jednego gola, w tym meczu również zdobył gola, ustalając tym samym wynik meczu.

</doc>
<doc id="5210822" url="https://pl.wikipedia.org/wiki?curid=5210822" title="Oskrobek towarzyski">
Oskrobek towarzyski

Oskrobek towarzyski ("Cionus tuberculosus") – gatunek chrząszcza z rodziny ryjkowcowatych.
Zasięg występowania.
Europa, notowany w Albanii, Austrii, na Białorusi, w Bośni i Hercegowinie, Bułgarii, Chorwacji, Czarnogórze, Czechach, Danii, we Francji ( w tym na Korsyce), w Grecji, Hiszpanii, Holandii, Niemczech, Norwegii, Polsce, Portugalii, Rumunii, Serbii, na Słowacji, w Słowenii, Szwajcarii, na Ukrainie, Węgrzech, w Wielkiej Brytanii, oraz we Włoszech (w tym na Sardynii i Sycylii).
W Polsce pospolity; w Europie Środkowej jest to jeden z najpospolitszych przedstawicieli rodzaju oskrobek.
Budowa ciała.
Osiąga 2,4-4,2 mm długości. Ryjek długi.
Przedplecze żółtobiałe po bokach i czarne pośrodku. Ryjek ciemny. Pokrywy szaro-czarne, pstrokate; w ich środkowej części, po obu stronach szwu, charakterystyczna okrągła, czarna plama plama z żółtą smugą poniżej.
Biologia i ekologia.
Tryb życia i biotop.
Preferuje tereny wilgotne, spotykany w wilgotnych lasach liściastych, okrajkach, zaroślach, na łąkach, polanach oraz piaszczystych i zamulonych brzegach wód płynących oraz stojących. Aktywny od maja do sierpnia.
Odżywianie.
Żeruje na trędowniku bulwiastym i namulniku brzegowym. Zjada wszystkie części roślin, w tym kwiaty. Larwy wygryzają w liściach okienkowate otwory.
Rozród.
Larwy przepoczwarczają się w kokonie mocno przytwierdzonym do liścia.

</doc>
<doc id="5210823" url="https://pl.wikipedia.org/wiki?curid=5210823" title="Kąpiące się (obraz Gustave’a Courbeta)">
Kąpiące się (obraz Gustave’a Courbeta)

Kąpiące się (fr. "Les Baigneuses") – obraz olejny francuskiego malarza Gustave’a Courbeta, przechowywany w Musée Fabre w Montpellier.
Historia.
Po prześwietleniu płótna promieniami rtg okazało się, że malarz opracowywał na nim wcześniej dwie kompozycje – jedna ukazywała prawdopodobnie scenę mitologiczną z nagą kobietą odwróconą przodem do widza i postacią mężczyzny. Ten pierwotny obraz został przykryty kompozycją ukazującą młodego mężczyznę z ręką we włosach i objawami szaleństwa, który rzuca się w przepaść. Zachował się szkic do tego obrazu, znajduje się aktualnie w Galerii Narodowej w Oslo. Po porzuceniu i tego tematu, siedem lat później, Courbet wykorzystał płótno do stworzenia "Kąpiących się". Zidentyfikowano modelkę, której postać posłużyła do namalowania stojącej postaci, była to Henriette Bonnion, która pozowała również do prac fotografa Vallou de Villeneuve’a. Jego zdjęcia zdradzają wyraźne pokrewieństwo z obrazem Courbeta, nie można jednak z całą pewnością ustalić, czy fotografie były wcześniejsze od obrazu i czy malarz korzystał z nich przy tworzeniu, czy też było odwrotnie i to fotograf zainspirował się obrazem. "Kąpiące się" zostały wystawione na Salonie w 1853 wraz z dwoma innymi pracami Courbeta – "Zapaśnikami" i "Śpiącą prządką".
Opis obrazu.
Obraz przedstawia dwie kobiety wśród bujnej zieleni na brzegu. Jedna z nich wychodzi z płytkiej wody, jest odwrócona tyłem do widza, jej pośladki i nogi są częściowo przesłonięte białym prześcieradłem. Jej prawe ramię jest wzniesione w górę. Na ziemi siedzi druga kobieta, prawdopodobnie służąca, jest nieporządnie ubrana, jej pończochy są zrolowane, a bosa stopa brudna. Głowa siedzącej osoby jest zwrócona do wychodzącej z wody, a ręce uniesione w niezrozumiałym geście kierują się w drugą stronę.
Krytyka.
Obraz wystawiony na Salonie w 1853 wzbudził duże kontrowersje nawet wśród zdeklarowanych zwolenników malarstwa Courbeta. Chociaż doceniano pejzaż przedstawiony na płótnie i oddanie niektórych szczegółów, np. rzuconych obok siedzącej kobiety ubrań, to obraz był zdecydowanie krytykowany. Malarz połączył w jednym przedstawieniu klasyczną kompozycję z nieidealizowanym aktem, było to dla współczesnych przekroczeniem reguł malarstwa akademickiego i przekroczeniem granicy dobrego smaku. Krytykę wywołały niejasne relacje łączące dwie osoby na obrazie i ich niezrozumiałe gesty, które przypominają tradycyjne malarskie motywy "noli me tangere" i "zwiastowanie", ale nie układają się w spójną narrację.
Akt był przyjętym gatunkiem malarskim, toteż sprzeciwu krytyki nie wzbudziła sama nagość postaci w "Kąpiących się". Ukazywane dotąd w malarstwie nagie kobiety były najczęściej postaciami mitologicznymi, a ich ciała były idealizowane, toteż oburzenie wywołało namalowanie kobiety, którą można było utożsamić ze współczesną mieszkanką miasta. Realność sceny podkreślały rozrzucone ubrania, zrolowane pończochy i brudne stopy, nie było wątpliwości, że postać na obrazie nie jest nimfą ani boginią. Naga kobieta była dla krytyków i publiczności oglądającej pracę zbyt prawdziwa, uznawano ją za otyłą, a nawet groteskową. Szczególne oburzenie wywołały obfite biodra i pośladki. Określano ją jako „hotentocką Wenus”, napisano, że „odebrałaby apetyt nawet krokodylowi”. Przytaczano pogłoski, które powtarzał później malarz, o tym, że zwiedzający wystawę cesarz Napoleon III wysmagał pośladki namalowanej kobiety szpicrutą, a cesarzowa Eugenia zapytywała złośliwie „czy ta klacz to perszeron?”.
Pomimo wielu negatywnych ocen Alfred Bruyas zakupił obraz Courbeta wraz z jego dwoma innymi pracami. Był to początek współpracy malarza i jego mecenasa oraz początek ich długiej przyjaźni.

</doc>
<doc id="5210825" url="https://pl.wikipedia.org/wiki?curid=5210825" title="Cionus tuberculosus">
Cionus tuberculosus



</doc>
<doc id="5210830" url="https://pl.wikipedia.org/wiki?curid=5210830" title="Waszkowce (stacja kolejowa)">
Waszkowce (stacja kolejowa)

Waszkowce (, , ) – stacja kolejowa w miejscowości Waszkowce, w rejonie wyżnickim, w obwodzie czerniowieckim, na Ukrainie. Położona jest na linii Zawale – Wyżnica.
Stacja istniała przed II wojną światową. W tym okresie linia na wschód od stacji przebiegała inaczej. Poprowadzona była do stacji Grigore Ghica Vodă z ominięciem terytorium Polski.

</doc>
<doc id="5210835" url="https://pl.wikipedia.org/wiki?curid=5210835" title="Soja Jovanović">
Soja Jovanović

Soja Jovanović (; też jako: Sofija Jovanović ur. 1 lutego 1922 w Belgradzie, zm. 22 kwietnia 2002 tamże) – jugosłowiańska i serbska reżyserka filmowa i teatralna.
Życiorys.
Pochodziła z rodziny o tradycjach artystycznych - jej dziadkiem był malarz Paja Jovanović. Ukończyła studia na Wydziale Teatralnym Akademii Muzycznej w Belgradzie. Była jedną z założycielek Teatru Dramatycznego w Belgradzie. Jej debiutem w roli reżysera teatralnego był spektakl "Sumnjivo lice" na podstawie sztuki Branislava Nušicia, wystawiony w roku 1948. Spektakl otrzymał nagrodę na festiwalu szkół teatralnych w Jugosławii.
Debiutem Soji Jovanović w roli reżysera filmowego był film "Sumnjivo lice", zrealizowany w 1954 wspólnie z Predragiem Dinuloviciem. Byłą pierwszą w dziejach Serbii kobietą zajmującą się reżyserią filmową. W 1957 wyreżyserowała film "Pop Ćira i pop Spira", pierwszy w historii jugosłowiańskiej kinematografii zrealizowany w kolorze. Jovanović otrzymała za ten film Złotą Arenę dla najlepszego reżysera na festiwalu w Puli w roku 1957. 
W jej dorobku reżyserskim znalazło się 8 filmów fabularnych, a także filmy zrealizowane dla telewizji i spektakle radiowe. Prowadziła wykłady dla studentów Akademii Teatralnej w Belgradzie. W 1982 przeszła na emeryturę.

</doc>
<doc id="5210837" url="https://pl.wikipedia.org/wiki?curid=5210837" title="Sydney Tennis Classic 2022 (mężczyźni)">
Sydney Tennis Classic 2022 (mężczyźni)

Sydney Tennis Classic 2022 – tenisowy turniej ATP kategorii ATP Tour 250 w sezonie 2022 z cyklu Sydney Tennis Classic rozgrywany w dniach 10–15 stycznia 2022 roku w Sydney na kortach twardych o puli nagród wynoszącej 521 000 dolarów amerykańskich.

</doc>
<doc id="5210841" url="https://pl.wikipedia.org/wiki?curid=5210841" title="Sydney Tennis Classic 2022">
Sydney Tennis Classic 2022



</doc>
<doc id="5210844" url="https://pl.wikipedia.org/wiki?curid=5210844" title="Ibrahim Berjashi">
Ibrahim Berjashi

Ibrahim Berjashi (ur. 1948 w Velikim Ostrosie) – czarnogórsko-kosowski dziennikarz i poeta.
Życiorys.
Ukończył naukę podstawową w Uroševacu oraz średnią w Djakowicy. Studiował albanistykę na Wydziale Filozoficznym Uniwersytetu w Prisztinie.
Pracował w wielu albańskojęzycznych gazetach w Titogradzie, Prisztinie, Skopje i Ulcinju, między innymi w gazetach: "Jeta e Re", "Fjala" i "Jehona".
W latach 1975–2002 był stałym korespondentem gazety "Rilindja", a następnie dziennika "Bota Sot". Był również redaktorem naczelnym magazynu "Fati" oraz redaktorem gazety "Shpresa".
W latach 1978–1988 wydawał w Titogradzie magazyn "Koha".
Obecnie (2013) pracuje w znajdującej się w Ulcinju Telewizji Teuta.

</doc>
<doc id="5210847" url="https://pl.wikipedia.org/wiki?curid=5210847" title="Słoboda-Banyliw (przystanek kolejowy)">
Słoboda-Banyliw (przystanek kolejowy)

Słoboda-Banyliw (, , ) – przystanek kolejowy w miejscowości Słoboda-Banyliw, w rejonie wyżnickim, w obwodzie czerniowieckim, na Ukrainie. Położony jest na linii Zawale – Wyżnica.
Przystanek istniał przed II wojną światową.

</doc>
<doc id="5210851" url="https://pl.wikipedia.org/wiki?curid=5210851" title="Moby Grape">
Moby Grape

Moby Grape – amerykański zespół acid rockowy, założony w 1966 roku w San Francisco, przez lata związany z ruchem hippisowskim w Haight-Ashbury. Wszyscy członkowie grupy pełnili rolę liderów oraz głównych wokalistów.
Muzyka Moby Grape łączyła inspiracje psychodeliczne z elementami amerykańskiego folku, country oraz jazzu. Choć w czasie swojej działalności na przełomie lat 60. i 70. nie zdobyła takiego rozgłosu, jak The Byrds, Grateful Dead czy Jefferson Airplane, a opinie krytyków na jej temat były zazwyczaj chłodne, z czasem zyskała znaczący wpływ na czołowe zespoły nurtu americana, takie jak Poco czy Eagles. Do rozpadu grupy przyczyniła się nie tylko niska sprzedaż płyt, ale również osobiste problemy dwóch muzyków, Skipa Spence’a oraz Boba Mosleya, którzy cierpieli na zaburzenia schizoidalne zaostrzone wskutek konsumpcji środków psychoaktywnych. Jeff Tamarkin, autor książki "Got a Revolution", stwierdził, że Moby Grape należy do najbardziej niedocenionych zespołów rockowych, których poziom artystyczny zapowiadał raczej wielki sukces.

</doc>
<doc id="5210853" url="https://pl.wikipedia.org/wiki?curid=5210853" title="Parafia św. Barbary w Porębie-Kocębach">
Parafia św. Barbary w Porębie-Kocębach



</doc>
<doc id="5210855" url="https://pl.wikipedia.org/wiki?curid=5210855" title="Herb obwodu zakaspijskiego">
Herb obwodu zakaspijskiego

Herb obwodu zakaspijskiego () – symbol obwodu zakaspijskiego będącego jednostką administracyjną Imperium Rosyjskiego istniejącą od 1881 roku. Jego wygląd został zatwierdzony 31 stycznia 1890 roku. 
Blazonowanie.
W polu błękitnym z podstawą złotą tygrys srebrny bez oręża, z oczami i językiem czerwonym, trzymający w prawej łapie łuk złoty z takąż pękiniętą cięciwą. Tarcza zwieńczona koroną carską i otoczona liśćmi dębu złotymi przewiązanymi wstęgą Świętego Aleksandra.
Opis.
Herb stanowi błękitna tarcza francuska ze złotą podstawą, na której widnieje wizerunek srebrnego tygrysa bez widocznego oręża, z czerwonym językiem i oczami, w pozycji wspiętej stojącego na tylnich łapach. W prawej przedniej łapie trzyma złoty łuk z zerwaną cięciwą. Tarcza zwieńczona jest starożytną koroną carską. Herb otoczony jest dwoma złotymi gałązkami dębowymi połączonymi czerwoną wstęgą orderu świętego Aleksandra zawiązaną w kokardę.
Historia.
Herb obwodu został zatwierdzony 31 stycznia 1890 roku.

</doc>
<doc id="5210858" url="https://pl.wikipedia.org/wiki?curid=5210858" title="Royal Rumble (2019)">
Royal Rumble (2019)

Royal Rumble (2019) – gala wrestlingu wyprodukowana przez federację WWE dla zawodników z brandów Raw, SmackDown i 205 Live. Odbyła się 27 stycznia 2019 w Chase Field w Phoenix w stanie Arizona. Emisja była przeprowadzana na żywo za pośrednictwem WWE Network oraz w systemie pay-per-view. Była to trzydziesta druga gala w chronologii cyklu Royal Rumble.
Podczas gali odbyło się dziesięć walk, w tym trzy podczas pre-show. W walce wieczoru, Seth Rollins wygrał męski Royal Rumble match, dzięki czemu otrzymał wybór walki o WWE Universal Championship lub WWE Championship na WrestleManii 35. Żeński Royal Rumble match zwyciężyła Becky Lynch, dzięki czemu otrzymała wybór walki o Raw Women’s Championship lub SmackDown Women’s Championship także na WrestleManii 35. W innych ważnych walkach, Brock Lesnar obronił Universal Championship pokonując Finna Bálora, Daniel Bryan obronił WWE Championship pokonując AJ Stylesa, Asuka pokonała Becky Lynch i obroniła SmackDown Women’s Championship oraz Ronda Rousey pokonała Sashę Banks broniąc Raw Women’s Championship.
Produkcja.
Royal Rumble oferowało walki profesjonalnego wrestlingu z udziałem wrestlerów należących do brandów Raw i SmackDown. Oskryptowane rywalizacje (storyline’y) kreowane są podczas cotygodniowych gal "Raw", "SmackDown Live" oraz ekskluzywnej dla dywizji cruiserweight "205 Live". Wrestlerzy są przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających budować napięcie. Kulminacją rywalizacji jest walka wrestlerska lub ich seria.
Tradycją gali Royal Rumble jest zorganizowanie Royal Rumble matchu, w którym zwycięzca otrzymał szansę na walkę o WWE Universal Championship (brandu Raw) lub WWE Championship (brandu SmackDown) na WrestleManii 35. Ponadto na gali odbył się żeński Royal Rumble match, w którym zwyciężczyni otrzymała szansę na walkę o WWE Raw Women’s Championship lub WWE SmackDown Women’s Championship także na WrestleManii 35.
Rywalizacje.
Na , Fabulous Truth (Carmella i R-Truth) pokonało Mahalicia (Alicia Fox i Jinder Mahal), wygrywając drugi sezon Mixed Match Challenge. Ich nagrodą za wygraną było zdobycie 30. miejsca w swoich Royal Rumble matchach na pay-per-view. W ciągu kilku tygodni po TLC ogłoszono wielu wrestlerów na obie walki Royal Rumble.
Na Crown Jewel, Brock Lesnar pokonał Brauna Strowmana i odzyskał zwakowane wówczas Universal Championship, częściowo dzięki ówczesnemu generalnemu menadżerowi Raw, Baronowi Corbinowi. Na TLC, Strowman pokonał Corbina w walce Tables, Ladders and Chairs, pozbawiając w ten sposób Corbina jego autorytatywnej władzy i zdobywając walkę o mistrzostwo Universal przeciwko Lesnarowi na Royal Rumble. 14 stycznia na odcinku "Raw", Corbin skonfrontował się ze Strowmanem i obraził go, co doprowadziło do pościgu na parking, gdzie Corbin ukrył się w limuzynie. Strowman rozbił szybę i wyłamał drzwi, ale pojawił się dyrektor generalny WWE Vince McMahon, ujawniając, że to jego limuzyna. Mr. McMahon następnie ukarał Strowmana grzywną w wysokości $100 000. Strowman następnie pokłócił się z Mr. McMahonem, który następnie odwołał jego walkę z Lesnarem. Wściekły Strowman przewrócił limuzynę. Później tego wieczoru John Cena, Drew McIntyre, Corbin i Finn Bálor wyrazili zainteresowanie zmierzeniem z Lesnarem podczas Royal Rumble. Mr. McMahon ustalił Fatal 4-Way match, w którym zwycięzca zmierzy się z Lesnarem, który Bálor wygrał po obronie swojego miejsca wcześniej w nocy z Jinder Mahalem. Z tego powodu Bálor został następnie usunięty z Royal Rumble matchu.
Na TLC, Daniel Bryan pokonał AJ Stylesa, aby zachować WWE Championship. 1 stycznia 2019 na odcinku "SmackDown", Styles zdobył kolejną okazję przeciwko Bryanowi na Royal Rumble, pokonując Randy’ego Ortona, Mustafę Aliego, Reya Mysterio i Samoa Joe w Fatal 5-Way matchu.
Na TLC, Asuka pokonała Becky Lynch i Charlotte Flair w walce Triple Threat Tables, Ladders and Chairs i wygrała SmackDown Women’s Championship. Po tym wydarzeniu The McMahon Family (Vince McMahon, Shane McMahon, Stephanie McMahon i Triple H) zadekretowali, że mistrzowie nie będą już mieli automatycznych klauzul rewanżowych, wykluczając Lynch z gwarantowanego rewanżu. Po tym, jak ona, Flair i Carmella poprosili o tytuł w odcinku "SmackDown" 1 stycznia 2019, dyrektor operacyjny WWE Triple H ustalił pojedynek Triple Threat między tymi trzema wrestlerkami na następny tydzień, aby wyłonić pretendentkę Asuki na Royal Rumble, który wygrała Lynch.
Na TLC, Ronda Rousey utrzymała Raw Women’s Championship przeciwko Nii Jax. 7 stycznia 2019 na odcinku "Raw", Rousey pojawiła się w segmencie wywiadu Alexy Bliss „A Moment of Bliss” i oświadczyła, że chce zmierzyć się z Sashą Banks jako następną, wierząc, że Banks jest prawdziwym sprawdzianem jej umiejętności. Jax przerwała, chcąc rewanżu z Rousey. Banks następnie wyszła i wyzwała Jax na pojedynek, w którym zwycięzca zmierzy się z Rousey o Raw Women’s Championship na Royal Rumble, który wygrała Banks.
Na Crown Jewel, Shane McMahon wygrał WWE World Cup, zastępując w finale The Miza, którego uznano za niezdolnego do rywalizacji z powodu przedmeczowej bijatyki. Następnie The Miz rozpoczął dążenie do stworzenia tag teamu z Shane’em, twierdząc, że mogą być najlepszym zespołem Tag Team na świecie. Shane w końcu zgodził się na połączenie w tag team, a 8 stycznia 2019 na odcinku "SmackDown", Miz wyzwał The Bar (Cesaro i Sheamus) na walkę o SmackDown Tag Team Championship na Royal Rumble, a The Bar zaakceptowali.
Na TLC Kickoff, Buddy Murphy utrzymał WWE Cruiserweight Championship przeciwko Cedricowi Alexanderowi. 26 grudnia 2018 w odcinku "205 Live", generalny menadżer Drake Maverick ustalił, że Murphy będzie bronił tytułu na Royal Rumble w Fatal 4-Way matchu ze swoimi przeciwnikami, którzy zostaną rozstrzygnięci w walkach kwalifikacyjnych. W następnym tygodniu Kalisto i Akira Tozawa zakwalifikowali się do walki pokonując odpowiednio Lio Rusha i Drew Gulaka. Hideo Itami wygrał ostatnie miejsce w walce pokonując Alexandera. Walka została ustalona na przedpremierowe Royal Rumble Kickoff.
25 grudnia 2018 na odcinku "SmackDown", Rusev pokonał Shinsuke Nakamurę, zdobywając United States Championship. Na odcinku z dnia 1 stycznia 2019, gdy Rusev i jego żona/menadżerka Lana celebrowali zdobycie tytułu, Nakamura zaatakował Ruseva, a Lana również została ranna w bójce. 15 stycznia na odcinku "SmackDown", ogłoszono, że Rusev będzie bronić tytułu przeciwko Nakamurze podczas przedpremierowego Royal Rumble Kickoff.
Wyniki walk.
Wejścia i eliminacje w żeńskim Royal Rumble matchu.
(*) – Mandy Rose była już wyeliminowana, kiedy ona wyeliminowała Naomi.
(**) – Lana miała wyjść z numerem 28, ale doznała storylinową kontuzję kostki, uniemożliwiając jej występ w walce. Becky Lynch zajęła jej miejsce.
Wejścia i eliminacje w męskim Royal Rumble matchu.
(*) – 30. uczestnikiem był R-Truth, lecz został zaatakowany przez Nię Jax, po czym zajęła jego miejsce.

</doc>
<doc id="5210864" url="https://pl.wikipedia.org/wiki?curid=5210864" title="Irena Cabejszek">
Irena Cabejszek

Irena Cabejszek (ur. 1 października 1910 w Krakowie, zm. 12 września 1972 w Warszawie) – polska uczona, botaniczka, specjalizująca się w fykologii i hydrobiologii. Profesor związana z Państwowym Zakładem Higieny w Warszawie, pionierka badań wpływu pestycydów na właściwości wody i organizmy wodne w Polsce.
Życiorys.
Urodziła się 1 października 1910 roku w Krakowie. Po ukończeniu szkoły średniej w 1929 roku rozpoczęła studia biologiczne na Wydziale Matematyczno-Przyrodniczym Uniwersytetu Jagiellońskiego. W 1934 roku ukończyła studia z tytułem magistra botaniki. W latach 1934–1935 pracowała pod kierunkiem prof. Jadwigi Wołoszyńskiej i prof. Alfreda Lityńskiego w Katedrze Botaniki Farmaceutycznej UJ. Po studiach przez rok pracowała jako nauczycielka biologii w żeńskim gimnazjum w Miechowie. W latach 1935–1937 jako stypendystka Towarzystwa Naukowego Warszawskiego brała udział w wyprawach badawczych na Polesie (obecnie teren Białorusi) organizowanych przez Alfreda Lityńskiego. Od 1938 do 1939 roku współpracowała ze Stacją Biologiczną w Pińsku (obecnie Białoruś). W 1938 r. uzyskała stopień doktora hydrobiologii na Uniwersytecie Jagiellońskim (według innych źródeł doktorat obroniła po II wojnie światowej w 1947 roku). Od marca 1939 roku zawodowo związana z Państwowym Zakładem Higieny w Warszawie, gdzie pod kierunkiem prof. Mariana Stangenberga badała plankton zanieczyszczonych zbiorników wodnych. Pracowała w zakładzie przez czas II wojny światowej wykonując prace narzucone przez władze nazistowskie. W tym czasie, mimo zakazu prowadzenia badań naukowych, w ukryciu opisywała materiał zebrany przed wojną i przygotowała pracę o planktonie Niemna, opublikowaną po zakończeniu wojny. Uczestnicząc aktywnie w reaktywacji PZH w powojennej Polsce przeprowadziła się do Łodzi, gdzie kontynuowała przerwane badania czystości wód. W 1946 roku powróciła do Warszawy, gdzie została adiunktem i kierownikiem Pracowni Higieny i Sanitarnej Ochrony Wód PZH. Ponadto była zatrudniona w Katedrze Higieny Komunalnej Akademii Medycznej w Warszawie i we współpracy z profesorem Janem Justem prowadziła zajęcia dydaktyczne na Studium Sanitarno-Epidemiologicznym Akademii. Habilitowała się w 1955 roku. Uzyskała stopień profesora nadzwyczajnego, a w 1965 roku tytuł profesora. Kiedy w 1956 r. formował się Instytut Gospodarki Wodnej, pomagała w jego organizacji, szkoleniu pracowników i konsultowała projekty, m.in. budowę zbiornika Zegrzyńskiego. Z końcem 1970 roku przeszła na emeryturę. Oprócz pracy badawczej i dydaktycznej prowadziła także aktywną działalność społeczną.
Zmarła 12 września 1972 roku w Warszawie.
Działalność naukowa.
Pracując na UJ jeszcze podczas studiów badała plankton rzeki Białej Przemszy. W zgromadzonych podczas wypraw na Polesie materiałach badała między innymi okrzemki, opisując nowy gatunek "Fragilaria zasuminensis" Cabejszakówna 1937 (przeniesiony później do innego rodzaju "Eunotia zasuminensis" (Cabejsz.) Körner 1970). Jej zainteresowania w obszarze fykologii rozwijały się pod kierunkiem Jadwigi Wołoszyńskiej i dotyczyły fizjografii i systematyki glonów występujących m.in. w Wiśle. Organizowała zespołowe prace nad charakterystyką hydrobiologiczno-sanitarną w środkowym biegu tej rzeki. Zajmowała się oceną stanu zanieczyszczenia polskich rzek, m.in. ściekami czy zanieczyszczeniami radioaktywnymi. Prowadziła pionierskie w Polsce badania nad wpływem pestycydów na środowiska wodne – zarówno na właściwości fizyko-chemiczne wody, jak i rozwój żyjących w niej organizmów. W latach 1951–1962 publikowała charakterystykę sanitarną polskich rzek i innych zbiorników wodnych, w oparciu między innymi o analizę okrzemek. Stawiane przez nią postulaty dotyczące ograniczenia stosowania pestycydów zostały później zrealizowane w formie praktycznych działań na rzecz ochrony środowiska.
Opublikowała wiele prac z zakresu hydrobiologii sanitarnej i ochrony wód. Publikowała pod nazwiskiem Irena Cabejszekówna, później Irena Cabejszek. Opisane przez nią taksony organizmów oznaczane są nazwiskiem Cabejszekówna lub skrótem Cabejsz.. 
Członkostwo.
Pełniła funkcję Sekretarza Komitetu Hydrobiologicznego Wydziału II Nauk Biologicznych Polskiej Akademii Nauk. Była członkiem założycielem Oddziału Warszawskiego Polskiego Towarzystwa Hydrobiologicznego, pełniąc szereg funkcji organizacyjnych.
Odznaczenia.
Została odznaczona Złotym Krzyżem Zasługi.

</doc>
<doc id="5210867" url="https://pl.wikipedia.org/wiki?curid=5210867" title="Lidiya Masterkova">
Lidiya Masterkova



</doc>
<doc id="5210869" url="https://pl.wikipedia.org/wiki?curid=5210869" title="Sven Karič">
Sven Karič

Sven Šoštarič Karič (ur. 7 marca 1998) – słoweński piłkarz, grający na pozycji obrońcy. W sezonie 2021/2022 zawodnik NK Domžale. Reprezentant kraju.
Kariera juniorska.
Do 2017 roku wychowywał się w NK Maribor, zagrał tam 2 spotkania. Od 1 lutego 2017 roku grał w Derby County F.C. Zagrał tam 28 meczów.
Kariera klubowa.
5 lutego 2019 roku wrócił do ojczyzny, by grać w NK Domžale. W tym klubie zadebiutował 21 lipca w meczu przeciwko NK Olimpija, przegranym 4:2. w debiucie strzelił gola – do siatki trafił w 23. minucie. Pierwszą asystę zaliczył 16 lipca 2020 roku w meczu przeciwko NK Aluminij, wygranym 2:5. Asystował przy golu w 47. minucie. W swoim pierwszym sezonie zagrał 23 mecze, strzelił 2 gole i zanotował asystę.
W sezonie 2020/2021 zagrał 30 meczów, trzy razy trafił do siatki i tyle samo razy asystował.
Łącznie do 8 stycznia 2022 roku zagrał 70 meczów, strzelił 6 goli i zanotował 5 asyst.
Kariera reprezentacyjna.
W kadrze U-16 zagrał 2 mecze.
W reprezentacji U-17 zagrał 4 mecze.
W kadrze do lat 18 zagrał 5 meczów, strzelił też gola
W reprezentacji do lat 19 zaliczył 12 spotkań.
A w kadrze U-21 zagrał 8 meczów.
W seniorskiej reprezentacji zadebiutował 4 czerwca 2021 roku w meczu przeciwko Gibraltarowi, grając cały mecz. Później także siedział na ławce podczas innych meczów.

</doc>
<doc id="5210870" url="https://pl.wikipedia.org/wiki?curid=5210870" title="Grupa Forteczna Obszaru Warownego „Śląsk”">
Grupa Forteczna Obszaru Warownego „Śląsk”

Grupa Forteczna Obszaru Warownego „Śląsk” (Obszar Warowny „Śląsk”) – (GFOW „Śląsk”) – wielka jednostka piechoty Wojska Polskiego II RP.
Sformowanie i zmiany organizacyjne.
Budowane na Górnym Śląsku umocnienia stałe w postaci schronów bojowych obsadzane były początkowo przez jednostki 23 Górnośląskiej Dywizji Piechoty. Jako pierwszy pododdział specjalny sformowano 4 kompanię km 75 pułku piechoty pod dowództwem kpt. Lucjana Grotta w 1934 roku, która obsadziła punkt oporu Dąbrówka Wielka. Od 10 sierpnia 1937 roku do ich obsadzenia sformowano dowództwo IV batalionu 11 pułku piechoty i wcielono do niego kompanię karabinów maszynowych z 75 pułku piechoty, przemianowując ją na 5 kompanię karabinów maszynowych 11 pp. Sukcesywnie budowane i przekazywane do obsadzenia obiekty fortyfikacyjne i ich odcinki oraz koszary dla załóg obsadzały formowane kompanie, baterie i bataliony. Z uwagi na zachowanie tajemnicy wojskowej formowane pododdziały forteczne otrzymały nazwy i numery stacjonujących na Górnym Śląsku oddziałów 23 DP. Do końca 1937 roku sformowano: dowództwo batalionu IV/11 pp, 4 i 5 kompanie km 11 pp, 4 kompanię km 73 pułku piechoty i 10 baterię artylerii lekkiej 23 pułku artylerii lekkiej. W 1938 roku sformowano w styczniu ponownie 4 kompanię km 75 pułku piechoty, do 1 marca dowództwa batalionów: IV/ 73 pp, IV/75 pp i dywizjonu IV/23 pal oraz kompanie km 5/73 pp i 6/73 pp, 5/75 pp i 11 baterię 23 pal, a 1 maja 12 baterię 23 pal. Były to pododdziały o pokojowej organizacji, każdy batalion i kompania posiadały etaty odpowiednie do obiektów, które dana jednostka miała obsadzić. Dowódcą jednostek fortecznych był II dowódca piechoty 23 DP płk Wacław Klaczyński. Bataliony obsadzały odcinek umocnień liczący 32 km. Podzielony na pododcinki: północny „Bobrowniki”, środkowy „Chorzów” i południowy „Kochłowice” obsadzały je odpowiednio bataliony każdy z baterią artylerii: IV/11 pp z 10/23 pal, IV/75 pp z 11/23 pal i IV/73 z 12/23 pal. Bataliony były wysoce usamodzielnione, od macierzystych pułków, których numery posiadały, podlegały im pod względem materiałowym i mobilizacji rezerw. Jednostki te miały charakter elitarny, żołnierze kontyngentu poborowych i kadrowa obsada byli dobierani. Przeszkolenie rekruckie poborowi przechodzili w macierzystych pułkach, a następnie byli szkoleni do walki w obiektach w swoich kompaniach i bateriach. Obsada obiektów fortecznych była oznaczona sygnaturą „S” do walki wewnątrz schronów. Obsada minimalna tylko schronów czasu pokojowego wynosiła 31 oficerów 133 podoficerów i 778 szeregowych. Obsługi minimalne armat wewnątrz schronów-tradytorów z IV/23 pal w okresie pokojowym wynosiły: 7 oficerów, 19 podoficerów i 72 szeregowych. Obiekty fortyfikacyjne oprócz uzbrojenia w ciężkie karabiny maszynowe, ręczne karabiny maszynowe posiadały moździerze, armaty przeciwpancerne i miotacze ognia. Dodatkowo posiadały 12 wbudowanych w schrony armaty 75 mm wz. 1897 i 2 armaty ruchome tzw. „manewrowe”. Prowadzono prace nad zapewnieniem łączności pomiędzy odcinkami i schronami poprzez prace patroli telefonicznych każdej kompanii km i sformowanego 1 marca 1937 roku IV plutonu łączności specjalnej kompanii łączności 23 DP. W okresie zagrożenia wojennego wprowadzono wzmocnienie sił i środków na terenie OW „Śląsk”, poprzez dalszą kontynuację budowy fortyfikacji, zapór, zaplanowano liczne przeszkody inżynieryjno-saperskie, w tym grupy min, zalewy itp. Prowadzono maskowanie obiektów. Rozwijano także obsadę oddawanych i budowanych jeszcze na skrzydłach OW „Śląsk” odcinków na północy i południu. Na podstawie rozkazu organizacyjnego Departamentu Dowodzenia Ogólnego Ministerstwa Spraw Wojskowych L.9283 z 7 sierpnia 1939 roku sformowano na północy na odcinku „Niezdara” 6 kompanię km spec. 11 pp z miejscem postoju w Niezdarze. Natomiast na ciągle jeszcze budowanym odcinku południowym „Mikołów”, 1 batalion km „Mikołów” z miejscem postoju w Mikołowie. Podczas mobilizacji zaplanowano wzmocnienie tych jednostek rezerwistami z Okręgu Korpusu nr V. Przy czym planowano, że 6 samodzielna kompania km spec. będzie w przyszłości zalążkiem V batalionu km spec. 11 pp, a 1 batalion km „Mikołów” zalążkiem pułku fortecznego o trzech batalionach. Zalążkiem dla 6 komp. km 11 pp było: 4 oficerów i 237 podoficerów i szeregowych z batalionu fortecznego KOP „Sarny”. Dla batalionu km „Mikołów” zalążek stanowili oficerowie i szeregowi batalionu fortecznego KOP „Małyńsk”.
Mobilizacja.
23 sierpnia 1939 zarządzona został mobilizacja wszystkich jednostek kolorowych (alarmowych) na obszarze Okręgu Korpusu Nr V. Godzinę „A” wyznaczono na godz. 6.00 24 sierpnia. W ciągu 18 godzin (A+18) zmobilizowano (w grupie zielonej) trzy bataliony karabinów maszynowych specjalne: nr I w 11 pp, nr II w 73 pp i nr III w 75 pp oraz pluton łączności specjalny nr 32 w kompanii łączności 23 DP i trzy baterie artylerii lekkiej w 23 pal. Bataliony karabinów maszynowych mobilizowano w grupie jednostek oznaczonych kolorem zielonym, natomiast pozostałe oddziały w grupie niebieskiej. Po zmobilizowaniu baterie artylerii włączono do poszczególnych batalionów.
Przydzielony przed mobilizacją do Obszaru Warownego „Śląsk” Chorzowski batalion ON z jego czterema kompaniami został rozwiązany 24 sierpnia, a na bazie jego kompanii zmobilizowano, kompanie strzeleckie: 10 dla b km spec. nr I, 10 i 11 dla b km spec. nr II i 10 dla b km spec. nr III, pododdziały dowództwa przydzielono do pododdziałów dowództwa batalionu km spec. nr III.
Znacznie wzmocniono zmobilizowanymi rezerwistami 6 kompanię km spec. 11 pp doprowadzając ją do stanu prawie batalionu (z 4 kompaniami strzeleckimi i kompanią km), znacznie wzmocniono batalion km „Mikołów” zmobilizowanymi nadwyżkami rezerwistów i pozyskaną artylerią. Z chwilą ogłoszenia mobilizacji załogi stanu pokojowego natychmiast zajęły schrony i inne obiekty przygotowując je do działań bojowych, wydzielone zawiązki w sile 1 podoficer+ 2 szeregowych przyjmowały szeregowych rezerwy w kompaniach i bateriach kierując je do poszczególnych plutonów, schronów i stanowisk oraz obsług. Zawiązki kompanii strzeleckich pochodzących z pokojowych stanów Obrony Narodowej rozbudowywano do przewidzianych etatów wojennych i kierowano na odcinki lub do odwodu w oparciu o umocnienia polowe. Mobilizacja rozpoczęła się o godz. 5.00 zakończyła o godz. 16.00 nadwyżki zgłaszających się rezerwistów odesłano do dowództwa grupy, gdzie je rozdzielono do Niezdary i Mikołowa.
Bataliony osiągnęły następujące stany osobowe oraz uzbrojenia:
Łącznie ponad 8000 żołnierzy. Uzbrojenie to; 14 armat 75 mm wz.1897 w 10, 11, 12 bateriach + 6 armat 75 mm w batalionie km „Mikołów” , 6 armat pozycyjnych 76,2 mm. 33 armaty ppanc. 37 mm Bofors wz. 36, wz. 37, wz. 38 i nie mniej niż ok. 38 moździerzy 81 mm wz. 28 lub starsze. ok. 300 ckm i 120 rkm, kb ppanc., miotacze ognia, kbk i pistolety.
27 sierpnia 1939 na rozkaz dowódcy saperów Armii „Kraków” została sformowana forteczna kompania saperów. Zadanie utworzenia kompanii powierzono Dowództwu OWar. „Śląsk”, które do jej organizacji wykorzystało personel fortyfikacyjny oraz nadwyżki mobilizacyjne saperów oddziałów obsady fortyfikacji. Tego samego dnia, na bazie plutonu łączności spec. nr 32, została sformowana forteczna kompania łączności.
Grupa Forteczna OW „Śląsk” w kampanii wrześniowej.
W obronie Śląska.
Żołnierze Grupy Fortecznej znajdowali się w gotowości bojowej na trzech podstawowych pododcinkach fortyfikacyjnych od lipca 1939. Do pierwszej potyczki doszło w dniu 23 sierpnia gdy niemiecka grupa dywersyjna z Schlesien Freikorps Ebbinghaus zaatakowała posterunek Straży Granicznej w Makoszowej, wówczas patrol 5 kompanii km IV/73 pp wsparł strażników granicznych, wspólnie wypierając dywersantów za granicę państwa. Od 27 sierpnia na innych odcinkach rozpoczęły się ataki dywersantów z Freikorpsu na umocnienia, ostrzeliwanie, schronów, żołnierzy patrolujących teren. Na odcinku skrajnie północnym Niezdara część schronów była wykończona i wyposażona, część była w budowie. Na odcinku skrajnie południowym Mikołów 18 schronów było w różnej fazie wykończenia (2 całkowicie z kopułami i uzbrojeniem), 14 było w różnych fazach budowy. Położono na odcinku Mikołów większość z 500 min przeciwczołgowych będących w posiadaniu Obszaru Warownego. 1 września 1939 roku do walki z grupami dywersantów z Freikorpsu przystąpiły pododdziały Grupy Fortecznej.
Na odcinku batalionu km spec. nr I w Dąbrówce Wielkiej o świcie dywersanci zajęli kopalnię Orzeł Biały. Do natarcia przystąpił pluton 11 kompanii strzeleckiej wsparty ogniem broni maszynowej ze schronów przez 5 kompanię km. O godz.10.00 wyparto bojówkę za granicę. Ponownie o godz.11.00 wróg zajął kopalnię większymi siłami, dwa plutony 11 kompanii uderzyły na wroga, a załogi schronów wsparły natarcie ogniem moździerzy i broni maszynowej. Z tradytora nr 14 walkę wsparły dwie armaty 75 mm likwidując 4 stanowiska ckm i 5 rkm dywersantów. Ponadto na tym odcinku grupa dywersyjna Schimmelbrotta opanowała obiekty w pobliżu Brzezin, Szarleja i Radzionkowa, została wyparta przez 10 kompanię strzelecką kpt. Bomby i oddział powstańców śląskich Z tradytora w Bobrownikach armata 75 mm ostrzeliwała cele po drugiej stronie granicy głównie w Bytomiu.
Na odcinku batalionu km spec. nr II 1 września nocą ok. godz. 2.00 120 osobowa grupa dywersyjna wtargnęła 2 km w głąb polskiego terytorium w okolicach Nowego Bytomia i starła się z kompanią IV batalionu Samoobrony Powstańczej, którzy to wyparli dywersantów z zajmowanego terenu do cegielni w rejonie Czarnego Lasu przed stanowiska 5 kompanii km batalionu km spec. nr II. O świcie schrony przed cegielnią i moździerz otworzyły ogień do stanowisk dywersantów w cegielni, a pluton odwodowy wykonał atak wraz z kompanią Samoobrony Powstańczej. W walce zabito 46 dywersantów i 18 wzięto do niewoli. Na zajmujący stanowiska polowe w Pawłowie pluton 10 kompanii strzeleckiej uderzyli niemieccy dywersanci wsparci pododdziałem Grenzschutzu zaatakowani żołnierze, powstańcy śląscy i harcerze zostali wyparci do Bielszowic, gdzie oddział niemiecki zajął kopalnię Skarbofermu, ustawiając broń maszynową na wieży wyciągowej. Od jej ostrzału poległ dowódca plutonu ppor. Gajdaczek. Kontratak 12 kompanii strzeleckiej wsparty ogniem armat z tradytorów, wyrzucił wroga z kopalni. W sektor 6 kompanii km wtargnęła grupa dywersyjna „Rolle” opanowując kopalnię, kuźnię, koksownię oraz elektrownię Walenty i Wawel. W wyniku kontrataku dwóch plutonów z 6 kompanii km i plutonu 11 kompanii strzeleckiej oraz powstańców śląskich wyparto wroga z obiektów, zlikwidowano i raniono ok. 20 dywersantów i 16 wzięto do niewoli. 2 września przed pozycjami batalionu km spec. nr II pojawiły się pierwsze patrole regularnych jednostek niemieckich. Na południe od Halemby dwa samochody opancerzone niemieckiego 56 pułku pionierów zostały ostrzelane przez pluton 11 kompanii strzeleckiej, który zniszczył jeden z nich, a drugi zmusił do odwrotu.
Na odcinku batalionu km spec. nr III w rejonie Lipin pododdział Straży Granicznej pod dowództwem kpt. Dzierzaka wsparty dwoma plutonami strzeleckimi z 11 kompanii strzeleckiej stoczył walkę z grupą dywersyjną na hałdach. W jej wyniku zginęło i pojmano ok. 100 dywersantów, których po osądzeniu w trybie doraźnym w Katowicach rozstrzelano. Na przedpolach Goduli dywersanci opanowali hutę Zygmunt, pluton 11 kompanii wraz z powstańcami śląskimi odbił hutę rozbił grupę dywersyjną, a schwytanych dywersantów odstawiono do Chorzowa. 4 kompania km w rejonie Łagiewnik stoczyła walkę o dwór Antonowiec, a następnie wsparła pododdziały batalionu II/75 pp w walce o odbicie huty Hubert. Batalion w dniu 1 września utracił 1 poległego i 1 rannego, a w nocy 1/2 września poległo 4 żołnierzy, 9 rannych, a 3 zaginęło. Dywersanci utracili ponad 70 poległych i zabitych, ok. 60 rannych i 66 jeńców. W nocy 1/2 września w rejonie Czarnego Lasu grupa dywersyjna otoczyła działon z plutonu „manewrowego” 12 baterii, który uratował interweniujący pluton strzelecki z batalionu km spec. nr III.
Odcinek fortyfikacyjny Mikołów został obsadzony przez 1 batalion km „Mikołów” w ostatnich dniach sierpnia 1939 r. po otrzymaniu uzupełnień i nadwyżek osobowych ze zmobilizowanych batalionów grupy, podlegał on taktycznie po mobilizacji dowódcy zgrupowania 55 Dywizji Piechoty rezerwowej. Na odcinek Mikołów zostały wprowadzone zmobilizowane w oparciu o jednostki Obrony Narodowej bataliony piechoty typu specjalnego (numerowane) 55 DP rez. Na północny pododcinek „Śmiłowice” weszła 3 kompania km spec. batalionu km „Mikołów” oraz batalion (nr 53) II/201 pp, na pododcinek „Mokre” 1 kompania km spec. batalionu km spec. „Mikołów” oraz batalion (nr 55) I/201 pp, na pododcinek „Wyry” 2 kompania km spec. i kompania strzelecka batalionu km spec. „Mikołów” oraz batalion (nr 51) III/201 pp. Pododcinki „Śmiłowice” i „Mokre” posiadały więcej schronów fortyfikacyjnych w fazie wykończenia i ukończone, niż na pododcinku „Wyry”. System schronów na pododcinkach uzupełniała duża ilość budowanych od lata 1939 umocnień polowych drewniano-ziemnych i przeszkód na przedpolu. 1 września w godzinach porannych na obsadzającą las Wyry, linię rzeki Gostynki do szosy Tychy–Kobiór 2 kompanię km i batalion III/201 pułku piechoty rez. uderzyły oddziały niemieckiej 28 DP. Obrona 2 kompanii km mjr. Amona i kompanii strzeleckiej ppor. Kubiczka nie została przełamana, lecz poprzez luki w obronie, częściowo odizolowano zgrupowanie dowódcy 201 pp rez. w Kobiorze. Na pododcinkach pozostałych kompanii stwierdzono działania rozpoznawcze jednostek niemieckiej 8 DP, a następnie po południu silne natarcie na pozycję mikołowską. 2 września przez pododcinek „Wyry” w godzinach popołudniowych nastąpiło przełamanie obrony batalionu km Mikołów, lecz kontratak batalionu II/73 pp ze wsparciem artylerii, pociągu pancernego nr 54 „Groźny” i 52 kompanii czołgów TK-3 pozwolił odzyskać utracony teren. Na odcinku pozostałych kompanii batalionu km Mikołów i batalionów 201 pp rez. od godz. 10.00 natarcie podjęła 8 DP z silnym wsparciem artylerii i nalotów lotnictwa bombowego. Kompanie km spec. batalionu „Mikołów” do godzin wieczornych wraz z batalionami 55 DP rez. utrzymały swoje pozycje.
Odcinek forteczny Niezdara został obsadzony przez 6 samodzielną kompanię km spec. w ostatnich dniach sierpnia 1939 r. po otrzymaniu z mobilizacji batalionów grupy nadwyżek osobowych. Obiekty forteczne na liczącym 12 km pododcinku „Tąpkowice”, jedynie w pełni wykończonym sektorem fortecznym był liczący 4 km sektor „Niezdara” z 8 schronami stałymi obsadzony przez pododdział 6 skkm spec. mjr Ćwiąkalskiego. W trzech pozostałych sektorach: Brynica, Nowa Wieś i Ossy, zbudowano umocnienia polowe z przeszkodami, w tym 12 schronów polowych żelbetowych dla ckm. 6 kompania km spec. (V batalion km spec. 11 pp) podlegała dowódcy Oddziału Wydzielonego „Tarnowskie Góry” płk. Gorgoniowi. Obsadzono umocnienia: 1 kompanią strzelecka frontem na zachód rejon „Sączów”. 2 kompanią strzelecką w sektor „Niezdara”. Podporządkowana mjr. Ćwiąkalskiemu 2 kompania batalionu I/11 pp umieszczona w sektorze „Ossy”. 4 kompania strzelecka w sektorze „Nowa Wieś”. Kompania km wzmacniała kompanie strzeleckie i stanowiła opl, 3 kompania była odwodem. 1 września część kompanii z sektorów fortecznych weszła w kontakt bojowy z oddziałami niemieckiej 68 Dywizji Piechoty i 68 pułku Grenzwacht. Po stawieniu pierwszego oporu w nocy 1/2 września oddziały OW „Tarnowskie Góry” wycofał się z przedpola za stanowiska batalionu mjr. Ćwiąkalskiego. Do obsadzenia umocnień w rejonie Tąpkowic wysunięto większość odwodowej 3 kompanii strzeleckiej z elementami kompanii km. Walk z piechotą niemiecką nie prowadzono 2 września, jedynie potyczki z grupami dywersyjnymi i patrolami rozpoznawczymi.
Nocą 2/3 września zgodnie z rozkazem dowódcy Armii „Kraków” pododdziały Grupy Fortecznej OW „Śląsk” rozpoczęły wymontowywanie uzbrojenia i części wyposażenia z obiektów fortecznych oraz dokonano zniszczeń mostów i innych obiektów. Uzbrojenie i wyposażenie zamontowane na stałe w fortyfikacjach zostało rozmontowane, zniszczone lub uszkodzone. Zorganizowano improwizowany tabor z wozów konnych i pojazdów mechanicznych. Bataliony podjęły odwrót zgodnie z rozkazami dowódcy GO „Śląsk”:
Batalion km spec. nr I skoncentrował się w Bobrownikach i ok. godz. 2.00 podjął marsz w kierunku; Wojkowice Komorne, Grodziec, Łagisza, Bory Malinowskie, Niepiekło, Łęknice do Gołonoga, odwrót osłaniała 10 kompania strzelecka, która jako ostatnia opuściła linię forteczną.
Batalion km spec. nr II skoncentrował się w rejonie huty Zgoda w Świętochłowicach i ok. godz. 3.00 pomaszerował przez Świętochłowice, Hajduki, Katowice do Będzina, straż tylną stanowiła 5 kompania km. 10 kompania strzelecka kpt. Tułaka maszerowała bezpośrednio do Katowic i po dotarciu do folwarku Załęże oczekiwała na maszerującą straż tylną z 5 kompanii km. 10 kompania wraz z dwoma plutonami km i moździerzem w dniu 3 września wzięła udział w walkach w Katowicach wspomagając walczących z niemieckimi formacjami powstańców śląskich i harcerzy, następnie przebiła się przez zajmowane miasto przez jednostki wroga. Następnie wycofała się w ślad za oddziałami grupy, dotarła do Klimontowa i Sosnowca. Toczyła potyczki i 10 kompania maszerowała przez Olkusz, Wolbrom i Miechów. W końcu dotarła do Pińczowa, gdzie 8 września po walce została rozbita, nie dołączyła do Grupy Fortecznej.
Batalion km spec. nr III skoncentrował się na północnych przedmieściach Chorzowa i marszem przez; Michałkowice, Bańgów przekroczył rzekę Brynicę dotarł do Czeladzi. Odwrót osłaniała 12 kompania strzelecka.
Wraz z 11 pp płk. Gorgonia wycofała się 6 samodzielna kompania km spec. (batalion mjr. Ćwiąkalskiego) poprzez: Siemonię, Twardowice, Garbacz, Wojkowice Kościelne, Ujejsce do rejonu Ząbkowic Będzińskich. O godz. 9.00 3 września batalion „Niezdara” zajął obronę na wzg. 339 na północny zachód od Ząbkowic. Kolejnej nocy 3/4 września pododdział forteczny mjr. Ćwiąkalskiego jako straż przednia podjął marsz przez Antoniów, Strzemieszyce, Grabocin, Maczki do Szczakowej, gdzie był atakowany przez niemieckie lotnictwo. Następnie przez Chrzanów ok.godz.13.00 dotarł do Płazy, gdzie dołączył do batalionu II/11 pp. W Płazie i Wygiełzowie ok. godz.16.00 oba bataliony stawiły opór oddziałom niemieckiej 5 Dywizji Pancernej, jednocześnie opóźniając natarcie niemieckie wycofały się do sił głównych 23 DP, w rejonie Grojca i Alwerni. Batalion forteczny mjr. Ćwiąkalskiego zorganizował nocny wypad 4/5 września na oddziały niemieckie, ale został on w trakcie realizacji odwołany. Tej nocy podjęto marsz do Krakowa, gdzie na Oleandrach batalion mjr. Ćwiąkalskiego przeorganizowano w miejsce utraconego 4 września III batalionu 11 pp, w skład którego wszedł od tej chwili.
1 batalion km „Mikołów” wycofał się ze zgrupowaniem 55 DP rez. przez Katowice, rzekę Brynicę, na linię rzeki Przemszy, gdzie batalion zajął obronę. Schodząc z pozycji zabrano 4 armaty wchodzące w skład artylerii batalionu.
Na szlaku walk.
Grupa Forteczna w godzinach południowych 3 września dotarła do rzeki Przemszy, gdzie zajęła obronę wraz z batalionem km „Mikołów”, na odcinku Będzin–Sosnowiec osłaniała pozostałe zgrupowania 23 DP i 55 DP rez., które były wyczerpane walkami w dniu 2 września. Po ściągnięciu placówek z przedpola 4 września ok. godz. 18 bataliony grupy podjęły dalszy marsz odwrotowy po osi: Zagórze–Maczki–Ciężkowice–Trzebnia docierając do rejonu Karniowice–Dulowa w godzinach popołudniowych. W rejonie Trzebini straż tylna z batalionu km spec. nr II została ostrzelana przez niemiecką artylerię i grupy dywersantów, które likwidowała w miarę możliwości. Po odpoczynku, nocnym marszem grupa rano 5 września dotarła do Krakowa i zajęła linię starych fortów od Zielonki do Bronowic Małych. Rozwijając obronę na linii: Pękowice ze wzg. 276 i fortem „Tonie” – batalion km spec. nr II, Fort „Pasternak” na przedpolach Bronowic – batalion km spec. nr I, Mydlnik do stacji kolejowej i wzg. 232 – batalion km spec. nr III, na północ od niego 1 batalion km „Mikołów”. Pod linie obrony grupy podeszły oddziały niemieckiego VIII Korpusu Armijnego z 8 i 28 DP. W godzinach południowych niemieckie oddziały czołowe uderzyły na pozycje batalionów km spec. nr I i II, natarcie zostało odrzucone przez ogień broni maszynowej i artylerii. Do grupy przydzielono I dywizjon 55 pułku artylerii lekkiej z dwoma bateriami, którego dowództwo objął dawny dowódca baterii 11/23 pal kpt. W. Cesarz. Wieczorem na rozkaz dowódcy armii, grupa wycofuje się przez Kraków w kierunku Witkowice–Prądnik Biały. W trakcie odmarszu z Krakowa, następuje dezercja części żołnierzy głównie mieszkańców Śląska. W kompaniach strzeleckich stany spadły do 80%–50%, w kompaniach km ubytki w szeregach to do 10%. Stanowiące straż tylną dwa plutony batalionu km spec. nr II, wspólnie z żołnierzami kompanii asystencyjnej stoczyli potyczkę z dywersantami. Po wyjściu z Krakowa batalion km „Mikołów” dołączono do 23 DP.
Podczas wymarszu z Krakowa do grupy włączono: batalion wartowniczy nr 56 pod dowództwem kpt. Flawiusza Smitkowskiego i batalion asystencyjny nr 55 pod dowództwem kpt. Karola Zygmunta Illga. Marsz prowadzono w dwóch grupach: w motorowo-rowerowej trasą; Proszowice, Ostrów, Kazimierza Mała, Zbeltowice, Grodowice, Koniecmosty, w pieszej przez; Jakubowice, Przezwody, Kościelec, Nagórzanki, Podolany, Zbełtowiec do Wiślicy. W Proszowicach maszerujące oddziały grupy zostały ostrzelane przez dywersantów, następnie pododdziały grupy toczyły potyczki z niemieckimi patrolami zmotoryzowanymi podczas marszu. Grupa motorowo-rowerowa osiągnęła Wiślicę 6 września wieczorem, po południu 7 września grupa piesza. Wieczorem bataliony grupy zajęły obronę na wschodnim brzegu Nidy i na przyczółku mostowym po jej zachodniej stronie w Wiślicy. 8 września po przeprawieniu się oddziałów 55 DP rez. bataliony km spec. zajęły całością sił obronę Nidy walcząc z niemiecką piechotą i czołgami wspartymi artylerią. Artyleria przeciwpancerna unieszkodliwiła ok. 10 czołgów niemieckich, w tym dwa na moście w Wiślicy. Po zmroku bataliony grupy otrzymały rozkaz odwrotu, po marszu nocnym 8/9 września bataliony zajęły obronę frontem na zachód i południe na wzgórzach w okolicach Magierowa i Szklanowa. Przy wsparciu I/55 pal bataliony grupy stoczyły walkę z niemiecką piechotą zmotoryzowaną w obronie swoich pozycji. Osłaniając zdobycie przez 55 DP rez. Stopnicy. Po zmroku 9 września podjęto dalszy marsz w kierunku lasów rytwiańskich zajmując rano rejon Niedziałki i Szczeka. Tam pododdziały odpoczywały i porządkowały szeregi, dołączyło wielu żołnierzy z rozbitej 22 Dywizji Piechoty Górskiej.
10 września grupa ruszyła ku przeprawie przez Wisłę w Baranowie. O świcie 11 września dotarła w rejon przyczółka. Z uwagi na potrzebę naprawienia mostu i wybudowania nowych przepraw dla artylerii, broni ciężkiej i części taborów, rozkazem dowódcy GO „Jagmin” oddziały grupy i 55 DP rez. przystąpiły do obrony przyczółka na zachodnim brzegu Wisły w rejonie Zawidza–Gaj Plebański–Osiek–Osieczko. Batalion km spec. nr III wzmocnił 203 pp rez. i zajął obronę na wzgórzu Gaj Plebański, batalion km spec. nr II zajął obronę w II rzucie obrony w lesie przysiółka Gaj Plebański, pozostałe bataliony zostały umieszczone w odwodzie. Na 201 pp rez. i 203 pp rez. uderzyła niemiecka 27 DP wsparta czołgami 5 D Panc. 201 pp został wyparty z Osieka, wyznaczone kompanie batalionu km spec. nr I i cały batalion km spec. nr II wykonały natarcie na Osiek, razem z 201 pp. Pozostała część batalionu km spec. nr I uderzyła na okoliczne wzgórza. Kontratak powiódł się odbito Osiek i zajęto okoliczne wzgórza, zadając niemieckiej piechocie znaczne straty: ponad 30 zabitych, kilkudziesięciu rannych i ok. 160 jeńców. Ok. godz. 15.00 na Osiek broniony również przez kompanie batalionu km spec. nr II, a także wspierany ze wzgórz ogniem przez batalion km spec. nr I, wyszło niemieckie natarcie piechoty z czołgami. Niemieckie natarcie zostało załamane. Trzecie natarcie nieprzyjaciela przy silnym wsparciu artylerii wyszło na bataliony nr I i nr III na ich styku, nastąpiło przełamanie obrony i pododdziały niemieckie dotarły do Osieka. Polski kontratak 10 kompanii batalionu nr II i plutonu z batalionu nr I wyrzucił nieprzyjaciela z zajętego terenu i przywrócił poprzednie położenie. Przed wieczorem po raz czwarty niemiecka piechota usiłowała przełamać obronę 10 kompanii strzeleckiej, bez powodzenia. Straty w walce były duże po obu stronach walczących, w tym śmiertelnie ranny mjr Tomasik.
Wieczorem ok godz.21.00–23.00 grupa wycofała się przez most na drugi brzeg Wisły i pomaszerowała w kierunku Tarnobrzegu. Trasa marszu wiodła przez Sobów, Furmany, Zabrnie, Zbydniów, w trakcie marszu dołączył batalion km „Mikołów”. W trakcie marszu 12 września ciężka artyleria niemiecka ostrzelała maszerujące i odpoczywające oddziały grupy, w wyniku czego podczas odprawy w batalionie km „Mikołów” zginęło 2 oficerów i kilku podoficerów odniosło rany oraz rozbito jeden działon z armatą.
13 września o świcie grupa dotarła do Radomyśla i Kępy Zaleszańskiej, gdzie podporządkowano płk Klaczyńskiemu będące tam pozostałości 22 DPG – zgrupowanie 2 pułku strzelców podhalańskich i batalion marszowy z 21 Dywizji Piechoty Górskiej. Nocą 13/14 września grupa przeprawiła się przez San częścią sił mostem kolejowym na północ od Rozwadowa, częścią sił promem pod Radomyślem, koncentrując się po przeprawie w rejonie Żabna i Woli Rzeczyckiej. Przeprawę ubezpieczał 55 batalion asystencyjny, który przeprawiał się promem po południu 14 września, w wyniku nalotu lotnictwa niemieckiego trafiony i rozbity został prom na którym zginęli lekarz batalionu z żoną-lekarzem, ranni batalionu potonęli w nurtach Sanu i utracono sprzęt łączności. Następnie podjęto dalszy nocny odwrót na wschód.
Rano 15 września osiągnięto okolice wsi Sól i Dąbrowica. Po czym poprzez Biłgoraj grupa dotarła 16 września w okolice Aleksandrowa. Stoczyła potyczkę z niemieckim patrolem rozpoznawczym oraz była atakowana przez niemieckie lotnictwo. W południe grupa zajęła obronę w rejonie Aleksandrowa. Została podporządkowana Grupie Operacyjnej „Boruta” po czym rozkazem dowódcy grupy natychmiast zajęła obronę w rejonie Aleksandrowa, Józefowa i Majdanu Sopockiego. Grupa wsparta dwiema bateriami (6/22 pal i 5/24 pal) rozwinęła się w I rzucie obrony batalionem km nr II i 2 pułkiem strzelców podhalańskich.
17 września na oddziały grupy uderzyła niemiecka 28 DP. Pozycje grupy były atakowane przez lotnictwo niemieckie, ostrzeliwane przez artylerię i rozpoznawane przez pododdziały niemieckiej piechoty. Natarcie niemieckie na odcinku grupy zostało powstrzymane, wprowadzono do walki pozostałe bataliony. Na pomoc atakowanemu po sąsiedzku 20 pułkowi piechoty z 6 Dywizji Piechoty wysłano jako wsparcie z batalionu km nr II dwie kompanie; 6 km i 10 strzelecką, celem odbicia wzgórza cmentarnego, wzgórze zostało odbite lecz nieprzyjaciel prowadził kontrataki. Z uwagi na zarządzony odwrót w kierunku Wólki Łosinieckiej i Łosińca należało kontratakami odrzucić jednostki niemieckie od własnych linii. W trakcie wykonywania kontrataków poległ kpt. M. Michalski i kilku oficerów oraz wielu szeregowych. Po zmroku bataliony oderwały się od wroga maszerując w kolejności 55 batalion asystencyjny, pozostałość 2 pspodh., batalion km nr I, batalion km nr III, batalion wartowniczy nr 56 i batalion km nr II jako straż tylna.
Po nocnym marszu 17/18 września grupa dotarła ok. godz. 10.00 do celu marszu, który był zajęty przez jednostki niemieckie. Natarcie pozostałości 2 pspodh. wyparły wroga z wsi Wólki Łosinieckiej i Łosińca oraz lasu na północ od nich. Grupa przebijała się następnie dalej pomimo ostrzału broni maszynowej i artylerii z okolicznych wzgórz, ok godz.14.00 w okolicach wsi Swidy natknięto się silną obronę, batalion asystencyjny i wartowniczy, a następnie bataliony I i III kilkakrotnie przy słabym wsparciu własnej artylerii ruszały do szturmu, ciężko ranny został dowódca artylerii ppłk dypl. Slawiczek.
Wobec załamania się natarcia grupy i innych jednostek GO „Boruta”, postanowiono ponowić szturm w trzech kolumnach w nocy 18/19 września w kierunku Bełżca. Kolumna północna z batalionem km nr II, południowa z pozostałymi batalionami i kolumna 2 pspodh. Na czele kolumny południowej przebijał się batalion km nr III po osiągnięciu wsi Maziły z plutonem „manewrowym” 12 baterii przy szpicy batalionu kolumna dostała się po północy w niemiecką zasadzkę ogniową. Pomimo wsparcia armat przez stanowiska niemieckie przebiła się tylko szpica batalionu z gen. M. Borutą-Spiechowiczem. W trakcie próby szturmu poległ płk Wacław Klaczyński, oraz wielu oficerów i szeregowych grupy. Pozostała część kolumny wycofała się do Maził i rano 19 września dostała się do niemieckiej niewoli. Kolumna 2 pspodh. przebiła się przez pierścień okrążenia. Kolumna północna z batalionem km nr II ostrzeliwana przez niemieckie placówki przebiła się do przedmieść Bełżca przy szosie Tomaszów Lubelski–Rawa Ruska. Rano 19 września z uwagi na brak rozpoznania dostała się w zasadzkę w Bełżcu ostrzelana przez niemiecką piechotę i czołgi. Poległo ok. 44 żołnierzy batalionu wśród nich śmiertelnie ranny mjr Witkowski, kpt. Siemiatycki, por. Mendefik, wielu oficerów rezerwy i szeregowych. Kpt. Kurdziel z batalionu nr II wyprowadził przez pierścień okrążenia ok. 200 żołnierzy i 3 ckm poprzez wsie Chyże, Brzeziny, Chlewiska i lasami do wsi Pawliszcze. Został tam zdradzony przez ukraińskich nacjonalistów i dostał się z oddziałem do niemieckiej niewoli. 10 kompania strzelecka batalionu nr II, przy pomocy armaty ppanc. rozbiła dwa niemieckie czołgi i ostrzałem moździerzy wywalczyła sobie drogę na wschód. Dotarła w pobliże Rawy Ruskiej, gdzie ponownie okrążona po walce dostała się do niewoli w sile ponad 20 żołnierzy.

</doc>
<doc id="5210871" url="https://pl.wikipedia.org/wiki?curid=5210871" title="Karapcziw (stacja kolejowa)">
Karapcziw (stacja kolejowa)

Karapcziw (, ) – węzłowa stacja kolejowa w miejscowości Karapcziw, w rejonie czerniowieckim, w obwodzie czerniowieckim, na Ukrainie. Węzeł linii Hliboka – Berhomet z linią do Czudeja.
Stacja powstała w XIX w., w czasach austro-węgierskich.

</doc>
<doc id="5210878" url="https://pl.wikipedia.org/wiki?curid=5210878" title="Albert Hammond Jr.">
Albert Hammond Jr.

Albert Hammond Jr. (ur. 9 kwietnia 1980) – amerykański muzyk, wokalista, autor tekstów i producent muzyczny. Najbardziej znany z bycia gitarzystą amerykańskiego zespołu rockowego The Strokes i kariery solowej, którą zapoczątkował w 2006 r. wydając solowy album "Yours To Keep."
Wczesne życie.
Hammond Jr. urodził się w Los Angeles. Jest synem brytyjsko-gibraltarskiego muzyka Alberta Hammonda i argentyńskiej modelki Claudii Fernández. Ma dwie starsze przyrodnie siostry. Gra na gitarze od ósmego roku życia.
W wieku 13 lat, został wysłany do elitarnej szkoły Institut Le Rosey w Szwajcarii, gdzie zaprzyjaźnił się z Julianem Casablancasem, przyszłym wokalistą The Strokes i pozostałymi członkami zespołu.
The Strokes.
Po przeprowadzce do Nowego Jorku, w 1998 r. Hammond nawiązał ponowny kontakt z dawnym kolegą ze szkoły, Julianem Casablancasem, który zaprosił go do dołączenia do jego zespołu rockowego. Pozostałymi członkami grupy byli inni koledzy z czasów szkolnych – Nick Valensi, Fabrizio Moretti i Nikolai Fraiture. W 2000 r. zostali dostrzeżeni przez łowcę talentów Ryana Gentlesa, gdy grali koncert w nowojorskim klubie Mercury Longue. Wydanie EP-ki zespołu „The Modern Age” miało miejsce rok później. Również w 2001 r. premierę miała debiutancka płyta "Is This It". Od 2001 r. grupa The Strokes wydała sześć albumów.
Kariera solowa.
W 2006 r. wydał solowy album "Yours To Keep", za produkcję którego odpowiadał Greg Lattimer. Kolejnymi były "¿Cómo Te Llama?" z 2008 r., "Momentary Masters" z premierą w 2015 r. oraz "Francis Trouble" wydany w 2018 r. Poza albumami, w swojej dyskografii ma miejsce również wydana w 2013 roku EP-ka pt. "AHJ".
Życie osobiste.
Od 2013 r. jest żonaty z Polką, Justyną Hammond Jr. z d. Sroka. 14 marca 2021 r. ogłosił na swoim profilu na Instagramie przyjście na świat córki, Holiday, urodzonej 7 marca 2021. Pod koniec lat 2000, zbudował swoje studio nagrań, One Way Studios, w pobliżu swojego domu w Port Jervis, a później przeniósł się do pobliskiej społeczności Eldred. W latach 2000, był w związku z brytyjską supermodelką Agyness Deyn, jak również amerykańską piosenkarką Catherine Pierce z The Pierces. W 2009 r. rozpoczął odwyk w związku z uzależnieniem od narkotyków takich jak m.in. kokaina, heroina i ketamina. Od tego czasu zerwał z narkotykami.

</doc>
<doc id="5210879" url="https://pl.wikipedia.org/wiki?curid=5210879" title="Puchar Kontynentalny 2020/2021">
Puchar Kontynentalny 2020/2021

Planowana do rozegrania na przełomie 2020 i 2021 jako 24. edycja Pucharu Kontynentalnego została odwołana w sierpniu 2020 z powodu pandemii COVID-19.

</doc>
<doc id="5210880" url="https://pl.wikipedia.org/wiki?curid=5210880" title="Iljinskaja Sopka">
Iljinskaja Sopka

Iljinskaja Sopka (ros. Ильинская Сопка) – stratowulkan na półwyspie Kamczatka w Rosji.
Geografia.
Iljinskaja Sopka leży nad północno-wschodnim brzegiem Jeziora Kurylskiego na południu Kamczatki. Wznosi się na wysokość 1578 m n.p.m.
Wulkan powstał ok. 7600 lat temu na północno-wschodnim krańcu kaldery powstałej najprawdopodobniej w wyniku zawalenia się wcześniejszego wulkanu wskutek trzęsień ziemi towarzyszących erupcji kaldery Jeziora Kurylskiego. Strumienie lawy pokrywają większość północnych zboczy wulkanu.
Wulkan leży w obrębie rezerwatu przyrody „Jużno-Kamczatskij” i parku przyrody „Wulkany Kamczatki” (do 2010 roku na terenie parku przyrody „Jużno-Kamczatskij”) – a od 1996 roku znajduje się na obszarze wpisanym na listę światowego dziedzictwa kulturowego UNESCO pod nazwą „Wulkany Kamczatki”.
Aktywność.
Początkowe erupcje wulkanu, w okresie 7600–6500 lat temu, przyniosły strumienie bazaltowej i andezytowej lawy oraz tefrę. Następnie wulkan drzemał przez 1700 lat, a do kolejnej dużej erupcji doszło ok. 4850 lat temu. Ostatnia odnotowana erupcja miała miejsce w 1901 roku. W wyniku tego wybuchu po jego północno-wschodniej stronie powstał krater o szerokości 1 km.

</doc>
<doc id="5210881" url="https://pl.wikipedia.org/wiki?curid=5210881" title="Ulrich Felsberg">
Ulrich Felsberg

Ulrich Felsberg (ur. 1952) – niemiecki producent filmowy. Znany z długoletniej współpracy z reżyserami Wimem Wendersem i Kenem Loachem. 
Wyprodukował takie filmy Wendersa jak m.in. "Notatki o strojach i miastach" (1989), "Aż na koniec świata" (1991), "Tak daleko, tak blisko" (1993), "Lisbon Story" (1994), "Po tamtej stronie chmur" (1995), "Koniec przemocy" (1997), "Million Dollar Hotel" (2000) czy "Tajemnice ludzkiej duszy" (2003). Za dokument o kubańskich muzykach "Buena Vista Social Club" (1999) był nominowany do Nagrody BAFTA i do Oscara za najlepszy pełnometrażowy film dokumentalny.
Z Loachem współpracował przy filmach: "Ziemia i wolność" (1995), "Pieśń Carli" (1996), "Jestem Joe" (1998), "Chleb i róże" (2000), "Rozbitkowie" (2001), "Słodka szesnastka" (2002), "Czuły pocałunek" (2004), "Wiatr buszujący w jęczmieniu" (2006) i "Polak potrzebny od zaraz" (2007).
Był również producentem filmów innych reżyserów. Wyprodukował takie tytuły jak m.in. "Mały Liam" (2000) Stephena Frearsa, "Lista kolejkowa" (2000) Juana Carlosa Tabío, "Gangster numer jeden" (2000) Paula McGuigana, "Seks, miłość i rock'n'roll" (2001) Sandry Goldbacher, "Buñuel i stół króla Salomona" (2001) Carlosa Saury czy "Podkręć jak Beckham" (2002) Gurinder Chadhy.
Zasiadał w jury konkursu głównego na 59. MFF w Wenecji (2002). W 2003 Felsberg był jednym z członków założycieli Niemieckiej Akademii Filmowej.

</doc>
<doc id="5210883" url="https://pl.wikipedia.org/wiki?curid=5210883" title="Wisimski Rezerwat Biosfery">
Wisimski Rezerwat Biosfery

Wisimski Rezerwat Biosfery (ros. Висимский государственный природный биосферный заповедник) – ścisły rezerwat przyrody (zapowiednik) w obwodzie swierdłowskim w Rosji. Znajduje się w rejonie miejskim Kirowgrad. Jego obszar wynosi 334,96 km², a strefa ochronna wokół rezerwatu 461 km². Rezerwat został utworzony decyzją rządu Rosyjskiej Federacyjnej Socjalistycznej Republiki Radzieckiej z dnia 3 lipca 1946 roku. W 2001 roku otrzymał status rezerwatu biosfery UNESCO. Dyrekcja rezerwatu znajduje się w miejscowości Kirowgrad.
Opis.
Rezerwat obejmuje południowy fragment Uralu Środkowego i znajduje się na zachodnich oraz wschodnich zboczach Uralu. Są tu niskie góry, których wysokość nie przekracza 800 m n.p.m. Najwyższy szczyt to Starik-Kamien (754 m n.p.m.). Przez rezerwat przechodzi umowna granica Europa–Azja. Większa część znajduje się na zachodnich zboczach Uralu, czyli w Europie, i znajduje się w górnym biegu rzeki Suliom. 
Klimat jest kontynentalny. Średnia temperatura w lipcu wynosi +16,6 °С, w styczniu -16,8 °С.
Flora.
87 procent terytorium rezerwatu, łącznie ze szczytami, zajmuje tajga. Dominuje świerk syberyjski, jodła syberyjska, brzoza omszona i brzoza brodawkowata. W górzystej części rezerwatu, w lasach, pojawia się też sosna syberyjska. Sosna zwyczajna rośnie w formie sztucznych nasadzeń na zachodniej granicy rezerwatu. Modrzew syberyjski występuje pojedynczo w różnych częściach rezerwatu. 
Fauna.
Fauna jest typowa dla tajgi Uralu Środkowego. Występuje tu 49 gatunków ssaków,185 gatunków ptaków, 4 gatunki płazów i 13 gatunków ryb.
Wśród ssaków powszechnie występuje łoś euroazjatycki, wilk szary, niedźwiedź brunatny, zając szarak, bóbr europejski, kuna leśna, gronostaj europejski, łasica syberyjska, łasica pospolita, sarna europejska i dzik euroazjatycki. Rzadko pojawia się w rezerwacie lis rudy, borsuk europejski, ryś euroazjatycki.
Do rzadkich ptaków żyjących w rezerwacie należą m.in.: orzeł przedni, puchacz zwyczajny, rybołów, bielik, kobuz, raróg zwyczajny, puszczyk mszarny, trzmielojad zwyczajny, dzięcioł zielonosiwy.

</doc>
<doc id="5210885" url="https://pl.wikipedia.org/wiki?curid=5210885" title="Batradz Kajtmazow">
Batradz Kajtmazow

Batradz Achsarbiekowicz Kajtmazow (, ur. 18 kwietnia 1985) – rosyjski judoka.
Uczestnik mistrzostw świata w 2010. Startował w Pucharze Świata w latach 2005–2007, 2009, 2010, 2012, 2013 i 2015. Srebrny medalista mistrzostw Europy w 2010, a także zdobył trzy medale drużynowo. Trzeci na uniwersjadzie w 2007. Wicemistrz Rosji w 2008 roku.

</doc>
<doc id="5210887" url="https://pl.wikipedia.org/wiki?curid=5210887" title="Dennis Pettitt">
Dennis Pettitt

Dennis Pettitt (ur. w 1925 w Birmingham, zm. 16 stycznia 2011 w Nottinghamshire) – polsko-brytyjski działacz społeczny i samorządowiec.
Życiorys.
Dennis Pettitt urodził się w 1925 w Birmingham. W czasie II wojny światowej brał udział w lądowaniu Aliantów w Normandii. Kolejne lata życia spędził w Afryce, gdzie działał na rzecz niepodległości Kenii. Po powrocie do Wielkiej Brytanii został radnym miasta Birmingham, od 1977 zasiadał w Radzie Hrabstwa Nottinghamshire, a w latach 1981–2001 pełnił funkcję Przewodniczącego Rady. Przez dwie kadencje piastował także stanowisko prezesa Stowarzyszenia Rad Hrabstw Wielkiej Brytanii. Za zasługi dla rozwoju samorządów lokalnych w Wielkiej Brytanii został uhonorowany przez królową Elżbietę II tytułem szlacheckim "Sir".
Opowiadał się za zacieśnianiem kontaktów samorządowych w Unii Europejskiej. Miał podwójne obywatelstwo – polskie oraz Zjednoczonego Królestwa Wielkiej Brytanii i Irlandii. Zaangażowany w wielopłaszczyznową współpracę hrabstwa Nottinghamshire z Poznaniem. Dzięki zainicjowaniu przez niego w latach 80. i 90. XX wieku współpracy pomiędzy Nottingham Trent University oraz Akademią Ekonomiczną w Poznaniu utworzono Wielkopolską Szkołę Biznesu. Z jego inicjatywy wykonano ponadto ekspertyzy dotyczące rozbudowy lotnisk na poznańskiej Ławicy i w Krzesinach, a także wdrożono zmiany w Miejskim Przedsiębiorstwie Komunalnym. W 1994 pomógł w otrzymaniu pieniędzy z funduszu Know How na otwarte we Wrześni Centrum Kształcenia Kadr Mleczarskich dla Wielkopolski. Rok wcześniej, „za wybitne zasługi w działalności polonijnej i kombatanckiej”, otrzymał Krzyż Komandorski Orderu Zasługi Rzeczypospolitej Polskiej.
W 2001, „uznając zasługi Sir Dennisa Pettitta dla Miasta Poznania i regionu Wielkopolskiego oraz jego osobiste zaangażowanie w umacnianie więzów przyjaźni między Poznaniem a hrabstwem Nottinghamshire”, Rada Miasta Poznania przyznała mu odznaczenie „Zasłużony dla Miasta Poznania”.
Dennis Pettitt zmarł 16 stycznia 2011 w Nottinghamshire.

</doc>
<doc id="5210889" url="https://pl.wikipedia.org/wiki?curid=5210889" title="Batradz Kaytmazov">
Batradz Kaytmazov



</doc>
<doc id="5210891" url="https://pl.wikipedia.org/wiki?curid=5210891" title="Łasza Pipija">
Łasza Pipija

Łasza Gudajewicz Pipija (, ur. 27 grudnia 1975, zm. 31 lipca 2021) – rosyjski judoka i sambista.
Uczestnik mistrzostw świata w 1999 i 2001. Startował w Pucharze Świata w latach 1999-2001, 2003 i 2004. Srebrny medalista mistrzostw Europy w 2001; piąty w 2002, a także trzeci w drużynie w 2002. Mistrz Rosji w 2000 roku.

</doc>
<doc id="5210892" url="https://pl.wikipedia.org/wiki?curid=5210892" title="Lasha Pipia">
Lasha Pipia



</doc>
<doc id="5210893" url="https://pl.wikipedia.org/wiki?curid=5210893" title="Puchar Europy w Lekkoatletyce 1967 – finał mężczyzn">
Puchar Europy w Lekkoatletyce 1967 – finał mężczyzn

Finał pucharu Europy w lekkoatletyce w 1967 mężczyzn odbył się 16 i 17 września w Kijowie. Wystąpiło sześć zespołów, które awansowały z trzech półfinałów.
Wyniki indywidualne.
Kolorami oznaczono zawodników reprezentujących zwycięskie drużyny.

</doc>
<doc id="5210895" url="https://pl.wikipedia.org/wiki?curid=5210895" title="Jewgienij Pieczurow">
Jewgienij Pieczurow

Jewgienij Aleksandrowicz Pieczurow (, ur. 27 sierpnia 1966) – radziecki i rosyjski judoka.
Uczestnik mistrzostw świata w 1993. Startował w Pucharze Świata w 1992, 1995 i 1996. Srebrny medalista mistrzostw Europy w 1988 i brązowy w 1993 i 1994, a także mistrz w drużynie w 1987. Trzeci na igrzyskach Dobrej Woli w 1994. Wygrał akademickie MŚ w 1988; trzeci w 1990. Drugi na MŚ wojskowych w 1992. Mistrz Rosji w 1992, 1993 i 1994; drugi w 1995; trzeci w 2000. Trzeci na mistrzostwach ZSRR w 1990 i 1991 i na mistrzostwach WNP w 1992 roku.

</doc>
<doc id="5210896" url="https://pl.wikipedia.org/wiki?curid=5210896" title="Evgeni Pechurov">
Evgeni Pechurov



</doc>
<doc id="5210897" url="https://pl.wikipedia.org/wiki?curid=5210897" title="Aleksiej Timoszkin">
Aleksiej Timoszkin

Aleksiej Anatoljewicz Timoszkin (, ur. 27 lipca 1971) – rosyjski judoka.
Uczestnik mistrzostw świata w 1993. Startował w Pucharze Świata w 1993, 1997 i 1998. Brązowy medalista mistrzostw Europy w 1993 i w drużynie w 1997. Mistrz Rosji w 1992; drugi w 1996 roku.

</doc>
<doc id="5210898" url="https://pl.wikipedia.org/wiki?curid=5210898" title="Alexey Timoshkin">
Alexey Timoshkin



</doc>
<doc id="5210902" url="https://pl.wikipedia.org/wiki?curid=5210902" title="Chazriet Tleceri">
Chazriet Tleceri

Chazriet Asłanbieczewicz Tleceri (, ur. 12 lipca 1958) – radziecki judoka.
Mistrz świata w 1983; trzeci w 1985. Zdobył siedem medali na mistrzostwach Europy w latach 1982-1987. Drugi na turnieju Przyjaźń-84. Mistrz ZSRR w 1981, 1982, 1984 i 1985; drugi w 1983 roku.

</doc>
<doc id="5210906" url="https://pl.wikipedia.org/wiki?curid=5210906" title="Kaplińskie">
Kaplińskie

Kaplińskie – część wsi Wylewa w Polsce położone w województwie podkarpackim, w powiecie przeworskim, w gminie Sieniawa, w sołectwie Wylewa
W latach 1975–1998 miejscowość położona była w województwie przemyskim.

</doc>
<doc id="5210910" url="https://pl.wikipedia.org/wiki?curid=5210910" title="Józef Byszewski (pułkownik)">
Józef Byszewski (pułkownik)

Józef Byszewski herbu Jastrzębiec (ur. 17 marca 1787 w Krzewacie, zm. 26 lipca 1841) – polski szlachcic i wojskowy, dowódca 1 Pułku Mazurów, kawaler Orderu Virtuti Militari.
Życiorys.
Był synem Franciszka Byszewskiego h. Jastrzębiec, majora Kawalerii Narodowej poległego podczas insurekcji kościuszkowskiej i Tekli z Potockich h. Lubicz. 
Podczas powstania w 1806 roku brał udział w walkach w składzie pospolitego ruszenia z Łęczycy, którym dowodził jego późniejszy teść – Tomasz Byszewski. Po przybyciu Napoleona Bonapartego do Warszawy w grudniu 1806 roku znalazł się w szeregach cesarskiej gwardii honorowej, a następnie do 1810 roku brał udział w kampaniach napoleońskich. Podczas wojny polsko-austriackiej w 1809 roku dowodził szwadronem pospolitego ruszenia szlachty Łęczyckiej. Za zasługi wojenne otrzymał Krzyż Srebrny Orderu Virtuti Militari.
Od 1809 roku służył w 1 Pułku Huzarów, przemianowanym następnie na 13 Pułk Huzarów w składzie Armii Księstwa Warszawskiego. W 1810 roku poprosił o dymisję z wojska i powrócił do Krzewaty. W 1815 roku poślubił Franciszkę Teklę Byszewską, córkę Tomasza Byszewskiego i Rozalii z Szamowskich. Małżeństwo nie miało dzieci, przez pewien czas opiekowali się jedynie osieroconą córką swoich krewnych – Nimfą Marianną Byszewską, aż do czasu jej zamążpójścia w 1833 roku. 
W latach 20. XIX wieku piastował funkcję sędziego pokoju w Łęczycy, zasiadał też w sejmiku powiatu łęczyckiego, skąd kilka razy wybierany był do Rady Województwa Mazowieckiego. Po wybuchu powstania listopadowego, 3 grudnia 1830 roku wystąpił w imieniu szlachty łęczyckiej do Rady Administracyjnej i generała Józefa Chłopickiego z prośbą o utworzenie ochotniczych oddziałów jazdy na terenie zachodnich powiatów województwa. Zgody takiej nie otrzymał, jednak 6 grudnia wraz z Wincentym Dobieckim podjął inicjatywę utworzenia oddziałów tzw. „nowej jazdy”, a następnie 1 Pułku Mazurów.
7 grudnia, podczas wiecu w Łęczycy został okrzyknięty naczelnikiem powstania na terenie powiatu i przez pewien czas angażował się w pracę miejscowej Rady Obywatelskiej. W styczniu 1831 roku objął dowództwo 1. szwadronu w nowo tworzonym pułku. 10 lutego 1831 roku pułk włączono w skład armii narodowej, następnie wchodził on w różne struktury organizacyjne armii oraz uczestniczył w kilkunastu potyczkach i bitwach, m.in. pod Białołęką, Wawrem, Janowem i Kockiem. Po bitwie pod Ostrołęką, w której ranny został płk. Wincenty Dobiecki, dowództwo pułku przekazano Byszewskiemu. Dowodził on pułkiem do 28 września 1831 roku, tj. do dnia kapitulacji brygady Zygmunta Stryjeńskiego w Sławkowie. Ułani pułku otrzymali łącznie 16 Krzyży Złotych i 13 Krzyży Srebrnych Orderu Virtuti Militari.
Po październiku 1831 roku, po upadku powstania majek Byszewskiego został zajęty w sekwestr przez generała Franciszka Ksawerego Dąbrowskiego. W grudniu tego samego roku zostały jednak zwolnione spod zajęcia, o czym zadecydowało objęcie podkomendnych Stryjeńskiego amnestią i złożenie przez Byszewskiego przysięgi na wierność carowi. Byszewski powrócił następnie do pełnienia funkcji sędziego pokoju i zajmowania się swoim majątkiem, który w latach 30. był kilkukrotnie nękany przez pożary i nieurodzaje. Zmarł 26 lipca 1841 roku.
Wdowa po pułkowniku Byszewskim ufundowała krótko po jego śmierci empirowy pomnik, wystawiony na jego grobie przy Kościele Wniebowzięcia Najświętszej Maryi Panny w Kłodawie. Franciszka Byszewska sprzedała następnie majątek w Krzewacie i zamieszkała w Kole, gdzie zmarła w 1862 roku.

</doc>
<doc id="5210917" url="https://pl.wikipedia.org/wiki?curid=5210917" title="Wisielakówka">
Wisielakówka



</doc>
<doc id="5210918" url="https://pl.wikipedia.org/wiki?curid=5210918" title="Wisielakówka (Pieniny)">
Wisielakówka (Pieniny)



</doc>
<doc id="5210920" url="https://pl.wikipedia.org/wiki?curid=5210920" title="Zdzisław Bernat">
Zdzisław Bernat

Zdzisław Bernat (ur. 5 grudnia 1930 w Poznaniu, zm. 14 czerwca 1994 tamże) – polski duchowny rzymskokatolicki.
Życiorys.
W latach 1951–1957 studiował teologię w Poznaniu i Gnieźnie, święcenia kapłańskie otrzymał 30 maja 1957 w katedrze w Poznaniu. Początkowo pracował w Kościanie, a następnie powrócił do Poznania, gdzie w 1960 reaktywował Poznański Chór Katedralny. W latach 1960–1964 studiował muzykologię na Katolickim Uniwersytecie Lubelskim, a po obronie magisterium wykładał tam harmonię oraz historię chorału gregoriańskiego i prowadził jednocześnie chór uniwersytecki. W 1971 wrócił do Poznania i w Arcybiskupim Seminarium Duchownym wykładał muzykę kościelną, a w latach 1972–1992 ponownie pełnił funkcję dyrygenta chóru katedralnego. Pracował również jako kompozytor i docent chóralistyki Akademii Muzycznej w Poznaniu.
Był autorem monografii o Wacławie Gieburowskim. W 1984 został odznaczony Złotą Odznaką Polskiego Związku Chórów i Orkiestr, a w 1993 wojewoda poznański Włodzimierz Łęcki uhonorował go medalem „Ad Perpetuam Rei Memoriam”. W 1994, „w uznaniu wybitnych osiągnięć w dziedzinie muzykologii i chóralistyki, a w szczególności za organizację pierwszego powojennego zespołu śpiewaczego w katedrze, który godnie nawiązuje do świetnych tradycji, sławiąc imię naszego miasta w kraju i poza jego granicami”, Rada Miasta Poznania przyznała mu odznaczenie „Zasłużony dla Miasta Poznania”.

</doc>
<doc id="5210921" url="https://pl.wikipedia.org/wiki?curid=5210921" title="Delegatura Ambasady RP w Pawłodarze">
Delegatura Ambasady RP w Pawłodarze

Delegatura Ambasady RP w Pawłodarze (obecnie w Kazachstanie), Delegatura Ambasady Polski (Представительствo посольства Польши) - polski urząd konsularny działający epizodycznie jako delegatura ambasady RP w ZSRR ewakuowanej do Kujbyszewa w 1942.
Do kompetencji terytorialnej urzędu należał Obwód pawłodarski.
Siedziba.
Mieściła się przy ul. 25 Oktiabrskiej 123 (ул. 25 Октября), obecnie ul. Generała Diusenowa (General Düysenov köşesi).

</doc>
<doc id="5210922" url="https://pl.wikipedia.org/wiki?curid=5210922" title="Hokej na lodzie na Zimowych Igrzyskach Olimpijskich 2022 – turniej kobiet">
Hokej na lodzie na Zimowych Igrzyskach Olimpijskich 2022 – turniej kobiet

Turniej olimpijski w hokeju na lodzie kobiet podczas XXIV Zimowych Igrzysk Olimpijskich w Pekinie – żeńskie zawody hokejowe w ramach ZIO 2022. Zorganizowane zostaną w dniach 3-17 lutego 2022. W turnieju weźmie udział dziesięć reprezentacji narodowych. Chinki jako gospodynie miały zapewniony automatyczny start, pozostałe dziewięć ekip wzięło udział w turniejach kwalifikacyjnych do imprezy głównej.
Arbitrzy.
Federacja IIHF wybrała dwanaście pań do sędziowania spotkań turnieju olimpijskiego jako sędzinie główne, zaś dziesięć jako sędzinie liniowe.
Faza grupowa.
Czas rozpoczęcia spotkań według czasu lokalnego.
Kraje uczestniczek turnieju przydzielono do dwóch pięciozespołowych grup:
Grupa A.
Wyniki
Tabela
"    = awans do ćwierćfinału"
Grupa B.
Wyniki
Tabela
"    = awans do ćwierćfinału     = brak awansu do ćwierćfinału"

</doc>
<doc id="5210924" url="https://pl.wikipedia.org/wiki?curid=5210924" title="Gadzhi Rashidov">
Gadzhi Rashidov



</doc>
<doc id="5210928" url="https://pl.wikipedia.org/wiki?curid=5210928" title="Test VoH">
Test VoH

Test VoH (Value of Heritage) – test wykonywany w ramach procedury wywozowej, mając na celu ustalenie czy zabytek, dobra kultury, mają szczególną wartość dla dziedzictwa kulturowego. Pozwala na przygotowywanie ocen oraz sporządzanie wyceny obiektu. Test ten jest pomocny dla zrozumienia oraz ujednolicenia pojęcia szczególnej wartości, która to nie jest bezpośrednio zdefiniowana w ustawie o ochronie zabytków i opiece nad zabytkami, a występuje w artykule 52. dotyczącym jednorazowego pozwolenia na stały wywóz zabytku za granice kraju.
Pierwotna wersja testu..
Pierwotna wersja testu została opracowana przez Wojciecha Szafrańskiego – polskiego prawnika, doktora habilitowanego nauk prawnych, eksperta w zakresie runku sztuki. Test VoH został stworzony na początku po to, by ułatwić podejmowanie decyzji w zakresie wydania pozwolenia na jednorazowy wywóz zabytku na stałe za granicę Polski. Stanowił wewnętrzną pomoc dla rzeczoznawców Ministra Kultury i Dziedzictwa Narodowego. Ta metoda oceny rozpowszechniła się, a z czasem zaczęła stanowić niezbędny proces poprzedzający podjęcie decyzji.
Pytania testu:
1.Czy niniejszy zabytek można uznać za istotnie związany z dziedzictwem narodowym?
a) Czy zabytek jest związany z historią i życiem kraju?
b) Czy zabytek ma szczególne znaczenia artystyczne?
c) Czy zabytek ma szczególne znaczenie dla jakiejś gałęzi sztuki, nauki albo kultury?
2. Czy niniejszy zabytek jest reprezentatywny w skali światowej albo krajowej przez swe walory artystyczne, historyczne lub naukowe dla danego okresu, rodzaju lub grupy artystyczno-historycznej, względnie jest prekursorski w skali światowej albo krajowej pod względem stylistycznym, typologicznym lub technicznym?
3. Czy wywóz na stałe niniejszego zabytku za granicę spowoduje, że brak będzie reprezentatywnego w tym zakresie zabytku w publicznych zbiorach polskich?
Jeśli odpowiedź na wszystkie pytania jest twierdząca, oznacza to, że obiekt posiada szczególną wartość dla dziedzictwa kulturowego, zatem decyzja o jednorazowym, stałym wywozie obiektu za granicę podejmowana przez Ministra Kultury i Dziedzictwa Narodowego powinna być negatywna. Dodatkowym czynnikiem dla odmowy jest ustalenie, czy istnieje reprezentatywny odpowiednik ocenianego zabytku w tym zakresie w publicznych zbiorach kraju. Jeżeli nie istnieje, umacnia to tylko przypisaną wcześniej obiektowi szczególną wartość.
Obowiązująca wersja testu..
Obowiązująca forma testu nieco różni się od pierwotnej. Test jest obecnie przedmiotem w rękach organu wydającego decyzję, zatem właściwego Ministra ds. kultury i dziedzictwa narodowego (w poprzedniej wersji służył on rzeczoznawcom). W chwili obecnej podejmowane są starania, które miałyby usankcjonować rangę testu VoH oraz obowiązek wykonywania go, poprzez wprowadzenie odpowiednich zapisów prawnych.
Pytania testu:
Szczególna wartość zabytku dla dziedzictwa kulturowego może wynikać z:
1. posiadania przez zabytek istotnych związków z dziedzictwem narodowym, przejawiających się w powiązaniach zabytku, jego twórcy lub właścicieli i posiadaczy z historią Polski i Narodu Polskiego;
2. posiadania przez zabytek wyjątkowych cech artystycznych oraz szczególnego znaczenia dla określonej dziedziny sztuki, nauki lub kultury,
3. jest reprezentatywny w skali światowej lub krajowej reprezentatywnym dla danego okresu, rodzaju, grupy artystycznej lub twórczości danego artysty albo prekursorskim pod względem stylistycznym, typologicznym lub technicznym;
Świadectwem na faktyczne stosowanie testu VoH mimo aktualnego jego braku w obowiązujących przepisach prawnych będzie Wyrok Wojewódzkiego Sądu Administracyjnego w Warszawie z dnia 3 grudnia 2020 roku. Dotyczył on stwierdzenia posiadania szczególnej wartości danego środka transportu dla dziedzictwa kulturowego. Wyrok stanowi brak wrażenia zgody na jednorazowy stały wywóz zabytku za granicę orzekając o jego szczególnej wartości. Decyzja organu broni się przede wszystkim obiektywnością podjętej decyzji, dzięki wykonaniu testu VoH przy sporządzaniu oceny. Dzięki temu również organ mógł oddalić zarzut dowolności przy podejmowaniu działań. Sprawa dotyczy wyprodukowanego w 1912 roku pojazdu, który między innymi ze względu na swoją kompletację fabryczną bez przeróbek i modyfikacji, unikatowy stopień zachowania w skali europejskiej, uczestnictwo w wielu wstawach i rajdach zabytkowych, związek z pionierstwem oraz historią motoryzacji w Polsce posiada szczególne wartości dla dziedzictwa kulturowego Polski. Szczegółowe opracowanie postawionych przez test VoH pytań pozwoliło podjąć obiektywną i adekwatną decyzję, wpływającą pozytywnie na stan dziedzictwa narodowego.
Najnowszym etapem ewolucji testu VoH jest wprowadzenie jego treści do projektu zmiany ustawy o ochronie zabytków i opiece nad zabytkami oraz niektórych innych ustaw z dnia 27 lipca 2021 roku. Punkt 47) przewiduje zmiany w art. 52 ustawy, gdzie między innymi dodano ustęp 1b., który brzmi następująco:
Szczególna wartość zabytku dla dziedzictwa kulturowego, o której mowa w ust. 1a, może wynikać w szczególności z:
– Posiadania przez zabytek istotnych związków z dziedzictwem narodowym, przejawiających się w powiązaniach zabytku, jego twórcy lub właścicieli i posiadaczy z historią Polski i Narodu Polskiego;
– posiadania przez zabytek wyjątkowych cech artystycznych oraz szczególnego znaczenia dla określonej dziedziny sztuki, nauki lub kultury;
– z bycia reprezentatywnym w skali światowej lub krajowej dla danego okresu, rodzaju lub grupy artystycznej albo prekursorskim pod względem stylistycznym, typologicznym lub technicznym.
Zapis tego artykułu jest niczym innym jak powieleniem (w nieco zmienionej formie) pytań testu VoH. Dodatkowo inny zapis mówi o tym, że MKiDN nie tylko będzie „mógł odmówić”, a będzie musiał to uczynić, w momencie, w którym test jednoznacznie wykaże obecność szczególnej wartości. Dodatkowo oznacza to, że przeprowadzenie serii pytań będzie stanowiło już nie tylko czynność, która była wykonywana w ramach dobrego praktyki – stanie się wymogiem prawnym, niemożliwym do obejścia.
Rodzaje pozwoleń na wywóz zabytku za granicę.
1. Wielokrotne pozwolenie ogólne przeznaczone dla muzeów i instytucji kultury,
2. Wielokrotne pozwolenie indywidualne na czasowy wywóz zabytku,
3. Jednorazowe pozwolenie na czasowy wywóz zabytku za granicę,
4. Jednorazowe pozwolenie na stały wywóz zabytku za granicę, które wydaje Minister Kultury i Dziedzictwa Narodowego. Wniosek o ten rodzaj pozwolenia składa się za pośrednictwem odpowiedniego Wojewódzkiego Konserwatora Zabytków. Jest to ten rodzaj pozwolenia, do którego wykonywany jest test VoH na potrzebę ustalenia szczególnej wartości.

</doc>
<doc id="5210929" url="https://pl.wikipedia.org/wiki?curid=5210929" title="Wichertów (osada leśna w województwie wielkopolskim)">
Wichertów (osada leśna w województwie wielkopolskim)



</doc>
<doc id="5210930" url="https://pl.wikipedia.org/wiki?curid=5210930" title="Wichertów (wieś w województwie wielkopolskim)">
Wichertów (wieś w województwie wielkopolskim)



</doc>
<doc id="5210931" url="https://pl.wikipedia.org/wiki?curid=5210931" title="Alojzy Feliks Szamowski">
Alojzy Feliks Szamowski

Alojzy Feliks Szamowski h. Prus (ur. 1805 w Okoleńcu, zm. 13 lipca 1869 w Modrzewku) – polski szlachcic i wojskowy, kawaler Krzyża Złotego Orderu Virtuti Militari.
Życiorys.
Podczas powstania listopadowego był podchorążym w 6 Pułku Piechoty Liniowej. 14 marca 1831 roku został odznaczony Krzyżem Złotym Orderu Virtuti Militari, a 3 maja 1831 roku został awansowany do stopnia podporucznika. Po bitwie pod Ostrołęką trafił do niewoli rosyjskiej i został skazany na zesłanie do guberni wiackiej, z zesłania powrócił w maju 1832 roku.
Po rodzicach odziedziczył wieś Wólka, a po śmierci brata Dominika Szamowskiego został także właścicielem Rgielewa. Był dwukrotnie żonaty. Jego pierwsza żona, Antonina z Bojkowskich zmarła 18 grudnia 1843 roku w wieku 21 lat. W 1846 roku ożenił się powtórnie, z 23-letnią Marianną Rudnicką. Po ślubie został właścicielem dóbr Kamieniec. Para miała dwójkę dzieci – córkę Felicję (ur. 1852) i syna Eugeniusza Alojzego (ur. 1855).
Zmarł 13 lipca 1869 roku we wsi Modrzewek.

</doc>
<doc id="5210932" url="https://pl.wikipedia.org/wiki?curid=5210932" title="Puchar Europy w Lekkoatletyce 1967 – finał kobiet">
Puchar Europy w Lekkoatletyce 1967 – finał kobiet

Finał pucharu Europy w lekkoatletyce w 1967 kobiet odbył się 15 września w Kijowie. Wystąpiło sześć zespołów, które awansowały z trzech półfinałów.
Wyniki indywidualne.
Kolorami oznaczono zawodniczki reprezentujące zwycięskie drużyny.

</doc>
<doc id="5210940" url="https://pl.wikipedia.org/wiki?curid=5210940" title="Mosteirinho">
Mosteirinho

Mosteirinho – parafia "(freguesia)" w gminie Tondela, w Portugalii. Według danych na rok 2011 parafię zamieszkiwało 217 osób, a gęstość zaludnienia wyniosła 11,5 os./km2.
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5210941" url="https://pl.wikipedia.org/wiki?curid=5210941" title="Ludmiła Senchina">
Ludmiła Senchina



</doc>
<doc id="5210945" url="https://pl.wikipedia.org/wiki?curid=5210945" title="Obniżenie Prudnickie">
Obniżenie Prudnickie

Obniżenie Prudnickie (318.58.5) – według podziału fizycznogeograficznego Krzysztofa Badory mikroregion położony w zachodnio-południowej części makroregionu Nizina Śląska i zachodniej części mezoregionu Płaskowyż Głubczycki.
Opis.
Obniżenie Prudnickie to obniżenie o powierzchni około 80 km² w dolinie rzeki Prudnik i jej dopływów, przed Górami Opawskimi, o około 24 km długości i 6 km szerokości. Obszar leży na wysokości od 200 do 350 m n.p.m. Mikroregion graniczy z Wysoczyzną Bialską (318.58.1), Doliną Prudnika (318.58.4), Doliną Górnej Osobłogi (318.59.6) i Przedgórzem Głuchołasko-Prudnickim (332.17.3 – Przedgórze Paczkowskie). W centrum obniżenia leży miasto Prudnik. Rozciąga się od Charbielina do Racławic Śląskich.
Rzeźba i krajobraz.
Na Obniżeniu Prudnickim dominuje typ ukształtowania rzeźby terenu równinny i falisty, z glinami lessopodobnymi, glinami zwałowymi i piaskami polodowcowymi. Pokrycie zurbanizowano-rolne. Najwyższymi wzniesieniami obniżenia są: Szubieniczna Góra (275 m n.p.m.) i Czyżykowa Góra (263 m n.p.m.).
Wody.
Przez obszar Obniżenia Prudnickiego przepływają rzeki Prudnik, Złoty Potok, Osobłoga oraz potok Lubrzanka.
Komunikacja.
Przez Obniżenie prowadzą drogi krajowe DK40 i DK41, drogi wojewódzkie DW414 i DW417, a także linie kolejowe nr 137, 306 i 333.
Klimat.
Oddziaływanie sąsiedztwa Gór Opawskich uwidacznia się w warunkach termicznych i opadach atmosferycznych. Średnia temperatura roczna wynosi 8 °C. Średnia temperatura dla okresu wegetacji wynosi 14,2 °C, a okres ten trwa
około 218 dni. W ciągu roku przymrozki występują od października do maja. Występowanie pokryw śnieżnej od grudnia do kwietnia. Zima kończy się w regionie z końcem lutego, natomiast początek wiosny przypada na 1 kwietnia. Średnie roczne wielkości opadów atmosferycznych wynoszą 640 mm. Większość terenów jest dobrze nasłoneczniona. Średnia wilgotność względna powietrza atmosferycznego wynosi w przekroju rocznym 78%.
Miejscowości.
Obniżenie Prudnickie mieści się w województwie opolskim, w większości w powiecie prudnickim, z niewielkim fragmentem w powiecie nyskim. Wzdłuż mikroregionu położone są miejscowości: Charbielin, Wierzbiec, Szybowice, Łąka Prudnicka, Niemysłowice, Prudnik, Lubrza, Jasiona, Laskowice, Racławice Śląskie (gminy Głuchołazy, Prudnik, Lubrza i Głogówek).

</doc>
<doc id="5210947" url="https://pl.wikipedia.org/wiki?curid=5210947" title="Nika Vetrih">
Nika Vetrih

Nika Vetrih (ur. 17 grudnia 2003) – słoweńska skoczkini narciarska, reprezentantka klubu SSK Velenje. Medalistka mistrzostw świata juniorów.
Przebieg kariery.
W zawodach FIS Cup zadebiutowała w lutym 2019 w Villach, zajmując 8. miejsce. W sierpniu 2019 po raz pierwszy wystąpiła w Letnim Pucharze Kontynentalnym, w zawodach w Szczyrku zajmując kolejno 31. i 38. miejsce. Pierwsze punkty zawodów tej rangi zdobyła w lutym 2020 w niemieckim Brotterode, zajmując 22. miejsce w konkursie zimowej edycji Pucharu Kontynentalnego.
Podczas zawodów FIS Cup w Szczyrku 19 stycznia 2021 była druga, a następnego dnia zwyciężyła. Cały cykl w sezonie 2020/2021 zakończyła na 3. pozycji. 24 stycznia 2021 zadebiutowała w zawodach Pucharu Świata, w słoweńskim Ljubnie zajmując 35. miejsce. Wystąpiła na Mistrzostwach Świata Juniorów w Narciarstwie Klasycznym 2021, na których zdobyła brązowy medal w zawodach drużynowych kobiet.
W grudniu 2021 po raz pierwszy stanęła na podium zawodów Pucharu Kontynentalnego dzięki zajęciu 3. miejsca w Vikersund. Na Mistrzostwach Świata Juniorów 2022 wystartowała w konkursie indywidualnym, w którym zajęła 22. pozycję.
31 grudnia 2022 zajęła 30. miejsce w zawodach Pucharu Świata w Ljubnie i zdobyła pierwszy punkt cyklu.
W marcu 2023 podjęła decyzję o zakończeniu kariery.

</doc>
<doc id="5210949" url="https://pl.wikipedia.org/wiki?curid=5210949" title="Karolina Skorek">
Karolina Skorek

Karolina Skorek (ur. 19 czerwca 1985) – artystka polskiego pochodzenia mieszkająca w Walii w Wielkiej Brytanii, która tworzy surrealistyczne obrazy, łącząc i modyfikując fotografie i inne materiały. Zajmuje się sztuką konceptualną, kreacyjną, komentującą rzeczywistość.
Jej zdjęcia były publikowane w międzynarodowych magazynach takich jak: „Vogue”, „Harper’s Bazaar”, „Tatler Asia”. Były również pokazywane na wystawach w Wielkiej Brytanii, Włoszech, Słowacji czy Stanach Zjednoczonych. Jej fotografie podbijają serca jurorów w międzynarodowych konkursach fotograficznych.
Skorek urodziła i wychowała się w Sosnowcu. W 2009 roku ukończyła studia na Akademii Sztuk Pięknych we Wrocławiu, uzyskując tytuł magistra w zakresie projektowania szkła. Jej kariera fotograficzna rozpoczęła się, gdy stworzyła serię malarskich fotografii, które były aneksem do jej dyplomu magisterskiego.
Najbardziej znana jest ze swoich fotografii artystycznych, które wyglądają zarówno jak prawdziwe fotografie, jak i obrazy. Jej prace zachęcają do interpretacji postrzegania piękna, melancholii oraz współcześnie rozumianych mitów.
Początki kariery.
Skorek urodziła się w Sosnowcu 19 czerwca 1985 roku. Jako dziecko uczyła się sztuki, w tym rysowania i malarstwa. W 2005 roku przeniosła się do Wrocławia, gdzie ukończyła Akademię Sztuk Pięknych we Wrocławiu, w której kontynuowała naukę sztuki klasycznej oraz fotografii i projektowania. Po ukończeniu studiów przeniosła się do Walii w Wielkiej Brytanii, gdzie ukończyła studia magisterskie z ilustracji na Uniwersytecie Glyndwr. Po studiach pracowała jako projektantka i ilustratorka cały czas tworząc swoje prace.
Rozwój kariery.
Skorek tworzy swoje obrazy, łącząc fotografie na nowe sposoby, aby stworzyć coś, co wygląda jak prawdziwy obraz, a jednocześnie przypomina w pełni fotograficzne, często z logicznymi niespójnościami lub scenami ze snu, aby nadać efekt magicznego realizmu, a nawet surrealizmu.
Niektóre gotowe prace są kombinacją „setek oryginalnych fotografii” i surowców, a Skorek spędza dziesiątki godzin najpierw na konceptualizacji pomysłu, naszkicowaniu go i stworzeniu rekwizytów, a następnie na stworzeniu gotowej ilustracji za pomocą oprogramowania do obróbki obrazu, takiego jak jako Adobe Photoshop do cyfrowej zmiany obrazu i zilustrowania pomysłu.
W pracach Karoliny widoczny jest wpływ różnych mitologii oraz eksploracji sennej tematyk. Jej prace są pełne symboliki i ukrytych znaczeń. Są celebracją ludzkiej postaci, piękna, eksploracją światła i cienia.
W 2020 Karolina została jednym z artystów rezydujących w .
W 2022 Karolina Skorek zaczęła tworzyć krótkie formy filmowe, które 14 Lipca 2022 zostały premierowo pokazane na festiwalu filmowym Cinema in the City organizowanym przez FACT Liverpool.
Prace Karoliny zostały opublikowane i wyróżnione na całym świecie, w tym niedawne pojawienie się jej portretów Sukki Singapora w Singapore Social na Netflix, a także Photo China, Vogue Italia i Wróżka czy Magazyn Wesele. Artystka ostatnio została również jurorem w prestiżowym konkursie fotograficznym OneEyland Fashion Photography Awards 2021.

</doc>
<doc id="5210953" url="https://pl.wikipedia.org/wiki?curid=5210953" title="Punuk">
Punuk

Punuk () – archipelag trzech niewielkich wysp o łącznej długości 4 km, położony na Morzu Beringa, w odległości 6 km na wschód od Wyspy Świętego Wawrzyńca. 
Archipelag składa się z trzech wysp: północnej (North Punuk Island), środkowej (Middle Punuk Island) i południowej (South Punuk Island).
Na północnych częściach wysp przesiadują morsy arktyczne.
W archipelagu można znaleźć dużą ilość ludzkich kości.

</doc>
<doc id="5210961" url="https://pl.wikipedia.org/wiki?curid=5210961" title="Frołowo (obwód witebski)">
Frołowo (obwód witebski)

Frołowo (; ) – wieś na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów wieś w gminie Mikołajewo, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Doroszkowicze.
W latach 1921–1945 kolonia leżała w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwało tu 114 osób, 8 były wyznania rzymskokatolickiego a 106 prawosławnego. Jednocześnie 8 mieszkańców zadeklarowało polską a 106 białoruską przynależność narodową. Było tu 19 budynków mieszkalnych. W 1931 w 13 domach zamieszkiwały 83 osoby.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5210968" url="https://pl.wikipedia.org/wiki?curid=5210968" title="Kazachska Wysszaja Liga w hokeju na lodzie (2021/2022)">
Kazachska Wysszaja Liga w hokeju na lodzie (2021/2022)

Sezon kazachskiej ekstraligi rozgrywany na przełomie 2021 i 2022 jako 30. edycja rozgrywek mistrzostw Kazachstanu w hokeju na lodzie pod jednoczesną nazwą marketingową Pro Hockey Ligasy.
Sezon zasadniczy.
7 stycznia 2022 ogłoszono zawieszenie rozgrywek z uwagi na obowiązywanie w Kazachstanie do 19 stycznia 2022 stanu wyjątkowego, wprowadzonego w związku z tamtejszymi protestami. Ostatecznie w sezonie zasadniczym pierwsze miejsce zajęła Saryarka.
Faza play-off.
W finale Saryarka pokonała w siedmiu spotkaniach Arłana 4:3, a zwycięskiego gola w ostatnim meczu zdobył Michaił Rachmanow.
Złoty medal mistrzostw Kazachstanu zdobyła drużyna Saryarki Karaganda, srebrny medal Arłan Kokczetaw, a brązowy medal przyznano drużynie Bejbarysu Atyrau.
Nagrody.
Po zakończeniu sezonu władze ligi przyznały nagrody indywidualne dla zawodników.

</doc>
<doc id="5210969" url="https://pl.wikipedia.org/wiki?curid=5210969" title="Hai Hua">
Hai Hua

Hai Hua (; starsza transkrypcja spotykana w literaturze: Hai Hoha, Hai Hoa) – chiński niszczyciel z końca XIX wieku, jedna z czterech jednostek typu "Hai Long". Okręt został zwodowany w 1898 roku w niemieckiej stoczni Schichau w Elblągu, a do służby w chińskiej flocie został wcielony w 1899 roku. W czerwcu 1900 roku niszczyciel został zdobyty podczas powstania bokserów przez Brytyjczyków i następnie przekazany Rosji. Okręt wszedł w skład Marynarki Wojennej Imperium Rosyjskiego pod nazwą „Taku”, zmienioną wkrótce na „Lejtienant Burakow”. Podczas wojny rosyjsko-japońskiej jednostka została zatopiona 24 lipca 1904 roku nieopodal Port Artur przez japońskie kutry parowe i kilka dni później zniszczona przez Rosjan.
Projekt i budowa.
„Hai Hua” był jednym z czterech niszczycieli zamówionych przez Chiny w Niemczech jesienią 1896 roku. Problemy z finansowaniem budowy jednostek wpłynęły na spore opóźnienie w ich dostarczeniu zamawiającemu. Niszczyciele miały stalowe kadłuby z taranowym dziobem i wypukłym pokładem dziobowym. Projekt jednostek zakładał osiągnięcie dużej prędkości kosztem zamontowania słabszego zestawu uzbrojenia. W rezultacie powstały najszybsze w tym czasie na świecie okręty tej klasy. Podczas prób morskich „Hai Long” przy zmniejszonym do 25 ton zapasie węgla osiągnął prędkość 35,2 węzła; przy pełnych zasobniach (67 ton) okręty tego typu osiągały 30–31 węzłów przy nominalnej mocy siłowni i 33–34 węzły przy forsowaniu maszyn.
Okręt zbudowany został w stoczni Schichau w Elblągu (numer stoczniowy 611). Stępkę jednostki położono w 1897 roku, a zwodowany został w 1898 roku. Budowa okrętu została ukończona w 1898 roku, a 7 kwietnia 1899 roku wszystkie cztery jednostki typu "Hai Long" (najprawdopodobniej z niemieckimi załogami) opuściły Elbląg i udały się w rejs do Chin, uzupełniając paliwo w Rotterdamie, na Malcie, w Port Saidzie, Kolombo i Singapurze, docierając 6 czerwca do Taku.
Dane taktyczno-techniczne.
Okręt był niewielkim niszczycielem z dwoma pochylonymi kominami. Długość całkowita wynosiła 59 metrów, szerokość 6,4 metra i zanurzenie 2,55 metra. Wyporność normalna wynosiła 243 tony, zaś pełna 284 tony. Okręt napędzany był przez dwie pionowe trzycylindrowe maszyny parowe potrójnego rozprężania o łącznej mocy 6000 KM, do których parę dostarczały cztery kotły Thornycroft. Dwuśrubowy układ napędowy pozwalał osiągnąć prędkość 32–33,6 węzła. Okręt mógł zabrać zapas węgla o maksymalnej masie 67 ton, co zapewniało zasięg wynoszący 3000 Mm przy prędkości 12 węzłów (lub 2100 Mm przy prędkości 14 węzłów lub 790 Mm przy prędkości 18 węzłów).
Uzbrojenie artyleryjskie okrętu stanowiło sześć pojedynczych dział trzyfuntowych kalibru 47 mm L/30 Hotchkiss, umieszczonych po trzy przy burtach po obu stronach kominów i na rufie. Jednostka wyposażona była w dwie pojedyncze obracalne nadwodne wyrzutnie torped kalibru 350 mm, umieszczone na pokładzie przed i za drugim kominem, z łącznym zapasem czterech torped.
Załoga okrętu liczyła 57 oficerów, podoficerów i marynarzy.
Służba.
Chiny.
„Hai Hua” został wcielony do służby w chińskiej marynarce w 1899 roku. Podczas powstania bokserów, 17 czerwca 1900 roku w Taku wszystkie cztery niszczyciele typu "Hai Long" zostały zdobyte przez dowodzonych przez por. mar. Rogera Keyesa marynarzy brytyjskich z niszczycieli HMS „Fame” i HMS „Whiting”. W wyniku podziału zdobytych chińskich okrętów przez interwentów, „Hai Hua” został przez Brytyjczyków przekazany Rosji.
Rosja.
Niszczyciel, nazwany „Taku” () został wcielony do służby w Marynarce Wojennej Imperium Rosyjskiego w lutym 1901 roku. Jednostka formalnie weszła w skład Floty Bałtyckiej. Wkrótce nazwę okrętu zmieniono na „Lejtienant Burakow” (ros. „Лейтенант Бураков”). W 1904 roku zdemontowano obie wyrzutnie torped kalibru 350 mm, montując w zamian jedną kalibru 381 mm.
W momencie wybuchu wojny rosyjsko-japońskiej jednostka wchodziła w skład 2. Flotylli Niszczycieli I Eskadry Oceanu Spokojnego, stacjonując w Port Artur. 1904 roku niszczyciele „Lejtienant Burakow”, „Bditielnyj”, „Biezstrasznyj” i „Wnuszytielnyj” udały się na patrol u północno-zachodnich wybrzeży półwyspu Kwantung, gdzie doszło do potyczki z japońskimi niszczycielami, zakończonej następnego dnia utratą „Wnuszytielnyja”. okręt został wysłany z Port Artur do Yingkou z wiadomościami do tamtejszego namiestnika, bez problemu pokonując japońską blokadę rozwijając prędkość ponad 32 węzły; niszczyciel powrócił do bazy , powtórnie unikając spotkania z japońskimi jednostkami. „Lejtienant Burakow” po raz wyruszył do Yingkou. Przemknąwszy się pod osłoną mgły przez linię blokady, po drodze wchodząc na mieliznę w zatoce Fuzhou. Gdy z niej schodził, dostrzegł go zespół japońskich niszczycieli, ale rosyjska jednostka umknęła im wykorzystując przewagę prędkości. Dostarczywszy 29 czerwca informacje do Yingkou, wrócił do Port Artura.
W nocy z na w zatoce Tahe doszło do bitwy między rosyjskimi niszczycielami „Lejtienant Burakow”, „Bojewoj” i „Grozowoj” a japońskimi torpedowcami z 14 dywizjonu (dca. por. Kuwajaima) wspartymi dwoma pomocniczymi kanonierkami. Japończycy wykryli jednostki rosyjskie zakotwiczone pod osłoną baterii nadbrzeżnych i zaatakowali rankiem 24 lipca. W trakcie walki rosyjskie okręty zostały zaatakowane od strony lądu przez pokładowe kutry parowe z pancerników „Mikasa” i „Fuji”, które z odległości 400 metrów wystrzeliły cztery torpedy, trafiając w „Bojewoja” (który doznał uszkodzeń) oraz w śródokręcie „Lejtnanta Burakowa”. Trafione okręty miały być następnie ostrzelane przez kanonierki. „Lejtienant Burakow” został wzięty na hol przez „Grozowoja”, jednak wkrótce zatonął przy brzegu na głębokości trzech metrów. W dzień do zatopionego okrętu dotarła ekipa nurków, która rozpoczęła uszczelnianie kadłuba niszczyciela w celu jego późniejszego podniesienia. , wobec postępów dokonywanych przez wojska japońskie na lądzie, okręt został zniszczony za pomocą ładunków wybuchowych.

</doc>
<doc id="5210970" url="https://pl.wikipedia.org/wiki?curid=5210970" title="Giedymino">
Giedymino

Giedymino – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Mikołajewo.
Dawniej używana nazwa – Giedyminów.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 6 osób.

</doc>
<doc id="5210981" url="https://pl.wikipedia.org/wiki?curid=5210981" title="Żurawiec (Gorzyce)">
Żurawiec (Gorzyce)

Żurawiec – część wsi Gorzyce w Polsce położona w województwie podkarpackim, w powiecie przeworskim, w gminie Tryńcza, w sołectwie Gorzyce.
W latach 1975–1998 miejscowość położona była w województwie przemyskim.

</doc>
<doc id="5210983" url="https://pl.wikipedia.org/wiki?curid=5210983" title="Girsianiki">
Girsianiki

Girsianiki – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Zaucie.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwały tu 52 osoby, wszystkie były wyznania prawosławnego i zadeklarowały białoruską przynależność narodową. Było tu 8 budynków mieszkalnych. W 1931 w 1 domu zamieszkiwało 8 osób.
Wierni należeli do parafii prawosławnej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5210985" url="https://pl.wikipedia.org/wiki?curid=5210985" title="Lejtnant Burakow (1898)">
Lejtnant Burakow (1898)



</doc>
<doc id="5210994" url="https://pl.wikipedia.org/wiki?curid=5210994" title="Liberty Stadium">
Liberty Stadium



</doc>
<doc id="5210997" url="https://pl.wikipedia.org/wiki?curid=5210997" title="Glińskie (rejon miorski)">
Glińskie (rejon miorski)

Glińskie (; ) – wieś na Białorusi, w obwodzie witebskim, w rejonie miorskim, w sielsowiecie Mikołajewo.
Historia.
W czasach zaborów wieś w gminie Mikołajewo, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Stefanpol, a od 1926 roku w gminie Mikołajów.
Według Powszechnego Spisu Ludności z 1921 roku zamieszkiwało tu 51 osób, wszystkie były wyznania prawosławnego i zadeklarowały białoruską przynależność narodową. Było tu 11 budynków mieszkalnych. W 1931 w 12 domach zamieszkiwało 52 osoby.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5210999" url="https://pl.wikipedia.org/wiki?curid=5210999" title="Piotr Wołczko">
Piotr Wołczko

Piotr Wołczko herbu Działosza, właściwie Wołczko (ur. w XIV w., zm. w XV w.) – bojar litewski, adoptowany podczas unii horodelskiej (1413), podkomorzy lwowski (1436–1452), starosta chełmski (1443).
Nosił nazwisko patronimiczne Rokutowicz'.
Życiorys.
Z pochodzenia prawdopodobnie był Żmudzinem. W 1410 roku spotykamy go po raz pierwszy kiedy to uczestniczył w bitwie pod Grundwaldem, gdzie przebywał w najbliższym orszaku króla Władysława Jagiełły.
W 1413 roku podczas unii horodelskiej doszło do przyjęcia przez polskie rodziny szlacheckie, bojarów litewskich wyznania katolickiego (tzw. adopcja herbowa). Wśród nich znajduje się niejaki Wołoczko, który został adoptowany przez przedstawicieli Działoszów.W 1436 roku Wołoczko pojawia się pośród świadków pokoju brzeskiego w charakterze podkomorzego lwowskiego. Rok później odnajdujemy go na Rusi, gdzie został zapisany jako "Wołczko Rokuthy de Klodno". Odtąd przez kilkanaście lat występuje w dużej ilości kart ksiąg sądowych lwowskich. Miejscowości Kłodno (dziś Kłodno Wielkie) i Kłodzienko pod Lwowem, w których był posiadaniu, pochodzą najprawdopodobniej z nadania królewskiego.
W 1443 roku dodatkowo sprawuje urząd starosty chełmskiego. Tam też w ziemi chełmskiej, otrzymuje w 1444 roku od króla Jagiełły, zapis 700 grzyw. na zamku i mieście Lubowoli.
Godność podkomorzego lwowskiego Wołczko pełni aż do 1452 roku, kiedy to po raz ostatni spotykamy go w istniejących do dziś źródłach historycznych.
Życie prywatne.
Dzięki jego nazwisku patronimicznemu możemy spekulować kim był jego ojciec. Władysław Semkowicz twierdzi, że Rokut, występujący w dokumentach w 1384 roku w otoczeniu Witolda Kiejstutowicza jest najprawdopodobniej ojcem Wołoczki.
Miał żonę Małgorzatę, która żyła jeszcze po jego śmierci. Miał również dwóch synów, Andrzeja i Piotra.

</doc>
<doc id="5211002" url="https://pl.wikipedia.org/wiki?curid=5211002" title="Chałupki (Leżachów)">
Chałupki (Leżachów)

Chałupki – część wsi Leżachów w Polsce położone w województwie podkarpackim, w powiecie przeworskim, w gminie Sieniawa, w sołectwie Leżachów
W latach 1975–1998 miejscowość położona była w województwie przemyskim.

</doc>
<doc id="5211010" url="https://pl.wikipedia.org/wiki?curid=5211010" title="Koszyczek do szklanki">
Koszyczek do szklanki

Koszyczek lub koszyk do szklanki, podstakannik lub podstakanka – podstawka z uchem (uchwytem na palec lub palce) do szklanki napełnionej gorącym napojem.
Używanie podstakanników do serwowania herbaty w szklankach było charakterystyczne dla kuchni rosyjskiej, współcześnie tradycja ta jest w kontynuowana w cateringu oferowanym w transporcie kolejowym. Podawanie gorącej herbaty lub kawy w szklankach umieszczonych w koszyczkach było popularne w Polsce w okresie PRL-u.
Opis.
Koszyczki do szklanek mają kształt cylindrycznego pojemnika z pojedynczym uchwytem z boku. Ich dno może być pełne lub ażurowe. Najczęściej są wykonane z metalu, np. aluminium czy cyny, stali nierdzewnej i stopów metali. Mogą być też zrobione z plastiku.
W koszyczkach umieszcza się szklanki z cienkościennego szkła. Umieszczenie szklanki w koszyczku zwiększa komfort picia i chroni przed ewentualnym oparzeniem palców, gdyż izoluje dłoń od gorącej szklanki oraz zwiększa stabilność jej trzymania w ręce.
Boczne ścianki koszyczka często są ozdabiane przez wycinanie, grawerowanie czy odlewanie wzorów, dodatkowo nadając im funkcję dekoracyjną. Dawniej były zdobione ornamentami roślinnymi, architektonicznymi i geometrycznymi. Do zdobienia stosowano wielobarwne emalie i technikę niella.
Rosyjskie podstakanniki.
Pierwsze podstakanniki pojawiły się w Rosji pod koniec XVIII wieku, aby ułatwić picie gorącej herbaty ze szklanek eleganckim mężczyznom, albowiem ówczesna etykieta pozwalała jedynie damom na picie herbaty z porcelanowych filiżanek.
Do wybuchu rewolucji październikowej podstakanniki były używane głównie przez zamożnych Rosjan do picia gorącej herbaty. Były wykonywane techniką odlewu artystycznego z drogich materiałów w prywatnych lub autorskich pracowniach i charakteryzowały się ekskluzywnym wzornictwem. Luksusowe podstakanniki były zrobione ze złota, srebra lub pozłacane, bogato zdobione techniką filigranu lub emalią. Te odlewane z mosiądzu lub cyny znajdowały się w wielu gospodarstwach domowych.
Obowiązkowe stosowanie podstakanników do serwowania herbaty w pociągach wprowadził minister transportu Siergiej Witte. Podstakanniki przeznaczone do użytkowania w pociągach były produkowane w mieście Kolczugino w fabryce należącej do Aleksandra Kolczugina, która po rewolucji została znacjonalizowana i kontynuowała ich produkcję.
Od lat 30. XX wieku używanie podstakanników w ZSRR stało się modne. Były produkowane masowo, a nawet wykorzystywane jako narzędzia państwowej propagandy – ich dekoracje nawiązywały do ważnych wydarzeń politycznych i kulturalnych w kraju. Ich wzornictwo charakteryzowało się m.in. obecnością sloganów, gwiazd, sierpa i młota. Obok podstakanników zrobionych ze stopów metali (miedzi, niklu i cynku, które posrebrzano, a także miedzi i niklu), pojawiły się podstakanniki z aluminium lub stali nierdzewnej.
Największą popularnością wśród radzieckich obywateli koszyczki do herbaty cieszyły się od końca lat 40. aż do początku lat 70. XX wieku. Ich ceny wynosiły od 1 do 5 rubli za sztukę w zależności od materiału, z którego zostały wykonane. W latach 50. (aż do lat 70. XX wieku włącznie) podstakanniki wytwarzało w ZSRR 15 różnych fabryk.
Podstakanniki są w dalszym ciągu produkowane (zarówno te artystycznie wykonane, jak i wytwarzane fabrycznie) i używane w Rosji, głównie do serwowania herbaty w pociągach i na statkach. Bywają nawet artykułem eksportowym. Są też kolekcjonowane.
Herbata „ze szklanki” w koszyczku.
Metalowe uchwyty do szklanek stały się popularne w Warszawie w XIX wieku. Początkowo były importowane z Rosji i nazywane z rosyjska podstakankami od wyrazu "stakan" (стакан), czyli szklanka i "pod" (под), czyli pod, a ich nazwa związana była z funkcją, którą pełniły.
Już pod koniec XIX wieku bogaty wybór koszyków na szklanki oferowały warszawskie firmy złotnicze. Te, które były zainspirowane rosyjskimi podstakannikami przedstawiały motywy kwiatowe (konwalii, fiołków), sceny z polowania, rozpędzoną trojkę, sceny z baśni i legend, łabędzie (będące nawiązaniem do opery Lohengrin) czy rzadziej chłopskie chaty lub wiejskie i miejskie pejzaże.
Obyczaj picia herbaty lub kawy ze szklanki umieszczonej w koszyczku i często dodatkowo na szklanym spodeczku był popularny również w czasach PRL-u wśród wszystkich warstw społecznych. Na szklanym spodeczku można było położyć łyżeczkę po posłodzeniu napoju. Szklanki z koszyczkiem weszły do historii polskiej sztuki użytkowej. W Polsce najczęściej były produkowane ze stopu metali lub plastiku. Można było też spotkać koszyczki bez ucha, wiklinowe lub wykonane szydełkiem z włóczki.
Obecnie są rzadziej używane. Bywają kolekcjonowane.

</doc>
<doc id="5211012" url="https://pl.wikipedia.org/wiki?curid=5211012" title="Gogolińszczyzna I">
Gogolińszczyzna I

Gogolińszczyzna I – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 10 osób, 4 były wyznania rzymskokatolickiego a 6 prawosławnego. Jednocześnie wszyscy mieszkańcy zadeklarowali polską przynależność narodową. Był tu 1 budynek mieszkalny. W 1931 w 1 domu zamieszkiwało 8 osób.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211017" url="https://pl.wikipedia.org/wiki?curid=5211017" title="Lejtnant Ilin (1886)">
Lejtnant Ilin (1886)



</doc>
<doc id="5211021" url="https://pl.wikipedia.org/wiki?curid=5211021" title="Tłumacz Yandex">
Tłumacz Yandex



</doc>
<doc id="5211022" url="https://pl.wikipedia.org/wiki?curid=5211022" title="Mapy Yandex">
Mapy Yandex



</doc>
<doc id="5211026" url="https://pl.wikipedia.org/wiki?curid=5211026" title="Gogolińszczyzna II">
Gogolińszczyzna II

Gogolińszczyzna II – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 19 osób, 9 było wyznania rzymskokatolickiego a 10 prawosławnego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 w 1 domu zamieszkiwało 6 osób.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211028" url="https://pl.wikipedia.org/wiki?curid=5211028" title="Miodwa łąkowa">
Miodwa łąkowa

Miodwa łąkowa ("Mellinus arvensis") – gatunek owada z rodziny grzebaczowatych.
Zasięg występowania.
Europa, gatunek szeroko rozpowszechniony. Notowany w Andorze, Austrii, Belgii, na Białorusi, w Bułgarii, na Cyprze, w Czechach, Danii, Finlandii, we Francji, w Hiszpanii ( w tym na Balearach), Holandii, Irlandii, Luksemburgu, na Łotwie, w Niemczech, Norwegii, Polsce, Portugalii, na płn. europejskiej części Rosji, w Rumunii, Szwajcarii, Szwecji, na Ukrainie, Węgrzech, w Wielkiej Brytanii, oraz we Włoszech (w tym na Sycylii).
W Polsce występuje licznie w całym kraju.
Budowa ciała.
Samice osiągają 11-16 mm długości, zaś samce 7-11 mm. Odwłok stosunkowo gruby, gruszkowatego kształtu.
Ubarwienie ciała czarno-żółte, błyszczące.U samca pierwsza z żółtych przepasek na odwłoku przerwana w górnej części, u samicy zaś - pełna.
Biologia i ekologia.
Tryb życia i biotop.
Występuje w różnych środowiskach, często na terenach zamieszkanych. Nierzadko bytuje gromadnie, osiadając samotne drzewa czy krzewy. Aktywna od lipca do listopada, jest najpóźniej pojawiającym się krajowym przedstawicielem rodziny grzebaczowatych.
Odżywianie.
Imago zjadają nektar i spadź. Samice czasami łapią muchówki i ugniatają je, spijając treść wypływającą z ich otworu gębowego. Larwy żywią się sparaliżowanymi, żywymi muchówkami, zwykle z rodzin bzygowatych, muchowatych, i plujkowatych.
Rozród.
Gniazdowanie odbywa się zwykle gromadnie. Samice rywalizują między sobą, zawłaszczając sobie nawzajem gniazda.

</doc>
<doc id="5211033" url="https://pl.wikipedia.org/wiki?curid=5211033" title="Gogolińszczyzna III">
Gogolińszczyzna III

Gogolińszczyzna III – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Mikołajów.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 6 osób.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211037" url="https://pl.wikipedia.org/wiki?curid=5211037" title="Mellinus arvensis">
Mellinus arvensis



</doc>
<doc id="5211041" url="https://pl.wikipedia.org/wiki?curid=5211041" title="Rezerwat przyrody „Bolszechechcirskij”">
Rezerwat przyrody „Bolszechechcirskij”



</doc>
<doc id="5211047" url="https://pl.wikipedia.org/wiki?curid=5211047" title="Lejtnant Iljin">
Lejtnant Iljin



</doc>
<doc id="5211053" url="https://pl.wikipedia.org/wiki?curid=5211053" title="Horki Janowskie I">
Horki Janowskie I

Horki Janowskie I – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Mikołajewo.
Dawniej używana nazwa – Górki Janowskie I.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 6 osób, 5 było wyznania rzymskokatolickiego a 1 prawosławnego. Jednocześnie wszyscy mieszkańcy zadeklarowali polską przynależność narodową. Był tu 1 budynek mieszkalny. W 1931 w 1 domu zamieszkiwało 6 osób.
Wierni należeli do parafii rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211055" url="https://pl.wikipedia.org/wiki?curid=5211055" title="Lew Bierdiczewski">
Lew Bierdiczewski

Lew Siergiejewicz Bierdiczewski, ros. Лев Сергеевич Бердичевский (ur. 5 listopada 1965 w Permie) – rosyjski hokeista, trener.
Kariera zawodnicza.
Wychowanek Mołota Perm. W trakcie kariery grał w lidze radzieckiej oraz rosyjskiej. od 1993 do 1995 przez dwa sezony przebywał w Stanach Zjednoczonych i grał w ligach AHL oraz ECHL. W tym okresie tj. w sezonach 1994 i 1995 był zawodnikiem drużyny hokeja na rolkach, San Diego Barracudas. Po powrocie do Rosji nadal występował w zespołach rosyjskich, a ponadto epizodycznie grał także w lidze czeskiej i białoruskiej.
Kariera trenerska.
Jako trener pracował w klubach z rozgrywek juniorskich MHL i MHL-B. W sezonie MHL (2014/2015) był głównym trenerem Juniora Kurgan, a w kolejnym prowadził ten zespół z MHL-B. Następnie, od 2016 przez dwa sezony szkolił Russkije Witiazi Czechow w MHL. W następnej edycji MHL (2018/2019) był trenerem nowej drużyny ligowej, SKA-Wariagi, od października 2018. Od marca 2019 przez dwa sezony był głównym trenerem SKA-1946 Sankt Petersburg. W 2021 został mianowany na analogiczne stanowisko w Tołparze Ufa. W marcu 2022 odszedł ze stanowiska. W czerwcu 2022 został szkoleniowcem drużyny Sibirskije Snajpiery Nowosybirsk.

</doc>
<doc id="5211064" url="https://pl.wikipedia.org/wiki?curid=5211064" title="Hiriko Driving Mobility">
Hiriko Driving Mobility

Hiriko Driving Mobility – dawny hiszpański producent elektrycznych mikrosamochodów z siedzibą w Vitoria-Gasteiz działający w latach 2010–2013.
Historia.
Początki.
Idea elektrycznego mikrosamochodu dostosowanego do poruszania się po zakorkowanych arteriach metropolii pojawiła się w styczniu 2001 roku na amerykańskim Massachusetts Institute of Technology, gdzie grupa studentów w ramach instytutu MIT Media Lab pod kierownictwem Williama Mitchella rozwinęła projekt o nazwie "CityCar". Po jego śmierci, prace nad pojazdem przejęła inicjatywa w hiszpańskim Kraju Basków, gdzie w mieście Vitoria-Gasteiz w 2010 roku powstało przedsiębiorstwo Hiriko Driving Mobility. W ramach tamtejszego parku technologicznego, rozpoczęto dalsze prace nad elektrycznym mikrosamochodem ze zmiennymi wymiarami nadwozia, z finansowaniem zapewnionym przez hiszpański rząd w wysokości 15 milionów euro. Nazwa "hiriko" pochodzi z języka baskijskiego i oznacza w nim "miasto".
Efektem prac nad elektrycznym mikrosamochodem był model Hiriko Fold, który w styczniu 2012 roku przedstawiony został w postaci przedprodukcyjnego, gotowego do tego procesu egzemplarza ówczesnemu przewodniczącemu Komisji Europejskiej, José Manuelowi Barroso. W grudniu tego samego roku firma zapowiedziała plany przedstawienia w 2013 roku podczas Geneva Motor Show produkcyjnego modelu, który docelowo ma być oferowany nie tylko z myślą o mieszkańcach zakorkowanych metropolii w Europie, ale i na terenie Stanów Zjednoczonych. Rozpoczęcie produkcji wyznaczono wówczas z kolei na drugą połowę 2013 roku, z ceną za podstawowy egzemplarz w wysokości 12 500 euro i początkiem dostaw pierwszych egzemplarzy na początku 2014 roku. Oprócz nabywców prywatnych, Hiriko planowało także dystrybucję swojego mikrosamochodu w ramach usługi car-sharingu na terenie miast w Europie Zachodniej, z czego zainteresowanie wprowdzeniem tego pojazdu do floty wyraziły także firmy w Hongkongu i Brazylii.
Upadłość i kontrowersje.
Pomimo ambitnych planów związanych z rozpoczęciem produkcji i długofalowych założeń dotyczących dystrybucji w skali globalnej, w maju 2013 roku Hiriko ogłosiło, że znajduje się w poważnych kłopotach finansowych. Finansowanie, jakie zapewnił federalny rząd hiszpański wespół z regionalnym rządem baskijskim, skierowane były na fazę badawczo-rozwojową – środki na etap rozwoju komercyjnego firma musiała pozyskać już w sposób prywatny za pomocą inwestorów, co okazało się niemożliwe do realizacji. W efekcie, Hiriko w drugiej połowie 2013 roku ogłosiło upadkość, a firma była w stanie ostatecznie zbudować tylko jeden prototyp, nie kończąc budowy kolejnych dwóch.
Kolejne lata po niepowodzeniu projektu Hiriko przyniosły konflikt między zwolnionymi pracownikami domagającymi się wypłaty należnych pensji a właścicielami dawnej firmy. Ci ujawnili za to, że zbudowany w 2012 roku jeden egzemplarz Hiriko Fold był wykonany w prowizoryczny i niedbały sposób przy pomocy montażu niektórych części za pomocą kleju i rzepów. W 2015 roku inicjatorzy firmy Hiriko zostali objęci śledztwem prokuratorskim w związku z podejrzeniem o defraudację federalnych środków, które wypłacono na 2010 roku na rzecz rozwoju projektu.

</doc>
<doc id="5211066" url="https://pl.wikipedia.org/wiki?curid=5211066" title="Lejtnant Iljin (1886)">
Lejtnant Iljin (1886)



</doc>
<doc id="5211069" url="https://pl.wikipedia.org/wiki?curid=5211069" title="Ludmiła Senczina">
Ludmiła Senczina



</doc>
<doc id="5211075" url="https://pl.wikipedia.org/wiki?curid=5211075" title="Michał Bogdziewicz">
Michał Bogdziewicz

Michał Bogdziewicz – polski biolog, naukowiec.
W kwietniu 2017 roku uzyskał stopień doktora w dyscyplinie nauk biologicznych na podstawie pracy "Oddziaływania rośliny-zwierzęta w zmiennym środowisku: jak lata nasienne oraz depozycja azotu wpływają na populacje konsumentów oraz na roznoszenie i konsumpcję nasion" obronionej na Uniwersytecie im. Adama Mickiewicza w Poznaniu pod kierunkiem Rafała Zwolaka. W 2020 roku otrzymał stopień doktora habilitowanego w naukach biologicznych na podstawie pracy "Bezpośrednie i ewolucyjne przyczyny występowania lat nasiennych u drzew".
W 2015 roku otrzymał wyróżnienie w XI edycji konkursu „Skomplikowane i proste. Młodzi uczeni o swoich badaniach” na najlepszy artykuł popularnonaukowy za "Google, Google, powiedz przecie, gdzie epidemia grypy na świecie?"
W 2017 roku otrzymał stypendium naukowe Miasta Poznania. Laureat Nagrody Naukowej Miasta Poznania w 2021 roku.
Żonaty, ma syna.

</doc>
<doc id="5211077" url="https://pl.wikipedia.org/wiki?curid=5211077" title="Horki 2">
Horki 2

Horki 2 (; ) – wieś na Białorusi, w obwodzie witebskim, w rejonie miorskim, w sielsowiecie Mikołajewo.
Dawniej używane nazwy – Horki Janowskie II, Górki II.
Historia.
W czasach zaborów folwark w gminie Mikołajewo, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżała w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwało tu 21 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 1 domu zamieszkiwało 6 osób.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5211087" url="https://pl.wikipedia.org/wiki?curid=5211087" title="Horki Janowskie III">
Horki Janowskie III

Horki Janowskie III – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Mikołajewo.
Dawniej używana nazwa – Górki Janowskie III.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 9 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 1 domu zamieszkiwało 5 osób.
Wierni należeli do parafii rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211101" url="https://pl.wikipedia.org/wiki?curid=5211101" title="Łanieszczyzna">
Łanieszczyzna



</doc>
<doc id="5211102" url="https://pl.wikipedia.org/wiki?curid=5211102" title="Górki 2">
Górki 2

Górki 2 (; ) – wieś na Białorusi, w obwodzie witebskim, w rejonie głębockim, w sielsowiecie Ziabki.
Historia.
W czasach zaborów wieś prywatna w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwały tu 153 osoby, 147 było wyznania rzymskokatolickiego a 6 prawosławnego. Jednocześnie 128 mieszkańców zadeklarowało polską a 25 białoruską przynależność narodową. Były tu 32 budynki mieszkalne. W 1931 w 27 domach zamieszkiwały 144 osoby.
Wierni należeli do parafii rzymskokatolickiej i prawosławnej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5211105" url="https://pl.wikipedia.org/wiki?curid=5211105" title="Przedgórze Głuchołasko-Prudnickie">
Przedgórze Głuchołasko-Prudnickie

Przedgórze Głuchołasko-Prudnickie (332.17.3) – według podziału fizycznogeograficznego Krzysztofa Badory mikroregion położony we wschodniej części mezoregionu Przedgórze Paczkowskie (Przedgórze Sudeckie), w okolicy miast Głuchołazy i Prudnik.
Na Przedgórzu Głuchołasko-Prudnickim dominuje typ ukształtowania rzeźby terenu pagórkowaty i wzgórzowy, polodowcowy i denudacyjny, z łupkami, szarogłazami i mułowcami oraz osadami polodowcowymi. Pokrycie mozaikowate: leśno-rolno-osadnicze.
Mikroregion graniczy z Wysoczyzną Bialską (318.58.1), Doliną Prudnika (318.58.4), Obniżeniem Prudnickim (318.58.5), Doliną Białej Głuchołaskiej (332.17.2), Wzgórzami Długockimi (332.17.4), Wzgórzami Lipowieckimi (332.17.5), Pasmem Gór Białych (332.63.1), Obniżeniem Zlatohorskim (332.63.2) i Grzbietiem Biskupiej Kopy (332.63.3).
Miejscowości.
Przedgórze Głuchołasko-Prudnickie mieści się w województwie opolskim, w powiatach prudnickim i nyskim. Wzdłuż mikroregionu położone są miejscowości: Głuchołazy, Konradów, Moszczanka, Łąka Prudnicka, Prudnik, Trzebina, Krzyżkowice (gminy Głuchołazy, Prudnik i Lubrza).

</doc>
<doc id="5211106" url="https://pl.wikipedia.org/wiki?curid=5211106" title="Horki Frołowskie">
Horki Frołowskie

Horki Frołowskie – dawniej kolonia. Obecnie część wsi Szaragi na Białorusi, w obwodzie witebskim, w rejonie miorskim, w sielsowiecie Mikołajewo.
Dawniej używana nazwa – Górki IV.
Historia.
W czasach zaborów w gminie Mikołajewo, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie kolonia leżała w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 8 domach zamieszkiwało 68 osób.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5211107" url="https://pl.wikipedia.org/wiki?curid=5211107" title="Szpetal">
Szpetal



</doc>
<doc id="5211108" url="https://pl.wikipedia.org/wiki?curid=5211108" title="Delfin (1899)">
Delfin (1899)



</doc>
<doc id="5211110" url="https://pl.wikipedia.org/wiki?curid=5211110" title="Abrek (1896)">
Abrek (1896)



</doc>
<doc id="5211112" url="https://pl.wikipedia.org/wiki?curid=5211112" title="Państwa członkowskie WNP">
Państwa członkowskie WNP



</doc>
<doc id="5211114" url="https://pl.wikipedia.org/wiki?curid=5211114" title="Opiołek nochal">
Opiołek nochal

Opiołek nochal ("Stephanocleonus hollbergii") – gatunek chrząszcza z rodziny ryjkowcowatych.
Taksonomia.
Wcześniej znany jako "Coniocleonus hollbergii" lub "Coniocleonus glaucus".
Zasięg występowania.
Europa i Azja. W Europie notowany w Austrii, Belgii, Bośni i Hercegowinie, Bułgarii, Czechach, Danii, Finlandii, we Francji ( w tym na Korsyce), w Hiszpanii, Holandii, Niemczech, Norwegii, Polsce, Rosji, Rumunii, na Słowacji, w Szwajcarii, Szwecji, Wielkiej Brytanii, oraz we Włoszech). Poza tym występuje we wsch. Palearktyce (zach. Syberia).
W Polsce występuje pospolicie.
Budowa ciała.
Osiąga 10-12,5 mm długości. Ryjek dość długi, szeroki. Przedplecze grubo, lecz rzadko i nieregularnie punktowane.
Ubarwienie zmienne - brązowe do czarnego, pstrokate. Ciało pokryte w mniejszym lub większym stopniu szarymi włoskami.
Biologia i ekologia.
Tryb życia i biotop.
Preferuje tereny piaszczyste. Spotykany w jasnych lasach iglastych, mieszanych i liściastych (chętnie w sosnowych młodnikach), na nieużytkach, wydmach i wrzosowiskach. Imago aktywne nocą, w dzień uktrywają się w ściółce, glebie, kępach trawy, pod kamieniami lub wśród korzeni. Spotykany od kwietnia do października.
Odżywianie.
Larwy żerują na korzeniach sosny.

</doc>
<doc id="5211115" url="https://pl.wikipedia.org/wiki?curid=5211115" title="Greczyno">
Greczyno

Greczyno – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Mikołajewo.
Dawniej używana nazwa – Hreczynów.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie kolonia leżała w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 18 osób, wszystkie były wyznania prawosławnego i zadeklarowały polską przynależność narodową. Były tu 2 budynki mieszkalne. W 1931 w 4 domach zamieszkiwało 25 osób.
Wierni należeli do parafii prawosławnej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211116" url="https://pl.wikipedia.org/wiki?curid=5211116" title="Kapitan Saken (1889)">
Kapitan Saken (1889)



</doc>
<doc id="5211118" url="https://pl.wikipedia.org/wiki?curid=5211118" title="Porozumienie Ha’awara">
Porozumienie Ha’awara

Porozumienie Haavara (hebr. הֶסְכֵּם הַעֲבָרָה: heskem haavara, tłumaczone: „umowa o transferze”) była umową między nazistowskimi Niemcami a niemieckimi Żydami, podpisaną 25 sierpnia 1933 r. Umowa została sfinalizowana po trzech miesiącach negocjacji między Federacją Syjonistyczną Niemiec, Anglo-Palestyńskim Bankiem (zarządzanym przez Agencję Żydowską dla Izraela) oraz Ministerstwem Gospodarki nazistowskich Niemiec. Był to główny czynnik umożliwiający migrację około 60 000 niemieckich Żydów do Palestyny w latach 1933–1939.
Chcący skorzystać z możliwości emigracji Żydzi, musieli pozostawić za sobą swoje majątki i zakupić na nowo potrzebne im w nowym domu towary. W wyniku tego rynek niemiecki, na którym to wyłącznie można było zakupów do transferu dokonać, wzbogacił się o około 1,4 mld dzisiejszych dolarów amerykańskich (przeliczenie na rok 2022). Emigrantom zezwalano zabrać tylko bagaż podręczny i 1000 funtów szterlingów w gotówce, z których to 39% (zgodnie z umową Haavara) pobierał żydowski wydział komunalny w Palestynie.
Porozumienie Haavara było uważane przez niektóre koła niemieckie za możliwy sposób rozwiązania „problemu żydowskiego”. Umowę upamiętniono wybiciem propagandowego medalu okolicznościowego. Po niemieckiej inwazji na Polskę we wrześniu 1939 r. program został zakończony.

</doc>
<doc id="5211120" url="https://pl.wikipedia.org/wiki?curid=5211120" title="Stephanocleonus hollbergii">
Stephanocleonus hollbergii



</doc>
<doc id="5211122" url="https://pl.wikipedia.org/wiki?curid=5211122" title="Javier Moscoso">
Javier Moscoso

Javier Moscoso del Prado y Muñoz (ur. 7 października 1934 w Logroño) – hiszpański polityk i prawnik, parlamentarzysta, minister ds. prezydencji (1982–1986), prokurator generalny (1986–1990).
Życiorys.
Ukończył studia prawnicze na Uniwersytecie w Saragossie, uzyskał dyplom z zakresu prawa porównawczego w Strasburgu. Praktykował jako prawnik, głównie w zawodzie prokuratora. Był m.in. członkiem krajowej rady do spraw ochrony nieletnich.
W okresie przemian politycznych z drugiej połowy lat 70. dołączył do Unii Demokratycznego Centrum, był sekretarzem generalnym UCD we wspólnocie autonomicznej Nawarry. W 1979 uzyskał mandat posła do Kongresu Deputowanych I kadencji. Należał do stronników Francisca Fernándeza Ordóñeza, z którym po rozpadzie UCD przystąpił do Hiszpańskiej Socjalistycznej Partii Robotniczej. Z ramienia socjalistów w 1982 i 1986 wybierany na deputowanego II i III kadencji.
Od grudnia 1982 do lipca 1986 sprawował urząd ministra ds. prezydencji w pierwszym rządzie Felipe Gonzáleza. W latach 1986–1990 zajmował stanowisko prokuratora generalnego. W pierwszej połowie lat 90. kierował departamentem prawnym w SGAE, głównej hiszpańskiej organizacji zarządzania prawami autorskimi. W 1995 został przewodniczącym rady redakcyjnej wydawnictwa prawniczego Aranzadi. Później powołany na przewodniczącego rady dyrektorów tego wydawnictwa. W latach 1996–2001 wchodził w skład Rady Głównej Władzy Sądowniczej.

</doc>
<doc id="5211123" url="https://pl.wikipedia.org/wiki?curid=5211123" title="Lejtienant Burakow (1898)">
Lejtienant Burakow (1898)



</doc>
<doc id="5211129" url="https://pl.wikipedia.org/wiki?curid=5211129" title="Świat według Jeffa Goldbluma">
Świat według Jeffa Goldbluma

Świat według Jeffa Goldbluma (oryg. ) – amerykański serial dokumentalny z 2019 roku prowadzony przez Jeffa Goldbluma.
W serialu Goldblum podróżuje po świecie i odkrywa na nowo najprostsze rzeczy, które fascynują ludzi. Sneakersy, lody, kawa, tatuaże, kosmetyki to niektóre tematy, które porusza w swoim programie, spotykając się z ich pasjonatami.
"Świat według Jeffa Goldbluma" zadebiutował 12 listopada 2019 roku na Disney+. W Polsce pojawił się 14 czerwca 2022 roku. Otrzymał przeważnie pozytywne recenzje od krytyków.
Emisja.
Pierwszy sezon "Świata według Jeffa Goldbluma" zadebiutował 12 listopada 2019 roku na Disney+ w Stanach Zjednoczonych, w dniu uruchomienia serwisu. Kolejne odcinki sezonu pojawiały się co tydzień. Pierwszy sezon liczył dwanaście odcinków. Pierwsze pięć z dziesięciu odcinków drugiego sezonu pojawiło się 12 listopada 2021 roku, a kolejne pięć zadebiutowało 19 stycznia 2022 roku. W Polsce oba sezony pojawiły się 14 czerwca 2022 roku, równocześnie ze startem Disney+.
Produkcja.
W kwietniu 2019 roku podczas prezentacji dla inwestorów The Walt Disney Company poinformowano, że przygotowywany jest przez National Geographic serial dokumentalny, , którego prowadzącym będzie Jeff Goldblum. Ma on być jedną z produkcji oryginalnych tworzonych na potrzeby Disney+. Goldblum, Matt Renner, Jane Root, Peter Lovering, Arif Nurmohamed, Keith Addis zostali producentami wykonawczymi, a wyprodukowany został przez studia National Geographic i Nutopia. W styczniu 2020 roku zamówiono drugi sezon serialu.
Odbiór.
Krytyka w mediach.
Serial spotkał się z przeważnie pozytywną reakcją krytyków. W serwisie Rotten Tomatoes 82% z 22 recenzji uznano za pozytywne, a średnia ocen wystawionych na ich podstawie wyniosła 7,6/10. Na portalu Metacritic średnia ważona ocen z 8 recenzji wyniosła 64 punkty na 100.

</doc>
<doc id="5211131" url="https://pl.wikipedia.org/wiki?curid=5211131" title="Hiriko Fold">
Hiriko Fold

Hiriko Fold – elektryczny mikrosamochód wyprodukowany pod hiszpańską marką Hiriko w 2012 roku.
Historia i opis modelu.
Projekt na kompaktowych rozmiarów mikrosamochód o zmiennych wymiarach nadwozia dzięki ruchomym, modułowo połączonym komponentom nadwozia rozpoczęto rozwijać w 2001 roku na amerykańskim uniwersytecie Massachusetts Institute of Technology, nadając mu kryptonim "CityCar". Po śmierci koordynującego w 2010 roku, w dalszy rozwój zaangażowało się nowo powstałe hiszpańskie przedsiębiorstwo Hiriko Driving Mobility z Kraju Basków, które odtąd rozwijano we współpracy z Amerykanami.
W styczniu 2012 roku podczas specjalnego pokazu w Brukseli z udziałem ówczesnego szefa Komisji Europejskiej José Manuela Barroso oficjalnie przedstawino wynik prac w postaci elektrycznego mikrosamochodu Hiriko Fold docelowo mającego trafić do produkcji. 
Charakterystyczną cechą pojazdu stała się zmienność jego postaci oraz związanych z tym wymiarów zewnętrznych. Składająca się z dwóch modułów konstrukcja mogła się rozsuwać w celu rozpoczęcia jazdy lub ponownie zsuwać na czas parkowania, maksymalizując przestrzeń wokół - na jednym miejscu parkingowym miały zmieścić się nawet 3 Hiriko Fold jedno za drugim. Zajmowanie miejsca w środku miało umożliwić umieszczenie drzwi wejściowych z przodu w postaci jednego odchylanego skrzydła na wzór BMW Isetta, z kolei manewrowanie podczas parkowania ułatwiały cztery skrętne koła.
Sprzedaż.
Pierwotnie produkcja Hiriko Fold miała rozpocząć się w drugiej połowie 2013 roku, z dostawami samochodów wyznaczonymi na początek 2014 roku. Cena za elektryczny mikrosamochodu określona została na kwotę 12 5000 euro. W okresie, w którym miała rozpocząć się produkcja Hiriko, rozwijająca go firma z Kraju Basków popadła jednak w kłopoty finansowe, przez co z powodu braków znalezienia inwestorów zakończyła ona działalność bez dostarczenia gotowego produktu. Fakt ten wywołał kontrowersje w Hiszpanii, doprowadzając do wszczęcia śledztwa przez tamtejszą prokuraturę wokół możliwej defraudacji środków na projekt, które w 2010 roku zapewnił rząd hiszpański oraz baskijski.
Dane techniczne.
Hiriko Fold był samochodem w pełni elektrycznym, który napędzany był przez cztery, umieszczone w kołach, silniki elektryczne rozwijające łączną moc maksymalną wynoszącą 20 KM. Pozwalało to rozpędzić się do 50 km/h. Zestaw akumulatorów miał z kolei umożliwiać na przejechanie w warunkach miejskich maksymalnie 120 kilometrów.

</doc>
<doc id="5211132" url="https://pl.wikipedia.org/wiki?curid=5211132" title="Ksenija Atanasijević">
Ksenija Atanasijević

Ksenija Atanasijević (cyr. Ксенија Атанасијевић, ur. 5 lutego 1894 w Belgradzie, zm. 28 września 1981 tamże) – serbska pisarka, tłumaczka i filozof.
Życiorys.
Dzieciństwo i edukacja.
Była najmłodszym z sześciorga dzieci lekarza i dyrektora szpitala w Belgradzie Svetozara Atanasijevicia i Jeleny z d. Čumić. Matka zmarła po urodzeniu córki, ojciec dwanaście lat później na gruźlicę. Była wychowywana przez macochę Sofiję Kondić, która uczyła w szkole żeńskiej w Belgradzie. Dzięki niej Ksenija w młodości zafascynowała się filozofią.
W czasie nauki w szkole, w 1911 opublikowała swój pierwszy tekst. W piśmie "Novo kolo" ukazało się tłumaczenie utworu "Trojka" rosyjskiego poety Nikołaja Niekrasowa. Za namową Nady Stoilković, która była jej nauczycielką w liceum, Ksenija rozpoczęła w 1918 studia filozoficzne na Uniwersytecie w Belgradzie. Kształciła się pod kierunkiem profesora filozofii stołecznej uczelni Branislava Petronijevicia. W czasie studiów założyła wspólnie z Iliją Petrović pismo "Dan", do którego pisała teksty poświęcone literaturze. W styczniu 1920 wyjechała na trzymiesięczny staż na Uniwersytecie Genewskim. Pracę dyplomową obroniła z wyróżnieniem na Wydziale Filozoficznym Uniwersytetu w Belgradzie 21 czerwca 1920 i rozpoczęła pracę nauczycielki w III Gimnazjum Żeńskim w Belgradzie.
Kariera naukowa.
Dzięki wsparciu Branislava Petronijevicia udało się jej uzyskać roczny urlop, który wykorzystała na studia podyplomowe na Uniwersytecie Paryskim. 20 stycznia 1922 obroniła w Belgradzie pracę doktorską poświęconą myśli Giordano Bruno ("Бруново учење о најмањем"). W wieku 28 lat została pierwszą kobietą w dziejach Serbii, która obroniła pracę doktorską. Po doktoracie pracowała w szkołach średnich w Belgradzie i w Niszu, dopiero w styczniu 1924 otrzymała stanowisko adiunkta na Wydziale Filozoficznym Uniwersytetu Belgradzkiego, gdzie przez 12 lat prowadziła wykłady z filozofii średniowiecznej i nowożytnej, a także z estetyki. W tym czasie rozpoczęła działalność w Belgradzkim Stowarzyszeniu Kobiet, w latach 1920-1938 była wydawcą pisma "Ženski pokret" (Ruch kobiecy), pierwszego czasopisma feministycznego w dziejach Serbii. Wykłady z filozofii prowadziła także w Radiu Belgrad. W 1928 została członkinią serbskiego PEN Clubu.
W 1928, kiedy Rada Wydziału Filozoficznego rozpatrywała kwestię zatrudnienia Kseniji Atanasijević na stanowisku profesora, archeolog Miloje Vasić oskarżył ją o plagiat, zarzucając że Atanasijević w jednym ze swoich tekstów zacytowała opinię innego badacza, nie podając jego nazwiska. Rada Wydziału wstrzymała procedurę awansową, powołując komisję d.s. zbadania prawdziwości zarzutów przedstawionych przez Vasicia. Komisja nie potwierdziła w sposób jednoznaczny oskarżenia o plagiat, zalecając jedynie badaczce większą ostrożność w czasie pisania kolejnych tekstów. Decyzja komisji nie powstrzymała kampanii oszczerstw przeciwko Atanasijević. 24 października 1935 Rada Wydziału Filozoficznego zdecydowała o nie przedłużaniu z nią umowy o pracę, nie dając jej możliwości obrony i przedstawienia swojego stanowiska w sprawie. Jej usunięcie z uczelni w roku 1936 spotkało się z protestami środowiska belgradzkich intelektualistów (byli wśród nich Živojin M. Perić, a także poeci Rastko Petrović i Sima Pandurović). Protestujący wyrażali przekonanie, że prawdziwym powodem jej usunięcia były głoszone przez Atanasijević liberalne poglądy, nie akceptowane w środowisku uniwersyteckim. Po opuszczeniu uczelni pozostała bez środków do życia. Utrzymywała się dzięki tłumaczeniom, dzięki pomocy przyjaciół zaczęła pracować na stanowisku inspektora w ministerstwie edukacji, a także pisała artykuły do prasy. W 1940, po śmierci macochy Sofiji Kondić, zamieszkała wraz z przyjaciółką Zorą Stanković w domu przy ulicy Gospodar Jovanova 49. W czwartkowe popołudnia w tym domu spotykali się belgradzcy artyści, pisarze i filozofowie.
Okupacja i okres powojenny.
W czasie niemieckiej okupacji Serbii początkowo pracowała w ministerstwie, a następnie w Bibliotece Narodowej. Odmówiła podpisania apelu Milana Nedicia do narodu serbskiego przeciwko komunistom. W październiku 1942 w jej mieszkaniu funkcjonariusze Gestapo przeprowadzili rewizję, na podstawie donosu o tym, że są tam organizowane spotkania środowiska masońskiego i jest przechowywana broń. W czasie przesłuchania Ksenija zaprzeczała stawianym jej zarzutom, przyznała tylko, że w okresie międzywojennym pisała artykuły, w których sprzeciwiała się antysemityzmowi. Ponownie została aresztowana w 1945 przez władze komunistyczne i oskarżona o wykonywanie zawodu nauczyciela w czasie okupacji niemieckiej, a także o to, że nakłoniła swojego przyjaciela Milana Grola do dymisji ze stanowiska ministerialnego, co spowodowało kryzys rządowy. Zwolniona 17 maja 1946, w tym czasie wszystkie jej dzieła znalazły się na indeksie. Pracowała w serbskiej Bibliotece Narodowej do chwili przejścia na emeryturę. W 1954 ponownie zaczęła pisać artykuły do prasy. Czasopismo "Republika" wydało jej tekst, podpisany Dr K.A. Prowadziła także wykłady publiczne z filozofii. W 1972 ukazało się w USA tłumaczenie pracy doktorskiej o Giordano Bruno, ale schorowana Atanasijević nie skorzystała z zaproszenia do wygłoszenia wykładów na jednej z amerykańskich uczelni.
Zmarła w roku 1981 z powodu urazu głowy po upadku w mieszkaniu. Została pochowana w grobie rodzinnym na Nowym Cmentarzu (Novo Groblje) w Belgradzie. Pod koniec lat 80. jej grób został zlikwidowany – z powodu braku opłaty za jego dalsze utrzymanie.
Pozostawiła po sobie ponad 400 tekstów, z zakresu filozofii, psychologii, historii i krytyki literackiej. Tłumaczyła na język serbski dzieła Platona ("Parmenides"), Arystotelesa ("Organon"), Barucha Spinozy ("Etyka") i Alfreda Adlera ("Psychologia indywidualna").
Była mężatką (w 1947 wyszła za mąż za lekarza Milana Markovicia).
Pamięć.
Biblioteka i archiwum prywatne Kseniji Atanasijević po jej śmierci zasiliły zbiory Muzeum Serbskiego Kościoła Prawosławnego. Jej imię nosi jedna z ulic w Belgradzie, a na budynku przy ulicy Gospodar Jovanova 49, w którym mieszkała umieszczono tablicę jej poświęconą. W 2005 ukazała się jej biografia autorstwa Ljiljany Vuletić.

</doc>
<doc id="5211133" url="https://pl.wikipedia.org/wiki?curid=5211133" title="Santa Mare (gmina)">
Santa Mare (gmina)

Santa Mare – gmina w Rumunii, w okręgu Botoszany. Obejmuje miejscowości Bădărăi, Berza, Bogdănești, Durnești, Ilișeni, Rânghilești, Rânghilești-Deal i Santa Mare. W 2011 roku liczyła 2749 mieszkańców.

</doc>
<doc id="5211136" url="https://pl.wikipedia.org/wiki?curid=5211136" title="Santa Mare">
Santa Mare

Santa Mare – wieś w Rumunii, w okręgu Botoszany, w gminie Santa Mare. W 2011 roku liczyła 1046 mieszkańców.

</doc>
<doc id="5211137" url="https://pl.wikipedia.org/wiki?curid=5211137" title="Bădărăi">
Bădărăi

Bădărăi – wieś w Rumunii, w okręgu Botoszany, w gminie Santa Mare. W 2011 roku liczyła 135 mieszkańców.

</doc>
<doc id="5211138" url="https://pl.wikipedia.org/wiki?curid=5211138" title="Berza">
Berza

Berza – wieś w Rumunii, w okręgu Botoszany, w gminie Santa Mare. W 2011 roku liczyła 221 mieszkańców.

</doc>
<doc id="5211142" url="https://pl.wikipedia.org/wiki?curid=5211142" title="Stanisław Lickindorf">
Stanisław Lickindorf

Stanisław Lickindorf (ur. 8 maja 1914 we Włodzimierzu, zm. 17 października 1979 w Salisbury w Rodezji) - polski oficer kawalerii i urzędnik konsularny.
Życiorys.
Syn Władysław i Janiny zd. Zaorskiej. W 1941 przebywał w Wlk. Brytanii, następnie pełnił funkcję "attache" w Ambasadzie RP w ZSRR z siedzibą w Kujbyszewie jednocześnie będąc delegatem RP w Pawłodarze (1941-1942). Służył w Pułku Ułanów Karpackich m.in. biorąc udział w bitwie o Monte Cassino (1944); służbę w wojsku zakończył w stopniu majora.
Osiedlił się w Rodezji, gdzie zmarł w Salisbury. Pochowany w Kingston upon Thames pod Londynem.

</doc>
<doc id="5211143" url="https://pl.wikipedia.org/wiki?curid=5211143" title="Język bentenan">
Język bentenan



</doc>
<doc id="5211144" url="https://pl.wikipedia.org/wiki?curid=5211144" title="Język pasan">
Język pasan



</doc>
<doc id="5211145" url="https://pl.wikipedia.org/wiki?curid=5211145" title="Język toratan">
Język toratan



</doc>
<doc id="5211146" url="https://pl.wikipedia.org/wiki?curid=5211146" title="Miguel Boyer">
Miguel Boyer

Miguel Boyer Salvador (ur. 5 lutego 1939 w Saint-Jean-de-Luz, zm. 29 września 2014 w Madrycie) – hiszpański ekonomista, fizyk, menedżer i polityk, parlamentarzysta, w latach 1982–1985 minister gospodarki i finansów.
Życiorys.
Urodził się we Francji, dokąd jego rodzina wyemigrowała pod koniec wojny domowej. Później rodzina powróciła do Hiszpanii. Miguel Boyer ukończył szkołę średnią w Madrycie, a następnie studia z fizyki i ekonomii na Uniwersytecie Complutense w Madrycie. Działał w socjalistycznym zrzeszeniu studenckim, zaś w 1960 wstąpił do Hiszpańskiej Socjalistycznej Partii Robotniczej. W 1962 za działalność polityczną został zatrzymany, przez kilka miesięcy był tymczasowo aresztowany. Pracował jako fizyk w JEN, radzie do spraw energii jądrowej, został zwolniony z powodów politycznych. Skoncentrował się wówczas na działalności zawodowej jako ekonomista, był zatrudniony w departamencie badań Banku Hiszpanii. W latach 1974–1975 pełnił funkcję dyrektora do spraw badawczych w Instituto Nacional de Industria, następnie do 1978 był dyrektorem do spraw planowania w konglomeracie przemysłowym Unión Explosivos Río Tinto.
W okresie przemian demokratycznych kontynuowało również karierę polityczną. W 1976 wszedł w skład kierownictwa PSOE. W 1977 zrezygnował z działalności w tej partii, przez pewien czas współpracował z organizacją Francisca Fernándeza Ordóñeza. Jeszcze w tym samym roku powrócił do socjalistów. W latach 1979–1980 sprawował mandat posła do Kongresu Deputowanych I kadencji. Był doradcą prezesa banku centralnego i dyrektorem do spraw planowania w Instituto Nacional de Hidrocarburos. Od grudnia 1982 do lipca 1985 sprawował urząd ministra gospodarki i finansów w pierwszym rządzie Felipe Gonzáleza.
Obejmował następnie stanowiska prezesa banku Banco Exterior de Espana (1985) i przedsiębiorstwa inwestycyjnego Cartera Central (1988), a także wiceprezesa koncernu budowlanego FCC (1990). Od końca lat 90. do 2005 zarządzał spółką paliwową CLH.
Odznaczony Krzyżem Wielkim Orderu Karola III (1986).

</doc>
<doc id="5211147" url="https://pl.wikipedia.org/wiki?curid=5211147" title="Haniebne">
Haniebne

Haniebne – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Mikołajewo.
Historia.
W czasach zaborów wieś w gminie Stefanpol, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Stefanpol, a od 1926 roku w gminie Mikołajów.
Według Powszechnego Spisu Ludności z 1921 roku zamieszkiwało tu 16 osób, 1 była wyznania rzymskokatolickiego a 15 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 2 budynki mieszkalne. W 1931 w 2 domach zamieszkiwało 12 osób.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211151" url="https://pl.wikipedia.org/wiki?curid=5211151" title="Herb guberni symbirskiej">
Herb guberni symbirskiej

Herb guberni symbirskiej () – symbol guberni symbirskiej będącej jednostką administracyjną Imperium Rosyjskiego. Jego ostateczny wygląd został zatwierdzony 5 lipca 1878 roku. 
Blazonowanie.
W polu błękitnym kolumna srebrna z koroną cesarską złotą z dwoma wstążkami świętego Andrzeja. Tarcza zwieńczona koroną cesarską i otoczona liśćmi dębowymi, złotymi przewiązanymi wstęgą Świętego Andrzeja.
Opis.
Herb stanowi błękitna tarcza francuska z wizerunek srebrnej kolumny, na której umieszczona jest złota korona cesarska z wystającymi niebieskimi wstążkami świętego Andrzeja. Tarcza zwieńczona jest koroną cesarską. Herb otoczony jest dwoma złotymi gałązkami dębowymi połączonymi błękitną wstęgą świętego Andrzeja zawiązaną w kokardę.
Historia.
Wizerunek kolumny pod złotą kolumną pojawił się na sztandarach symbirskich pułków już w 1712 roku. wykorzystał ten motyw w swoim projekcie herbu Symbirska, który w 1730 roku został zatwierdzony do umieszczenia na sztandarach symbirskich pułków.
W grudniu 1780 roku zatwierdzono oficjalnie wizerunek srebrnej kolumny z koroną na niebieskim tle jako herb Symbirska, który wykorzystywany był również jako herb namiestnictwa, a po 1796 roku guberni. W opisie mundurów wojskowych i urzędniczych z 1794 znajduje się opis herbu namiestnictwa: „w niebieskim polu na białej kolumnie złota korona”.
Ostatecznie wygląd herbu jako symbolu guberni został zatwierdzony 5 lica 1878 roku. Był on zgodny z zasadami dotyczącym wyglądu herbów guberni z 1857 roku. Herb ten obowiązywał aż do upadku Imperium Rosyjskiego.
Herb guberni z 1878 roku posłużył jako wzór dla herbu obwodu uljanowskiego.

</doc>
<doc id="5211156" url="https://pl.wikipedia.org/wiki?curid=5211156" title="Mistrzostwa Ameryki i Pacyfiku w Saneczkarstwie 2022">
Mistrzostwa Ameryki i Pacyfiku w Saneczkarstwie 2022

11. Mistrzostwa Ameryki i Pacyfiku w saneczkarstwie 2022 odbyły się w ramach zawodów Pucharu Świata w dniach 4-5 grudnia 2021 w rosyjskim Soczi. Zawodnicy rywalizowali w trzech konkurencjach: jedynkach kobiet, jedynkach mężczyzn oraz dwójkach mężczyzn.
10. edycja mistrzostw miała się odbyć rok wcześniej na torze w Lake Placid, lecz ze względu na pandemię COVID-19 zawody odwołano.

</doc>
<doc id="5211158" url="https://pl.wikipedia.org/wiki?curid=5211158" title="Hanusowo I">
Hanusowo I

Hanusowo I – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwały tu 22 osoby, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 1 domu zamieszkiwało 8 osób.
Wierni należeli do parafii rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211159" url="https://pl.wikipedia.org/wiki?curid=5211159" title="Hanusowo II">
Hanusowo II

Hanusowo II – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwały tu 3 osoby, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 6 osób.
Wierni należeli do parafii rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211166" url="https://pl.wikipedia.org/wiki?curid=5211166" title="Szeliniak świerkowiec">
Szeliniak świerkowiec

Szeliniak świerkowiec, szeliniak mniejszy ("Hylobius pinastri") – gatunek chrząszcza z rodziny ryjkowcowatych.
Zasięg występowania.
Europa i Azja. W Europie notowany w Austrii, Chorwacji, Czechach, Danii, Estonii, Finlandii, we Francji, w Holandii (wątpliwy), na Łotwie, w Niemczech, Norwegii, Polsce, płn. Rosji, na Słowacji, w Szwajcarii, Szwecji, na Węgrzech oraz we Włoszech. Poza tym występuje we wsch. Palearktyce przez Syberię po Mongolię.
W Polsce występuje niezbyt pospolicie w całym kraju na nizinach i w niższych położeniach górskich. Lokalnie liczny.
Budowa ciała.
Osiąga 6-9 mm długości.
Ubarwienie ciała czarnobrązowe, zazwyczaj z czerwonym odcieniem. Na pokrywach nieregularne, poprzeczne prążki z pomarańczowych włosków. Nogi czerwonobrązowe.
Biologia i ekologia.
Tryb życia i biotop.
Zamieszkuje lasy iglaste i mieszane. Aktywny od kwietnia do września.
Odżywianie.
Żeruje na sośnie zwyczajnej, rzadziej na świerku pospolitym. Imago zjadają korę, czasem uszkadzając kambium, sporadycznie jedzą również igły. Larwy początkowo żerują w łyku, później wgryzają się w biel.
Rozród.
Cykl rozwojowy jest podobny do szeliniaka sosnowca.

</doc>
<doc id="5211167" url="https://pl.wikipedia.org/wiki?curid=5211167" title="Hanusowo III">
Hanusowo III

Hanusowo III – dawny folwark i leśniczówka. Tereny, na których leżały, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego. Pod koniec XIX wieku własność Paszkiewiczów i Żołmierowiczowej.
W latach 1921–1945 folwark i leśniczówka leżały w Polsce, w województwie wileńskim, w powiecie dziśnieńskim, w gminie Mikołajów.
Powszechnego Spis Ludności z 1921 roku nie podał danych dotyczących miejscowości. W 1931 folwark w 1 domu zamieszkiwało 8 osób a leśniczówkę w 1 domu zamieszkiwało 5 osób.
Wierni należeli do parafii rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211168" url="https://pl.wikipedia.org/wiki?curid=5211168" title="Hylobius pinastri">
Hylobius pinastri



</doc>
<doc id="5211172" url="https://pl.wikipedia.org/wiki?curid=5211172" title="Single numer jeden w roku 2022 (Litwa)">
Single numer jeden w roku 2022 (Litwa)

Notowania Singlų Top 100 publikowane i kompletowane są przez organizację Agata w oparciu o cotygodniowe wyniki sprzedaży cyfrowej i fizycznej singli na Litwie, a także częstotliwość odtwarzania utworów w serwisach streamingowych takich jak; Spotify, Deezer, Apple Music, iTunes, Google Play i Shazam. Poniżej znajduje się tabela prezentująca najpopularniejsze single w danych tygodniach w roku 2022.
W 2021 szesnaście singli różnych artystów osiągnęły szczyt litewskiego notowania Agata, licząc utwory „Rockin’ Around the Christmas Tree” Brendy Lee i „” Eltona Johna, Duy Lipy i Pnau, które już pod koniec 2021 znalazły się na pierwszym miejscu listy.

</doc>
<doc id="5211173" url="https://pl.wikipedia.org/wiki?curid=5211173" title="Festiwal Kultury Ukraińskiej na Podlasiu „Podlaska Jesień”">
Festiwal Kultury Ukraińskiej na Podlasiu „Podlaska Jesień”

Festiwal Kultury Ukraińskiej na Podlasiu „Podlaska Jesień” – doroczny regionalny festiwal organizowany przez Związek Ukraińców Podlasia odbywający się w różnych miejscowościach historycznego Podlasia.
Pierwszy festiwal odbył się w 1991 roku Mielniku pod nazwą „Muzyczne dialogi nad Bugiem”. Dwa lata później przyjął obecną nazwę. W swej historii impreza gościła m.in. w Bielsku Podlaskim, Białymstoku, Siemiatyczach i Hajnówce. W 2021 roku w Bielsku Podlaskim odbyła jubileuszowa 30. edycja festiwalu.
Oprócz koncertów w programie festiwalu znajdują się także spotkania literackie, wystawy, przedstawienia teatralne, prezentacje książek i jarmark twórców ludowych.

</doc>
<doc id="5211174" url="https://pl.wikipedia.org/wiki?curid=5211174" title="Wola (Ciechocinek)">
Wola (Ciechocinek)

Wola (dawn. Wola Raciążek) – część miasta Ciechocinka w Polsce, w województwie kujawsko-pomorskim, w powiecie aleksandrowskim. Rozpościera się w okolicy ulicy Bema, w południowej części miasta, w kierunku na Raciążek.
Historia.
Wola Raciążek to dawna wieś, należąca w latach 1867–1954 do gminy Raciążek w powiecie radziejowskim (do 1871), nieszawskim (1871–1948) i aleksandrowskim (od 1948). W Królestwie Polskim przynależała do guberni warszawskiej, a w okresie międzywojennym do woj. warszawskiego. Tam, 20 października 1933 utworzyła gromadę Wola Raciążek w granicach gminy Raciążek, składającą się z samej wsi Wola Raciążek. W związku z reformą administracyjną z 1938, powiat nieszawski przeniesiono do województwa pomorskiego (w 1950 przemianowanego na bydgoskie).
Podczas II wojny światowej włączona do III Rzeszy. Po wojnie ponownie w Polsce. W związku z reorganizacją administracji wiejskiej (zniesienie gmin) jesienią Wola Raciążek weszła w skład nowo utworzonej gromady Nowy Ciechocinek w powiecie aleksandrowskim, a po jej zniesieniu 31 grudnia 1961 – do gromady Raciążek. Tam przetrwała do końca 1972 roku, czyli do kolejnej reformy gminnej.
1 stycznia 1973, w związku z kolejną reformą administracyjną (odtworzenie gmin i zniesienie gromad i osiedli) Wola weszła w skład nowo utworzonej gminy Aleksandrów Kujawski. 
W latach 1975–1977 miejscowość administracyjnie należała do województwa włocławskiego. 1 lutego 1977 Wolę włączono do Ciechocinka.

</doc>
<doc id="5211175" url="https://pl.wikipedia.org/wiki?curid=5211175" title="Wola Raciążek">
Wola Raciążek



</doc>
<doc id="5211180" url="https://pl.wikipedia.org/wiki?curid=5211180" title="Julián Campo">
Julián Campo

Julián Campo Sainz de Rozas (ur. 19 czerwca 1938 w Getxo) – hiszpański ekonomista i polityk, parlamentarzysta, w latach 1982–1985 minister robót publicznych i urbanistyki.
Życiorys.
Absolwent ekonomii na Uniwersytecie Complutense w Madrycie, specjalizował się w zakresie inżynierii przemysłowej. W czasach studenckich dołączył do antyfrankistowskiej organizacji FELIPE. Pracował w sektorze prywatnym w Gwatemali i Salwadorze. Pod koniec lat 60. powrócił do Hiszpanii, podejmując zatrudnienie w inspekcji finansowej i podatkowej. Był wicedyrektorem instytutu studiów podatkowych w resorcie gospodarki i handlu oraz dyrektorem szkoły finansów i podatków w ministerstwie finansów.
W połowie lat 70. wstąpił do Hiszpańskiej Socjalistycznej Partii Robotniczej. Na początku lat 80. był attaché finansowym w ambasadzie Hiszpanii w USA. Od grudnia 1982 do lipca 1985 sprawował urząd ministra robót publicznych i urbanistyki w pierwszym rządzie Felipe Gonzáleza. W 1986 z ramienia socjalistów uzyskał mandat posła do Kongresu Deputowanych III kadencji, z którego zrezygnował jeszcze w tym samym roku. Również w 1986 wszedł w skład rady dyrektorów Banku Hiszpanii, w której zasiadał do 1990. Obejmował różne stanowiska w sektorze prywatnym. Pełnił funkcję przewodniczącego CEPES, platformy utworzonej przez część działaczy PSOE. W 1994 powołany na radcę do spraw finansowych w ambasadzie Hiszpanii w USA.

</doc>
<doc id="5211181" url="https://pl.wikipedia.org/wiki?curid=5211181" title="Słońsk Górny">
Słońsk Górny

Słońsk Górny – część miasta Ciechocinka w Polsce, w województwie kujawsko-pomorskim, w powiecie aleksandrowskim. Rozpościera się w okolicy ulicy o nazwie Słońsk Górny, w północno-wschodniej części miasta, w pobliżu Wisły.
Historia.
Dawna wieś Słońsk (obecnie podzielona na Słońsk Górny i Słońsk Dolny) należała w latach 1867–1954 do gminy Raciążek w powiecie radziejowskim (do 1871), nieszawskim (1871–1948) i aleksandrowskim (od 1948). W Królestwie Polskim przynależała do guberni warszawskiej, a w okresie międzywojennym do woj. warszawskiego. Tam, 20 października 1933 utworzyła gromadę Słońsk w granicach gminy Raciążek, składającą się ze wsi Słońsk i Kępa Dzikowska. W związku z reformą administracyjną z 1938, powiat nieszawski przeniesiono do województwa pomorskiego (w 1950 przemianowanego na bydgoskie).
Podczas II wojny światowej włączona do III Rzeszy. Po wojnie ponownie w Polsce. W związku z reorganizacją administracji wiejskiej (zniesienie gmin) jesienią Słońsk wszedł w skład nowo utworzonej gromady Nowy Ciechocinek w powiecie aleksandrowskim. 31 grudnia 1959 część Słońska Górnego (ok. 57 ha), włączono do Ciechocinka. Po zniesieniu gromady Nowy Ciechocnek 31 grudnia 1961 Słońsk Górny włączono do gromady Raciążek. Tam przetrwał do końca 1972 roku, czyli do kolejnej reformy gminnej.
1 stycznia 1973, w związku z kolejną reformą administracyjną (odtworzenie gmin i zniesienie gromad i osiedli) Słońsk Górny wszedł w skład nowo utworzonej gminy Aleksandrów Kujawski. 
W latach 1975–1977 miejscowość administracyjnie należała do województwa włocławskiego. 1 lutego 1977 Słońsk Górny włączono do Ciechocinka.

</doc>
<doc id="5211184" url="https://pl.wikipedia.org/wiki?curid=5211184" title="Vincenc Vingler">
Vincenc Vingler

Vincenc Vingler, właściwie František Josef Karel, imię Vincenc przyjął w 1944 jako pseudonim (ur. 30 kwietnia 1911 w Pradze, zm. 14 sierpnia 1981 w Chyškach koło Milevska) – czeski rzeźbiarz, ceramik i designer.
Życiorys.
Urodził się w Pradze, w latach 1927–1933 studiował na Wyższej Szkole Rzemiosła Artystycznego w Pradze (cz. "Vysoká škola uměleckoprůmyslová v Praze" – VŠUP) u profesorów Jana Laudy, Heleny Johnovej i Karela Štipla. Po ukończeniu studiów w latach 1933–1938 dużo podróżował, odwiedził między innymi Austrię i Niemcy, następnie przebywał we Francji i Szwajcarii. Podróżował także po Węgrzech, Włoszech, Jugosławii, Bułgarii, Rumunii, Grecji, Turcji i Egipcie. W latach 1940–1945 pracował jako scenograf w Teatrze Unitarie, w Praskim Teatrze dla Młodzieży Míli Mellanovej, jako szef działu scenograficznego w teatrze v Kladnie, a także krótko współpracował z Teatrem Horáckim w Igławie. Od 1946 do 1969 roku odbył wyjazdy naukowe do Szwecji, Danii, Francji, Holandii, Belgii, Włoch, Wielkiej Brytanii, Chin, ZSRR, Stanów Zjednoczonych i Indonezji. W roku 1974 przebywał w Hiszpanii. Był członkiem Związku Artystów Plastyków, a od roku 1947 członkiem Klubu Artystów. Od roku 1949 był projektantem Czechosłowackich Zakładów Ceramicznych. W latach 50. kilkukrotnie reprezentował Czechosłowację na wydarzeniach takich jak Triennale w Mediolanie w roku 1954, a w roku 1956 na Biennale w Wenecji i w São Paulo. Wziął udział w Wystawie Światowej w Brukseli w 1958 wystawiając kilka swoich dzieł w Czechosłowackim Pawilonie (Czapla w atrium, Pelikan na tarasie restauracji).
Vincenc Vingler był rzeźbiarzem zajmującym się niemal wyłącznie tematyką zwierząt, postaci ludzkie w jego dziełach pojawiają się tylko w drodze wyjątku, w większości w kontakcie ze zwierzętami.
Wybrane dzieła.
Monumentalne rzeźby stojące na wolnym powietrzu znajdują się na przykład w Ogrodzie Zoologicznym w Pradze, w Arboretum Nový Dvůr w powiecie opawskim, na zamku Hluboká nad Vltavou czy na terenie szpitala Na Bulovce w Pradze.
Udział w wystawach.
i inne

</doc>
<doc id="5211185" url="https://pl.wikipedia.org/wiki?curid=5211185" title="Centrum Informacji o Ofiarach II Wojny Światowej">
Centrum Informacji o Ofiarach II Wojny Światowej

Centrum Informacji o Ofiarach II Wojny Światowej – wydzielona komórka w ramach Archiwum IPN, które udziela informacji o Polakach i obywatelach polskich innych narodowości będących ofiarami represji niemieckich i sowieckich w okresie II wojny światowej i po jej zakończeniu (1939–1956).
Zadania i działalność.
W maju 2014 r. została zainaugurowana działalność Centrum Informacji o Ofiarach II Wojny Światowej, utworzonego w ramach Archiwum Instytutu Pamięci Narodowej. Jego głównym zadaniem jest udzielanie informacji na podstawie posiadanego zasobu o ofiarach represji niemieckich i sowieckich w okresie II wojny światowej i po jej zakończeniu (1939–1956). Centrum przeprowadza również poszukiwania osób zamordowanych przez ukraińskich nacjonalistów. Informacje są udostępniane osobom, które chcą udokumentować doznane represje, poszukują informacji o losach bliskich, badaczom i dziennikarzom zajmującym się tematyką II wojny światowej. W przypadku badaczy i dziennikarzy konieczne jest złożenie stosownego wniosku o udostępnienie materiałów zgodnie z ustawą o IPN.
W latach 2017–2019 przedstawiciele Centrum brali udział w pracach Parlamentarnego Zespołu ds. Oszacowania Wysokości Odszkodowań Należnych Polsce od Niemiec za Szkody Wyrządzone w trakcie II Wojny Światowej. Celem prac Zespołu było ustalenie wielkości strat osobowych i materialnych poniesionych przez państwo polskie wskutek okupacji niemieckiej. W ramach współpracy z Zespołem Centrum udostępniło informacje ze swego zasobu aktowego. We wrześniu 2018 r. została uruchomiona strona internetowa Centrum, która ułatwia kontakt z osobami zainteresowanymi poszukiwaniem informacji o losach swych krewnych. W 2019 r. Centrum brało udział w projekcie upamiętnienia grupy Ładosia. Po przeprowadzeniu kwerend w zasobie ewidencyjnym odnaleziono dane dotyczące 998 osób.
Od 2020 r. Centrum współpracuje z Arolsen Archives – Międzynarodowym Centrum Prześladowań Nazistowskich w ramach projektu "#StolenMemory – Skradziona Pamięć". Jego celem jest odnalezienie rodzin i zwrócenie pamiątek po ofiarach niemieckich represji. W posiadaniu archiwum w Niemczech znajduje się prawie 3000 rzeczy osobistych byłych więźniów obozów koncentracyjnych, m.in.: zegarki kieszonkowe i na rękę, pierścionki, portfele, zdjęcia rodzinne oraz przedmioty codziennego użytku. Należały one do więźniów z ponad 30 krajów, w tym również z Polski. Dotychczas udało się odnaleźć wiele rodzin oraz zaprezentować wystawę "#StolenMemory – Skradziona Pamięć" w Warszawie, Bydgoszczy i Białymstoku. 
W ramach swej działalności Centrum prowadzi i nadzoruje kilka projektów związanych z upowszechnianiem wiedzy o losach Polaków:
Materiały archiwalne i pomoce.
Zasób aktowy.
Centrum dysponuje materiałami archiwalnymi zgromadzonymi przez Główną Komisję Badania Zbrodni przeciwko Narodowi Polskiemu, a przekazanymi do zasobu Archiwum IPN. W przechowywanej dokumentacji znajdują się zarówno akta wytworzone przez urzędy i organa bezpieczeństwa III Rzeszy, w tym m.in. Główny Urząd Bezpieczeństwa Rzeszy (Reichssicherheitshauptamt) i Tajną Policję Państwową (Geheime Staatspolizei), jak i instytucje zagraniczne, m.in. Amerykańskie Trybunały Wojskowe w Norymberdze (US Nuremberg Military Tribunals). 
Centrum dysponuje również oryginalnymi aktami z niemieckich obozów koncentracyjnych (Auschwitz-Birkenau, Buchenwald, Dachau, Gross-Rosen, Mauthausen, Mittelbau, Ravensbrück i Sachsenhausen) oraz dokumentacją Polaków wysyłanych do pracy przymusowej na terytorium III Rzeszy, są to m.in. listy transportowe urzędów pracy w Warszawie i w Krakowie. Obok dokumentów niemieckojęzycznych, w zasobie Centrum znajdują się także akta postępowań karnych wszczętych na podstawie dekretu Polskiego Komitetu Wyzwolenia Narodowego z 31 sierpnia 1944 roku o wymiarze kary dla faszystowsko-hitlerowskich zbrodniarzy winnych zabójstw i znęcania się nad ludnością cywilną i jeńcami oraz dla zdrajców narodu polskiego, jak również akta prokuratorskie spraw umorzonych i zawieszonych na podstawie przedmiotowego dekretu. 
Uzupełnieniem zasobu są archiwalia, które Główna Komisja otrzymała w wyniku współpracy z instytucjami zagranicznymi i polskimi archiwami państwowymi, a także materiały przekazane przez osoby prywatne. Są to cenne dokumenty historyczne, tj. raport Jürgena Stroopa, dotyczący likwidacji getta w Warszawie, dziennik generalnego gubernatora Hansa Franka czy też pamiętnik Johanna Paula Kremera, lekarza SS w niemieckim obozie koncentracyjnym Auschwitz-Birkenau. Te archiwalia były wykorzystane m.in. w procesie toczącym się po zakończeniu II wojny światowej przed Międzynarodowym Trybunałem Wojskowym w Norymberdze oraz w postępowaniach karnych przed polskim Najwyższym Trybunałem Narodowym (m.in. procesy Rudolfa Hössa oraz załogi obozu koncentracyjnego Auschwitz-Birkenau). Ponadto w dyspozycji Centrum są kopie cyfrowe tysięcy dokumentów uzyskanych od instytucji partnerskich z Estonii, Gruzji, USA, Ukrainy i Węgier.
Centrum dysponuje 3500 metrami bieżącymi materiałów archiwalnych, które wykorzystuje do realizacji swych zadań.
Baza danych Arolsen Archives.
Centrum dysponuje bazą danych Arolsen Archives. Jest to największy na świecie zbiór zdigitalizowanych dokumentów poświęconych osobom represjonowanym przez III Rzeszę, zawiera rekordy dotyczące ponad 17 mln osób. IPN jest jedną z nielicznych instytucji na świecie, które posiadają pełną wersję bazy. Dostęp do bazy stał się możliwy dzięki przystąpieniu 7 marca 2000 roku Rzeczypospolitej Polskiej do Umów Bońskich z 1955 roku. 

</doc>
<doc id="5211187" url="https://pl.wikipedia.org/wiki?curid=5211187" title="Ogród zoologiczny w Jarosławiu">
Ogród zoologiczny w Jarosławiu

Ogród zoologiczny w Jarosławiu (, "Jarosławskij zoopark") – ogród zoologiczny założony w 2008 roku w mieście Jarosław w Rosji. Ogród ma powierzchnię 120 ha, zamieszkuje go około 3250 zwierząt z 401 gatunków.

</doc>
<doc id="5211188" url="https://pl.wikipedia.org/wiki?curid=5211188" title="Kępa Dzikowska">
Kępa Dzikowska

Kępa Dzikowska – część miasta Ciechocinka w Polsce, w województwie kujawsko-pomorskim, w powiecie aleksandrowskim. Stanowi wysepkę (kępę) na Wiśle, oddzieloną od brzegu wąską łachą, w północno-wschodniej części miasta.
Historia.
Kępa Dzikowska to dawna wieś, związana administracyjnie ze Słońskiem (obecnie podzielonym na Słońsk Górny i Słońsk Dolny). W latach 1867–1954 należała do gminy Raciążek w powiecie radziejowskim (do 1871), nieszawskim (1871–1948) i aleksandrowskim (od 1948). W Królestwie Polskim przynależała do guberni warszawskiej, a w okresie międzywojennym do woj. warszawskiego. Tam, 20 października 1933 weszła w skład nowo utworzonej gromady Słońsk (w granicach gminy Raciążek), składającej się ze wsi Słońsk i Kępa Dzikowska. W związku z reformą administracyjną z 1938, powiat nieszawski przeniesiono do województwa pomorskiego (w 1950 przemianowanego na bydgoskie).
Podczas II wojny światowej włączona do III Rzeszy. Po wojnie ponownie w Polsce. W związku z reorganizacją administracji wiejskiej (zniesienie gmin) jesienią Kępa Dzikowska (jako część gromady Słońsk) weszła w skład nowo utworzonej gromady Nowy Ciechocinek w powiecie aleksandrowskim Po zniesieniu gromady Nowy Ciechocnek 31 grudnia 1961 włączona do gromady Raciążek. Tam przetrwała do końca 1972 roku, czyli do kolejnej reformy gminnej.
1 stycznia 1973, w związku z kolejną reformą administracyjną (odtworzenie gmin i zniesienie gromad i osiedli) Kępa Dzikowska weszła w skład nowo utworzonej gminy Aleksandrów Kujawski. 
W latach 1975–1977 miejscowość administracyjnie należała do województwa włocławskiego. 1 lutego 1977 Słońsk Górny (z Kępą Dzikowską) włączono do Ciechocinka.

</doc>
<doc id="5211213" url="https://pl.wikipedia.org/wiki?curid=5211213" title="Henryk Tomala">
Henryk Tomala

Henryk Tomala (ur. 16 grudnia 1951 w Słupsku, zm. 8 stycznia 1982 w Katowicach) – polski perkusista rockowy i popowy.
Kariera muzyczna.
Karierę perkusisty rozpoczynał w słupskich i usteckich zespołach rockowych: Sygnały, 74 Grupa Biednych (1968-1973) i ST-43.
Początek jego muzycznej pracy na profesjonalnej, ogólnopolskiej estradzie to występy z jazzowym Paradoxem podczas koncertowych składanek z cyklu „Wiosna Estradowa”, a także współpraca z hard-rockową grupą Test (1973-1975) z którą nagrał jej jedyny longplay zatytułowany "Test" oraz nagrania zarejestrowane w Polskim Radiu. W kolejnych latach występował i nagrywał m.in. z Bractwem Kurkowym 1791 (1975), zespołem Maryli Rodowicz (1976-1977), Koman Bandem (od połowy 1977), Prońko Bandem (od 1980), czy z Tadeuszem Woźniakiem.
Zmarł tragicznie w efekcie zamarzając na przystanku w Katowicach. Został pochowany na cmentarzu komunalnym w Sopocie.
Dyskografia.
Albumy.
Z 74 Grupą Biednych:
Z zespołem Test:
Z zespołem Prońko Band:
Z Tadeuszem Woźniakiem:
I inne nagrania zrealizowane w polskich rozgłośniach radiowych.

</doc>
<doc id="5211214" url="https://pl.wikipedia.org/wiki?curid=5211214" title="Anton Salman">
Anton Salman

Anton Salman (arab. انطون سلمان) – palestyński prawnik i samorządowiec, od 2017 roku burmistrz Betlejem.
Biografia.
Z wykształcenia jest prawnikiem. Jest członkiem Narodowego Stowarzyszenia Prawników Palestyńskich, a także szefem Betlejemskiej Organizacji Charytatywnej. Podczas Drugiej Intifady był jednym z dwóch negocjatorów w sprawie oblężenia Bazyliki Narodzenia Pańskiego.
Od 2005 do 2017 roku był radnym rady miejskiej Betlejem. W wyborach samorządowych w 2017 roku został wybrany burmistrzem Betlejem, kiedy to jego ugrupowanie "We are all Bethlehem", zdobyło 8 z 15 miejsc w radzie miejskiej. Zastąpił na tym stanowisku Verę Baboun. Urzędowanie rozpoczął 27 maja tego samego roku.
Życie prywatne.
Ma trójkę dzieci. Jest chrześcijaninem.

</doc>
<doc id="5211218" url="https://pl.wikipedia.org/wiki?curid=5211218" title="Sławomir Zych">
Sławomir Zych

Sławomir Zych (ur. 10 maja 1973 w Rzeszowie) – polski duchowny katolicki, doktor habilitowany.
Życiorys.
Pochodzi z Niechobrza. Ukończył szkołę podstawową w Racławówce i I Liceum Ogólnokształcące im. ks. Stanisława Konarskiego w Rzeszowie. Jako alumn diecezji rzeszowskiej studiował filozofię i teologię w Wyższym Seminarium Duchownym w Przemyślu, a następnie w Wyższym Seminarium Duchownym w Rzeszowie. W 1998 roku ukończył studia i uzyskał tytuł magistra na Wydziale Teologii Katolickiego Uniwersytetu Lubelskiego za pracę "Szpital ubogich przy kościele parafialnym w Zabierzowie w latach ok. 1619-1939" napisaną pod kierunkiem Stanisława Nabywańca. W tym samym roku przyjął święcenia kapłańskie z rąk biskupa Kazimierza Górnego.
Od 1998 do 2000 roku był wikariuszem w parafii Świętego Brata Alberta w Kolbuszowej. W 2000 roku rozpoczął studia specjalistyczne w Instytucie Historii Kościoła KUL. Podczas ich trwania pracował jako administrator parafii Matki Bożej Królowej Polski w Woli Zgłobieńskiej oraz w Kurii Diecezjalnej i Archiwum Diecezjalnym w Rzeszowie. 16 października 2006 roku został asystentem, a 1 stycznia 2010 roku adiunktem w Instytucie Badań nad Polonią i Duszpasterstwem Polonijnym KUL. 23 kwietnia 2009 roku uzyskał stopień naukowy doktora w zakresie historii na podstawie pracy "Funkcjonowanie diecezji przemyskiej obrządku łacińskiego w warunkach okupacji niemieckiej i sowieckiej", która została napisana pod kierunkiem Zygmunta Zielińskiego.
12 grudnia 2018 roku habilitował się w dziedzinie nauk humanistycznych, w dyscyplinie historia. Jego pracą habilitacyjną były "Kościelne dzieje Nowego Żmigrodu w okresie przynależności do diecezji przemyskiej obrządku łacińskiego (1805-1992)". W 2019 roku został zaproszony do Rady Naukowej "Rocznika Sokołowskiego".
Dorobek naukowy.
Jego zainteresowania naukowe koncentrują się wokół dziejów emigracji z ziem polskich, Polonii i duszpasterstwa polonijnego oraz dziejów diecezji przemyskiej i rzeszowskiej i poszczególnych ośrodków kościelnych. Ważną częścią jego dorobku naukowego zajmują publikacje związane z Kolbuszową, Sokołowem Małopolskim i okolicami tych miast. Do 2019 roku ukazało się 15 książek pod jego redakcją. Jest również autorem lub współautorem innych pozycji wydawniczych. Piastuje funkcję redaktora naczelnego w "Roczniku Kolbuszowskim" (od 2009), roczniku "Studia Polonijne" (od 11 października 2017), kwartalniku "Zwiastowanie" (od 2018) i roczniku "Resovia Sacra" (od 2020).

</doc>
<doc id="5211231" url="https://pl.wikipedia.org/wiki?curid=5211231" title="Grozowoj (1902)">
Grozowoj (1902)



</doc>
<doc id="5211263" url="https://pl.wikipedia.org/wiki?curid=5211263" title="P35">
P35



</doc>
<doc id="5211264" url="https://pl.wikipedia.org/wiki?curid=5211264" title="P-35">
P-35



</doc>
<doc id="5211276" url="https://pl.wikipedia.org/wiki?curid=5211276" title="Wice-admirał Drozd">
Wice-admirał Drozd

Wice-admirał Drozd () – radziecki krążownik rakietowy projektu 1134 (ozn. NATO "Kresta I"). Wodowany w 1966 roku, w czynnej służbie od 1968 do 1990 roku. Wchodził w skład Floty Bałtyckiej i Floty Północnej.
Budowa i skrócony opis.
„Wice-admirał Drozd” był trzecim okrętem projektu 1134 ("Bierkut"), określanego też jako typ "Admirał Zozula", a w kodzie NATO oznaczanego "Kresta I". Okręt otrzymał nazwę na cześć wiceadmirała Walentina Drozda (1906-1943). Został wciągnięty na listę floty 16 czerwca 1965 roku. Budowany był w stoczni im. Żdanowa w Leningradzie pod numerem budowy 793. Stępkę położono 26 października 1965 roku, a okręt wodowano 18 listopada 1966 roku. Do służby wszedł 27 grudnia 1968 roku.
Okręty projektu 1134 były klasyfikowane oficjalnie początkowo jako duże okręty przeciwpodwodne (ros. "bolszoj protiwołodocznyj korabl", BPK). Ich zasadniczym przeznaczeniem miało być zwalczanie okrętów podwodnych, lecz w czasie ich budowy nie były jeszcze gotowe rakietotorpedy, wobec czego otrzymały one jako główne uzbrojenie cztery wyrzutnie pocisków przeciwokrętowych P-35, co nadało im znamiona uniwersalności. Dlatego też w 1977 roku przeklasyfikowano je na krążowniki rakietowe. Zwalczanie okrętów podwodnych możliwe było za pomocą dziesięciu wyrzutni torped kalibru 533 mm, z których można było wystrzeliwać torpedy przeciw okrętom podwodnym. Uzbrojenie przeciwpodwodne uzupełniały dwa dwunastoprowadnicowe miotacze rakietowych bomb głębinowych RBU-6000 (144 bomby kalibru 213 mm) i dwa sześcioprowadnicowe RBU-1000 (48 bomb kalibru 305 mm). Możliwości w zakresie zwalczania okrętów podwodnych rozszerzał jeden pokładowy śmigłowiec Ka-25PŁ, który mógł być zastąpiony maszyną do wskazywania celów Ka-25C. Uzbrojenie artyleryjskie stanowiły dwa podwójnie sprzężone działa uniwersalne kalibru 57 mm AK-725, umieszczone nietypowo w dwóch wieżach na burtach. Podczas modernizacji w latach 80. „Wice-admirał Drozd” otrzymał ponadto dwa zestawy artyleryjskie obrony bezpośredniej w postaci dwóch par sześciolufowych naprowadzanych radarowo działek 30 mm AK-630M (łącznie cztery działka). Uzbrojenie przeciwlotnicze stanowiły dwie dwuprowadnicowe wyrzutnie przeciwlotniczych pocisków rakietowych bliskiego zasięgu Wołna-M na dziobie i na rufie, z zapasem 64 pocisków.
Służba.
„Wice-admirał Drozd” po wejściu do służby 8 stycznia 1969 roku wszedł w skład Floty Bałtyckiej. W dniach 14-27 maja 1970 roku odbył wizytę w Cienfuegos na Kubie. 24 lutego 1972 roku w Zatoce Biskajskiej, podczas sztormu, jego śmigłowiec pokładowy Ka-25 ewakuował w kilku lotach na krążownik 70 ludzi załogi atomowego okrętu podwodnego K-19, na którym wybuchł pożar (w tym celu ze śmigłowca zdemontowano 600 kg aparatury, dla zwiększenia udźwigu).
Od 1973 roku okręt przechodził średni remont w macierzystej stoczni w Leningradzie. Po jego ukończeniu, 8 kwietnia 1975 roku okręt został przeniesiony w skład Floty Północnej ZSRR. Między 2 stycznia a 6 czerwca 1976 roku okręt wraz z BPK „Smyszlonnyj” odbył tzw. służbę bojową na Morzu Śródziemnym, odwiedzając tamtejsze porty. 20 czerwca 1980 roku „Wice-admirał Drozd” zderzył się z atomowym okrętem podwodnym K-508 proj. 670M, doznając lekkich uszkodzeń stępki. Ponownie był remontowany między 1 października 1981 roku a 7 czerwca 1984 roku. Remont w Kronsztadzie połączony był z modernizacją, podczas której między innymi zainstalowano działka AK-630M.
Od 15 stycznia do 4 czerwca 1985 roku „Wice-admirał Drozd” pełnił służbę na Morzu Śródziemnym. Ponownie służył na Atlantyku od stycznia do czerwca 1986 roku i z krążownikiem lotniczym „Kijew” na Morzu Śródziemnym w pierwszej połowie 1987 roku. Rejsy te, w składzie 5. Eskadry Operacyjnej, połączone były ze śledzeniem okrętów NATO.
1 lipca 1990 roku „Wice-admirał Drozd” został wycofany ze służby i przekazany do złomowania. 1 października 1990 roku rozformowano załogę. Został następnie sprzedany na złom do Indii, lecz w marcu 1992 roku zatonął podczas holowania.

</doc>
<doc id="5211279" url="https://pl.wikipedia.org/wiki?curid=5211279" title="Jelena Jegoszina">
Jelena Jegoszina



</doc>
<doc id="5211280" url="https://pl.wikipedia.org/wiki?curid=5211280" title="Tetej Alibekowa">
Tetej Alibekowa



</doc>
<doc id="5211281" url="https://pl.wikipedia.org/wiki?curid=5211281" title="Natalja Guszina">
Natalja Guszina



</doc>
<doc id="5211282" url="https://pl.wikipedia.org/wiki?curid=5211282" title="Lilija Islamowa">
Lilija Islamowa



</doc>
<doc id="5211283" url="https://pl.wikipedia.org/wiki?curid=5211283" title="Swietłana Kolotyrina">
Swietłana Kolotyrina



</doc>
<doc id="5211284" url="https://pl.wikipedia.org/wiki?curid=5211284" title="Galina Legenkina">
Galina Legenkina



</doc>
<doc id="5211285" url="https://pl.wikipedia.org/wiki?curid=5211285" title="Sabina Giljazowa">
Sabina Giljazowa



</doc>
<doc id="5211286" url="https://pl.wikipedia.org/wiki?curid=5211286" title="Swietłana Pantelejewa">
Swietłana Pantelejewa



</doc>
<doc id="5211287" url="https://pl.wikipedia.org/wiki?curid=5211287" title="Tatjana Kuwszinowa">
Tatjana Kuwszinowa



</doc>
<doc id="5211289" url="https://pl.wikipedia.org/wiki?curid=5211289" title="Surgut (bojar)">
Surgut (bojar)

Surgut" herbu Gierałt (ur. w XIV w., zm. 20 lutego 1428) – bojar litewski, adoptowany podczas unii horodelskiej (1413)".
Tytułował się mianem "z Reszkim".
Życiorys.
W 1413 roku podczas unii horodelskiej doszło do przyjęcia przez polskie rodziny szlacheckie, bojarów litewskich wyznania katolickiego (tzw. adopcja herbowa). Jednym z ważniejszych dowodów tamtego wydarzenia jest istniejący do dziś dokument, do którego przyczepione są pieczęcie z wizerunkami herbów szlacheckich.
Z dokumentu dowiadujemy się o istnieniu Surguta, który został adoptowany przez przedstawicieli Gierałtów. Jednakże poza tą informacją wiadomo nam o nim niewiele.
Z imieniem "Surgut" spotykamy się w źródłach współczesnych tylko jeden raz. Nekrolog franciszkanów wileńskich w dniu 20 lutego 1428 r. wzmiankuje po łacinie jego śmierć: "Item obiit Sorguthus frater medici Petri". Był więc dobrodziejem franciszkanów, ale zarazem postacią na tyle skromną, że określono go bliżej osobą jego brata, Piotra, który jako lekarz, bardziej był znany, niż on.
Niewiele informacji udaje się również znaleźć na temat przytoczonej przy imieniu Surguta miejscowości (Reszkim), z której pochodził. Osady o takiej nazwie, jaką podają nam akty horodelskie: "Reszkymi", "Roszkini", nie udało się odnaleźć na Litwie, ani w Słowniku Geograficznym ani na dokładnych mapach. Późniejsze teksty podają nazwę danej miejscowości w formie "Reszniki", "Reszynki", ale i ich nie udaje się odnaleźć.
Niegdyś w Rzeczypospolitej znajdowała się wieś Reszniki lub Rzeszniki Gasztołdowe, którą posiadał w 1433 roku Jan Gasztołd, bojar adoptowany podczas unii horodelskiej do rodu Awdanców, którą podarował w tymże roku katedrze wileńskiej, trudno jest jednak przypuścić, czy to była ta sama osada, którą posiadał w 1413 roku Surgut.
Z imieniem Surguta mogą być w związku nazwy miejscowe: Surgucie, zlokalizowane nad rzeką Szeszupa na północ od Mariampola i Surzyce w dawnym powiecie wołkowyskim (koło Mścibowa), ale i one nie dają żadnego punktu zaczepienia w sprawie Surguta.

</doc>
<doc id="5211299" url="https://pl.wikipedia.org/wiki?curid=5211299" title="Lyomyces">
Lyomyces

Lyomyces P. Karst. – rodzaj grzybów z rodziny powłocznikowatych ("Corticiaceae").
Systematyka i nazewnictwo.
Pozycja w klasyfikacji według Index Fungorum: "Corticiaceae, Corticiales, Incertae sedis, Agaricomycetes, Agaricomycotina, Basidiomycota, Fungi".

</doc>
<doc id="5211304" url="https://pl.wikipedia.org/wiki?curid=5211304" title="Ugoda Haavara">
Ugoda Haavara



</doc>
<doc id="5211305" url="https://pl.wikipedia.org/wiki?curid=5211305" title="Puchar Challenge siatkarek (2021/2022)">
Puchar Challenge siatkarek (2021/2022)

Puchar Challenge siatkarek 2021/2022 – 15. sezon pucharu Challenge rozgrywanego od 2007 roku, organizowanego przez Europejską Konfederację Piłki Siatkowej (CEV) w ramach europejskich pucharów dla żeńskich klubowych zespołów siatkarskich Starego Kontynentu.
System rozgrywek.
Rozgrywki składają się z 1/16 finału, 1/8 finału, 1/4 finału, półfinałów i finałów. Nierozgrywane są mecze o 3. miejsce.
We wszystkich rundach rozgrywane są dwumecze (mecz i rewanż). Według regulaminu o zwycięstwie w dwumeczu zdecyduje liczba zdobytych punktów. Punkty przyznawane są: przy wyniku 3:0 lub 3:1 – 3 punkty dla zwycięzcy, 0 punktów dla przegranego, zaś przy wyniku 3:2 – 2 punkty dla zwycięzcy, 1 punkt dla przegranego. W przypadku remisu punktowego o awansie zadecyduje dodatkowy „złoty” set rozegrany do 15 punktów. Set ten zostanie rozegrany bezpośrednio po zakończeniu ostatniego seta drugiego spotkania.

</doc>
<doc id="5211306" url="https://pl.wikipedia.org/wiki?curid=5211306" title="Wysznia (polana)">
Wysznia (polana)



</doc>
<doc id="5211309" url="https://pl.wikipedia.org/wiki?curid=5211309" title="Wyżnia">
Wyżnia



</doc>
<doc id="5211323" url="https://pl.wikipedia.org/wiki?curid=5211323" title="Certez">
Certez



</doc>
<doc id="5211324" url="https://pl.wikipedia.org/wiki?curid=5211324" title="Arttu Ilomäki">
Arttu Ilomäki

Arttu Ilomäki (ur. 12 czerwca 1991 w Tampere) – fiński hokeista, reprezentant Finlandii.
Kariera.
Wychowanek klubu Tampereen Ilves w rodzinnym mieście. Później rozwijał karierę w innym klubie ze swojego miasta, Tappara Tampere. Był wypożyczany do LeKi w styczniu 2012. W kwietniu 2012 przetransferowany do Lukko. W maju 2013 powrócił do Tappara. We wrześniu 2013 ponownie wypożyczony do LeKi, w listopadzie 2013 i w lutym 2014 do KalPa. W maju 2015 przedłużył kontrakt z Tappara o rok, a w maju 2016 o dwa lata. W grudniu 2016 przetransferowany do KalPa. W maju 2017 przeszedł do Lukko, gdzie w kwietniu 2018 przedłużył kontrakt o rok. Stamtąd w kwietniu 2019 został zaangażowany przez szwedzki klub Luleå HF. Od początku lutego 2021 był zawodnikiem innej szwedzkiej drużyny, HV71. W maju 2021 został zakontraktowany ponownie przez Lukko.
Uczestniczył w turnieju mistrzostw świata edycji 2019.

</doc>
<doc id="5211326" url="https://pl.wikipedia.org/wiki?curid=5211326" title="Juhani Tyrväinen">
Juhani Tyrväinen

Juhani Tyrväinen (ur. 11 września 1990 w Seinäjoki) – fiński hokeista, reprezentant Finlandii.
Jego brat Antti (ur. 1889) także został hokeistą.
Kariera.
Wychowanek klubu S-Kiekko w rodzinnym mieście. Później rozwijał karierę w klubie Pelicans Lahti. Od kwietnia 2011 reprezentował stołeczny Jokerit. Stamtąd pod koniec stycznia 2014 przeszedł ponownie do Pelicans. Od maja 2017 przez dwa sezony występował w innym klubie z Helsinek, HIFK. Stamtąd w kwietniu 2019 został zaangażowany przez szwedzki klub Luleå HF. Tam w styczniu 2021 przedłużył umowę o dwa lata, a w maju 2021 o kolejny rok. 
Uczestniczył w turnieju mistrzostw świata edycji 2019.

</doc>
<doc id="5211330" url="https://pl.wikipedia.org/wiki?curid=5211330" title="F6F">
F6F



</doc>
<doc id="5211333" url="https://pl.wikipedia.org/wiki?curid=5211333" title="Eetu Luostarinen">
Eetu Luostarinen

Eetu Luostarinen (ur. 2 września 1998 w Siilinjärvi) – fiński hokeista, reprezentant Finlandii.
Kariera.
Wychowanek klubu Kalevan Pallo. W jego zespołach juniorskich rozwijał karierę, a od 2016 przez trzy lata grał w drużynie seniorskich w rozgrywkach Liiga. W tym okresie w styczniu 2017 przedłużył kontrakt z klubem o trzy lata, a kilka miesięcy później w NHL Entry Draft 2017 został wybrany przez amerykański klub Carolina Hurricanes. Po dwóch latach, w maju 2019 podpisał z tym klubem kontrakt wstępujący. W sezonie 2019/2020 występował głównie w zespole farmerskim, Charlotte Checkers, w lidze AHL, natomiast w rozgrywkach NHL w barwach Carolina Hurricanes zagrał osiem spotkań w listopadzie 2019. Z tego klubu w lutym 2020 został przetransferowany do Florida Panthers. Do końca sezonu grał na farmie Springfield Thunderbirds w AHL. W sierpniu 2020 został wypożyczony do macierzystej drużyny KalPa. Od początku 2021 podjął regularne występy we Florida Panthers.
Uczestniczył w turnieju mistrzostw świata edycji 2019.

</doc>
<doc id="5211336" url="https://pl.wikipedia.org/wiki?curid=5211336" title="Shefki Hysa">
Shefki Hysa

Shefki Mazar Hysa (ur. 20 lipca 1957 w Ersekë) – albański dziennikarz i pisarz, doktor honoris causa.
Życiorys.
W 1989 roku ukończył filologię i literaturę na Uniwersytecie w Tiranie.
W latach 1991-1997 pracował jako dziennikarz w gazecie "Çamëria" oraz redaktor naczelny gazet "Kombi" i "Dielli".
Od 1995 roku pracuje jako redaktor naczelny miesięcznika "Krahu i Shqiponjës" mający charakter polityczny i antykomunistyczny.
Od 1997 roku pracuje w administracji albańskiego parlamentu.
Jest przewodniczącym Związku Pisarzy i Artystów Albanii oraz założycielem wydawnicta "Bilal Xhaferri".
Życie prywatne.
Dziadek Shefkiego Hysy, Shefki Hoxha był działaczem niepodległościowym na rzecz Albanii; był przeciwnikiem władzy osmańskiej, jak i władzy Ahmeda Zogu. Hoxha deklarował się jako zwolennik Fana Nolego, za co był więziony w Lezhy, gdzie zmarł w 1936 roku.
Syn Shefkiego Hoxhy, czyli ojciec Shefkiego Hysy, Mazar (zm. 1976), był nauczycielem. Był prześladowany przez władze komunistyczne. W 1960 roku Mazari został zwolniony z pracy nauczyciela z powodu działalności w Balli Kombëtar jego brata, Saddina, który został 13 listopada 1943 roku rozstrzelany przez komunistów.
Matką Shefkiego Hysy była Bahrieja, gospodyni domowa.

</doc>
<doc id="5211342" url="https://pl.wikipedia.org/wiki?curid=5211342" title="Foriel (1900)">
Foriel (1900)

Foriel () – rosyjski niszczyciel z przełomu XIX i XX wieku, jedna z pięciu jednostek typu "Foriel". Okręt został zwodowany 8 grudnia 1900 roku we francuskiej stoczni Chantiers et Ateliers Augustin Normand w Hawrze, a do służby w Marynarce Wojennej Imperium Rosyjskiego został wcielony we wrześniu 1901 roku, z przydziałem do Floty Bałtyckiej. W 1902 roku nazwę jednostki zmieniono na „Wnimatielnyj” (ros. „Внимательный”). Niszczyciel został przerzucony na Daleki Wschód, gdzie wszedł w skład Eskadry Oceanu Spokojnego. Podczas wojny rosyjsko-japońskiej jednostka zatonęła 27 maja 1904 roku po wejściu na skały nieopodal Wyspy Murchisona (chiń. Zhudao).
Projekt i budowa.
„Foriel” był jednym z pięciu niszczycieli zamówionych i zbudowanych we Francji. Okręty były ulepszoną wersją pierwszego typu francuskich niszczycieli – "Durandal", z odmiennym rozmieszczeniem kominów w dwóch parach po dwa.
Okręt zbudowany został w stoczni Chantiers et Ateliers Augustin Normand w Hawrze. Stępkę jednostki położono w 1899 roku, a zwodowany został 8 grudnia 1900 roku.
Dane taktyczno-techniczne.
Okręt był niewielkim, czterokominowym niszczycielem. Długość całkowita wynosiła 56,6 metra, szerokość 5,9 metra i maksymalne zanurzenie 3,02 metra. Wyporność normalna wynosiła 312 ton, zaś pełna 347 ton. Okręt napędzany był przez dwie pionowe maszyny parowe potrójnego rozprężania o łącznej mocy 5200 KM, do której parę dostarczały cztery kotły Normand. Dwuśrubowy układ napędowy pozwalał osiągnąć prędkość 26,5 węzła. Okręt mógł zabrać zapas węgla o maksymalnej masie 82 ton, co zapewniało zasięg wynoszący 1250 Mm przy prędkości 13 węzłów.
Uzbrojenie artyleryjskie okrętu stanowiły: umieszczone na nadbudówce dziobowej pojedyncze działo kalibru 75 mm L/48 Canet oraz pięć pojedynczych dział trzyfuntowych Hotchkiss M1885 L/40 kalibru 47 mm. Jednostka wyposażona była w dwie pojedyncze obracalne nadwodne wyrzutnie torped kalibru 381 mm, umieszczone na pokładzie za pierwszą i drugą parą kominów.
Załoga okrętu liczyła 57–59 oficerów, podoficerów i marynarzy.
Służba.
„Foriel” został wcielony do służby w Marynarce Wojennej Imperium Rosyjskiego we wrześniu 1901 roku. Jednostka weszła w skład Floty Bałtyckiej. W marcu 1902 roku nazwę okrętu zmieniono na „Wnimatielnyj” (ros. „Внимательный”). Między 1902 a 1903 rokiem niszczyciel został przerzucony na Daleki Wschód.
W momencie wybuchu wojny rosyjsko-japońskiej jednostka była okrętem flagowym 1. Flotylli Niszczycieli I Eskadry Oceanu Spokojnego, stacjonując w Port Artur. 1904 roku okręt wziął udział w pierwszej, nierozstrzygniętej bitwie między głównymi siłami rosyjskimi i japońskimi na redzie Port Artur. niszczyciele „Wnimatielnyj” i „Skoryj” udały się w miejsce wejścia na minę krążownika „Bojarin”, odpalając w jego kierunku dwie niecelne torpedy. niszczyciele „Wnimatielnyj”, „Wynosliwyj”, „Włastnyj” i „Grozowoj” udały się na patrol u południowo-zachodnich wybrzeży półwyspu Kwantung, a wracając podjęły walkę z japońskimi niszczycielami z 4 dywizjonu atakującymi patrolujące redę Port Artur niszczyciele i pancernik „Retwizan”. Rankiem „Wnimatielnyj”, „Biesstrasznyj”, „Wynosliwyj” i „Włastnyj” wzięły udział w bitwie z trzema japońskimi niszczycielami z 1. dywizjonu („Asashio”, „Kasumi” i „Akatsuki”) nieopodal półwyspu Laotieshan, uszkadzając wszystkie jednostki przeciwnika. Tego dnia wieczorem okręt uczestniczył w wyjściu głównych sił eskadry portarturskiej z bazy (pięć pancerników, cztery krążowniki, dwa krążowniki torpedowe i siedem niszczycieli), które nienapotkawszy przeciwnika przeprowadziły ćwiczenia taktyczne i powróciły do portu.
Nocą nieopodal Wyspy Murchisona (chiń. Zhudao; na północ od wybrzeży półwyspu Kwantung) „Wnimatielnyj” wszedł na skały i wobec niemożliwości uwolnienia został po ewakuacji załogi zniszczony za pomocą torpedy przez towarzyszący mu niszczyciel „Wynosliwyj”.

</doc>
<doc id="5211344" url="https://pl.wikipedia.org/wiki?curid=5211344" title="Miłośnicy Czterech Kółek (M4K)">
Miłośnicy Czterech Kółek (M4K)

Miłośnicy Czterech Kółek – polski kanał w serwisie YouTube, poświęcony tematyce motoryzacyjnej. Został założony w 2015 roku przez Michała “Micha” Jesionowskiego.
W filmach o charakterze edukacyjnym i poradnikowym twórca popularyzuje wiedzę z zakresu mechaniki samochodowej, dokumentuje naprawy i renowacje, a także przeprowadza testy i eksperymenty na samochodach i podzespołach. W styczniu 2022 roku kanał posiadał ponad 1,39 mln subskrybentów, co klasyfikuje go jako najpopularniejszy kanał motoryzacyjny w Polsce.
Misją kanału i jego twórcy jest budowanie i zwiększanie świadomości m.in. patologii występujących w polskich warsztatach samochodowych oraz wśród dealerów samochodowych.
Filmy tworzone przez Michała Jesionowskiego zdobyły również uznanie nauczycieli szkół mechanicznych i są wykorzystywane jako materiały edukacyjne w szkołach o takim profilu.
Działalność wydawnicza.
W 2018 roku nakładem wydawnictwa Znak ukazała się książka Michała Jesionowskiego pt. „Miłośnicy czterech kółek – zrób to sam”. Publikację wydano w formie poradnika dla osób, które chcą poznać podstawy motoryzacji. W ciągu kilku tygodni od premiery książka znalazła się na 7. miejscu w rankingu TOP 10 Empiku i zebrała pozytywne recenzje, m.in. ze względu na nieskomplikowany i przystępny język, w jakim została napisana.
W 2019 roku premierę miała druga część książki – „Miłośnicy czterech kółek. Część 2. Jedziemy dalej!”, w której autor wyjaśnia „Jak mądrze kupić, właściwie serwisować i tanio naprawić swoje auto”.
Sieć warsztatów M4K Garage.
Na przełomie 2017 i 2018 roku Michał Jesionowski w reakcji na inicjatywę i prośby widzów otworzył w miejscowości Szemud (woj. pomorskie) pierwszy warsztat samochodowy pod nazwą M4K Garage.
Pomysł został bardzo dobrze przyjęty przez społeczność kanału, co doprowadziło do otwarcia rok później kolejnego warsztatu w Kościerzynie (woj. pomorskie). Wówczas powstała koncepcja stworzenia ogólnopolskiej sieci warsztatów samochodowych o ustandaryzowanym sposobie prowadzenia napraw, szkolenia personelu i obsługi klienta. W 2020 roku w takiej formule jako trzeci został uruchomiony warsztat we Wrocławiu, będący jednocześnie pierwszą placówką działającą w modelu franczyzowym. W wydarzeniu wzięło udział ponad 4 000 osób.
Kolejne warsztaty sieci M4K Garage działające zgodnie z przyjętymi standardami powstały w Nowinach pod Kielcami, Szczecinie, Łodzi i Katowicach. Obecnie sieć liczy 7 warsztatów. W udzielonych wywiadach Michał Jesionowski zdradził plany jej rozbudowy do 120 oddziałów w całej Polsce.

</doc>
<doc id="5211346" url="https://pl.wikipedia.org/wiki?curid=5211346" title="Lumeneo Smera">
Lumeneo Smera

Lumeneo Smera – elektryczny mikrosamochód produkowany pod francuską marką Lumeneo w latach 2009 – 2013.
Historia i opis samochodu.
Podczas jesiennych targów Paris Motor Show 2008 nowo powstałe francuskie przedsiębiorstwo Lumeneo przedstawiło przedprodukcyjny egzemplarz swojego pierwszego pojazdu, będącego autorską konstrukcją niewielkiego mikrosamochodu o napędzie w pełni elektrycznym. Efektem był model Lumneo Smera, który wyróżniał się wysokim i wąskim nadwoziem, które mogąc pomieścić dwóch pasażerów swoją szerokością zbliżone było do motocyklów.
Charakterystyczna, jednobryłowa sylwetka zyskała agresywnie stylizowane reflektory, dużą powierzchnię przeszkloną, a także niewielkie nadkola nie będące zintegrowane z bryłą nadwozia. Pomimo wąskiej sylwetki mieszczącej jednego pasażera na szerokość, pojazd wyposażono w jedną parę drzwi. Dodatkowo, podczas manewrowania nadwozie odchyla się od osi jezdni dzięki zmiennej geometrii układu kierowniczego, z kolei do sterowania pojazdem przewidziano nie klasyczne koło kierownicy, lecz wolant.
Sprzedaż.
Po prezentacji przedprodukcyjnego modelu w 2008 roku, Lumeneo rozpoczęło sprzedaż Smery w maju 2009 roku z ceną 24 500 euro, ograniczając się do nabywców wyłącznie na terenie Francji z ograniczeniem do stołecznego Paryża. Firma planowała rozszerzenie sprzedaży do innych rynków zachodnioeuropejskich, bez rezultatu.
Dane techniczne.
Lumeneo Smera jest samochodem elektrycznym o tylnym napędzie, który wyposażony jest w dwa silniki o łącznej mocy 40 KM. Rozpędza się do 100 km/h w 8 sekund, a maksymalna prędkość wynosi 130 km/h. Ładowane z gniazdka 230 Volt akumulatory pozwalają na uzupełnienie 100% ich stanu w 3 godziny, z kolei zasięg na jednym ładowaniu wynosi ok. 150 kilometrów.

</doc>
<doc id="5211348" url="https://pl.wikipedia.org/wiki?curid=5211348" title="Siemionowka (sielsowiet lebiażenski)">
Siemionowka (sielsowiet lebiażenski)

Siemionowka () – wieś (ros. деревня, trb. dieriewnia) w zachodniej Rosji, w sielsowiecie lebiażenskim rejonu kurskiego w obwodzie kurskim.
Geografia.
Miejscowość położona jest nad rzeką Młodać (lewy dopływ Sejmu), 4 km od centrum administracyjnego sielsowietu (Czeriomuszki), 15 km na południowy wschód od Kurska, 8 km od trasy europejskiej E38 (Ukraina – Rosja – Kazachstan).
We wsi znajduje się 16 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 12 osób.

</doc>
<doc id="5211349" url="https://pl.wikipedia.org/wiki?curid=5211349" title="Lumeneo">
Lumeneo

Lumeneo – dawny francuski producent elektrycznych mikrosamochodów z siedzibą w Wogezy działający w latach 2006–2013.
Historia.
Przedsiębiorstwo Lumeneo założone zostało w 2006 roku przez francuskiego menedżera branży technologicznej Daniela Moulène'a razem z jego synem, Thierrym. Firma za swój główny obszar działania obrała prace nad niewielkim, elektrycznym mikrosamochodem dostosowanym do poruszania się po zatłoczonych, gęsto zaludnionych arteriach Paryża. Dwa lata później firma przedstawiła przedprodukcyjny egzemplarz swojej autorskiej konstrukcji na Paris Motor Show 2008, prezentując łączący cechy samochodów i motocykli pojazd Lumeneo Smera. Rok później ruszyła sprzedaż pojazdu w seryjnej postaci, z ograniczeniem do lokalnego rynku francuskiego, gdzie za punkt sprzedaży zdecydowano się obrać stołeczny Paryż. Firma planowała ekspansję na inne rynki europejskie, jednak ostatecznie nie udało się zrealizować tych planów i poprzestano na zasięgu lokalnym.
Jesienią 2010 roku Lumeneo przedstawiło swój drugi model samochodu, tym razem w postaci bardziej konwencjonalnie zbudowanego hatchbacka o nazwie Neoma, w 2012 roku prezentując model produkcyjny. Produkcja i sprzedaż pojazdu rozpoczęła się w 2013 roku, jednak popularność Neomy okazała się znacznie niższa niż zakładane 500 sztuk rocznie. Po sprzedaniu w ciągu niespełna roku 10 egzemplarzy Lumeno znalazło się w kłopotach finansowych, ogłaszając ostatecznie bankructwo i znikając z rynku jeszcze w tym samym roku.

</doc>
<doc id="5211351" url="https://pl.wikipedia.org/wiki?curid=5211351" title="P6">
P6



</doc>
<doc id="5211352" url="https://pl.wikipedia.org/wiki?curid=5211352" title="P-6">
P-6



</doc>
<doc id="5211359" url="https://pl.wikipedia.org/wiki?curid=5211359" title="Shefki Mazar Hysa">
Shefki Mazar Hysa



</doc>
<doc id="5211361" url="https://pl.wikipedia.org/wiki?curid=5211361" title="Joel Kiviranta">
Joel Kiviranta

Joel Kiviranta (ur. 23 maja 1996 w Vantaa) – fiński hokeista, reprezentant Finlandii.
Jego brat Aleksi (ur. 1993) także został hokeistą.
Kariera.
Wychowanek klubu Shakers. Karierę rozwijał w stołecznym klubie Jokerit. W tym okresie w KHL Junior Draft edycji KHL Junior Draft 2013 został wybrany przez Awangard Omsk. Od kwietnia 2014 był zawodnikiem Vaasan Sport, z którym przedłużał kontrakt w lutym 2015 o trzy lata, a w styczniu 2018 o dwa kolejne. W barwach drużyny seniorskiej tego klubu rozegrał pięć edycji rozgrywek Liiga do 2019. W maju 2019 podpisał kontrakt z klubem Dallas Stars z NHL. W pierwszym sezonie 2019/2020 grał głównie w zespole farmerskim, Texas Stars, w AHL. W NHL podjął występy od stycznia 2020. W lipcu 2021 przedłużył umowę z Dallas o dwa lata.
W kadrach młodzieżowych i juniorskich uczestniczył w turniejach zimowych igrzysk olimpijskich młodzieży edycji 2012, olimpijskiego festiwalu młodzieży Europy edycji 2013, mistrzostw świata juniorów do lat 17 edycji 2013, mistrzostw świata juniorów do lat 18 edycji 2013, 2014. W kadrze seniorskiej uczestniczył w turniejach mistrzostw świata edycji 2019.

</doc>
<doc id="5211362" url="https://pl.wikipedia.org/wiki?curid=5211362" title="Żupanowskaja Sopka">
Żupanowskaja Sopka

Żupanowskaja Sopka (ros. Жупановская Сопка) – wulkan złożony na półwyspie Kamczatka w Rosji.
Geografia.
Masyw wulkaniczny we wschodniej części półwyspu Kamczatka, na północ od Pietropawłowska Kamczackiego, złożony z czterech, nachodzących na siebie stratowulkanów na osi północ-północny-zachód. Zbudowany z andezytu, bazaltu i dacytu. Trzy ze stratowulkanów powstały w plejstocenie. Osiąga wysokość 2958 m n.p.m. Jego północne zbocza pokrywają lodowce. 
Masyw leży w obrębie parku przyrody „Wulkany Kamczatki” (do 2010 roku na terenie parku przyrody „Nałyczewo”) – a od 1996 roku znajduje się na obszarze wpisanym na listę światowego dziedzictwa kulturowego UNESCO pod nazwą „Wulkany Kamczatki”.
Aktywność.
Częste, lecz umiarkowane i słabe erupcje występowały we wczesnym holocenie, w okresie 7000–5000 BP. Po nich nastąpił okres rzadszych, lecz silniejszych erupcji. Słabe wybuchy ze stożków II i III na zachodnich zboczach odnotowano w latach 1776, 1882, 1925, 1929, 1940 i 1956–1957. Ostatnia odnotowana erupcja miała miejsce w 2016 roku. Aktywność związana jest z fumarolami zlokalizowanymi w pobliżu szczytu oraz w wypełnionym lodem kraterze stożka II. 

</doc>
<doc id="5211364" url="https://pl.wikipedia.org/wiki?curid=5211364" title="Rezerwat przyrody „Wierchnie-Tazowskij”">
Rezerwat przyrody „Wierchnie-Tazowskij”

Rezerwat przyrody „Wierchnie-Tazowskij” (ros. Государственный природный заповедник «Верхне-Тазовский») – ścisły rezerwat przyrody (zapowiednik) w Jamalsko-Nienieckim Okręgu Autonomicznym w Rosji. Znajduje się w rejonie krasnosielkupskim, a jego obszar wynosi 6313,08 km². Rezerwat został utworzony decyzją rządu Rosyjskiej Federacyjnej Socjalistycznej Republiki Radzieckiej z dnia 24 grudnia 1986 roku. Dyrekcja rezerwatu znajduje się w miejscowości Krasnosielkup.
Opis.
Rezerwat został stworzony w celu ochrony dziewiczej tajgi. Znajduje się we wschodniej części Niziny Zachodniosyberyjskiej, w górnym biegu rzeki Taz. Teren jest pagórkowaty wznoszący się do wysokości 285 m n.p.m. Rezerwat rozciąga się na długości 150 kilometrów z północy na południe i 70 km ze wschodu na zachód.
Klimat jest kontynentalny, z długimi mroźnymi zimami i raczej ciepłymi latami. Temperatura waha się od -49 °C zimą do +30 °C latem. Rezerwat znajduje się w nieciągłej strefie wiecznej zmarzliny.
Flora.
Prawie cały teren rezerwatu pokrywa tajga jasna, gdzie dominuje modrzew syberyjski i sosna zwyczajna oraz tajgi ciemnej, gdzie przeważa sosna syberyjska i świerk syberyjski. Łącznie prawie 70 procent lasów stanowi sosna syberyjska. Z drzew liściastych występuje tu wierzba, osika i brzoza.
Fauna.
Fauna jest typowa dla tajgi zachodniosyberyjskiej. Łącznie występuje tu 36 gatunków ssaków, 199 gatunków ptaków, 23 gatunki ryb, 548 gatunków owadów, a także po 2 gatunki gadów i płazów. 
Z ssaków jest to m.in.: niedźwiedź brunatny, wilk rosyjski, łoś euroazjatycki, lis rudy, lis polarny, soból tajgowy, rosomak tundrowy, wydra europejska, norka amerykańska, gronostaj europejski, łasica syberyjska.
Wśród ptaków żyją tu m.in.: gęś zbożowa, ostrygojad zwyczajny, siewnica, puchacz zwyczajny, bielik, sokół wędrowny, orzeł przedni, rybołów.
Wśród gadów można spotkać żmiję zygzakowatą oraz jaszczurkę żyworodną. 
Z ryb żyją tu m.in.: lenok, tugun, tajmień, muksun i nelma. 

</doc>
<doc id="5211366" url="https://pl.wikipedia.org/wiki?curid=5211366" title="Młodat´">
Młodat´

Młodat´ () – wieś (ros. деревня, trb. dieriewnia) w zachodniej Rosji, w sielsowiecie lebiażenskim rejonu kurskiego w obwodzie kurskim.
Geografia.
Miejscowość położona jest nad rzeką Młodać (lewy dopływ Sejmu), 3 km od centrum administracyjnego sielsowietu (Czeriomuszki), 14 km na południowy wschód od Kurska, 7,5 km od trasy europejskiej E38 (Ukraina – Rosja – Kazachstan).
We wsi znajduje się 58 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 69 osób.

</doc>
<doc id="5211367" url="https://pl.wikipedia.org/wiki?curid=5211367" title="Młodać">
Młodać



</doc>
<doc id="5211369" url="https://pl.wikipedia.org/wiki?curid=5211369" title="Rząd Leopolda Calvo-Sotelo">
Rząd Leopolda Calvo-Sotelo

Rząd Leopolda Calvo-Sotelo – rząd Królestwa Hiszpanii funkcjonujący od lutego 1981 do grudnia 1982.
Po wyborach w 1979, które wygrała Unia Demokratycznego Centrum (UCD), powstał trzeci rząd Adolfa Suáreza. Pod koniec stycznia 1981 premier podał się do dymisji, a kandydatem na jego następcę został Leopoldo Calvo-Sotelo (również z UCD). W głosowaniu w Kongresie Deputowanych z 20 lutego 1981 polityk nie uzyskał większości. Drugie głosowanie z 23 lutego tegoż roku zostało przerwane przez grupę puczystów pod przewodnictwem Antonia Tejero, którzy uzbrojeni wtargnęli na salę obrad niższej izby parlamentu. 25 lutego, dzień po upadku puczu, Leopoldo Calvo-Sotelo został zatwierdzony na urzędzie premiera. Przeprowadzone w następnym roku wybory parlamentarne zakończyły się zwycięstwem socjalistów i utworzeniem pierwszego rządu Felipe Gonzáleza.

</doc>
<doc id="5211372" url="https://pl.wikipedia.org/wiki?curid=5211372" title="Kevin Pangos">
Kevin Pangos

Kevin Joseph Pangos (ur. 26 stycznia 1993 w Holland Landing) – kanadyjski koszykarz, występujący na pozycjach rozgrywającego lub rzucającego obrońcy, posiadający także słoweńskie obywatelstwo, reprezentant Kanady, obecnie zawodnik CSKA Moskwa.
W 2010 wystąpił w turnieju Nike Global Challenge. Wystąpił też w meczach wschodzących gwiazd – Nike Hoop Summit (2011), Jordan Classic International (2010).
Przez lata występował w letniej lidze NBA, w Las Vegas. Reprezentował w niej Dallas Mavericks (2015), Atlantę Hawks (2016), Washington Wizards (2017).
19 lutego 2022 został zwolniony przez Cleveland Cavaliers. Dzień później dołączył do CSKA Moskwa.

</doc>
<doc id="5211374" url="https://pl.wikipedia.org/wiki?curid=5211374" title="Tour de Ski 2019/2020">
Tour de Ski 2019/2020

Tour de Ski 2019/2020 – czternasta edycja imprezy w biegach narciarskich, która odbywała się w dniach 28 grudnia 2019 - 5 stycznia 2020 na terytorium Szwajcarii i Włoch. Zawody zaliczane są do klasyfikacji generalnej Pucharu Świata. Obrońcami tytułów z poprzedniej edycji byli Norwegowie: Ingvild Flugstad Østberg i Johannes Høsflot Klæbo. Tym razem triumfowali: Norweżka Therese Johaug wśród kobiet i Rosjanin Aleksandr Bolszunow wśród mężczyzn.
Kobiety.
10 km s. dowolnym (start masowy).
28 grudnia 2019 Lenzerheide, Szwajcaria
Sprint s. dowolnym.
29 grudnia 2019 Lenzerheide, Szwajcaria
10 km s. dowolnym.
31 grudnia 2019 Toblach, Włochy
10 km s. klasycznym (bieg pościgowy).
1 stycznia 2020 Toblach, Włochy
10 km s. klasycznym (start masowy).
3 stycznia 2020 Val di Fiemme, Włochy
Sprint s. klasycznym.
4 stycznia 2020 Val di Fiemme Włochy
10 km s. dowolnym (start masowy).
5 stycznia 2020 Val di Fiemme Włochy
Mężczyźni.
15 km s. dowolnym (start masowy).
28 grudnia 2019 Lenzerheide, Szwajcaria
Sprint s. dowolnym.
29 grudnia 2019 Lenzerheide, Szwajcaria
15 km s. dowolnym.
31 grudnia 2019 Toblach, Włochy
15 km s. klasycznym (bieg pościgowy).
1 stycznia 2020 Toblach, Włochy
15 km s. klasycznym (start masowy).
3 stycznia 2020 Val di Fiemme, Włochy
Sprint s. klasycznym.
4 stycznia 2020 Val di Fiemme Włochy
10 km s. dowolnym (start masowy).
5 stycznia 2020 Val di Fiemme Włochy

</doc>
<doc id="5211378" url="https://pl.wikipedia.org/wiki?curid=5211378" title="Juho Lammikko">
Juho Lammikko

Juho Lammikko (ur. 29 stycznia 1996 w Noormarkku) – fiński hokeista, reprezentant Finlandii.
Kariera.
Wychowanek klubu Porin Ässät, w którym rozwijał karierę w drużynach juniorskich, a w sezonie Liiga (2013/2014) grał w drużynie seniorskiej. W międzyczasie był czterokrotnie draftowany do innych rozgrywek: w KHL Junior Draft 2013 przez rosyjski klub Atłant Mytiszczi, rok potem w NHL Entry Draft 2014 przez amerykański klub Florida Panthers, a wkrótce potem w CHL Import Draft 2014 przez kanadyjski klub Kingston Frontenacs, natomiast rok później jeszcze w USHL Entry Draft 2015 przez Madison Capitols. Od 2014 w barwach ww. zespołu Kingston Frontenacs rozegrał dwa sezony w kanadyjskiej lidze juniorskiej OHL w ramach CHL. Pomiędzy tymi sezonami, w okresie od maja do września 2015 ponownie był zawodnikiem Ässät. W kwietniu 2016 podpisał kontrakt wstępujący z Florida Panthers, a 16 kwietnia 2016 rozegrał też jeden mecz dla zespołu farmerskiego, Portland Pirates, w AHL. Od 2016 przez trzy sezony grał w barwach Springfield Thunderbirds także w AHL, a w tym okresie w edycji NHL (2018/2019) występował też regularnie w Florida Panthers. Następnie wrócił do ojczyzny i w edycji Liiga (2019/2020) występował w Oulun Kärpät. W ramach KHL jego prawa zawodnicze w maju 2015 przejął od Atłanta Mytiszczi klub SKA Sankt Petersburg, a na początku czerwca 2020 ogłoszono, że prawa te zostały nabyte od Spartaka Moskwa przez Mietałłurg Magnitogorsk, a kilka dni później zawodnik podpisał kontrakt z tym klubem. W trakcie sezonu KHL (2020/2021) pod koniec listopada 2020 podpisał roczny kontrakt z Florida Panthers, którą w lipcu 2021 przedłuży o kolejny rok. W październiku 2021 ogłoszono jego transfer do kanadyjskiego klubu Vancouver Canucks.
W kadrach młodzieżowych i juniorskich uczestniczył w turniejach olimpijskiego festiwalu młodzieży Europy edycji 2013, mistrzostw świata juniorów do lat 17 edycji 2013, mistrzostw świata juniorów do lat 18 edycji 2014 oraz mistrzostw świata juniorów do lat 20 edycji 2016. W kadrze seniorskiej uczestniczył w turniejach mistrzostw świata edycji 2019, 2022.

</doc>
<doc id="5211379" url="https://pl.wikipedia.org/wiki?curid=5211379" title="Francis Fontan">
Francis Fontan

Francis Fontan (ur. 3 lipca 1929 w Nay, zm. 14 stycznia 2018 w Bordeaux) – francuski kardiochirurg, który opracował podstawy zabiegu kardiochirurgicznego nazwanego operacją Fontana.
Życiorys.
Fontan urodził się małym miasteczku Nay, we francuskich Pirenejach. Był synem znanego francuskiego kolarza z lat 20. XX wieku Victora Fontana.
W wieku 17 lat Fontan rozpoczął studia medyczne na Uniwersytecie w Bordeaux.
Od 1952 specjalizował się w chirurgii i kardiochirurgii dziecięcej. Jego nauczycielem podczas specjalizacji był kardiochirurg Georges Dubourg. Wielkie wrażenie wywarła na Fontanie śmierć nastolatka z atrezją zastawki trójdzielnej, a Dubourg zasugerował mu, że powinno to stać się dla niego motywacją do badań i szukania sposobów leczenia choroby. Ówcześnie jedynie przeszczep serca wydawał się jedyną realną możliwością leczenia tej wady serca (ale pierwszych prób przeszczepiania serca dokonano dopiero w latach 60. XX wieku).
Tematem pracy doktorskiej Fontana było krążenie pozaustrojowe, które umożliwia utlenowanie krwi żylnej pacjenta poza organizmem i podanie jej ponownie choremu przez pompę do naczyń tętniczych, co jest niezbędne przy operacjach na otwartym sercu.
Fontan zaczął pracę kardiochirurga na Uniwersytecie w Bordeaux, gdzie był profesorem przez następne 23 lata.
Swoje zawodowe zainteresowania skierował na leczenie wrodzonych wad serca, i w latach 1964–1966 zaangażował się w badania eksperymentalne. Chciał opracować metody leczenia pacjentów, u których wada serca upośledza przepływ krwi przez prawą część serca, dlatego starał się stworzyć połączenie pomiędzy żyłą główną dolną i tętnicą płucną. Eksperymentalne operacje na psach nie udały się, wszystkie zwierzęta padły w ciągu kilku godzin.
Mimo tych niepowodzeń, Fontan miał nadzieję, że zabieg kardiochirurgiczny, który później został nazwany jego imieniem, będzie kiedyś skuteczny u ludzi. Jego kolega Pierre Broustet poprosił go o konsultację w sprawie leczenia młodej kobiety z atrezją zastawki trójdzielnej. W 1968 Fontan postanowił ją zoperować, i choć u pacjentki po zabiegu wystąpiły poważne komplikacje, to udało się ją z nich wyprowadzić i żyła jeszcze kilkadziesiąt lat. Drugą operację tego typu Fontan wykonał w 1970 roku, a po trzecim zabiegu, ta technika operacyjna została opublikowana w czasopiśmie medycznym "Thorax" w 1971. Operacja Fontana, po modyfikacjach, jest procedurą, która upowszechniła się na całym świecie.
Oprócz tej techniki operacyjnej Fontana położył zasługi jako jeden z pionierów transplantacji serca we Francji. W 1986 założył towarzystwo europejskich kardiochirurgów i torakochirurgów – European Association for Cardio-Thoracic Surgery (EACTS) i został pierwszym jego prezesem. Motywacją do tego działania była jego frustracja, że na konferencjach kardiochirurgicznych w Europie, narodowość prelegenta znaczyła więcej niż wartość jego pracy naukowej. Stwierdził potem, że powołanie EACTS stało się jego największym powodem do dumy.
W 2002 Fontan przeszedł na emeryturę i poświęcił się z synem Edouardem rodzinnej winnicy w Bordelais aż do śmierci w 2018 w wieku 89 lat.
Fontan w 2006 otrzymał nagrodę „Grand Prix Scientifique” Fundacji Lefoulon-Delalande. Zmarł w dniu 14 stycznia 2018 roku w Bordeaux.

</doc>
<doc id="5211380" url="https://pl.wikipedia.org/wiki?curid=5211380" title="Dzień ostatni, dzień pierwszy (film 1965)">
Dzień ostatni, dzień pierwszy (film 1965)



</doc>
<doc id="5211383" url="https://pl.wikipedia.org/wiki?curid=5211383" title="Dzienzur">
Dzienzur

Dzienzur (ros. Дзензур) – wulkan złożony na półwyspie Kamczatka w Rosji.
Geografia.
Wulkan złożony, którego centralnym elementem jest Dzienzur (2285 m n.p.m.) – silnie zerodowany stratowulkan plejstoceński położony wzdłuż grzbietu, rozciągającego się na północny zachód od wulkanu Żupanowskaja Sopka we wschodniej części półwyspu Kamczatka. Po jego północnej stronie wznosi się duży, również zerodowany stożek, a na południowym zachodzie, oddzielona wąską przełęczą, leży kopuła wulkanu Jurewskij. Wulkan uległ silnej erozji wskutek działalności lodowców.
Dzienzur leży w obrębie parku przyrody „Wulkany Kamczatki” (do 2010 roku na terenie parku przyrody „Nałyczewo”) – a od 1996 roku znajduje się na obszarze, wpisanym na listę światowego dziedzictwa kulturowego UNESCO pod nazwą „Wulkany Kamczatki”.
Aktywność.
Po długim okresie spoczynku wulkan uaktywnił się w holocenie. Na wschód i na południowy wschód od wulkanu powstały rozległe pola lawowe. Aktywność fumarolowa w 1923 i 1957 roku.

</doc>
<doc id="5211386" url="https://pl.wikipedia.org/wiki?curid=5211386" title="Cud pod Ourique">
Cud pod Ourique

Cud pod Ourique – rzekoma epifania Chrystusa stanowiąca ważny element portugalskiej mitologii narodowej. Według legendy, Chrystus ukazał się przyszłemu pierwszemu królowi Portugalii, Alfonsowi I Zdobywcy przed bitwą z Maurami, stoczoną 25 lipca 1139 roku podczas jednego z wypadów na ziemie muzułmańskie. Przypuszcza się, że idea cudu miała związek z legendą dotyczącą św. Jakuba występującego jako Matamoros (pogromca Maurów), gdyż bitwa została stoczona w dniu jego święta. To legendarne wydarzenie łączy się z genezą herbu Portugalii, w którym pojawia się tarcza z pięcioma elementami heraldycznymi (tzw. "quinas"). Mają one symbolizować pięć tarcz osłaniających rany Chrystusa.
Cud pod Ourique stał się podstawą uświęcenia bytu państwowego Portugalii. Wizję tę zaczęto krytykować w XIX wieku, głównie za sprawą romantycznego historyka i powieściopisarza Alexandre Herculano. Podważył on po raz pierwszy status cudu jako wydarzenia historycznego, co doprowadziło wówczas do głośniej polemiki. Pisarz podsycał ją m.in. w pamflecie "Eu e o clero" ("Ja i kler", 1851), liście otwartym do kardynała-patriarchy Lizbony (najwyższego zwierzchnika Kościoła w Portugalii).

</doc>
<doc id="5211388" url="https://pl.wikipedia.org/wiki?curid=5211388" title="Smorodnoje">
Smorodnoje

Smorodnoje () – chutor w zachodniej Rosji, w sielsowiecie lebiażenskim rejonu kurskiego w obwodzie kurskim.
Geografia.
Miejscowość położona jest nad rzeką Młodać (lewy dopływ Sejmu), 4 km od centrum administracyjnego sielsowietu (Czeriomuszki), 15 km na południowy wschód od Kurska, 8,5 km od trasy europejskiej E38 (Ukraina – Rosja – Kazachstan).
W chutorze znajdują się 34 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwały 43 osoby.

</doc>
<doc id="5211389" url="https://pl.wikipedia.org/wiki?curid=5211389" title="Coccidula reitteri">
Coccidula reitteri

Coccidula reitteri – gatunek chrząszcza z rodziny biedronkowatych. Występuje w Mongolii i na Syberii.
Taksonomia.
Gatunek ten opisany został po raz pierwszy w 1938 roku przez Harolda Rodneya Dodge’a. Jako miejsce typowe wskazano Zabajkale. Holotyp błędnie zidentyfikowany jako "C. suturalis" znajdował się wcześniej w zbiorze Edmunda Reittera, na cześć którego Dodge ukuł epitet gatunkowy.
Morfologia.
Chrząszcz o ciele długości od 2,8 do 3,2 mm, w zarysie podłużnie owalnym z równoległymi bokami, w widoku bocznym spłaszczonym, w przekroju zaś wypukłym. 
Głowa ma ubarwienie ceglaste i powierzchnię pokrytą nieregularnie rozmieszczonymi, jednorodnymi, małymi punktami ze szczecinkami. Czułki są dłuższe niż szerokość głowy, zbudowane z 11 członów. Przedplecze jest ceglaste z małą, poprzeczną, czarną plamką położoną przy podstawie, tuż przed tarczką. Przednia krawędź przedplecza jest lekko i szeroko wykrojona, kąty przednie szeroko zaokrąglone, krawędzie boczne umiarkowanie rozpłaszczone i wyraźnie obrzeżone, kąty tylne niezbyt spiczaste, a krawędź tylna nieobrzeżona. Powierzchnia przedplecza jest pokryta nieregularnie rozmieszczonymi, jednorodnymi, małymi punktami ze szczecinkami. Tarczka jest ciemna, pięciokątna w obrysie, gęsto pokryta punktami ze szczecinkami. Pokrywy są brązowe z pojedynczą, podłużną plamą na środkowym odcinku szwu o barwie ciemnobrązowej do czarnej. Podgięcia pokryw są ceglaste. Boczne krawędzie pokryw w części nasadowej widoczne są od góry. Na powierzchni pokryw występują dwa rodzaje punktów. Małe punkty ze szczecinkami rozmieszczone są bezładnie. Większe punkty są okrągłe i formują dziewięć podłużnych rzędów o zaburzonym przebiegu. 
Spód ciała jest ceglasty z czarnymi: przedpiersiem, śródpiersiem, zapiersiem oraz większą częścią pierwszego i środkiem drugiego z widocznych sternitów odwłoka (wentrytów). Przedpiersie ma obrzeżenie przedniej krawędzi pośrodku niepełne. Wyrostek przedpiersia dysponuje dwoma wyraźnymi, prostymi żeberkami bocznymi, łączącymi się na wysokości przedniej krawędzi przednich bioder. Obrzeżenie przodu śródpiersia jest kompletne. Zapiersie ma linie udowe łączące się na wyrostku międzybiodrowym. Linie udowe na pierwszym wentrycie sięgają łukiem do połowy jego długości. Na spodzie odwłoka występują rozrzucone punkty ze szczecinkami.
Genitalia samca mają długi, znacznie dłuższy od paramer wodziciel prącia. Jest on szeroko zaokrąglony w widoku wewnętrznym, a widoku bocznym pośrodku rozszerzony i z wykrojoną górną powierzchnią. Paramery są wydłużone, o bokach równoległych, znacznie węższej od części środkowej podstawie i z pęczkiem długich szczecinek u wierzchołka. Zwężenie nasadowej części paramer pozwala odróżnić ten gatunek od bardzo podobnego "C. rufa". Szczyt prącia jest spiczasty. Genitalia samic mają robakowatą spermatekę.
Rozprzestrzenienie.
Gatunek palearktyczny o rozmieszczeniu wschodniosyberyjskim. Znany jest z Mongolii, Kraju Krasnojarskiego, obwodu irkuckiego i Tuwy.

</doc>
<doc id="5211391" url="https://pl.wikipedia.org/wiki?curid=5211391" title="Decentius">
Decentius



</doc>
<doc id="5211393" url="https://pl.wikipedia.org/wiki?curid=5211393" title="Sielsowiet Łukowo">
Sielsowiet Łukowo

Sielsowiet Łukowo (, ) – sielsowiet na Białorusi, w obwodzie brzeskim, w rejonie małoryckim, z siedzibą w Łukowie.
Demografia.
Według spisu z 2009 sielsowiet Łukowo zamieszkiwało 1144 osób, w tym 1053 Białorusinów (92,05%), 58 Ukraińców (5,07%), 30 Rosjan (2,62%), 2 osoby innych narodowości i 1 osoba, która nie podała żadnej narodowości.
Geografia i transport.
Sielsowiet położony jest na Polesiu Brzeskim, we wschodniej części rejonu małoryckiego. Znajdują się tu jezioro Łukowo i Rezerwat Biologiczny Łukowo.
Przez sielsowiet przebiega droga magistralna M12.

</doc>
<doc id="5211396" url="https://pl.wikipedia.org/wiki?curid=5211396" title="Cmentarz wojenny w Nowym Bruśnie">
Cmentarz wojenny w Nowym Bruśnie

 
Cmentarz wojenny w Nowym Bruśnie – cmentarz z I wojny światowej położony na terenie wsi Nowe Brusno, w gminie Horyniec-Zdrój, w powiecie lubaczowskim, w województwie podkarpackim. 
Opis.
Cmentarz znajduje się na prawym brzegu rzeki Brusienki, na wschód od drogi do Łówczy i położony jest w lesie. Ma kształt prostokąta o powierzchni około 1600 m², otoczonego płytkim rowem i wałem ziemnym. Pole grobowe podzielone jest na dwie kwatery niemiecką i rosyjską, oddzielone alejką. Pomnikiem centralnym jest niski monument z betonowych bloków zwieńczony czterospadowym daszkiem i stylizowanym krzyżem maltańskim. Na kwaterze rosyjskiej znajduje się 6 mogił zbiorowych. Pochowano tutaj nieznaną liczbę, niezidentyfikowanych żołnierzy. Na części niemieckiej znajduje się 11 długich mogił oraz 4 krótkie, na których rozłożono równomiernie czworokątne, kamienne płyty, na których wyryto nazwiska żołnierzy lub tylko daty śmierci i przynależność armijna (w przypadku niezidentyfikowanych). Pochowano tutaj 202 żołnierzy niemieckich, w tym 159 zidentyfikowanych. 
Cmentarz został wyremontowany w latach 1999–2003, ze środków wojewody podkarpackiego oraz Niemieckiego Ludowego Związku Opieki nad Grobami Wojennymi (VDK) w Kassel. W latach 2005–2006 wybudowano drewniane ogrodzenie.
Na cmentarzu pochowano żołnierzy niemieckich i rosyjskich poległych podczas szturmu i obrony pozycji na linii rzeki Brusienki w dniach 18–19 czerwca 1915.

</doc>
<doc id="5211398" url="https://pl.wikipedia.org/wiki?curid=5211398" title="Scottie Barnes">
Scottie Barnes

Scott Wayne Barnes Jr (ur. 1 sierpnia 2001 w West Palm Beach) – amerykański koszykarz, występujący na pozycji silnego skrzydłowego, obecnie zawodnik Toronto Raptors.
W 2017 zajął siódme miejsce w turnieju Adidas Nations. W 2020 wystąpił w meczach gwiazd amerykańskich szkół średnich – McDonald’s All-American, Jordan Brand Classic, Nike Hoop Summit.

</doc>
<doc id="5211399" url="https://pl.wikipedia.org/wiki?curid=5211399" title="Piąte Imperium">
Piąte Imperium

Piąte Imperium () – wizja portugalskiego imperium jako powszechnego państwa mającego objąć całą ludzkość, oparta na interpretacji proroctwa z Księgi Daniela i Apokalipsy rozwiniętej przez jezuitę Antóniego Vieira. Idea została spopularyzowana w XX wieku przez Fernando Pessoa.
Historia.
Koncept Piątego Imperium nawiązuje do idei następujących po sobie imperiów z biblijnej Księgi Daniela (Dn 2.1-49), gdzie pojawia się sen Nabuchodonozora o zbudowanym z różnych materiałów posągu, który zostaje roztrzaskany przez kamień oderwany od góry. Daniel interpretuje ten sen, mówiąc o kolejnych królestwach w dziejach ludzkości. Cztery z nich to imperia starożytności, zaś piąte, stanowiące niewiadomą, ma bezpośrednio poprzedzać nastanie eschatologicznego Królestwa Bożego u kresu czasów. Proroctwo Daniela rozwinął w XVII wieku portugalski jezuita. W jego ujęciu, twórcami tego idealnego państwa mieli się stać Portugalczycy dzięki zaangażowaniu w ekspansję morską i dzieło ewangelizacyjne. Konsekwencje podboju i ewangelizacji Nowego Świata miały położyć podwaliny pod imperium parakletyczne (stojące pod znakiem Ducha Świętego jako Pocieszyciela, w nawiązaniu do wizji Joachima z Fiore mówiącej o epoce Ojca, Syna i Ducha) i „kończyć cykl historii ludzkiej mierzonej zbrojnymi konfliktami, aby nastała era powszechnego pokoju”. W interpretacji Fernando Pessoa pierwszym imperium była starożytna Grecja, drugim Rzym, trzecim chrześcijaństwo i jego moralność, a czwartym Europa reprezentowana przez Imperium Brytyjskie i „angielski indywidualizm”.

</doc>
<doc id="5211400" url="https://pl.wikipedia.org/wiki?curid=5211400" title="Herb guberni tulskiej">
Herb guberni tulskiej

Herb guberni tulskiej () – symbol guberni tulskiej będącej jednostką administracyjną Imperium Rosyjskiego. Jego ostateczny wygląd został zatwierdzony 5 lipca 1878 roku. 
Blazonowanie.
W polu czerwonym głownia miecza srebrna w pas na skrzyżowanych dwóch głowniach takiż w skos i w skos lewy. Powyżej w poniżej pojedyncze młotki złote. Tarcza zwieńczona koroną cesarską i otoczona liśćmi dębowymi, złotymi przewiązanymi wstęgą Świętego Andrzeja.
Opis.
Herb stanowi czerwona tarcza francuska z trzema głowniami, dwoma skrzyżowanymi skośnie sztychami w dół i jedną położoną na wierzchu w pas sztychem zwróconym w prawą (heraldycznie) stronę. Powyżej i poniżej mieczy umieszczone są dwa złote młotki. Tarcza zwieńczona jest koroną cesarską. Herb otoczony jest dwoma złotymi gałązkami dębowymi połączonymi błękitną wstęgą świętego Andrzeja zawiązaną w kokardę.
Historia.
W 1778 roku został zatwierdzony wzór herbu miasta Tuły przedstawiający na czerwonej tarczy skrzyżowane skośnie dwie srebrne głownie zwrócone sztychami w dół, na których umieszczona była srebrna lufa karabinu. Powyżej i poniżej umieszczone były dwa złote młotki. Herb miał symbolizować pierwszą na terenie Rosji fabrykę broni znajdującą się w mieście. Herb miasta był wykorzystywany również przez władze guberni. W opisie mundurów wojskowych i urzędniczych z 1794 znajduje się opis herbu namiestnictwa: „w czerwonym polu horyzontalnie położona na dwóch srebrnych klingach szpad ułożonych w kształt krzyża świętego Andrzeja czubkami w dół, srebrna lufa z pojedynczymi złotymi młotkami powyżej i poniżej”.
Ostatecznie wygląd herbu jako symbolu guberni został zatwierdzony 5 lica 1878 roku. zamieniono wówczas lufę karabinu na trzecią głownę oraz dostosowano do zasad heraldycznych dotyczącym wyglądu herbów guberni z 1857 roku. Herb ten obowiązywał aż do upadku Imperium Rosyjskiego.
Herb guberni z 1878 roku posłużył jako wzór dla herbu obwodu tulskiego.

</doc>
<doc id="5211404" url="https://pl.wikipedia.org/wiki?curid=5211404" title="Franck Boli">
Franck Boli

Bi Sylvestre Franck Fortune Boli (ur. 7 grudnia 1993 w Yamoussoukro) – iworyjski piłkarz, grający na pozycji napastnika. W sezonie 2021/2022 zawodnik Ferencvárosi TC. Reprezentant kraju.
Kariera klubowa.
Początki i Stabæk Fotball (–2015).
Zaczynał karierę w kameruńskim Grassland FC. 1 stycznia 2012 roku przeniósł się do Stabæk Fotball. W tym zespole zadebiutował 25 marca w meczu przeciwko Aalesunds FK, zremisowanym 0:0, grając cały mecz. Pierwszego gola strzelił 1 kwietnia w meczu przeciwko Fredrikstad FK, przegranym 5:1. Do siatki trafił w 3. minucie. Pierwszą asystę zaliczył 30 września 2012 roku w meczu przeciwko Molde FK, przegranym 4:3. Najpierw w pierwszej minucie strzelił gola, a potem asystował przy golu w 56. minucie. W swoim pierwszym sezonie zagrał 28 meczów, strzelił 5 goli i zanotował asystę.
W swoim drugim sezonie (2013) zagrał w 26 meczach, strzelił 6 goli i zanotował 5 asyst.
W sezonie 2014 zagrał 28 meczów, strzelił 13 goli i zanotował asystę.
Liaoning FC (2015–2017).
25 lutego 2015 roku przeniósł się go chińskiego Liaoning FC. W tym zespole zadebiutował 18 kwietnia w meczu przeciwko JS Guoxin Sainty, przegranym 2:1. W debiucie asystował – przy golu w 54. minucie. Łącznie w Chinach zagrał 20 meczów i zaliczył 3 asysty.
Wypożyczenie do Aalesunds FK (2016).
9 marca 2016 roku został wypożyczony do Aalesunds FK. W tym klubie debiut zaliczył 11 marca w meczu przeciwko Stabæk Fotball, wygranym 1:0, grając cały mecz. Pierwszego gola strzelił 17 kwietnia w meczu przeciwko Viking FK, przegranym 2:1. Do siatki trafił w 11. minucie. Pierwszą asystę zaliczył 24 kwietnia w meczu przeciwko Tromsø IL, wygranym 6:0. Najpierw asystował przy golu w 30. minucie, a potem 12 minut później sam strzelił gola. Łącznie w Aalesunds zagrał 27 meczów, strzelił 7 goli i zanotował 2 asysty.
Powrót do Stabæk Fotball (2017–2019).
1 stycznia 2017 roku wrócił do Stabæku. W sezonie 2017 zagrał 10 meczów i strzelił 4 gole. 
W sezonie 2018 zagrał 29 meczów, strzelił 17 goli, zanotował 3 asysty i został królem strzelców Eliteserien.
W sezonie 2019 zagrał 13 meczów, strzelił 6 goli i zanotował asystę.
Łącznie w tym okresie gry w Stabæku zagrał 42 mecze, strzelił 27 goli i zanotował 4 asysty.
Ferencvárosi TC (2019–).
5 sierpnia 2019 roku przeniósł się za milion euro do Ferencvárosi TC. Debiut na Węgrzech zaliczył 17 sierpnia w meczu przeciwko Kaposvári Rákóczi FC, wygranym 1:0, grając 81 minut. Pierwszego gola strzelił 19 października w meczu przeciwko Újpest FC, wygranym 1:0. Do siatki trafił w 23. minucie. Pierwszą asystę zaliczył 23 maja 2020 roku w meczu przeciwko Debreceni VSC, wygranym 2:1. Asystował przy golu w 22. minucie. Dwukrotnie zostawał mistrzem Węgier – w sezonie 2019/2020 i 2020/2021. Łącznie do 9 stycznia 2022 w węgierskim klubie zagrał w 63 meczach, strzelił 23 gole i zanotował 5 asyst.
Kariera reprezentacyjna.
W ojczystej reprezentacji zadebiutował 3 września 2021 roku w meczu przeciwko reprezentacji Mozambiku, zremisowanym bezbramkowo, grając 28 minut. To był jego jedyny mecz w reprezentacji.

</doc>
<doc id="5211408" url="https://pl.wikipedia.org/wiki?curid=5211408" title="Allectus">
Allectus



</doc>
<doc id="5211411" url="https://pl.wikipedia.org/wiki?curid=5211411" title="Chorużewka">
Chorużewka

Chorużewka () – chutor w zachodniej Rosji, w sielsowiecie lebiażenskim rejonu kurskiego w obwodzie kurskim.
Geografia.
Miejscowość położona jest nad rzeką Młodać (lewy dopływ Sejmu), 3 km od centrum administracyjnego sielsowietu (Czeriomuszki), 14 km na południowy wschód od Kurska, 8,5 km od trasy europejskiej E38 (Ukraina – Rosja – Kazachstan).
W chutorze znajdują się 53 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwały 34 osoby.

</doc>
<doc id="5211416" url="https://pl.wikipedia.org/wiki?curid=5211416" title="Róża Schindler-Süss">
Róża Schindler-Süss

 
Rosa Schindler-Süss, także Róża Szyndler-Suessowa (ur. 2 września 1872 w Gliwicach, data i miejsce śmierci nieznane) – niemiecko-polska skrzypaczka i pedagożka pochodzenia żydowskiego.
Życiorys.
Była uczennicą Josepha Joachima. Zdobywczyni stypendium im. Felixa Mendelssohna w 1892 roku. Nauczycielka klasy skrzypiec w Liceum Muzycznym Heleny Kijeńskiej w Łodzi. Pierwsza nauczycielka Pawła Kleckiego. Była solistką występującą na koncertach w Łodzi, przy akompaniamencie Łódzkiej Orkiestry Symfonicznej, a także grała koncerty w Filharmonii Warszawskiej. Matka tłumaczki i pisarki Ilony Ralf Sues, aktorki Lilly Sueß-Eisenlohr, znanej też jako Lili Valenty oraz księgowego Harrego Egona Arno Suessa (ur. 7 września 1905 w Łodzi - zm. 24 kwietnia 1970, tamże).

</doc>
<doc id="5211420" url="https://pl.wikipedia.org/wiki?curid=5211420" title="Dziendzur">
Dziendzur



</doc>
<doc id="5211422" url="https://pl.wikipedia.org/wiki?curid=5211422" title="Lachowce (obwód brzeski)">
Lachowce (obwód brzeski)

Lachowce (, "Lachaucy"; , "Lachowcy") – agromiasteczko na Białorusi, w obwodzie brzeskim, w rejonie małoryckim, w sielsowiecie Mokrany, około 10 km do granicy z Ukrainą.
Siedziba parafii prawosławnej; znajdują się tu dwie cerkwie – parafialna pw. Narodzenia Matki Bożej i cmentarna pw. św. Mikołaja Cudotwórcy.
Historia.
Wieś ekonomii brzeskiej w drugiej połowie XVII wieku. 
W XIX i w początkach XX w. wieś i osada (okolica szlachecka) położone w Rosji, w guberni grodzieńskiej. Wieś należała do powiatu brzeskiego, osada do powiatu kobryńskiego.
W dwudziestoleciu międzywojennym leżały w Polsce, w województwie poleskim. Wieś Lachowce przez cały ten okres położona była w powiecie brzeskim, w gminie Małoryta. Okolica Lachowce do 12 kwietnia 1928 leżała w powiecie kobryńskim, w gminie Mokrany, następnie została przyłączona do gminy Małoryta.
W 1924 wieś liczyła 1155 mieszkańców - 1129 Białorusinów, 16 Polaków, 9 Żydów i 1 osobę innej narodowości. 1130 osób było wyznania prawosławnego, 16 rzymskokatolickiego i 9 mojżeszowego. Okolica liczyła 98 mieszkańców, wyłącznie Polaków, wśród których był 83 osób wyznania rzymskokatolickiego i 15 prawosławnego.
Po II wojnie światowej w granicach Związku Sowieckiego. Od 1991 w niepodległej Białorusi.
Urodził się tu Piotr Poczinczuk wicemistrz olimpijski z 1980 w chodzie.

</doc>
<doc id="5211424" url="https://pl.wikipedia.org/wiki?curid=5211424" title="Puchar Europy w Lekkoatletyce 1967 – półfinał mężczyzn (Ostrawa)">
Puchar Europy w Lekkoatletyce 1967 – półfinał mężczyzn (Ostrawa)

Półfinał pucharu Europy w lekkoatletyce w 1967 mężczyzn odbył się 22 i 23 lipca w Ostrawie. Był to jeden z trzech półfinałów. Pozostałe odbyły się w Duisburgu i Sztokholmie.
Wystąpiło sześć zespołów, z których dwa najlepsze awansowały do finału.
Wyniki indywidualne.
Kolorami oznaczono zawodników reprezentujących zwycięskie drużyny.

</doc>
<doc id="5211426" url="https://pl.wikipedia.org/wiki?curid=5211426" title="Sulpicia">
Sulpicia



</doc>
<doc id="5211429" url="https://pl.wikipedia.org/wiki?curid=5211429" title="Helenpol (obwód witebski)">
Helenpol (obwód witebski)

Helenpol – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 11 osób.
Wierni należeli do parafii rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211436" url="https://pl.wikipedia.org/wiki?curid=5211436" title="Hołomyśl">
Hołomyśl

Hołomyśl (; ) – wieś na Białorusi, w obwodzie witebskim, w rejonie miorskim, w sielsowiecie Zaucie.
Historia.
W czasach zaborów wieś w gminie Mikołajewo, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Hołomyśl, własność Mirskich.
W latach 1921–1945 majątek leżał w Polsce, w województwie wileńskim, w powiecie dziśnieńskim w gminie Mikołajów.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 30 osób.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5211437" url="https://pl.wikipedia.org/wiki?curid=5211437" title="Nowo-Bukowińska">
Nowo-Bukowińska



</doc>
<doc id="5211440" url="https://pl.wikipedia.org/wiki?curid=5211440" title="Zbigniew Krejpcio">
Zbigniew Krejpcio

Zbigniew Krejpcio (ur. 1960) – polski uczony, chemik, profesor nauk rolniczych, inżynier, nauczyciel akademicki Uniwersytetu Przyrodniczego w Poznaniu.
Życiorys.
W 1985 ukończył studia na kierunku technologia chemiczna w Politechnice Poznańskiej i uzyskał tytuł magistra inżyniera chemii. W 1994 na podstawie napisanej pod kierunkiem Jana Gawęckiego rozprawy pt. "Badania nad wpływem ilości i rodzaju błonnika pokarmowego w diecie na organizm szczurów doświadczalnych intoksykowanych ołowiem" otrzymał na Wydziale Technologii Żywności Akademii Rolniczej im. Augusta Cieszkowskiego w Poznaniu stopień naukowy doktora (dziedzina: nauki rolnicze, dyscyplina: technologia żywności i żywienia, specjalność: technologia żywności i żywienia). Na tym samym wydziale w 2004 na podstawie dorobku naukowego i rozprawy pt. "Studia nad wpływem suplementacji diety szczurów wapniem i żelazem na gospodarkę mineralną w warunkach niedoboru tych biopierwiastków i narażenia na kadm" nadano mu stopień doktora habilitowanego nauk rolniczych (dyscyplina: technologia żywności i żywienia; specjalność: żywienie człowieka). W 2011 prezydent Rzeczypospolitej Polskiej mianował go profesorem nauk rolniczych.
Został nauczycielem akademickim Akademii Rolniczej im. Augusta Cieszkowskiego w Poznaniu w Wydziale Nauk o Żywności i Żywieniu w Katedrze Higieny Żywienia Człowieka. Po przemianowaniu tej uczelni na Uniwersytet Przyrodniczy w Poznaniu objął tam stanowisko profesora i kierownika Zakładu Bromatologii i Toksykologii Żywności. Stypendysta programu Fulbrighta. 
Pod jego kierunkiem stopień naukowy doktora uzyskała m.in. Halina Staniek.
Zasiada w Komitecie Nauki o Żywieniu Człowieka Polskiej Akademii Nauk.

</doc>
<doc id="5211445" url="https://pl.wikipedia.org/wiki?curid=5211445" title="Stanisław Butowtowicz">
Stanisław Butowtowicz

Stanisław Butowtowicz" herbu Godziemba (ur. w XIV w., zm. 20 lutego 1428) – bojar litewski, adoptowany podczas unii horodelskiej (1413)".
Jego nazwisko "Butowtowicz" jest nazwiskiem patronimicznym.
Życiorys.
W 1413 roku podczas unii horodelskiej doszło do przyjęcia przez polskie rodziny szlacheckie, bojarów litewskich wyznania katolickiego (tzw. adopcja herbowa). Jednym z ważniejszych dowodów tamtego wydarzenia jest istniejący do dziś dokument, do którego przyczepione są pieczęcie z wizerunkami herbów szlacheckich.
Z dokumentu dowiadujemy się o istnieniu Stanisława Butowtowicza, który został adoptowany przez przedstawicieli Godziembów. Jednakże poza tą informacją wiadomo nam o nim niewiele.
Dzięki jego nazwisku patronimicznemu możemy się domyślać, że jego ojcem była osoba o imieniu Butowt. Jednakże, było to imię występujące dość często na Litwie, nie daje więc ono żadnych podstaw w odniesieniu do litewskich Godziembów. Inny bojar o tym imieniu został adoptowany do Gryfitów (zobacz: Butowt).
Wiemy natomiast, że do rodu Godziembów zaliczano również Litwinów, Mintowtów-Czyżów, którzy może mają coś wspólnego ze Stanisławem Butwotowiczem. 
Owych Mintowtów nie znamy z wieków średnich, ale odnajdujemy kilka informacji o Czyżach. Osoba o imieniu Czyż zjawia się jako świadek traktatu Świdrygiełły, zawartego w Kirstymoniu z zakonem krzyżackim w 1432 roku. W następnym zaś z bratem swym Niemirem świadczy na akcie unii trockiej Zygmunta Kiejstutowicza, niestety pieczęć jego, która by pozwoliła stwierdzić niewątpliwie ich przynależność rodową, nie dochowała się przy tym akcie. Jako brat Niemira wspomniany jest również w nadaniu, jakie otrzymuje od w. księcia lit. w okolicy Wornian w połowie XV wieku.
Nekrolog franciszkanów wileńskich pod dniem 12 lutego podaje następujący zapis kommemoracyjny: "Sub anno domini 1439 obiit dominus M" (lub N?)"... Czizonis". "Oretis Dominum pro eo." Miejsce, gdzie podano imię zmarłego i jego stosunek do Czyża jest niestety zatarte i dziś nieczytelne. Jeśli to litera N., to można by czytać "Niemir frater (Czizonis)" i odnieść zapiskę do wspomnianego wyżej brata Czyża, Niemira, którego zresztą w źródłach trudno odróżnić od Niemira, bojara przyjętego do Jastrzębców.
Potomstwo Czyża występuje w drugiej poł. XV wieku, niejaki Sienko Czyżowicz, który sprzedał Janowi Gasztołdowi poddanego w Zahorzu. Odnajdujemy Iwaszka Czyżowicza, świadczącego na akcie Andrzeja Dowgirdowicza z r. 1461 i procesującego się w r. 1467 o Sukniewicze.
Występujący w XX wieku w ziemi chełmskiej ród Czyżów, prawdopodobnie nie ma nic wspólnego z litewskimi Czyżami.

</doc>
<doc id="5211446" url="https://pl.wikipedia.org/wiki?curid=5211446" title="Hołomyśl I">
Hołomyśl I

Hołomyśl I – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Zaucie.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Hołomyśl, własność Mirskich.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 65 osób, 11 było wyznania rzymskokatolickiego, 63 prawosławnego a 1 mojżeszowego. Jednocześnie 5 mieszkańców zadeklarowało polską, 59 białoruską a 1 żydowską przynależność narodową. Było tu 11 budynków mieszkalnych. W 1931 w 3 domach zamieszkiwało 19 osób.
Wierni należeli do parafii rzymskokatolickiej w Dziśnie i miejscowej prawosławnej. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211448" url="https://pl.wikipedia.org/wiki?curid=5211448" title="Rocznica urodzin Asteriksa i Obeliksa. Złota księga">
Rocznica urodzin Asteriksa i Obeliksa. Złota księga

Rocznica urodzin Asteriksa i Obeliksa. Złota Księga (fr. "L’Anniversaire d’Astérix et Obélix – Le Livre d’or") – album o przygodach Gala Asteriksa i jego przyjaciół, stworzony przez Alberta Uderzo (scenariusz i rysunki).
Publikacja została wydana w 2009 r., w pięćdziesiątą rocznicę debiutu postaci Asteriksa na łamach czasopisma "Pilote". Polskie wydanie (w tłumaczeniu Marka Puszczkiewicza) również pochodzi z 2009 r.
Fabuła.
Komiks składa się z krótkich historii i rysunków, stworzonych przez Uderzo (część ze scenariuszem autorstwa Rene Goscinny’ego). Wszystkie łączy motyw obchodów urodzin Asteriksa i Obeliksa, które ściągają do wioski Galów 400 postaci, które pojawiały się na kartach wcześniej publikowanych historii.

</doc>
<doc id="5211451" url="https://pl.wikipedia.org/wiki?curid=5211451" title="Władiwostok (1966)">
Władiwostok (1966)

Władiwostok () – radziecki, następnie rosyjski krążownik rakietowy, pierwszy okręt projektu 1134 (ozn. NATO "Kresta I"). Wodowany w 1966 roku, znajdował się w czynnej służbie od 1969 do 1990 roku. Wchodził w skład Floty Oceanu Spokojnego.
Budowa i skrócony opis.
„Władiwostok” był drugim okrętem projektu 1134 ("Bierkut"), określanego też jako typ "Admirał Zozula", a w kodzie NATO oznaczanego "Kresta I". Okręt otrzymał nazwę od miasta Władywostoku. Został wciągnięty na listę floty 1 października 1964 roku. Budowany był w stoczni im. A. Żdanowa w Leningradzie pod numerem budowy 792, a Stępkę położono 24 grudnia 1964 roku. Okręt wodowano 1 sierpnia 1966 roku, a wszedł do służby 1 sierpnia 1968 roku.
Okręty projektu 1134 były klasyfikowane oficjalnie początkowo jako duże okręty przeciwpodwodne (ros. "bolszoj protiwołodocznyj korabl", BPK). Były one uniwersalnymi okrętami, służącymi do zwalczania okrętów za pomocą pocisków przeciwokrętowych P-35, obrony przeciwlotniczej i tylko w ograniczonym stopniu do zwalczania okrętów podwodnych. Dlatego też w 1977 roku przeklasyfikowano je na krążowniki rakietowe. Zwalczanie okrętów podwodnych możliwe było za pomocą dziesięciu wyrzutni torped kalibru 533 mm, z których można było wystrzeliwać torpedy przeciw okrętom podwodnym. Uzbrojenie przeciwpodwodne uzupełniały dwa dwunastoprowadnicowe miotacze rakietowych bomb głębinowych RBU-6000 (144 bomby kalibru 213 mm) i dwa sześcioprowadnicowe RBU-1000 (48 bomb kalibru 305 mm). Możliwości w zakresie zwalczania okrętów podwodnych rozszerzał jeden pokładowy śmigłowiec Ka-25PŁ, który mógł być zastąpiony maszyną do wskazywania celów Ka-25C. Uzbrojenie artyleryjskie stanowiły dwa podwójnie sprzężone działa uniwersalne kalibru 57 mm AK-725, umieszczone nietypowo w dwóch wieżach na burtach. „Władiwostok” nie otrzymał do końca służby artyleryjskich zestawów obrony bezpośredniej 30 mm AK-630M, które na innych okrętach były montowane w latach 80. Uzbrojenie przeciwlotnicze stanowiły dwie dwuprowadnicowe wyrzutnie przeciwlotniczych pocisków rakietowych średniego zasięgu M-1 Wołna-M na dziobie i na rufie, z zapasem 64 pocisków.
Służba.
„Władiwostok” po wejściu do służby 1 sierpnia 1968 roku został skierowany na daleką północ i w styczniu 1969 roku włączony czasowo do 120 Brygady Okrętów Rakietowych Floty Północnej. Wkrótce jednak okręt przeznaczono dla Floty Oceanu Spokojnego i 18 marca 1969 wyruszył w celu przebazowania. „Władiwostok” przeszedł na Ocean Spokojny, płynąc od 11 sierpnia 1969 roku do 11 lutego 1970 roku w zespole z niszczycielem „Strogij” (z Morza Czarnego) i okrętem desantowym BDK-66. Okręty te przeszły wokół Afryki, odwiedzając w dniach 1–4 września 1969 roku Lagos w Nigerii, a w grudniu Berbera, Kismaju i Mogadiszu w Somalii oraz Aden (27–29 grudnia). Na Oceanie Indyjskim zespół pełnił tzw. służbę bojową. W lutym 1970 roku okręty dotarły na miejsce docelowe i „Władiwostok” został wcielony do 175 Brygady Okrętów Rakietowych 10 Eskadry Operacyjnej Floty Oceanu Spokojnego. Niektóre źródła błędnie podają o przejściu okrętu Północną Drogą Morską.
Między sierpniem a październikiem 1971 roku „Władiwostok” wraz z innymi okrętami odbył rejs wzdłuż zachodniego wybrzeża USA, prowadząc m.in. rozpoznanie radiolokacyjne i fotograficzne za pomocą śmigłowca. Od grudnia 1971 roku do marca 1972 roku w składzie 10 Eskadry Operacyjnej działał w strefie wojny indyjsko-pakistańskiej.
14 czerwca 1973 roku „Władiwostok” uczestniczył w akcji ratowniczej załogi okrętu podwodnego K-56 (proj. 675), staranowanego w kolizji ze statkiem badawczym „Akademik Berg”. Od 16 do 25 sierpnia 1980 roku okręt uczestniczył w wizycie w Mozambiku, gdzie trwały walki partyzanckie, w których ingerował ZSRR. W dniach 16-19 października tego roku odbył wizytę w Koczin w Indiach.
W marcu 1984 roku „Władiwostok” śledził na Morzu Japońskim amerykański lotniskowiec USS „Kitty Hawk” (CV-63), naprowadzając na niego w celach ćwiczebnych okręt podwodny K-314, który 21 marca wynurzając się, uderzył w lotniskowiec i na skutek uszkodzeń musiał być odholowany do bazy.
Po raz ostatni krążownik wyszedł w morze w 1987 roku, po czym 28 września 1988 roku do 23 kwietnia 1990 roku przechodził średni w stoczni Dalzawod we Władywostoku. Z uwagi na brak środków na dokończenie remontu, 19 kwietnia 1990 roku okręt został skreślony z listy floty. Według innych źródeł, został wycofany 1 stycznia 1991 roku lub 31 stycznia 1991 roku. 1 czerwca 1991 roku rozformowano załogę. 15 września 1996 roku okręt został sprzedany na złom brytyjskiej firmie, która sprzedała go do Australii.

</doc>
<doc id="5211454" url="https://pl.wikipedia.org/wiki?curid=5211454" title="Stierladʹ (1901)">
Stierladʹ (1901)

Stierladʹ () – rosyjski niszczyciel z przełomu XIX i XX wieku, jedna z pięciu jednostek typu "Foriel". Okręt został zwodowany 8 marca 1901 roku we francuskiej stoczni Chantiers et Ateliers Augustin Normand w Hawrze, a do służby w Marynarce Wojennej Imperium Rosyjskiego został wcielony we wrześniu 1901 roku, z przydziałem do Floty Bałtyckiej. W 1902 roku nazwę jednostki zmieniono na „Wynosliwyj” (ros. „Выносливый”). Niszczyciel został przerzucony na Daleki Wschód, gdzie wszedł w skład Eskadry Oceanu Spokojnego. Podczas wojny rosyjsko-japońskiej jednostka zatonęła 24 sierpnia 1904 roku po wejściu na minę nieopodal Port Artur.
Projekt i budowa.
„Stierladʹ” był jednym z pięciu niszczycieli zamówionych i zbudowanych we Francji. Okręty były ulepszoną wersją pierwszego typu francuskich niszczycieli – "Durandal", z odmiennym rozmieszczeniem kominów w dwóch parach po dwa.
Okręt zbudowany został w stoczni Chantiers et Ateliers Augustin Normand w Hawrze. Stępkę jednostki położono w 1899 roku, a zwodowany został 8 marca 1901 roku.
Dane taktyczno-techniczne.
Okręt był niewielkim, czterokominowym niszczycielem. Długość całkowita wynosiła 56,6 metra, szerokość 5,9 metra i maksymalne zanurzenie 3,02 metra. Wyporność normalna wynosiła 312 ton, zaś pełna 347 ton. Okręt napędzany był przez dwie pionowe maszyny parowe potrójnego rozprężania o łącznej mocy 5200 KM, do której parę dostarczały cztery kotły Normand. Dwuśrubowy układ napędowy pozwalał osiągnąć prędkość 26,5 węzła. Okręt mógł zabrać zapas węgla o maksymalnej masie 82 ton, co zapewniało zasięg wynoszący 1250 Mm przy prędkości 13 węzłów.
Uzbrojenie artyleryjskie okrętu stanowiły: umieszczone na nadbudówce dziobowej pojedyncze działo kalibru 75 mm L/48 Canet oraz pięć pojedynczych dział trzyfuntowych Hotchkiss M1885 L/40 kalibru 47 mm. Jednostka wyposażona była w dwie pojedyncze obracalne nadwodne wyrzutnie torped kalibru 381 mm, umieszczone na pokładzie za pierwszą i drugą parą kominów.
Załoga okrętu liczyła 57–59 oficerów, podoficerów i marynarzy.
Służba.
„Stierladʹ” został wcielony do służby w Marynarce Wojennej Imperium Rosyjskiego we wrześniu 1901 roku. Jednostka weszła w skład Floty Bałtyckiej. W marcu 1902 roku nazwę okrętu zmieniono na „Wynosliwyj” (ros. „Выносливый”). Między 1902 a 1903 rokiem niszczyciel został przerzucony na Daleki Wschód.
W momencie wybuchu wojny rosyjsko-japońskiej jednostka wchodziła w skład 1. Flotylli Niszczycieli I Eskadry Oceanu Spokojnego, stacjonując w Port Artur. 1904 roku okręt wziął udział w pierwszej, nierozstrzygniętej bitwie między głównymi siłami rosyjskimi i japońskimi na redzie Port Artur. niszczyciele „Wynosliwyj” i „Grozowoj” oraz statek „Sibiriak” udały się na miejsce wejścia na minę krążownika „Bojarin”, przerzucając na pokład uszkodzonej jednostki ekipę ratowniczą. niszczyciele „Wynosliwyj”, „Wnimatielnyj”, „Włastnyj” i „Grozowoj” udały się na patrol u południowo-zachodnich wybrzeży półwyspu Kwantung, a wracając podjęły walkę z japońskimi niszczycielami z 4 dywizjonu atakującymi patrolujące redę Port Artur niszczyciele i pancernik „Retwizan”. Rankiem „Wynosliwyj”, „Wnimatielnyj”, „Biesstrasznyj” i „Włastnyj” wzięły udział w bitwie z trzema japońskimi niszczycielami z 1. dywizjonu („Asashio”, „Kasumi” i „Akatsuki”) nieopodal półwyspu Laotieshan, uszkadzając wszystkie jednostki przeciwnika. Wieczorem niszczyciele „Wynosliwyj”, „Bojewoj”, „Biesszumnyj”, „Grozowoj”, „Storożewoj”, „Rastoropnyj”, „Strasznyj” i „Smiełyj” wyszły z misją rozpoznawczą w rejon Wysp Elliota, a powracając starły się rankiem następnego dnia z okrętami japońskimi osłaniającymi operację minowania redy Port Artur (bez utraconego „Strasznyja”). Następnie niszczyciele dołączyły do wychodzącego w morze zespołu z pancernikiem „Pietropawłowsk” z dowódcą I Eskadry admirałem Stiepanem Makarowem na pokładzie, który wkrótce zatonął z większością załogi na postawionej przez Japończyków minie. Nocą nieopodal Wyspy Murchisona (chiń. Zhudao; na północ od wybrzeży półwyspu Kwantung) „Wynosliwyj” zniszczył za pomocą torpedy siostrzany niszczyciel „Wnimatielnyj”, który wszedł na skały i nie mógł z nich zejść.
 „Wynosliwyj” wziął udział w pierwszej próbie przejścia zablokowanej przez Japończyków w Port Artur Eskadry do Władywostoku (w składzie sześciu pancerników, pięciu krążowników, dwóch krążowników torpedowych i sześciu niszczycieli, dowodzonych przez kontradmirała Wilgelma Witgefta), jednak wobec napotkania przeważających sił przeciwnika okręty rosyjskie nie podjęły walki i powróciły do bazy. „Wynosliwyj”, dowodzony przez kmdra por. Eugeniusza Jelisiejewa, wraz z większością zgromadzonych tam okrętów wyszedł z oblężonego portu, podejmując kolejną próbę przedarcia się do Władywostoku. Doprowadziło to do bitwy na Morzu Żółtym, w wyniku której eskadra rosyjska została częściowo rozproszona, a „Wynosliwyj” wraz z innymi niszczycielami ochraniał przed atakami torpedowymi powracające do Port Artur główne siły floty rosyjskiej. „Wynosliwyj” na czele siedmiu innych niszczycieli wyszedł do Zatoki Gołębiej na spotkanie transportującego żywność francuskiego statku SS „Georges”, eskortując go w drodze do Port Artur. W nocy z na , podczas pierwszego szturmu portarturskiej twierdzy przez Japończyków, dowodzony przez kmdra por. Eugeniusza Jelisiejewa zespół niszczycieli („Wynosliwyj”, „Włastnyj”, „Bojkij”, „Silnyj”, „Raziaszczij” i „Skoryj”) został wysłany w rejon gór Laotieshan na wieść o japońskim desancie. W dzień okręt uczestniczył w odparciu szturmu, ostrzeliwując japońskie baterie. zespół okrętów rosyjskich w składzie: pancernik „Siewastopol” i niszczyciele „Wynosliwyj”, „Włastnyj”, „Strojnyj”, „Skoryj”, „Raziaszczij”, „Smiełyj”, „Statnyj”, „Storożewoj” i „Rastoropnyj” wziął udział w ostrzale japońskich baterii polowych w zatoce Tahe, a następnie w wymianie ognia artyleryjskiego z przybyłymi na odsiecz krążownikami pancernymi „Nisshin” i „Kasuga”, wspartymi przez kilka kanonierek i niszczycieli.
Po południu na redzie Port Artur na japońską minę wszedł „Raziaszczij”, a płynący mu na pomoc „Wynosliwyj” spotkał ten sam los – mina wybuchła na wysokości kotłowni i okręt zatonął w ciągu dwóch minut. Śmierć poniosło 11 członków załogi niszczyciela, w tym dowódca jednostki kpt. mar. P. Richter.

</doc>
<doc id="5211455" url="https://pl.wikipedia.org/wiki?curid=5211455" title="Vetranio">
Vetranio



</doc>
<doc id="5211461" url="https://pl.wikipedia.org/wiki?curid=5211461" title="Greg Niemczuk">
Greg Niemczuk



</doc>
<doc id="5211465" url="https://pl.wikipedia.org/wiki?curid=5211465" title="Cnoty heroiczne">
Cnoty heroiczne

Cnoty heroiczne – w etyce chrześcijańskiej cnoty, które przekraczają pod względem doskonałości normalne ludzkie postawy moralne miłości Boga i bliźniego, są tradycyjnie określane mianem "cnót heroicznych".
Termin po raz pierwszy został użyty przez Arystotelesa w "Etyce nikomachejskiej", który mówił o "nadludzkiej cnocie", a także o "cnocie moralnej w skali heroicznej albo boskiej".
Następnie termin ten został przyswojony przez chrześcijańską teologię moralną i używany w szczególności w stosunku do świętych i męczenników. Pojęcie cnót heroicznych zostało rozwinięte przez Alberta Wielkiego i jego ucznia Tomasza z Akwinu (1225–1274).
Już w pierwszych wiekach chrześcijaństwa, Ojcowie Kościoła, m.in. Klemens Aleksandryjski, Orygenes, Cyprian z Kartaginy i inni, podkreślali w swych pismach nadzwyczajność cnoty męczenników.
Po epoce męczenników, kiedy w wyniku edyktu Konstantyna w 313 r. ustały prześladowania, przedmiotem zainteresowania w chrześcijaństwie stał się niezwykły poziom moralny świętych wyznawców ().
Pierwszy formalny proces kościelny, zmierzający do ustalenia stopnia doskonałości cnót osoby zmarłej w opinii świętości odbył się w 1482 r. w odniesieniu do jednego z pierwszych franciszkanów, doktora Kościoła, św. Bonawentury (1217–1274). Badanie przeprowadzono według schematu trzech "cnót teologalnych" – wiary, nadziei i miłości – oraz czterech "cnót kardynalnych". Termin "cnoty heroiczne" stał się terminem technicznym używanym w procesach beatyfikacyjnych i kanonizacyjnych w epoce odrodzenia.
Heroiczność cnót wskazuje na obecność działania łaski Boga w życiu świętego, jest świadectwem jego poddania się pod kierownictwo Ducha Świętego (por. Rz 8,14) i współdziałania z Nim. Czyny, których dokonywał były bardziej owocem działania Boga w nim, niż jego własnych wysiłków. Dlatego też heroiczność cnót jest podstawą do orzeczenia świętości danej osoby.
Przy orzekaniu heroiczności cnót bierze się pod uwagę następujące okoliczności:

</doc>
<doc id="5211466" url="https://pl.wikipedia.org/wiki?curid=5211466" title="Hołomyśl II">
Hołomyśl II

Hołomyśl II – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Zaucie.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Hołomyśl, własność Mirskich.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwały tu 34 osoby, wszystkie były wyznania prawosławnego i zadeklarowały białoruską przynależność narodową. Były tu 4 budynki mieszkalne. W 1931 w 3 domach zamieszkiwało 19 osób.
Wierni należeli do parafii rzymskokatolickiej w Dziśnie i prawosławnej w Hołomyślu. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211470" url="https://pl.wikipedia.org/wiki?curid=5211470" title="Osowa (rejon małorycki)">
Osowa (rejon małorycki)

Osowa (, "Asawaja"; , "Osowaja") – wieś na Białorusi, w obwodzie brzeskim, w rejonie małoryckim, w sielsowiecie Mokrany, w pobliżu granicy z Ukrainą.
Historia.
W XIX i w początkach XX w. położona była w Rosji, w guberni grodzieńskiej, w powiecie kobryńskim.
W dwudziestoleciu międzywojennym leżała w Polsce, w województwie poleskim, do 12 kwietnia 1928 w powiecie kobryńskim, w gminie Mokrany, następnie w powiecie brzeskim, w gminie Małoryta.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5211471" url="https://pl.wikipedia.org/wiki?curid=5211471" title="Witalij Manski">
Witalij Manski

Witalij Wsiewołodowicz Manski, ros. Виталий Всеволодович Манский (ur. 2 grudnia 1963 we Lwowie) – rosyjski reżyser, scenarzysta, operator i producent filmowy. Autor wielokrotnie nagradzanych filmów dokumentalnych.
Życiorys.
W 1990 ukończył studia na kierunku operatorskim w moskiewskim WGIKu. W latach 90. pracował dla rosyjskiej telewizji.
W 2007 Manski założył w Moskwie Artdocfest, największy w tym kraju festiwal prezentujący filmy dokumentalne z całego świata, odbywający się niedługo później również w Petersburgu. Po licznych naciskach ze strony władz dotyczących niezależnej selekcji filmów festiwalowych, Manski zdecydował się w 2015 przeprowadzić do Rygi, gdzie przeniósł także Artdocfest. Pomimo tego fakt, przegląd ten nadal odbywał się również w Rosji - na żywo lub w wersji online.
Jego dokument "Wzdłuż rurociągu" (2013) opowiadał o mieszkańcach Syberii żyjących w pobliżu gazociągu transsyberyjskiego. Najsłynniejszy film Manskiego, "Pod opieką wiecznego słońca" (2015), zaglądał za kulisy propagandowego wizerunku północnokoreańskiej dyktatury. Obydwa wspomniane tytuły wyróżniono nagrodą Nika dla najlepszego rosyjskiego dokumentu roku.
W filmie "Bliscy" (2016) Manski dokonał wiwisekcji podzielonego ukraińskiego narodu na podstawie swojej własnej rodziny rozproszonej po całym kraju. W obrazie "Świadkowie Putina" (2018), nominowanym do Europejskiej Nagrody Filmowej dla najlepszego filmu dokumentalnego, reżyser przyglądał się początkom Władimira Putina na stanowisku prezydenta Rosji. W filmie "Gorbaczow. Raj" (2020) Manski dopuścił do głosu autora pieriestrojki, który przedstawił swój pogląd na temat dawnej i obecnej sytuacji w Rosji.
Manski nie kryje słów krytyki pod adresem Władimira Putina i wielokrotnie wyrażał swoje poparcie dla przywódcy opozycji Aleksieja Nawalnego. Reżyser mieszka na stałe w Rydze wraz z żoną Natalią, która jest także producentką jego filmów.

</doc>
<doc id="5211472" url="https://pl.wikipedia.org/wiki?curid=5211472" title="Scymnus limbatus">
Scymnus limbatus

Scymnus limbatus – gatunek chrząszcza z rodziny biedronkowatych. Zamieszkuje większą część Palearktyki.
Taksonomia.
Gatunek ten opisany został po raz pierwszy w 1832 roku przez Jamesa Francisa Stephensa. Jako miejsce typowe wskazał on okolice Suffolk i Heartford. Na przestrzeni lat część autorów traktowała go jako odmianę barwną "Scymnus suturalis". Taksony te różnią się jednak pod względem morfologii i wymagań siedliskowych, a współcześnie umieszcza się w różnych podrodzajach.
Morfologia.
Chrząszcz o owalnym, lekko wypukłym ciele długości od 1,7 do 2 mm, porośniętym łukowato zakrzywionymi szczecinkami. Głowa jest czarniawa, zaopatrzona w dziesięcioczłonowe czułki. Przedplecze jest czarne, co najwyżej w kątach przednich z brunatnym rozjaśnieniem. Tarczka jest czarna. Pokrywy mają tło brunatnożółte do czerwonobrunatnego. Na ich środku rozciąga się rozmyta podłużna pręga wzdłuż szwu o barwie ciemnobrunatnej do czarnej, nie dochodząca jednak nigdy do szczytu pokryw. Oprócz niej występują podobnie ubarwione i rozmyte pasy po bokach pokryw, czasem zaznaczone tylko pośrodku ich długości. Powierzchnia pokryw ma równomiernie rozmieszczone, nieułożone w skupiska punkty duże. Odnóża mają czarne uda, brunatne golenie i żółtobrunatne stopy. Przedpiersie ma na wyrostku międzybiodrowym dwa żeberka. Na pierwszym z widocznych sternitów odwłoka (pierwszym wentrycie) występują pełne, półokrągłe linie udowe, sięgające łukiem do ⅔ jego długości, a zewnętrznymi końcami do przedniej jego krawędzi.
Ekologia i występowanie.
Owad stenotopowy, preferujący stanowiska wilgotne. Zasiedla lasy łęgowe, mokradła, podmokłe łąki i pobrzeża wód. Bytuje na wierzbach i topolach. Zarówno larwy jak i owady dorosłe są drapieżnikami żerującymi na mszycach (afidofagia). Zimują postacie dorosłe pod odstającą korą, w próchnowiskach i w opadłym listowiu u podstawy pni wierzb i topól.
Gatunek palearktyczny. W Europie znany jest z Irlandii, Hiszpanii, Wielkiej Brytanii, Francji, Belgii, Luksemburga, Holandii, Niemiec, Szwajcarii, Liechtensteinu, Austrii, Włoch, Danii, Norwegii, Szwecji, Finlandii, Estonii, Łotwy, Polski, Czech, Słowacji, Węgier, Białorusi, Rumunii, Bułgarii, Chorwacji, Bośni i Hercegowiny, Czarnogóry, Serbii, Albanii, Macedonii Północnej, Grecji oraz europejskiej części Rosji. W Azji jego zasięg obejmuje Przedkaukazie, Zakaukazie, Azję Zachodnią, Syberię i Rosyjski Daleki Wschód. Poza tym występuje na Maderze i w kontynentalnej Afryce Północnej. Jest owadem dość rzadkim, w Polsce znanym z nielicznych, rozproszonych stanowisk.

</doc>
<doc id="5211474" url="https://pl.wikipedia.org/wiki?curid=5211474" title="Horawce Ościewickie">
Horawce Ościewickie

Horawce Ościewickie – dawny folwark i kolonie. Tereny, na których leżały, znajdują się obecnie na Białorusi, w obwodzie witebskim, w rejonie miorskim, w sielsowiecie Zaucie.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark i kolonie leżały w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało:
Wierni należeli do parafii prawosławnej w Hryhorowiczach. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211477" url="https://pl.wikipedia.org/wiki?curid=5211477" title="David Bélonie">
David Bélonie

David Bélonie, ur. 7 czerwca 1885 w Gignac (Lot), zm. 22 stycznia 1915 w Poissy - illegalistyczny anarchista, członek gangu Bonnota.
Życiorys.
Syn Marie Bélonie, urodził się w Gignac 7 czerwca 1885 r.. W wieku 12 lat stracił matkę, krawcową i chodził do szkoły podstawowej w Gignac, a po uzyskaniu świadectwa ukończenia szkoły podstawowej został umieszczony jako służący na farmie w Nespouls. W 1900 przeniósł się do Paryża, gdzie gościła go ciotka. Pracował jako chłopiec laboratoryjny, a następnie został w aptece. Uczył się języków obcych, hebrajskiego, niemieckiego, angielskiego, rosyjskiego. Czytał gazety rewolucyjne i brał udział w anarchistycznej propagandzie. Niepodlegający służbie wojskowej wyjechał do Szwajcarii w 1906 r., gdzie pracował jako student aptekarstwa i wstąpił do anarchistycznej grupy „Germinal” w skład której weszli José Estívalis i Octave Guidu. W 1907 r. policja szwajcarska donosiła o nim jako „groźnym rewolucjoniście, zagorzałym zwolenniku propagandy czynem”. 22 września 1907 r. został wydalony z kantonu Genewa i wyjechał do Bazylei. Następnie przebywał w Belgii, gdzie był postrzegany jako anarchista, fałszerz, złodziej i sutener. Aresztowany w Brukseli za włóczęgostwo i noszenie fałszywych nazwisk. Po powrocie do Francji został aresztowany 20 listopada 1907 w Quiévrechain i przymusowo wcielony do wojska, odbył służbę wojskową w 109. pułku piechoty w Chaumont i odbył w 1909 roku sześciomiesięczny wyrok więzienia za niesubordynację. Zwolniony w 1911, przebywał w Londynie i bywał u anarchisty Estaguy, fałszerza. W 1911 poznał Julesa Bonnota i został jednym z członków gangu Bonnota.
Został aresztowany 11 marca 1912 r. w Rouen za współudział w kradzieży przez ukrycie posiadanie papierów wartościowych odebranych chłopcu skarbowemu przy rue Ordener podczas pierwszego napadu z użyciem samochodu). Oskarżony o umyślne zabójstwo, kradzież i współudział, został ostatecznie skazany przez sąd przysięgłych w Seine w dniu 28 lutego 1913 r. za współudział w okolicznościach łagodzących na cztery lata więzienia i dziesięć lat zakazu pobytu. Zmarł w Poissy 22 stycznia 1915.

</doc>
<doc id="5211478" url="https://pl.wikipedia.org/wiki?curid=5211478" title="Horawce Stefanpolskie">
Horawce Stefanpolskie

Horawce Stefanpolskie – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Zaucie.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 35 osób, wszystkie były wyznania prawosławnego i zadeklarowały polską przynależność narodową. Było tu 6 budynków mieszkalnych. W 1931 w 5 domach zamieszkiwało 31 osób.
Wierni należeli do parafii prawosławnej w Hryhorowiczach. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211480" url="https://pl.wikipedia.org/wiki?curid=5211480" title="Dyskografia Beaty Kozidrak">
Dyskografia Beaty Kozidrak

Solowa dyskografia Beaty Kozidrak składa się z czterech albumów studyjnych i jednego albumu kompilacyjnego oraz dwudziestu pięciu singli, w tym trzy z gościnnym udziałem artystki.

</doc>
<doc id="5211482" url="https://pl.wikipedia.org/wiki?curid=5211482" title="Licorice Pizza">
Licorice Pizza

Licorice Pizza – amerykańsko-kanadyjski komediodramat z 2021 roku w reżyserii Paula Thomasa Andersona, który był także scenarzystą, producentem i autorem zdjęć do filmu. Główne role zagrali Cooper Hoffman (syn Philipa Seymoura Hoffmana, zmarłego w 2014) i Alana Haim (jedna z członkiń zespołu muzycznego Haim). O prócz nich w filmie pojawili się także Sean Penn, Tom Waits, Bradley Cooper, Benny Safdie i Maya Rudolph.
Opis fabuły.
Rok 1973, Dolina San Fernando. 15-letni aktor Gary Valentine w przygotowując się do szkolnego zdjęcia poznaje 25-letnią asystentkę fotografa Alanę Kane. Chłopak zakochuje się w starszej od siebie dziewczynie. Mimo że ta odrzuca jego zaloty, to spotyka się z nim na obiedzie i nawiązują ze sobą przyjaźń. Gary bierze udział w przesłuchaniu i występie w programie obok Lucy Doolittle w Nowym Jorku. Ponieważ jego matka jest w Las Vegas, opiekunem w podróży zostaje Alana. W samolocie natrafiają na Lance’a, jednego z aktorów partnerujących Gary’emu w filmie Doolittle, który wpada Alanie w oko. Zaczynają się ze sobą spotykać, jednak zrywają ze sobą po niezręcznej sytuacji na obiedzie u jej rodziny.
Gary rozpoczyna biznes łóżek wodnych, z kolei Alana zostaje jego pracowniczką i asystentką. Sprzedając łóżka na targach zostaje omyłkowo wzięty za sprawcę morderstwa i aresztowany, ale wkrótce zostaje zwolniony. Kiedy Alana postanawia rozpocząć karierę aktorską, chłopak zapoznaje ją ze swoją agentką, która załatwia jej przesłuchanie do filmu z Jackiem Holdenem w roli głównej i w reżyserii Sama Harpoona. Po przesłuchaniu dziewczyna towarzyszy gwiazdorowi w restauracji, w której w tym samym czasie pojawiają się Gary z przyjaciółmi, a także reżyser Rex Blau, który przekonuje Holdena do wykonania wyczynu kaskaderskiego na motocyklu z jednego ze swoich filmów. Nietrzeźwy zabiera ze sobą na motocykl Alanę, która z niego spada. Gary podbiega do niej, by się upewnić czy nic się jej nie stało.
Gary, Alana i jego przyjaciele dostarczają łóżko wodne do domu Jona Petersa, w trakcie gdy ten wybiera się do kina. Przed wyjściem grozi jednak chłopakowi, że zabije jego brata, jeśli zrujnują jego dom. Po wstawieniu łóżka, zdenerwowany groźbą Gary zalewa dom producenta przed wyjściem. Wyjeżdżając spotykają na swojej drodze Petersa, któremu zabrakło benzyny w samochodzie. Podwożą go na stację benzynową, gdzie zaczyna grozić pracownikowi. Zostawiając go, zatrzymują się by zatankować jego samochód, jednak i im zaczyna brakować paliwa. Alana z powodzeniem manewruje ciężarówką tyłem i w dół wzgórza, gdzie mogą napełnić zbiornik paliwa. Ostatecznie biznes łóżek wodnych upada z powodu ogarniającego kraj kryzysu naftowego.
Alana rozpoczyna pracę w kampanii wyborczej Joela Wachsa. Na krótko dołącza do niej także Gary, jednak porzuca w niej udział, aby otworzyć salon gier na wieść o zalegalizowaniu flipperów. Młodzi popadają w kłótnie i zrywają ze sobą kontakty. Gdy Gary przygotowuje się do otwarcia salonu, Alana zostaje zaproszona na drinka z Wachsem. Na miejscu odkrywa jednak, że Wachs jest gejem, po tym gdy zostaje przez niego przedstawiona jego partnerowi, Matthew. Polityk prosi ją następnie, by zaprowadziła narzeczonego do domu widząc jego zranione uczucia. W drodze Alana i Matthew wymieniają się miłymi słowami. Dziewczyna później udaje się do salonu Gary’ego, gdzie nie zastaje chłopaka, ponieważ ten wybrał się do biura Wachsa, aby to ją odnaleźć. W końcu pojednują się ze sobą i udają się do salonu, gdzie dzielą się pocałunkiem. Alana w końcu wyznaje Gary’emu miłość.
Obsada.
W filmie pojawia się także rodzina Alany Haim – siostry Danielle i Este, ojciec Moti oraz matka Donna jako ekranowa rodzina Alany Kane. Na ekranie pojawiają się także dzieci Andersona i Mai Rudolph.
Produkcja.
Około 2001 roku, Anderson przechodził obok gimnazjum w Los Angeles, w którym to odbywało się robienie szkolnych fotografii. Był świadkiem jak jeden z uczniów zaczepiał fotografkę i wpadł na pomysł opowiedzenia historii nastolatka mającego dorosłe relacje ze starszą od siebie dziewczyną. Scenariusz "Licorice Pizza" ulegał rozwojowi głównie za sprawą historii opowiadanych Andersonowi przez jego przyjaciela, Gary’ego Goetzmana. Goetzman zaczynał karierę jako aktor dziecięcy, zagrał u boku Lucille Ball w filmie "Twoje, moje i nasze" (1968), pojawił się w "The Ed Sullivan Show", by ostatecznie zająć się biznesem kręcącym się wokół łóżek wodnych i flipperów. Goetzman także pewnego razu dostarczał łóżko wodne do domu Jona Petersa. Anderson za główne inspiracje przy tworzeniu "Licorice Pizza" uznał filmy "Beztroskie lata w Ridgemont High" (1982) i "Amerykańskie graffiti" (1973).
Twórca uzyskał zgodę od prawdziwego Jona Petersa na umieszczenie w filmie postaci bazującej na nim. Warunkiem miało być umieszczenie w scenariuszu jego ulubionego tekstu na podryw. Następnie Anderson stworzył „bardziej potworną” wersję Petersa, która miała być oparta hollywoodzkich producentach z lat 70. o reputacji posiadających „zuchwałą i agresywną energię”.
W listopadzie 2020 ogłoszono, że tytuł roboczy filmu to "Soggy Bottom". We wrześniu 2021 oficjalnie zatytułowano produkcję "Licorice Pizza", co miało być hołdem wobec dawnej sieci sklepów z płytami winylowymi w południowej Kalifornii. Anderson wyjaśnił: „Jeśli są dwa słowa, które sprawiają, że mam coś w rodzaju Pawłowa i wspomnienie bycia dzieckiem i biegania, to „licorice” i „pizza”. […] Natychmiast cofam się do tamtych czasów”. Dodał także, że „słowa te łapią pasujące do siebie uczucia towarzyszące filmowi i być może oddają jego nastrój”.
Casting.
Anderson pisał scenariusz z myślą o Alanie Haim, z której rodziną jest blisko zaprzyjaźniony i wyreżyserował kilka teledysków dla ich zespołu muzycznego oraz zaoferował jej rolę latem 2019. Obsadził także jej dwie siostry, ojca i matkę w rolach członków rodziny jej postaci. Cooper Hoffman, syn Philip Seymoura Hoffmana późno dołączył do obsady, ponieważ Anderson uznał, że młodzi aktorzy biorący udział w przesłuchaniu zbyt „przedwcześnie dojrzali” i „wytrenowani”, by pasować do naturalistycznej gry Haim. Opisywany przez "Los Angeles Times" jako „projekt dla rodziny i przyjaciół” film zawiera w obsadzie ponadto długoletnią partnerkę życiową reżysera Mayę Rudolph, ich czwórkę dzieci i wielu przyjaciół z sąsiedztwa w najróżniejszych rolach.
Okres zdjęciowy.
Zdjęcia rozpoczęły się w sierpniu 2020 w Encino, w Kalifornii. W listopadzie tego samego roku ogłoszono koniec zdjęć i rozpoczęcie etapu postprodukcji. Posiadłość w architektonicznym stylu Tudorów, która należała niegdyś do aktora Lyle’a Waggonera została wykorzystana przy kręceniu scen w domu Jona Petersa. Restauracja Tail o’ the Cock, którą zburzono w 1987 została na potrzeby filmu odtworzona przy polu golfowym w Van Nuys. Haim na potrzeby roli spędziła tydzień na nauce jazdy ciężarówkami i wykonała swój własny wyczyn cofając ciężarówkę w dół wzgórza. Anderson i Michael Bauman (w napisach wspólnie wymieniani jako operatorzy) nakręcili film na taśmie 35 mm, używając starszych modeli obiektywów, aby wiernie odtworzyć fakturę obrazu z filmów lat 70.
Wydanie.
18 grudnia 2019 ogłoszono, że Focus Features zajmie się wyprodukowaniem i dystrybucją filmu. W lipcu 2020, Metro-Goldwyn-Mayer przejęło jednak od Focus prawa do dystrybucji i wyznaczyło nową datę rozpoczęcia zdjęć z powodu pandemii COVID-19. Obraz trafił do czterech wybranych kin 16 listopada 2021, z kolei do szerszej dystrybucji trafił 25 grudnia tego samego roku.
Odbiór.
"Licorice Pizza" spotkała się z uznaniem krytyków. W agregatorze Rotten Tomatoes 91% z 274 recenzji uznano za pozytywne, a ważona średnia ocen wyniosła 8.4/10. Chwalono m.in. zaskakujące odnajdywanie się Andersona w bardziej komfortowych klimatach. Na Metacriticu, film zdobył 90 punktów z maksymalnych 100, na podstawie ocen 55 recenzentów.
W entuzjastycznej recenzji na portalu Filmweb, Jakub Popielecki napisał: „Aż prosi się, by przeczytać "Licorice Pizza" jako „późny film o Hollywood”, Andersonowski odpowiednik takich tytułów jak "Ave, Cezar!" (2016), "Pewnego razu… w Hollywood" (2019) czy "Mank" (2020). Każdy z nich balansuje między prawdą a fikcją, spieniężając status Hollywood jako miejsca, które leży gdzieś w pół drogi. [...] W tym zacnym gronie Anderson pozostał chyba najbliżej ziemi. Choć zwyczajowo kojarzymy go z kinem „do klękania” ("Mistrz" każe nam pochylić głowy już na etapie tytułu), tym razem ewidentnie wyluzował. Rzeczywistość i fikcja przeplatają się tu bezpretensjonalnie, nie siląc się na żaden poznawczy manifest. „Prawdziwa” prawda jest tu prawdą emocji: prawdą kamery filmującej aktorów, którzy udają uczucia, a jednak dotykają czegoś autentycznego.” Na tym samym portalu film zajął 1. miejsce w plebiscycie „19 najlepszych filmów 2021 roku w Polsce” przeprowadzonym wśród członków redakcji Filmwebu.

</doc>
<doc id="5211483" url="https://pl.wikipedia.org/wiki?curid=5211483" title="Horawce">
Horawce

Horawce (; ) – wieś na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów wieś w gminie Mikołajewo, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Wianuża.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwało tu 36 osób, wszystkie były wyznania prawosławnego i zadeklarowały polską przynależność narodową. Było tu 9 budynków mieszkalnych. W 1931 w 22 domach zamieszkiwało 132 osoby.
Wierni należeli do parafii prawosławnej w Hryhorowiczach. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5211484" url="https://pl.wikipedia.org/wiki?curid=5211484" title="Krystyna Fetkowska-Mielnik">
Krystyna Fetkowska-Mielnik

Krystyna Fetkowska-Mielnik (ur. 28 kwietnia 1931 w Bielawach, zm. 30 grudnia 2021 w Lublinie) – polska stomatolog, prof. dr hab. n. med.
Życiorys.
Studiowała w Akademii Medycznej w Warszawie, w 1963 uzyskała doktorat, a w 1979 stopień doktora habilitowanego. W 1987 nadano jej tytuł profesora w zakresie nauk medycznych. W 1994 otrzymała tytuł profesora zwyczajnego.
Pracowała w Katedrze i Zakładzie Stomatologii Wieku Rozwojowego na Wydziale Lekarskim z Oddziałem Anglojęzycznym i Oddziałem Stomatologicznym Akademii Medycznej im. prof. Feliksa Skubiszewskiego w Lublinie.
Zmarła 30 grudnia 2021.

</doc>
<doc id="5211485" url="https://pl.wikipedia.org/wiki?curid=5211485" title="Kamienica Pod Czarnym Orłem na Nowym Targu we Wrocławiu">
Kamienica Pod Czarnym Orłem na Nowym Targu we Wrocławiu

Pod Czarnym Orłem – nieistniejąca kamienica położona przy placu Nowy Targ 6 we Wrocławiu, w południowej pierzei Nowego Targu.
Historia i architektura kamienicy.
Około 1700 roku nadano kamienicy jej barokową formę. Była to wówczas trzyosiowa, trzykondygnacyjna kamienica z wysokim dwukondygnacyjnym szczytem, przy czym dolna część szczytu była trzyosiowa, a górna jednoosiowa zakończona trójkątnym tympanonem. Obie kondygnację ujęte były wolutowymi spływami. W dolnych kondygnacjach znajdowały się pasowe gzymsy międzyokienne, płyciny pomiędzy oknami i boniowane lizeny akcentujące naroża budynku. W skrajnej prawej osi znajdował się boniowany portal o półkoliście sklepionym otworze drzwiowym.
W kamienicy znajdowała się gospoda „Zum fliegenden Adler”, a jej właścicielem, jak i całej kamienicy był karczmarz Christian Gottlieb Hoenisch. W sierpniu 1760 roku, w wyniku wojny siedmioletniej, kamienica spłonęła podczas bombardowania miasta przez wojska austriackiego marszałka Gideona Laudona. 
W 1763 roku kamienica została gruntownie przebudowana za sprawą jej nowego właściciela Johanna Gottlieba Dreyera, przedsiębiorcy budowlanego. Nad dwupiętrową fasadą wzniesiono nowy dwukondygnacyjny i trzyosiowy szczyt zakończony attyką w formie pełnej balustrady z jednoosiową aediculą pośrodku i z tympanonem o gierowanym górnym gzymsie ujętym w spływy. Osie okienne były rozdzielone pilastrami wielkiego porządku z rocaillowymi głowicami. W kamienicy funkcjonował zajazd „Zum schwarzen Adler” ("Pod czarnym Orłem"). 
Drugą i trzecią kondygnację spinały pilastry z głowicami o motywach rocaillu umieszczonych pomiędzy oknami. Narożniki budynki były wykończone boniowanymi lizenami. Nad środkowym oknem pierwszego piętra znajdował się naczółek w formie gierowanego gzymsu, a nad oknem drugiego piętra znajdowała się dekoracja o motywach rocaillu. 

</doc>
<doc id="5211486" url="https://pl.wikipedia.org/wiki?curid=5211486" title="Budynek Urzędu Miejskiego we Wrocławiu">
Budynek Urzędu Miejskiego we Wrocławiu

Budynek Urzędu Miejskiego, dawniej Nadprezydium Prowincji Śląskiej – zabytkowy budynek znajdujący się przy placu Nowy Targ we Wrocławiu.
Nowy budynek Nadprezydium Prowincji Śląskiej wzniesiono w miejsce ośmiu kamienic o średniowiecznym rodowodzie, w tym sześciu o barokowej fasadzie. Zajmuje większą część kwartału pomiędzy placem Nowy Targ a ul. Krowią, św. Wita i ul. Wita Stwosza, od południa graniczy z dawnym pałacem Hatzfeldów. 
Historia kamienic.
Wszystkie osiem kamienic zostało rozebranych w 1914 roku. Kamienice te miały najbogatsze w tej części miasta dekoracje barokowe i renesansowe. W narożnej kamienicy nr 1 z renesansowym szczytem zwieńczonym licznymi zakończonymi chorągiewkami i szczycikami, od XVII wieku znajdowała się gospoda "Zum langen Holz" ("Pod
Długim Drzewem"), dająca nazwę sąsiadującej z nią ulicą Langeholzgasse, obecnie ulicą Krowią. 
Kamienica nr 3, 4 i 5.
W okresie renesansu posesję nr 3 i 5 zajmowały trzykondygnacyjne, a posesję nr 4 czterokondygnacyjna, dwuosiowe kamienice z dwukondygnacyjnym poddaszem każda. Po 1750 roku wszystkie trzy budynki zostały przebudowane: dodano im jedną kondygnację, przerabiając dolną kondygnację poddasza. Fasady kamienic otrzymały wówczas barokową formę: ich szczyty z jednookienną aediculą wykończone były trójkątnymi tympanonami ujętymi w wolutowe spływy. Według Brzezowskiego, w szczycie kamienicy nr 5 znajdowało się okrągłe okno choć w rzeczywistości było to tak samo jak w pozostałych okno prostokątne ale nie wpisane był okrągła tarcza zegarowa widoczna na kilku zachowanych zdjęciach z tamtego okresu. Tarcza zegarowa została usunięta po 1896 roku. W XIX wieku kamienice zostały wyremontowane i zmieniono nieznacznie wystrój elewacji.
Kamienica Pod Czarnym Orłem.
Kamienica znajdująca się na posesji nr 6 była szersza od sąsiednich, zachodnich budynków. Około 1700 roku nadano jej barokową formę. W 1763 roku kamienica została gruntownie przebudowana za sprawą jej nowego właściciela Johanna Gottlieba Dreyera, przedsiębiorcy budowlanego.
Kamienica Pod Białym Łabędziem.
Pierwotnie kamienica nr 7 o rodowodzie średniowiecznym ok. 1700 roku została przebudowana, a jej fasada poddana barokizacji. Kamienica uzyskała wówczas trzy kondygnacje i trzyosiową fasadę zakończoną wysokim szczytem podzielonym na trzyosiową kondygnację dolną i dwukondygnacyjną, jednoosiową aediculę z trójkątnym tympanonem. Cały szczyt ujęty został w wolutowe spływy. Dolne dwie kondygnacje kamienicy oddzielone od siebie były pasowymi gzymsami; pomiędzy oknami umieszczone były płyciny, a naroża elewacji były boniowane. W skrajnej prawej osi znajdował się półkoliście zamknięty, boniowany portal. Pod koniec XVIII wieku kamienica została przebudowana na czteropiętrową kamienicę z dwukondygnacyjnym szczytem: trzyosiowym w dolnej części i jednoosiowym w górnej części. Całość wykończona została faliście wygiętym gzymsem.
Kamienica Pod Trzema Gołębiami.
W drugiej połowie XVIII wieku, w miejsce gotyckiej kamienicy, wzniesiono nowy budynek o barokowej fasadzie. Był to wówczas trzypiętrowy budynek o czteroosiowej fasadzie z dwukondygnacyjnym i dwuosiowym szczytem zakończonym trójkątnym tympanonem. Z obu stron szczytu znajdowały się tarczowe ściany, na których wsparte były wolutowe spływy otaczające górną część szczytu.
Architektura budynku Urzędu Miejskiego.
Geneza pomysłu wzniesienia budynku wiąże się z pałacem Hatzfeldów znajdującym się przy ulicy Wita Stwosza 32. Od 1802 roku budynek ten należał do rządu pruskiego i pełnił funkcje administracyjne. Od 1886 roku budynek zajmowało Nadprezydium Prowincji Śląskiej. Pod koniec XIX wieku siedziba była już za mała i postanowiono wykupić tylne zabudowania pałacu, a w ich miejsce wznieść nowy budynek. Projekt nowej siedziby wykonał Karl Löwe. Realizacja projektu miała miejsce w latach 1914–1918.
Nowy budynek wybudowano w miejsce kilku kamienic o średniowiecznym rodowodzie i częściowo na fragmencie ogrodowej posesji pałacu Hatzfeldów. Jest to trzyskrzydłowy, czterokondygnacyjny, dwuipółtraktowy w części centralnej budynek na rzucie litery "U", a jego główna fasada zwrócona jest w kierunku placu Nowy Targ.
Budynek został zbudowany z cegły (ściany zewnętrzne) oraz z cegły, żelbetonu i drewna (ściany wewnętrzne); stropy są żelbetonowe, ceramiczne na podciągach ceramiczne. Na wszystkich piętrach po obu stronach korytarza zaplanowano pomieszczenia biurowe. W części poddasza, pod wysokim mansardowym dachem, zaprojektowano dodatkowe pomieszczenia użytkowe. Dostęp do nich był jedynie z dodatkowej klatki schodowej łączącej III piętro z poddaszem. Pozostałe piętra były ze sobą skomunikowane poprzez trzy klatki schodowe: główna znajdowała się w osi środkowej budynku, dwie pozostałe w połowie długości skrzydeł. Do części parterowej, najbardziej reprezentacyjnej, prowadziły szerokie drzwi i trzy stopnie bezpośrednio wychodzące na plac. Skrzydła boczne, półtoratraktowe ciągnące się wzdłuż ulicy Krowiej i św. Wita połączone były z pałacem. Trakty na drugim piętrze obu skrzydeł były zwężone kosztem tarasów, dostęp do nich był z III piętra.
Fasada budynku jest siedemnastoosiowa, przy czym pięć środkowych osi tworzy pseudoryzalit zwieńczony gazonami i ozdobiony trójkątnymi naczółkami z dekoracją figuralną. W centralnej części ryzalitu umieszczony został portal z piaskowca. Widoczna część parterowa sutereny ma formę wysuniętego cokołu występującego nieznacznie przed lico budynku. Pozostała część parteru jest boniowana. Od drugiej kondygnacji oddziela ją niewielki gzyms okalający cały budynek. Podobny, choć bardziej wydatny gzyms, oddziela ostatnią kondygnację od kondygnacji poddasza. Nad oknami pierwszego piętra umieszczone zostały panneau z wieńcem laurowym, a nad oknami II piętra proste belkowanie na konsolkach. Dach doświetlony jest lukarnami.
W 1919 roku, Heumann przedstawił projekt zagospodarowania dziedzińca zielenią, w formie ogrodu tarasowego oraz wykonano dodatkowy wyjazd z pałacu Hatzfeldów biegnący łukiem przez bramę obok obecnych garaży na ul. Krowiej.
Po 1945 roku.
Budynek Nadprezydium Prowincji Śląskiej nie został poważnie uszkodzony podczas działań wojennych w 1945 roku. Pierwsze prace remontowe pozbawiły fasadę detali architektonicznych. W pierwszej dekadzie XXI wieku budynek przeszedł gruntowny remont i konserwację kamieniarki wraz z odtworzeniem wystroju fasady. W latach 1990-1995 w budynku prowadzono prace remontowe: wymieniono wówczas węzły sanitarne oraz instalację wodno-kanalizacyjną, naprawiono pokrycie dachu wraz z blacharką i rynnami. 
W budynku, w latach pięćdziesiątych i sześćdziesiątych mieściły się pracownie P.K.Z, Miastoprojekt, Wojewódzkie Biuro Projektowe. Od lat siedemdziesiątych cały budynek należy do Urzędu Miejskiego.

</doc>
<doc id="5211487" url="https://pl.wikipedia.org/wiki?curid=5211487" title="Mutnowskij">
Mutnowskij

Mutnowskij (ros. Мутновский), także Mutnowskaja Sopka (ros. Мутно́вская сопка) – wulkan złożony na półwyspie Kamczatka w Rosji.
Geografia.
Masyw wulkaniczny w południowej części półwyspu Kamczatka w Rosji, ok. 75–80 km na południe od Pietropawłowska Kamczackiego.
Złożony z czterech stratowulkanów o budowie bazaltowej. Najstarsze partie pochodzą z pliocenu, a najmłodszy wulkan Mutnowskij IV zaczął formować się we wczesnym holocenie. Osiąga maksymalną wysokość 2322 m n.p.m. 
Na szczycie liczne kratery. Po stronie zachodniej dwa częściowo zachodzące na siebie kratery o średnicy 1,5–2 km i głębokości od 300 do 600 m, wypełnione lodem i firnem. Karter północny przecina rzeka Wulkannaja, która tworzy 80-metrowy wodospad spadając do wąskiego wąwozu o stromych ścianach. Niewielkie jezioro z ciepłą wodą (o średnicy 200–300 m) wypełniające południowo-zachodni krater ostygło na początku lat 60. XX w., a krater wypełnił lodowiec. Po erupcji w roku 2000 lód uległ stopieniu, tworząc jezioro o średnicy 200 m, które zanikło w okresie dwóch lat od wybuchu. W 2009 roku do jednego z aktywnych kraterów po raz pierwszy w historii wskoczył ubrany w specjalny kombinezon sportowiec – Walerij Rozow (1964–2017).
Masyw leży w obrębie rezerwatu przyrody „Jużno-Kamczatskij” i parku przyrody „Wulkany Kamczatki” (do 2010 roku na terenie parku przyrody „Jużno-Kamczatskij”) – a od 1996 roku znajduje się na obszarze wpisanym na listę światowego dziedzictwa kulturowego UNESCO pod nazwą „Wulkany Kamczatki”.
Aktywność.
Jeden z najbardziej aktywnych wulkanów południowej Kamczatki. Charakteryzuje się erupcjami eksplozywnymi, lawa płynęła jedynie podczas wybuchu w 1904 roku. Wulkan wybuchał przynajmniej 16 razy, a najpotężniejsza erupcja z miała miejsce w 1848 roku. Kolejne wybuchy odnotowano w latach 1852–1854, 1916–1917, 1927–1928 i 1938–1939. Współczesna aktywność wulkaniczna koncentruje się w północnej części wulkanu. W okresach spoczynku notowana jest tam potężna aktywność fumarolowa, przy czym temperatury fumaroli sięgają 300°C. 
Na przełomie 1960 i 1961 roku doszło do słabej erupcji freatycznej. Ostatnia odnotowana erupcja miała miejsce w 2000 roku. W wyniku wybuchu powstała chmura na wysokość 2,5 km oraz strumień gorącego błota, które osadziło się w kraterze północno-wschodnim. 

</doc>
<doc id="5211490" url="https://pl.wikipedia.org/wiki?curid=5211490" title="Mosteiro de Fráguas">
Mosteiro de Fráguas

Mosteiro de Fráguas – parafia "(freguesia)" w gminie Tondela, w Portugalii. Według danych na rok 2011 parafię zamieszkiwało 590 osób, a gęstość zaludnienia wyniosła 57,2 os./km2.
Klimat.
Średnia temperatura wynosi 12 °C. Najcieplejszym miesiącem jest sierpień (22 °C), a najzimniejszym luty (6 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5211493" url="https://pl.wikipedia.org/wiki?curid=5211493" title="Horki 1">
Horki 1

Horki 1 (; ) – wieś na Białorusi, w obwodzie witebskim, w rejonie miorskim, w sielsowiecie Mikołajewo.
Dawniej używana nazwa – Horki Poddziśnieńskie.
Historia.
W czasach zaborów w gminie Mikołajewo, w powiecie dzisieńskim, w guberni wileńskiej Imperium Rosyjskiego
W latach 1921–1945 majątek leżał w Polsce, w województwie wileńskim, w powiecie dziśnieńskim w gminie Mikołajów.
Powszechny Spis Ludności z 1921 roku nie podał danych dotyczących miejscowości. W 1931 w 4 domach zamieszkiwało 37 osób.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5211498" url="https://pl.wikipedia.org/wiki?curid=5211498" title="Górki 1">
Górki 1

Górki 1 (; ) – wieś na Białorusi, w obwodzie witebskim, w rejonie głębockim, w sielsowiecie Ziabki.
Historia.
W czasach zaborów folwark w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie kolonia leżała w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwały tu 73 osoby, 68 było wyznania rzymskokatolickiego a 5 prawosławnego. Jednocześnie wszyscy mieszkańcy zadeklarowali polską przynależność narodową. Było tu 6 budynków mieszkalnych. W 1931 w 19 domach zamieszkiwały 124 osoby.
Wierni należeli do parafii rzymskokatolickiej i prawosławnej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5211501" url="https://pl.wikipedia.org/wiki?curid=5211501" title="Jan Bogdanowicz">
Jan Bogdanowicz

Osoby o tym nazwisku:

</doc>
<doc id="5211503" url="https://pl.wikipedia.org/wiki?curid=5211503" title="Leo Kopf">
Leo Kopf

Leo Kopf, także Leo Kopp, Leib Kopp (ur. 17 maja 1888 w Targowicy, zm. 1 marca 1953 w Nowym Jorku) – dyrygent, kompozytor, doktor muzykologii.
Życiorys.
Był synem miejskiego kantora w Krzemieńcu, który w okresie dziecięcym go edukował. Był także meszorerem (pomocnikiem kantora) w jego chórze. W wieku 15 lat wyjechał z rodzinnego miasta do Lwowa gdzie piastował w małej synagodze funkcję kantora przez kilka lat. Później podjął studia w w Berlinie, gdzie uczył się pod kierunkiem Friedricha Gernsheima, Paula Juona, Hugo Leichtentritta i Feliksa Maldena, a następnie w Królewskiej Akademii Muzycznej. W 1908–1911 był dyrygentem chórów Żydowskiego Towarzystwa Muzyczno-Literackiego „Hazomir” w Będzinie, Piotrkowie i Tomaszowie Mazowieckim, a w okresie od 1911 do 1914 był dyrygentem chórów Żydowskiego Towarzystwa Muzycznego i Literackiego „Hazomir” w Łodzi, pracował jako dyrygent w Teatrze Wielkim Icchaka Zandberga oraz należał do zarządu Stowarzyszenia Wzajemnej Pomocy Muzyków Orkiestrowych w Łodzi.
Po przeprowadzce do Niemiec w 1914 pracował jako dyrygent chórów synagogalnych. W 1917 zadebiutował jako dyrygent w Berlinie, przy wykonaniu oratorium "Eliasz" Felixa Mendelssohna-Bartholdy’ego. Pracował jako dyrygent Filharmonii Berlińskiej. OD 1921 był dyrygentem berlińskiej Gminy Żydowskiej. W 1939 w związku z narastającym antysemityzmem w Niemczech, zamieszkał w Londynie, gdzie założył towarzystwo chóralne i orkiestrę smyczkową. W 1947 zamieszkał w Stanach Zjednoczonych, gdzie krótko po przybyciu do Nowego Jorku objął dyrygenturę Chóru Filharmonii Żydowskiej, którą piastował aż do śmierci.
Leo Kopf był również kompozytorem – w jego repertuarze znajdują się utwory na orkiestrę, pieśni, utwory chóralne oraz kantaty. W okresie pobytu w Berlinie publikował artykuły i recenzje wydarzeń muzycznych. Ponadto zredagował: „Blau-Weiß-Liederbuch” – śpiewnik stowarzyszenia młodzieży żydowskiej .
Około 1946 został sportretowany na obrazie Gertrud Sax-Bernhard.
Życie prywatne.
Ojcem Leo Kopfa był Matus Isak Kop, matką Lobbja Kop, a żoną była Hanna z domu Levy (1890–1965), z którą miał córkę Ruth Kopf (ur. ok. 1921).
Został pochowany na cmentarzu w Nowym Jorku.

</doc>
<doc id="5211505" url="https://pl.wikipedia.org/wiki?curid=5211505" title="Jan Bogdanowicz (1925–1997)">
Jan Bogdanowicz (1925–1997)

Jan Bogdanowicz (ur. 25 maja 1925 w Hancewiczach, zm. 27 marca 1997) – polski specjalista nauk rolniczych, prof. dr hab.
Życiorys.
Urodził się 25 maja 1925 r. w Hancewiczach na Polesiu. W latach 1946–1951 studiował na Wydziale Rolniczym Uniwersytetu i Politechniki Wrocławskiej, a w 1960 r. obronił pracę doktorską na Wydziale Rolniczym Wyższej Szkoły Rolniczej we Wrocławiu, zaś 1964 r. uzyskał tam stopień doktora habilitowanego. Tytuł profesora nadzwyczajnego uzyskał w 1980 r., a profesora zwyczajnego w 1990 r.
Zajmował się badaniami nad regionalnymi potrzebami w zakresie techniki rolniczej i stworzył szkołę zajmującą się problemami mechanizacji rolnictwa na terenach górzystych. W latach 1960–1968 należał do Rady Naukowej przy Wojewódzkiej Radzie Narodowej we Wrocławiu, zaś od 1965 r. zasiadał w Prezydium i przewodniczył Komisji Mechanizacji Rady Głównej Krajowego Związku Rolników, Kółek i Organizacji Rolniczych. Był członkiem Komitetu Techniki Rolniczej Polskiej Akademii Nauk. Autor 104 publikacji, promotor 17 przewodów doktorskich, doprowadził do zorganizowania studiów w zakresie mechanizacji rolnictwa we Wrocławiu.
Odznaczony Krzyżem Oficerskim i Kawalerskim Orderu Odrodzenia Polski i Złotym Krzyżem Zasługi.
Zmarł 27 marca 1997 r. i został pochowany na cmentarzu św. Rodziny przy ul. Smętnej we Wrocławiu.

</doc>
<doc id="5211509" url="https://pl.wikipedia.org/wiki?curid=5211509" title="Uvariopsis">
Uvariopsis

Uvariopsis Engl. – rodzaj roślin z rodziny flaszowcowatych ("Annonaceae"). Obejmuje 19 gatunków, przy czym 6 z nich opisano w XXI wieku, m.in. w 2022 roku gatunek "U. dicaprio" nazwano na cześć Leonardo DiCaprio. Uhonorowano w ten sposób aktora w podziękowaniu za jego udział w kampanii na rzecz ochrony kompleksu Ebo Forest w Kamerunie – jedynego znanego miejsca występowania tego endemitu i ważnego centrum różnorodności roślinności tropikalnej.
Zasięg rodzaju "Uvariopsis" obejmuje Afrykę Środkową na obszarze od Gwinei na zachodzie, po Sudan i Kenię na wschodzie i Angolę i Zambię na południu. Są to drzewa zwykle niewielkich rozmiarów wyróżniające się parzystą liczbą listków okwiatu (u innych flaszowcowatych kwiaty są trzykrotne). Większość gatunków rośnie w nizinnych lasach równikowych, tylko "U. submontana" i "U. lovettiana" występują w podgórskich lasach mglistych odpowiednio w Kamerunie i Tanzanii. Wiele gatunków ma bardzo ograniczone zasięgi lub znanych jest z pojedynczych okazów. Rodzaj najbardziej zróżnicowany jest w Kamerunie, gdzie rośnie 14 gatunków, z czego 6 jest endemitami tego kraju. Rośliny te zagrożone są w wysokim stopniu postępującym niszczeniem lasów – ich wylesianiem i zamianą na obszary górnicze lub plantacje olejowca.
Systematyka.
Rodzaj należy do rodziny flaszowcowatych, a w jej obrębie do podrodziny "Annonoideae" i plemienia "Monodoreae".

</doc>
<doc id="5211511" url="https://pl.wikipedia.org/wiki?curid=5211511" title="Alfons Bojko">
Alfons Bojko

Alfons Bojko ps. "Tadeusz Alb" (ur. 27 lutego 1907 r. w Kownie, zm. 1981 r.) – litewski działacz narodowości polskiej, publicysta, redaktor pism młodzieżowych "Iskry" i "Głos Młodych" w Kownie, poeta, po 1947 r. repatriowany do Polski, osiadł we Wrocławiu.
Pochowany na cmentarzu św. Rodziny przy ul. Smętnej we Wrocławiu.

</doc>
<doc id="5211517" url="https://pl.wikipedia.org/wiki?curid=5211517" title="Kościół św. Małgorzaty w Krzywej Wsi">
Kościół św. Małgorzaty w Krzywej Wsi

Kościół świętej Małgorzaty w Krzywej Wsi – rzymskokatolicki kościół filialny należący do parafii Świętych Apostołów Piotra i Pawła w Lędyczku (dekanat Jastrowie diecezji koszalińsko-kołobrzeskiej).
Jest to świątynia poewangelicka wzniesiona w stylu neogotyckim w 1914 roku, poświęcona została w 1945 roku. 
Charakteryzuje się wysmukłą wieżą i została zbudowana na miejscu wcześniejszej budowli z XV wieku.

</doc>
<doc id="5211520" url="https://pl.wikipedia.org/wiki?curid=5211520" title="Bowscale">
Bowscale

Bowscale – osada w Anglii, w hrabstwie Kumbrii, w dystrykcie Eden, w civil parish Mungrisdale. Leży 9 km od miasta Penrith. W 1931 roku civil parish liczyła 27 mieszkańców.

</doc>
<doc id="5211521" url="https://pl.wikipedia.org/wiki?curid=5211521" title="Paul Peuerl">
Paul Peuerl

Paul Peuerl, także Payerl, Bäuerl, Bäwerl, Peurl, Bäurl, Beurlin (ochrzczony 13 czerwca 1570 przypuszczalnie w Stuttgarcie, zm. po 1625) – niemiecki kompozytor, organista i budowniczy organów.
Życiorys.
W latach 1602–1609 działał jako organista w Horn w Dolnej Austrii. Od 1609 roku był organistą przy szkole protestanckiej w Steyr. Budował i remontował organy w kilku austriackich miejscowościach. W 1625 roku z powodu konfliktów wyznaniowych opuścił Steyr, jego dalsze losy są nieznane.
Swoją działalnością przyczynił się do rozwoju formy wczesnobarokowej suity wariacyjnej. Stworzył 4-częściową formę suity, złożonej z czterech części: paduana, intrada, dantz i galliarda. Jako pierwszy kompozytor z obszaru niemieckojęzycznego stosował według wzorców włoskich fakturę triową, konfrontującą w układzie warstwowym dwie równoległe linie melodyczne z partią generałbasu. Drukiem ukazały się w Norymberdze cztery zbiory jego kompozycji: "Newe Padouan, Intrada, Däntz und Galliarda" (1611), "Weltspiegel, das ist: Neue teutsche Gesänger" (1613), "Ettliche lustige Padovanen, Intraden, Galliarden, Couranten und Däntz sampt zweyen Canzon zu 4 Stimmen" (1620), "Gantz neue Padouanen, Auffzüg, Balletten, Couranten, Intraden und Däntz" (1625).

</doc>
<doc id="5211523" url="https://pl.wikipedia.org/wiki?curid=5211523" title="Jan Borkowski (gleboznawca)">
Jan Borkowski (gleboznawca)

Jan Borkowski (ur. 12 lipca 1926 r. w Gawryłowcach, zm. 24 listopada 2011 r.) – polski gleboznawca, prof. dr hab.
Życiorys.
Urodził się 12 lipca 1926 r. w Gawryłowcach na Wileńszczyźnie. W 1951 r. ukończył studia na Wydziale Rolniczym Uniwersytetu i Politechniki we Wrocławiu, ale już rok wcześniej rozpoczął pracę jako zastępca asystenta w Katedrze Gleboznawstwa i w 1960 r. obronił pracę doktorską w zakresie nauk rolno-leśnych pod kierunkiem prof. dr. hab. Jana Tomaszewskiego. Habilitację uzyskał w 1967 r. i został awansowany na docenta, a w 1979 na profesora nadzwyczajnego, zaś w 1993 r. został mianowany na profesora zwyczajnego. W latach 1979–1982 był kierownikiem Zakładu Gleboznawstwa, a od 1987 r. kierował Zakładem Gleb Darniowych i Górskich. Ponadto równolegle pracował także w Instytucie Geograficznym Uniwersytetu Wrocławskiego.
Autor 110 publikacji z następujących dziedzin: kartografia, klasyfikacja i geneza gleb, degradacja i ochrona środowiska glebowego, gleby łąkowe i czynniki kształtujące żyzność i urodzajność gleb oraz gleby górskie Sudetów i ich zagospodarowanie. Współautor Mapy Gleb Polski 1:300 000, map glebowych 1:100 000 większości powiatów Dolnego Śląska, mapy gleb Karkonoskiego Parku Narodowego 1:10 000 i 1:25 000 oraz Albumu Gleb Polski i Atlasu Śląska Dolnego i Opolskiego. Promotor 4 prac doktorskich.
Członek Polskiego Towarzystwa Gleboznawczego, Międzynarodowego Towarzystwa Gleboznawczego, Polskiego Towarzystwa Geograficznego i Polskiego Towarzystwa Nauk Agrotechnicznych, współzałożyciel i członek Polskiego Towarzystwa Łąkarskiego, Towarzystwa Rozwoju Ziem Górskich oraz Rady Naukowej Karkonoskiego Parku Narodowego.
Odznaczony Krzyżem Kawalerskim Orderu Odrodzenia Polski, Złotym Krzyżem Zasługi i Medalem Komisji Edukacji Narodowej.
W 1996 r. przeszedł na emeryturę. Zmarł 24 listopada 2011 r. i został pochowany na cmentarzu św. Rodziny przy ul. Smętnej we Wrocławiu.

</doc>
<doc id="5211527" url="https://pl.wikipedia.org/wiki?curid=5211527" title="Belegost">
Belegost



</doc>
<doc id="5211528" url="https://pl.wikipedia.org/wiki?curid=5211528" title="Men’s IHF/EHF Trophy 2021">
Men’s IHF/EHF Trophy 2021

Men's IHF/EHF Trophy 2021 – oficjalny międzynarodowy turniej piłki ręcznej zorganizowany przez IHF i EHF w zastępstwie za IHF Emerging Nations Championship edycji 2021 mający na zadanie podniesienie poziomu sportowego rozwijających się męskich reprezentacji. Odbył się w dniach 14–19 czerwca 2021 roku w Gruzji, będąc jednocześnie jednym z etapów kwalifikacji do ME 2024.
Z uwagi na pandemię COVID-19 zaplanowana na rok 2021 czwarta edycja IHF Emerging Nations Championship została odwołana, zatem światowa federacja wraz z europejską postanowiły zorganizować turniej jedynie dla drużyn z Europy. W zawodach wzięło zatem udział sześć europejskich reprezentacji, które w pierwszej fazie rywalizowały systemem kołowym podzielone na dwie trzyzespołowe grupy, po czym czołowe dwójki z każdej z grup awansowały do półfinałów. Stawką zawodów były także trzy miejsca w rundzie barażowej eliminacji do ME 2024.
W swoich grupach zwyciężyły Gruzja i Cypr, które następnie spotkały się w finale, gdzie lepsi okazali się gospodarze, a ich przedstawiciel – Irakli Kbilashvili – został uznany najlepszym zawodnikiem turnieju. Trzecie miejsce, które podobnie jak dla finalistów gwarantowało udział w eliminacjach do ME 2024, zajęła Bułgaria po jednobramkowym zwycięstwie nad Mołdawią, zaś oba mecze o miejsca 5–6 nie odbyły się z powodu wykrycia przypadków COVID-19 wśród andorskich zawodników.
Nagrody indywidualne.
Nagrody indywidualne otrzymali:

</doc>
<doc id="5211529" url="https://pl.wikipedia.org/wiki?curid=5211529" title="Kościół św. Maksymiliana Marii Kolbego i Wszystkich Świętych w Lęborku">
Kościół św. Maksymiliana Marii Kolbego i Wszystkich Świętych w Lęborku

Kościół Świętego Maksymiliana Marii Kolbego i Wszystkich Świętych – rzymsjkokatolicki kościół parafialny należący do parafii pod tym samym wezwaniem (dekanat lęborski diecezji pelplińskiej.
Jest to trzecia, co do kolejności wybudowania, świątynia w mieście. Kościół został wzniesiony w 1930 roku jako kaplica cmentarna. Do 1972 roku świątynia była filią parafii św. Jakuba Apostoła. W 1972 roku przy kościele została erygowana samodzielna parafia pod wezwaniem świętego Maksymiliana Marii Kolbego i Wszystkich Świętych.

</doc>
<doc id="5211530" url="https://pl.wikipedia.org/wiki?curid=5211530" title="Bogdănești (okręg Botoszany)">
Bogdănești (okręg Botoszany)

Bogdănești – wieś w Rumunii, w okręgu Botoszany, w gminie Santa Mare. W 2011 roku liczyła 398 mieszkańców.

</doc>
<doc id="5211531" url="https://pl.wikipedia.org/wiki?curid=5211531" title="Kateryna Kozłowa">
Kateryna Kozłowa



</doc>
<doc id="5211533" url="https://pl.wikipedia.org/wiki?curid=5211533" title="Durnești (gmina Santa Mare)">
Durnești (gmina Santa Mare)

Durnești – wieś w Rumunii, w okręgu Botoszany, w gminie Santa Mare. W 2011 roku liczyła 73 mieszkańców.

</doc>
<doc id="5211534" url="https://pl.wikipedia.org/wiki?curid=5211534" title="Ilișeni">
Ilișeni

Ilișeni – wieś w Rumunii, w okręgu Botoszany, w gminie Santa Mare. W 2011 roku liczyła 216 mieszkańców.

</doc>
<doc id="5211536" url="https://pl.wikipedia.org/wiki?curid=5211536" title="Rânghilești">
Rânghilești

Rânghilești – wieś w Rumunii, w okręgu Botoszany, w gminie Santa Mare. W 2011 roku liczyła 409 mieszkańców.

</doc>
<doc id="5211537" url="https://pl.wikipedia.org/wiki?curid=5211537" title="Rânghilești-Deal">
Rânghilești-Deal

Rânghilești-Deal – wieś w Rumunii, w okręgu Botoszany, w gminie Santa Mare. W 2011 roku liczyła 500 mieszkańców.

</doc>
<doc id="5211551" url="https://pl.wikipedia.org/wiki?curid=5211551" title="Antonio Bernacchi">
Antonio Bernacchi

Antonio Maria Bernacchi (ochrzczony 23 czerwca 1685 w Bolonii, zm. 16 marca 1756 tamże) – włoski śpiewak, kastrat (alt).
Życiorys.
Był uczniem Francesca Antonia Pistocchiego. W 1700 roku został chórzystą (sopran dziecięcy) w bazylice San Petronio w Bolonii. Od 1701 do 1709 roku związany był z dworem elektora Jana Wilhelma w Düsseldorfie. Jako śpiewak operowy zadebiutował w 1703 roku w Genui. Występował w Bolonii (1712–1731), Wenecji (1709–1735), Monachium (1720–1727) i Wiedniu (1720–1727). W latach 1716–1717 i ponownie 1729–1736 występował w Londynie, gdzie uczestniczył w przedstawieniach oper Georga Friedricha Händla. W 1721 roku w Rzymie wziął udział w prawykonaniu opery "Griselda" Alessandra Scarlattiego. Od 1722 roku był członkiem bolońskiej Accademia Filarmonica, w latach 1748–1749 pełnił funkcję jej przewodniczącego.

</doc>
<doc id="5211552" url="https://pl.wikipedia.org/wiki?curid=5211552" title="Stăuceni (gmina w okręgu Botoszany)">
Stăuceni (gmina w okręgu Botoszany)

Stăuceni – gmina w Rumunii, w okręgu Botoszany. Obejmuje miejscowości Siliștea, Stăuceni, Tocileni i Victoria. W 2011 roku liczyła 3619 mieszkańców.

</doc>
<doc id="5211553" url="https://pl.wikipedia.org/wiki?curid=5211553" title="Skulik sosnowiec">
Skulik sosnowiec

Skulik sosnowiec ("Scymnus suturalis") – gatunek chrząszcza z rodziny biedronkowatych. Naturalnie występuje w Palearktyce; introdukowany został do Nearktyki.
Taksonomia.
Gatunek ten opisany został po raz pierwszy w 1795 roku przez Carla Petera Thunberga. Jako miejsce typowe wskazano Szwecję.
Morfologia.
Chrząszcz o owalnym, wypukłym ciele długości od 1,5 do 2 mm. Głowę ma zwykle ubarwioną czarno. Czułki buduje 11 członów. Przedplecze jest czarne, często w kątach przednich z czerwonobrunatnym rozjaśnieniem. Tarczka jest czarna. Pokrywy mają kolor brunatnożółty z brunatnymi do czarnych: nasadą, smugą wzdłuż szwu i liniami przy krawędziach bocznych. W przeciwieństwie do podobnego "S. limbatus" ciemna barwa na pokrywach sięga ich wierzchołka. Guzy barkowe pokryw są dobrze zaznaczone. Powierzchnia pokryw ma równomiernie rozmieszczone, nieułożone w skupiska punkty duże. Odnóża mają czarne uda, brunatne golenie i żółtobrunatne stopy. Przedpiersie ma na wyrostku międzybiodrowym dwa żeberka. Na pierwszym z widocznych sternitów odwłoka (pierwszym wentrycie) występują pełne, półokrągłe linie udowe, sięgające łukiem do ⅔ jego długości, a zewnętrznymi końcami do przedniej jego krawędzi.
Jaja są ubarwione pomarańczowo, podłużne, długości około 0,5 mm i średnicy około 0,2 mm.
Ekologia i występowanie.
Owad stenotopowy, preferujący lasy iglaste i mieszane, ale spotykany też na bagnach, w parkach i ogrodach. Bytuje głównie na sosnach, w tym na kosodrzewinie, rzadziej na świerkach, choinach, brzozach i ligustrach. Zarówno larwy jak i owady dorosłe są drapieżnikami żerującymi na mszycach (afidofagia) i czerwcach (kokcydofagia), w tym na ochojnikowatych i "Chionaspis salicis". Postacie dorosłe zimują pod odstającą korą, w porastającym pnie mchu oraz wśród opadłego listowia u podstawy pni. Nierzadko zimują gromadnie, tworząc liczące setki osobników agregacje.
Gatunek palearktyczny. W Europie znany jest z Portugalii, Hiszpanii, Irlandii, Wielkiej Brytanii, Francji, Belgii, Luksemburga, Holandii, Niemiec, Szwajcarii, Liechtensteinu, Austrii, Włoch, Malty, Danii, Norwegii, Szwecji, Finlandii, Estonii, Łotwy, Litwy, Polski, Czech, Słowacji, Węgier, Białorusi, Ukrainy, Mołdawii, Rumunii, Bułgarii, Słowenii, Chorwacji, Bośni i Hercegowiny, Czarnogóry, Serbii, Macedonii Północnej, Grecji oraz europejskiej części Rosji. Występuje także w kontynentalnej Afryce Północnej i Makaronezji (na Azorach i Maderze). W Azji zamieszkuje Kaukaz, Zakaukazie, Azję Zachodnią, Mongolię, Syberię i Rosyjski Daleki Wschód. W XX wieku zawleczony został ponadto do Stanów Zjednoczonych. W latach 80' występował już w Pensylwanii, Nowym Jorku, Connecticut, Maryland, Michigan i Wirginii. W 1992 roku po raz pierwszy odnotowano go w Kanadzie (w Quebecu).

</doc>
<doc id="5211554" url="https://pl.wikipedia.org/wiki?curid=5211554" title="Scymnus suturalis">
Scymnus suturalis



</doc>
<doc id="5211555" url="https://pl.wikipedia.org/wiki?curid=5211555" title="Horowe (sielsowiet Turkowo)">
Horowe (sielsowiet Turkowo)

Horowe (; ) – wieś na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów wieś w gminie Mikołajewo, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie kolonia leżała w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwało tu 13 osób, 9 były wyznania rzymskokatolickiego a 4 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 3 budynki mieszkalnych. W 1931 w 9 domach zamieszkiwało 48 osób.
Wierni należeli do parafii prawosławnej w Dziśnie i rzymskokatolickiej w Hryhorowiczach. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5211556" url="https://pl.wikipedia.org/wiki?curid=5211556" title="Stăuceni (okręg Botoszany)">
Stăuceni (okręg Botoszany)

Stăuceni – wieś w Rumunii, w okręgu Botoszany, w gminie Stăuceni. W 2011 roku liczyła 1351 mieszkańców.

</doc>
<doc id="5211557" url="https://pl.wikipedia.org/wiki?curid=5211557" title="Strzępkoząb brodaty">
Strzępkoząb brodaty

Strzępkoząb brodaty ("Hyphodontia barba-jovis" (Bull.) J. Erikss.) – gatunek grzybów z rzędu szczeciniakowców ("Hymenochaetaceae").
Systematyka i nazewnictwo.
Pozycja w klasyfikacji według Index Fungorum: "Hyphodontia, Hyphodontiaceae, Hymenochaetales, Agaricomycetidae, Agaricomycetes, Agaricomycotina, Basidiomycota, Fungi".
Takson ten w 1791 r. opisał Jean Baptiste François Pierre Bulliard, nadając mu nazwę "Hydnum barba-jovis" (jako "Hydnum barba-jobi"). Obecną, uznaną przez Index Fungorum nazwę nadał mu John Eriksson w 1958 r.
Ma 12 synonimów. Niektóre z nich:
Polską nazwę zaproponował Władysław Wojewoda w 2003 r.
Morfologia.
Wieloletni, rozpostarty, okrągły. Może rozwijać się na korze lub na drewnie. Sąsiednie owocniki często zlewają się z sobą. Powierzchnia początkowo biaława, podczas rozwoju ciemniejąca, ochrowa, w końcu bladobrązowa. Miąższ początkowo miękki, potem włóknisty i raczej twardy. Hymenofor kolczasty. Kolce stożkowate, o długości do 3 mm, na szczytach pędzelkowato rozgałęzione z mniej lub bardziej licznymi, wystającymi strzępkami i cystydami. Brzeg owocnika zmienny; strzępiasty lub nieregularny.
System strzępkowy monomityczny. Strzępki o szerokości 2–3 µm, wyraźne, nieco grubościenne, mniej więcej równoległe i słabo rozgałęzione, w subikulum nieregularnie splątane. Strzępki w subhymenium cieńsze i w dojrzałych owocnikach pokryte gęstą teksturą. Sprzążki obecne na wszystkich septach strzępek, rozgałęzienia strzępek powstają w sprzążkach, lub w ich pobliżu. Wszystkie strzępki cyjanofilne. W hymenium i w wierzchołkach kolców liczne cystydy. Są cylindryczne, często wygięte i zwężone, grubościenne z wyjątkiem części wierzchołkowej, cyjanofilne, 80–300 × 6–8 µm. Cystydy w hymenium często kolankowate, zwłaszcza w wierzchołkowej części kolców. W cystydach występują septy wtórne bez sprzążek, rzadko ze sprzążkami. Podstawki początkowo prawie maczugowate, potem prawie cylindryczne ze zwężeniem na środku, 14–20 × 4–5 µm, z 4 sterygmami i sprzążką w podstawie. Zarodniki elipsoidalne, cienkościenne, gładkie, z jedną gutulą, 4,5–5,5 (–6) × 3,5–4,5 µm.
Występowanie i siedlisko.
Występuje w Ameryce Północnej i Południowej, Europie, Azji, Afryce i na Nowej Zelandii. W Europie jest szeroko rozprzestrzeniony, jego zasięg ciągnie się od Morza Śródziemnego i Oceanu Atlantyckiego po północne krańce Półwyspu Skandynawskiego. Występuje także na południowym wybrzeżu Grenlandii. W. Wojewoda w 2003 r. przytacza 3 jego stanowiska w Polsce, wszystkie dawne (1889, 1903, 1967, 1970), wraz z uwagą, że rozprzestrzenienie tego gatunku i jego zagrożenie w Polsce nie są znane.
Grzyb nadrzewny, saprotrof. Występuje w różnego typu lasach na martwym drewnie głównie drzew liściastych, zwłaszcza olchy, brzozy, leszczyny i dęba, rzadziej na drewnie drzew iglastych, zwłaszcza jodły i świerka.
Gatunki podobne.
Strzępkoząb brodaty jest gatunkiem dość charakterystycznym i łatwym do identyfikacji. Najbliżej z nim spokrewniony jest strzępkoząb jodłowy ("Hyphodontia abieticola"), który rośnie na drewnie iglastym. Ma owocnik rozpostarty z małymi kolcami, różni się także kształtem zarodników.

</doc>
<doc id="5211558" url="https://pl.wikipedia.org/wiki?curid=5211558" title="Hyphodontia barba-jovis">
Hyphodontia barba-jovis



</doc>
<doc id="5211559" url="https://pl.wikipedia.org/wiki?curid=5211559" title="Aliona Bolsova Zadoinov">
Aliona Bolsova Zadoinov



</doc>
<doc id="5211562" url="https://pl.wikipedia.org/wiki?curid=5211562" title="Anna Boyé-Guerquin">
Anna Boyé-Guerquin

Anna Boyé-Guerquin (ur. 24 kwietnia 1922 r. w Kościanie, zm. 1 sierpnia 2001 r.) – polska architektka.
Życiorys.
Urodziła się 24 kwietnia 1922 r. W dzieciństwie mieszkała w Warszawie, a w czasie niemieckiej okupacji uczęszczała do Żeńskiej Szkoły Architektury im. S. Noakowskiego i uzyskała na tajnych kompletach maturę, a następnie rozpoczęła konspiracyjnie studia na Wydziale Architektury Politechniki Warszawskiej. W tym samym czasie była członkiem Szarych Szeregów, a w czasie powstania warszawskiego sanitariuszką w szpitalu polowym. 
Po zakończeniu wojny kontynuowała studia na Wydziale Architektury i po ich ukończeniu rozpoczęła pracę w Biurze Odbudowy Stolicy, w którym została współautorką projektów odbudowy części kamienic na Starym i Nowym Mieście (do części z nich zaprojektowała także wyposażenie wnętrz), m.in. przy Rynku Starego Miasta 2, 18 i 20, Krakowskim Przedmieściu 57 i 59, Koziej 34 i 36, Miodowej 1, Wąskim Dunaju 4, 6, 8, Mostowej 21/23 – 29 i Długiej 28, a także pałac Marii z Lubomirskich Radziwiłłowej przy Długiej 26.
W 1950 r. wyszła za architekta Bohdana Guerquin i w 1954 r. zamieszkała we Wrocławiu, gdzie podjęła pracę w Biurze Projektów Miasta Wrocławia, a od 1962 r. w pracowni projektowej oddziału wrocławskiego Pracowni Konserwacji Zabytków. Zaprojektowała odbudowę kamienic przy ul. Złote Koło 1/2, przy ul. Kuźniczej 11, 12 i 13, a także kierowała pracami rewaloryzacyjnymi Arsenału, a w Henrykowie prowadziła prace adaptacyjne gotyckiego konwentu cystersów na kompleks szkół ogrodniczych, zaś w Nysie zaprojektowała pałac ślubów w dawnych kanoniach. Ponadto w Poznaniu współprojektowała rewaloryzację i częściowe odtworzenie wnętrz hotelu Bazar. Była także autorką projektów konserwatorskich i rewaloryzacyjnych architektury w założeniach parkowych i ogrodowych m.in. pałacu w Rydzynie, zamku w Wojnowicach, byłego konwiktu jezuitów w Kłodzku, tarasach przy zamku w Książu, parki w Falentach, Winiarach, Starej Wsi k. Otwocka. 
Odznaczona Złotym Krzyżem Zasługi.
Po przejściu na emeryturę w 1984 r. pracowała nadal przy odbudowie i wystroju wnętrz obiektów zabytkowych Wrocławia i Dolnego Śląska. Zmarła 1 sierpnia 2001 r. i została pochowana na cmentarzu św. Rodziny przy ul. Smętnej we Wrocławiu.

</doc>
<doc id="5211563" url="https://pl.wikipedia.org/wiki?curid=5211563" title="Alexandra Ignatik">
Alexandra Ignatik



</doc>
<doc id="5211565" url="https://pl.wikipedia.org/wiki?curid=5211565" title="Justin Champagnie">
Justin Champagnie

Justin John Champagnie (ur. 29 czerwca 2001 w Nowym Jorku) – amerykański koszykarz, występujący na pozycjach rzucającego obrońcy lub niskiego skrzydłowego, obecnie zawodnik Toronto Raptors oraz zespołu G-League – Raptors 905.

</doc>
<doc id="5211566" url="https://pl.wikipedia.org/wiki?curid=5211566" title="Delegatura Ambasady RP w Pietropawłowsku">
Delegatura Ambasady RP w Pietropawłowsku

Delegatura Ambasady RP w Pietropawłowsku (obecnie w Kazachstanie), Delegatura Ambasady Polski (Представительствo посольства Польши) – polski urząd konsularny działający epizodycznie jako delegatura ambasady RP w ZSRR ewakuowanej do Kujbyszewa w 1942.
Do kompetencji terytorialnej urzędu należały Obwód północnokazachstański (pietropawłowski) i Obwód omski.
Siedziba.
Mieściła się przy ul. Komunistyczeskiej 71 (ул. Коммунистическая), obecnie ul. Magżana Żumabajewa (ул. Магжана Жумабаева).

</doc>
<doc id="5211567" url="https://pl.wikipedia.org/wiki?curid=5211567" title="Siliștea (okręg Botoszany)">
Siliștea (okręg Botoszany)

Siliștea – wieś w Rumunii, w okręgu Botoszany, w gminie Stăuceni. W 2011 roku liczyła 498 mieszkańców.

</doc>
<doc id="5211570" url="https://pl.wikipedia.org/wiki?curid=5211570" title="Carlo Francesco Pollarolo">
Carlo Francesco Pollarolo

Carlo Francesco Pollarolo, także Pollaroli (ur. około 1653 przypuszczalnie w Brescii, zm. 7 lutego 1723 w Wenecji) – włoski kompozytor i organista.
Życiorys.
Syn organisty Orazia Pollarolego, u którego prawdopodobnie pobierał lekcje muzyki. W 1676 roku zastąpił ojca na stanowisku organisty w katedrze w Brescii, a w 1680 roku otrzymał stanowisko capo musico. W latach 1681–1689 piastował analogiczną funkcję w Accademia degli Erranti. W 1689 roku wyjechał do Wenecji, gdzie otrzymał posadę organisty (1690) i wicekapelmistrza (1692) w bazylice św. Marka. Pełnił również funkcję dyrektora muzycznego w Ospedale degli Incurabili. 
Skomponował około 85 oper, m.in. "Roderico" (1686), "Onorio in Roma" (1692), "La forza della virtù" (1693), "Il Faramondo" (1699), "Semiramide" (1713), "Ariodante" (1716) i "Astinome" (1719). Wiele z nich jednak zaginęło. Ponadto komponował oratoria, utwory religijne, kantaty, arie, duety.

</doc>
<doc id="5211572" url="https://pl.wikipedia.org/wiki?curid=5211572" title="Australian Open 2022 (kwalifikacje gry pojedynczej kobiet)">
Australian Open 2022 (kwalifikacje gry pojedynczej kobiet)

Australian Open 2022 – kwalifikacje gry pojedynczej kobiet – kwalifikacje do zawodów singlowych kobiet, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 10–14 stycznia na twardych kortach Melbourne Park w Melbourne.

</doc>
<doc id="5211581" url="https://pl.wikipedia.org/wiki?curid=5211581" title="Asacza">
Asacza

Asacza (ros. Асача) – wygasły wulkan złożony na półwyspie Kamczatka w Rosji.
Geografia.
Masyw wulkaniczny w południowej części półwyspu Kamczatka w Rosji, ok. 90 km od Pietropawłowska Kamczackiego, na południowy zachód od wulkanów Mutnowskij i Goriełyj. Składa się z wulkanów powstałych w okresie od plejstocenu do holocenu, zajmując powierzchnię 300 km². Osiąga maksymalną wysokość 1910 m n.p.m. 
Grupa obejmuje starszy geologicznie wulkan tarczowy Asacza, stratowulkan Żołtyj (ros. Жёлтый), młodszy stratowulkan Asacza i mniejszy stożek wulkaniczny Tumanow (ros. Туманов). Starszy wulkan Asacza znajduje się w centrum masywu i zajmuje powierzchnię 200–250 km². W jego północnej części leży młodszy stratowulkan Asacza zwieńczony kraterem. We wschodniej, prawie szczytowej części stratowulkanu powstał andezytowy stożek wulkaniczny Tumanow. W południowo-wschodniej części masywu leży stratowulkan Żełtyj. Po bokach wulkanów Asacza znajduje się dziesięć kopuł wulkanicznych (o średnicy od 0,5 do 1 km), powstałych przede wszystkim w plejstocenie. Z wczesnego holocenu pochodzą bazaltowe stożki żużlowe wzdłuż zachodnich i południowych zboczy kompleksu. U południowego podnóża masywu znajdują się źródła termalne.
Masyw leży w obrębie parku przyrody „Wulkany Kamczatki” (do 2010 roku na terenie parku przyrody „Jużno-Kamczatskij”) – a od 1996 roku znajduje się na obszarze wpisanym na listę światowego dziedzictwa kulturowego UNESCO pod nazwą „Wulkany Kamczatki”.
Aktywność.
Wulkan uznawany jest za wygasły – nie odnotowano żadnych jego erupcji w holocenie.
W 1983 roku w rejonie Żołtego miały miejsca liczne trzęsienia ziemi, które zwykle towarzyszą magmie podnoszącej się z głębi ziemi na jej powierzchnię. Może to sugerować, że wulkan obudzi się w niedalekiej przyszłości.

</doc>
<doc id="5211584" url="https://pl.wikipedia.org/wiki?curid=5211584" title="Hryhorowicze Naddziśnieńskie">
Hryhorowicze Naddziśnieńskie

Hryhorowicze Naddziśnieńskie – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 63 osoby, 5 było wyznania rzymskokatolickiego a 58 prawosławnego. Jednocześnie 16 mieszkańców zadeklarowało polską, 45 białoruską a 2 inną przynależność narodową. Było tu 11 budynków mieszkalnych. W 1931 w 13 domach zamieszkiwało 58 osób.
Wierni należeli do miejscowej parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211587" url="https://pl.wikipedia.org/wiki?curid=5211587" title="Egranizacja">
Egranizacja

Egranizacja – stworzenie gry komputerowej na podstawie dzieła literackiego lub filmowego. Jest to neologizm powstały z połączenia słów "ekranizacja" i "gra". Produkcja może bazować na całym utworze lub na filmie albo jego części. Niektóre egranizacje nie są dokładnym odzwierciedleniem pierwowzorów – opierają się na świecie przedstawionym np. w książce lub dotyczą odrębnej, oryginalnej historii z danego uniwersum. Termin ten jest często używany przez redaktorów "CD-Action""."
Powstanie i rozwój adaptacji tekstów lub filmów do gier ma związek z rewolucją techniczną i informatyczną. Egranizacja często wiąże się z różnymi produktami totalnymi, czyli komunikatami symbolicznymi kultury, które cechuje m.in. intermedialność oraz globalność. Dzięki przekształcaniu tekstów kultury do postaci wirtualnej na popularności zyskują inne podobne/pokrewne dzieła takie jak książki czy komiksy.
Gry mogą być pomocne w rozwijaniu poczucia estetyki, refleksu, komunikatywności, logicznego myślenia i w kształtowaniu gustów młodego człowieka, na co wpływ mają: grafika, scenariusz oraz oprawa muzyczna.
Wady egranizacji są podobne do tych przypisywanych grom. Nie są one jednak w pełni identyczne. Zaliczyć do nich można przede wszystkim spłycenie i zniekształcenie przekazu oryginału.
Odmiany egranizacji.
Gry są projektowane na różne typy urządzeń (konsole i komputery), powstają przy okazji premier filmowych, w celu zwiększenia zysków, ale także z inicjatywy twórców chcących przetworzyć albo kontynuować historie z literackiego lub filmowego pierwowzoru (przykładem jest trylogia "Wiedźmin" autorstwa CD Project).
Nie wszystkie gatunki literackie można umiejętnie i łatwo przekształcić w adaptację gry. Te produkcje opierają się na pewnej dynamice, zagadkach, misjach do wykonania – ważna jest też sekwencja zdarzeń. W celach adaptacji zwykle korzysta się z książek przygodowych z elementami akcji, fantastyki (ze względu na atrakcyjną odmienność od rzeczywistości), thrillerów lub z dzieł z motywem drogi – zawierających opis przygód i przemiany bohatera w trakcie wędrówki lub podróży.
Popularność egranizacji.
Popularność adaptacji książek i filmów do postaci gier komputerowych wzrasta wraz z rozwojem technologii oraz ciągle rosnącą liczbą osób korzystających z komputerów, konsol itd. Dla wielu młodych osób gra stanowi kolejny środek masowego przekazu.
Przyczyn popularności tego typu adaptacji wśród odbiorców należy upatrywać przede wszystkim w rozwoju technologii prowadzących do zmian kulturowych. Przekaz wizualny jest łatwiejszy w zrozumieniu, prostszy, często nie wymaga interpretacji własnej. Grafika i animacja odgrywają w grze rolę ilustracji – im bardziej są dopracowane i realistyczne, tym większa chęć wejścia w stworzony świat. Ważny element egranizacji stanowi też ścieżka dźwiękowa, dodatkowo pomagająca wczuć się w klimat. W wypadku adaptacji filmów często jest to ta sama muzyka, którą potencjalni gracze znają z kin, a której twórcami są nierzadko najlepsi kompozytorzy. Wszystko to daje poczucie ciągłości, kontynuacji wielkiej przygody.
Gry działają na wiele zmysłów, angażują odbiorcę bardziej niż tekst. Gracz szybko i chętnie reaguje na bodźce, lepiej zapamiętuje, proces jego myślenia staje się dynamiczniejszy. Możliwość wykazania się pomysłowością, sprytem, zręcznością lub dobrą taktyką wyzwala w graczach pozytywne emocje.

</doc>
<doc id="5211591" url="https://pl.wikipedia.org/wiki?curid=5211591" title="Hryhorowicze Naddziśnieńskie I">
Hryhorowicze Naddziśnieńskie I

Hryhorowicze Naddziśnieńskie I – dawny majątek. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów dwór w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie majątek leżał w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 16 osób, 1 była wyznania rzymskokatolickiego a 15 prawosławnego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 w 2 domach zamieszkiwało 15 osób.
Wierni należeli do parafii prawosławnej w Hryhorowiczach i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211596" url="https://pl.wikipedia.org/wiki?curid=5211596" title="Hryhorowicze Naddziśnieńskie II">
Hryhorowicze Naddziśnieńskie II

Hryhorowicze Naddziśnieńskie II – dawny majątek. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów dwór w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie majątek leżał w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 35 osób, 7 było wyznania rzymskokatolickiego a 28 prawosławnego. Jednocześnie wszyscy mieszkańcy zadeklarowali polską przynależność narodową. Były tu 3 budynki mieszkalne. W 1931 w 6 domach zamieszkiwało 55 osób.
Wierni należeli do parafii prawosławnej w Hryhorowiczach i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W okresie międzywojennym umiejscowiona była tu strażnica KOP „Hryhorowicze”.

</doc>
<doc id="5211597" url="https://pl.wikipedia.org/wiki?curid=5211597" title="Dominic Stephan Stricker">
Dominic Stephan Stricker



</doc>
<doc id="5211600" url="https://pl.wikipedia.org/wiki?curid=5211600" title="Dimitar Kuzmanov">
Dimitar Kuzmanov



</doc>
<doc id="5211601" url="https://pl.wikipedia.org/wiki?curid=5211601" title="Aslan Karatcew">
Aslan Karatcew



</doc>
<doc id="5211602" url="https://pl.wikipedia.org/wiki?curid=5211602" title="Vitaliy Sachko">
Vitaliy Sachko



</doc>
<doc id="5211603" url="https://pl.wikipedia.org/wiki?curid=5211603" title="Zdzisław Wspaniały">
Zdzisław Wspaniały

Zdzisław Wspaniały (ur. 2 kwietnia 1935 w Sosnowcu, zm. 20 listopada 1998 w Wołominie) – polski piłkarz występujący na pozycji pomocnika, trener piłkarski.
Kariera piłkarska.
Seniorską karierę rozpoczynał w Stali Sosnowiec. W 1954 roku awansował z klubem do I ligi. W 1955 roku rozegrał w I lidze cztery spotkania w barwach Stali. W 1956 roku przeszedł do Śląska Wrocław, z którym awansował wówczas do II ligi. W 1958 roku wrócił do Stali Sosnowiec, a następnie przez dwa lata występował w Polonii Warszawa. W 1961 roku został piłkarzem Gwardii Warszawa, z którą awansował do I ligi. W barwach Gwardii Wspaniały grał do 1965 roku, rozgrywając w tym okresie 44 mecze w I lidze. 
Statystyki piłkarskie.
W I lidze rozegrał 66 mecze i zdobył 3 bramki jako zawodnik dwóch klubów:
Kariera trenerska.
Po zakończeniu kariery piłkarskiej był trenerem Okęcia Warszawa, Marymontu Warszawa, Hutnika Warsawa, Gwardii Warszawa, Bugu Wyszków, Huraganu Wołomin, Pilicy Warka i Jedności Żabieniec.
Życie prywatne.
Jego bratem był Waldemar, siatkarz i trener siatkarski.

</doc>
<doc id="5211604" url="https://pl.wikipedia.org/wiki?curid=5211604" title="Australian Open 2022 (kwalifikacje gry pojedynczej mężczyzn)">
Australian Open 2022 (kwalifikacje gry pojedynczej mężczyzn)

Australian Open 2022 – kwalifikacje gry pojedynczej mężczyzn – kwalifikacje do zawodów singlowych mężczyzn, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 10–14 stycznia na twardych kortach Melbourne Park w Melbourne.

</doc>
<doc id="5211607" url="https://pl.wikipedia.org/wiki?curid=5211607" title="David Johnson (koszykarz)">
David Johnson (koszykarz)

David Ricardo Johnson (ur. 26 lutego 2001 w Louisville) – amerykański koszykarz, występujący na pozycji rzucającego obrońcy, obecnie zawodnik Toronto Raptors oraz zespołu G-League – Raptors 905.

</doc>
<doc id="5211608" url="https://pl.wikipedia.org/wiki?curid=5211608" title="Tocileni (okręg Botoszany)">
Tocileni (okręg Botoszany)

Tocileni – wieś w Rumunii, w okręgu Botoszany, w gminie Stăuceni. W 2011 roku liczyła 1158 mieszkańców.

</doc>
<doc id="5211609" url="https://pl.wikipedia.org/wiki?curid=5211609" title="Victoria (gmina Stăuceni)">
Victoria (gmina Stăuceni)

Victoria – wieś w Rumunii, w okręgu Botoszany, w gminie Stăuceni. W 2011 roku liczyła 612 mieszkańców.

</doc>
<doc id="5211610" url="https://pl.wikipedia.org/wiki?curid=5211610" title="Spasi Sofia">
Spasi Sofia

Spasi Sofia () – ruch miejski działający od 2015 w stolicy Bułgarii – Sofii.
Stowarzyszenie zajmuje się monitorowaniem działalności władz oraz administracji miasta, podnoszeniem publicznej świadomości na temat problemów Sofii. Skupia się na takich kwestiach jak: transport miejski, zieleń publiczna, planowanie przestrzenne, korupcja. 
Podczas wyborów samorządowych w kandydat Spasi Sofia na burmistrza, , zdobył 10,77% głosów i zajął czwarte miejsce. Zdobył mandat radnego. 
W Polsce Spasi Sofia zyskało rozgłos w 2018, kiedy podczas kampanii przed wyborami samorządowymi Patryk Jaki udał się w podróż do Sofii, żeby porównać tamtejsze rozwiązania z warszawskimi. Aktywiści Spasi Sofia we współpracy z warszawskim ruchem Miasto Jest Nasze podczas konferencji prasowej Jakiego obalili jego argumentację. 

</doc>
<doc id="5211611" url="https://pl.wikipedia.org/wiki?curid=5211611" title="Rosa Schindler-Süss">
Rosa Schindler-Süss



</doc>
<doc id="5211612" url="https://pl.wikipedia.org/wiki?curid=5211612" title="Hryhorowicze Naddziśnieńskie I (leśniczówka)">
Hryhorowicze Naddziśnieńskie I (leśniczówka)

Hryhorowicze Naddziśnieńskie I – dawna leśniczówka. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 leśniczówka leżała w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 8 osób, 1 była wyznania rzymskokatolickiego a 7 prawosławnego. Jednocześnie wszyscy mieszkańcy zadeklarowali polską przynależność narodową. Był tu 1 budynek mieszkalny. W 1931 w 1 domu zamieszkiwało 4 osoby.
Wierni należeli do parafii prawosławnej w Hryhorowiczach i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211614" url="https://pl.wikipedia.org/wiki?curid=5211614" title="Suharău (gmina)">
Suharău (gmina)

Suharău – gmina w Rumunii, w okręgu Botoszany. Obejmuje miejscowości Izvoare, Lișna, Oroftiana, Plevna, Smârdan i Suharău. W 2011 roku liczyła 4792 mieszkańców.

</doc>
<doc id="5211615" url="https://pl.wikipedia.org/wiki?curid=5211615" title="Osiotr (1901)">
Osiotr (1901)

Osiotr () – rosyjski niszczyciel z przełomu XIX i XX wieku, jedna z pięciu jednostek typu "Foriel". Okręt został zwodowany 23 stycznia 1901 roku we francuskiej stoczni Société Nouvelle des Forges et Chantiers de la Méditerranée w Hawrze, a do służby w Marynarce Wojennej Imperium Rosyjskiego został wcielony w marcu 1901 roku, z przydziałem do Floty Bałtyckiej. W 1902 roku nazwę jednostki zmieniono na „Wnuszytielnyj” (ros. „Внушительный”). Niszczyciel został przerzucony na Daleki Wschód, gdzie wszedł w skład Eskadry Oceanu Spokojnego. Podczas wojny rosyjsko-japońskiej jednostka została zatopiona 25 lutego 1904 roku nieopodal Port Artur przez japońskie krążowniki.
Projekt i budowa.
„Osiotr” był jednym z pięciu niszczycieli zamówionych i zbudowanych we Francji. Okręty były ulepszoną wersją pierwszego typu francuskich niszczycieli – "Durandal", z odmiennym rozmieszczeniem kominów w dwóch parach po dwa.
Okręt zbudowany został w stoczni Société Nouvelle des Forges et Chantiers de la Méditerranée w Hawrze. Stępkę jednostki położono w 1899 roku, a zwodowany został 23 stycznia 1901 roku.
Dane taktyczno-techniczne.
Okręt był niewielkim, czterokominowym niszczycielem. Długość całkowita wynosiła 56,6 metra, szerokość 5,9 metra i maksymalne zanurzenie 3,02 metra. Wyporność normalna wynosiła 312 ton, zaś pełna 347 ton. Okręt napędzany był przez dwie pionowe maszyny parowe potrójnego rozprężania o łącznej mocy 5200 KM, do której parę dostarczały cztery kotły Normand. Dwuśrubowy układ napędowy pozwalał osiągnąć prędkość 26,5 węzła. Okręt mógł zabrać zapas węgla o maksymalnej masie 82 ton, co zapewniało zasięg wynoszący 1250 Mm przy prędkości 13 węzłów.
Uzbrojenie artyleryjskie okrętu stanowiły: umieszczone na nadbudówce dziobowej pojedyncze działo kalibru 75 mm L/48 Canet oraz pięć pojedynczych dział trzyfuntowych Hotchkiss M1885 L/40 kalibru 47 mm. Jednostka wyposażona była w dwie pojedyncze obracalne nadwodne wyrzutnie torped kalibru 381 mm, umieszczone na pokładzie za pierwszą i drugą parą kominów.
Załoga okrętu liczyła 57–59 oficerów, podoficerów i marynarzy.
Służba.
„Osiotr” został wcielony do służby w Marynarce Wojennej Imperium Rosyjskiego w marcu 1901 roku. Jednostka weszła w skład Floty Bałtyckiej. W marcu 1902 roku nazwę okrętu zmieniono na „Wnuszytielnyj” (ros. „Внушительный”). Między 1902 a 1903 rokiem niszczyciel został przerzucony na Daleki Wschód.
W momencie wybuchu wojny rosyjsko-japońskiej jednostka wchodziła w skład 1. Flotylli Niszczycieli I Eskadry Oceanu Spokojnego, stacjonując w Port Artur. 1904 roku okręt wziął udział w pierwszej, nierozstrzygniętej bitwie między głównymi siłami rosyjskimi i japońskimi na redzie Port Artur. dowodzony przez kmdra por. Liwena zespół niszczycieli („Wnuszytielnyj”, „Biesstrasznyj”, „Bditielnyj” i „Lejtienant Burakow”) udał się na patrol u północno-zachodnich wybrzeży półwyspu Kwantung. Powracając zespół natknął się na okręty japońskiego 1. dywizjonu niszczycieli i podczas walki „Wnuszytielnyj” i „Biesstrasznyj” oddzieliły się od pozostałych dwóch jednostek, chroniąc się na wodach Zatoki Gołębiej. Rano oba niszczyciele udały się w kierunku bazy, jednak na ich drodze stanęły okręty 3. dywizjonu krążowników kontradmirała Shigeto Dewy (krążowniki pancernopokładowe „Chitose”, „Kasagi”, „Takasago” i „Yoshino”). Na pomoc niszczycielom wyszły z Port Artur krążowniki „Bajan”, „Askold” i „Nowik”, co wykorzystał „Biesstrasznyj” docierając na redę Port Artur. Spóźniony, pozostały w Zatoce Gołębiej „Wnuszytielnyj” stał się około południa celem ognia artyleryjskiego japońskich krążowników, w wyniku którego stracił jednego członka załogi i ze zniszczony kotłem i przestrzelonym kadłubem wyrzucił się na brzeg. Wrak został 40 minut później zniszczony przez „Yoshino”, a załoga niszczyciela dotarła drogą lądową do bazy.

</doc>
<doc id="5211617" url="https://pl.wikipedia.org/wiki?curid=5211617" title="Suharău">
Suharău

Suharău – wieś w Rumunii, w okręgu Botoszany, w gminie Suharău. W 2011 roku liczyła 2097 mieszkańców.

</doc>
<doc id="5211618" url="https://pl.wikipedia.org/wiki?curid=5211618" title="Izvoare (okręg Botoszany)">
Izvoare (okręg Botoszany)

Izvoare – wieś w Rumunii, w okręgu Botoszany, w gminie Suharău. W 2011 roku liczyła 53 mieszkańców.

</doc>
<doc id="5211619" url="https://pl.wikipedia.org/wiki?curid=5211619" title="Hryhorowicze Naddziśnieńskie II (leśniczówka)">
Hryhorowicze Naddziśnieńskie II (leśniczówka)

Hryhorowicze Naddziśnieńskie II – dawna leśniczówka. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 leśniczówka leżała w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 13 osób, 8 było wyznania rzymskokatolickiego a 5 prawosławnego. Jednocześnie 8 mieszkańców zadeklarowało polską a 5 białoruską przynależność narodową. Były tu 2 budynki mieszkalne.
Wierni należeli do parafii prawosławnej w Hryhorowiczach i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211620" url="https://pl.wikipedia.org/wiki?curid=5211620" title="Lișna">
Lișna

Lișna – wieś w Rumunii, w okręgu Botoszany, w gminie Suharău. W 2011 roku liczyła 877 mieszkańców.

</doc>
<doc id="5211621" url="https://pl.wikipedia.org/wiki?curid=5211621" title="Oroftiana">
Oroftiana

Oroftiana – wieś w Rumunii, w okręgu Botoszany, w gminie Suharău. W 2011 roku liczyła 956 mieszkańców.

</doc>
<doc id="5211623" url="https://pl.wikipedia.org/wiki?curid=5211623" title="Johannes Schenck">
Johannes Schenck

Johannes Schenck, także Johann, Johan lub Jan Schenk (ochrzczony 3 czerwca 1660 w Amsterdamie, zm. po 1712) – niemiecki gambista i kompozytor.
Życiorys.
Prawdopodobnie uczył się u któregoś z angielskich muzyków przebywających na emigracji w Niemczech. Około 1696 roku został zatrudniony na dworze elektora Jana Wilhelma w Düsseldorfie, w 1710 roku otrzymał tytuł radcy dworskiego. Utrzymywał kontakty z ośrodkiem w Amsterdamie, gdzie wydał drukiem wszystkie swoje kompozycje. Należał do najbardziej cenionych gambistów swojej epoki, jego utwory na violę da gamba wymagają opanowania techniki wirtuozowskiej.

</doc>
<doc id="5211624" url="https://pl.wikipedia.org/wiki?curid=5211624" title="Plevna (okręg Botoszany)">
Plevna (okręg Botoszany)

Plevna – wieś w Rumunii, w okręgu Botoszany, w gminie Suharău. W 2011 roku liczyła 191 mieszkańców.

</doc>
<doc id="5211625" url="https://pl.wikipedia.org/wiki?curid=5211625" title="Smârdan (okręg Botoszany)">
Smârdan (okręg Botoszany)

Smârdan – wieś w Rumunii, w okręgu Botoszany, w gminie Suharău. W 2011 roku liczyła 618 mieszkańców.

</doc>
<doc id="5211628" url="https://pl.wikipedia.org/wiki?curid=5211628" title="Saga (marka herbaty)">
Saga (marka herbaty)

Saga – marka herbaty ekspresowej należąca do firmy Unilever. Na polskim rynku dostępna jest od 1996 roku.
Historia.
O marce.
Herbatę Sagę wprowadzono na polski rynek w 1996 roku. Herbata szybko zdobyła popularność wśród konsumentów. Od momentu wprowadzenia na polski rynek, Saga stale dodaje do swojej oferty kolejne warianty herbat. Obecnie dostępne w sprzedaży są klasyczna herbata czarna (także earl grey, granulowana, liściasta), herbaty zielone (także z dodatkami wybranych owoców i liściasta), hebraty aromatyzowane (cytrynowa, z witaminą C), herbaty ziołowe (mięta, melisa, rumianek) oraz szeroka gama herbat owocowych. Wszystkie herbaty sprzedawane są w foliowych opakowaniach. Ich charakterystyczną cechą jest okrągły kształt torebek (wprowadzony na przełomie lat 1999 i 2000).
Promocje i dodatki.
Herbata Saga jest znana głównie z małych akcesoriów w kształcie misiów dodawanych do opakowań jej produktów od wczesnych lat XXI wieku. Przez lata w herbacie można było znaleźć zawieszki, magnesy, piórniki i wiele innych. W sprzedaży były dostępne również opakowania Sagi z produktami niezwiązanymi z motywem misiów, np. z podkładkami pod herbatę czy kubkami.
Działalność charytatywna.
W 2001 i 2002 roku Saga razem z margaryną Delmą uczestniczyła w akcji humanitarnej "Pajacyk", zaś w latach 2005–2007 razem z kilkoma innymi markami należącymi do Unilever była objęta promocją konsumencką "Koloniada". Ponadto herbata Saga w 2008 roku była partnerem akcji "Podaruj misia" organizowanej przez Fundację TVN.
Media.
W swoich spotach telewizyjnych herbata Saga kładła nacisk głównie na dobre relacje i silne więzi rodzinne. Jeden z nich (emitowany w 2007 roku) pokazywał rodzinę robiącą sobie przerwę na herbatę podczas grzybobrania. Padający w niej dialog "– Coś słaby grzyb w tym roku. – Ale herbatka dobra!" stał się memem na portalach internetowych takich jak Demotywatory.pl czy Kwejk.pl.
W 2012 roku Saga rozpoczęła prowadzenie kanału na YouTube oraz fanpage'a na Facebooku. Kanał YouTube jest nieaktywny od 2013 roku, a profil na Facebooku został po paru latach usunięty.
Regularnie prowadzona była też strona internetowa Sagi ("herbatasaga.pl"). Dostępne tam były m.in. informacje o marce, jej produktach i historii oraz aplikacja "Rodzinny planer" pozwalająca zaplanować sobie harmonogram dnia. Od 2020 roku adres strony przekierowuje na portal "unilever.pl".
W 2015 roku Saga razem z Big-Active była jedną z najbardziej reklamowanych marek herbat w mediach.

</doc>
<doc id="5211630" url="https://pl.wikipedia.org/wiki?curid=5211630" title="Hryhorowicze Krasnosielskie">
Hryhorowicze Krasnosielskie

Hryhorowicze Krasnosielskie – dawny majątek. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 majątek leżał w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 5 osób, 4 były wyznania rzymskokatolickiego a 1 prawosławnego. Jednocześnie wszyscy mieszkańcy zadeklarowali polską przynależność narodową. Był tu 1 budynek mieszkalny. W 1931 w 3 domach zamieszkiwało 30 osób.
Wierni należeli do parafii prawosławnej w Hryhorowiczach i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211632" url="https://pl.wikipedia.org/wiki?curid=5211632" title="Laskowo (obwód Dobricz)">
Laskowo (obwód Dobricz)

Laskowo () – wieś w Bułgarii, w obwodzie Dobricz, w gminie Dobriczka. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 379 mieszkańców.

</doc>
<doc id="5211633" url="https://pl.wikipedia.org/wiki?curid=5211633" title="Hulki">
Hulki

Hulki – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 9 osób, 7 było wyznania rzymskokatolickiego a 2 mojżeszowego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 w 1 domu zamieszkiwało 14 osób.
Wierni należeli do parafii rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211634" url="https://pl.wikipedia.org/wiki?curid=5211634" title="Język kott">
Język kott



</doc>
<doc id="5211637" url="https://pl.wikipedia.org/wiki?curid=5211637" title="Łomnica (obwód Dobricz)">
Łomnica (obwód Dobricz)

Łomnica () – wieś w Bułgarii, w obwodzie Dobricz, w gminie Dobriczka. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 332 mieszkańców.
W 1929 r. we wsi zarejestrowano skargę miejscowych na prowokacje i próby samorządności rumuńskich kolonistów.

</doc>
<doc id="5211639" url="https://pl.wikipedia.org/wiki?curid=5211639" title="Czujnik Słońca">
Czujnik Słońca

Czujnik Słońca – urządzenie nawigacyjne służące do określania kierunku Słońca względem urządzenia, wykorzystywane w przestrzeni kosmicznej na pokładach statków kosmicznych – satelitach czy rakietach suborbitalnych, a także w lotnictwie i urządzeniach naziemnych. Słońce jest dobrym obiektem do obserwacji z uwagi na silne promieniowanie oraz dobrze określoną pozycję na niebie. Czujniki Słońca wykorzystują naświetlanie elementów światłoczułych przez promienie słoneczne, wpadające do urządzenia przez odpowiednie szczeliny w obudowie. Na podstawie ilości padającego światła, różnic w ilości światła padającego na elementy światłoczułe, bądź na podstawie obrazu Słońca w kamerze tworzony jest sygnał wyjściowy. 
Istnieje wiele rodzajów czujników Słońca w zależności od konstrukcji działania i wytwarzanego sygnału wyjściowego. Pojedynczy czujnik może określać położenie Słońca względem jednej lub dwóch osi. Tworząc sygnał proporcjonalny do kąta, kosinusa kąta, bądź sygnał binarny informujący o znajdowaniu się Słońca w "polu widzenia" czujnika. Najprostsze "gruboziarniste" analogowe czujniki Słońca mierzą natężenie oświetlenia padającego na jedną fotodiodę. Rejestrowany sygnał jest zależny od kąta padania światła na czujnik, co pozwala obliczyć kąt padania światła. Czujniki te są wrażliwe na temperaturę urządzenia, na odbicia światła od elementów satelity i innych pobliskich ciał niebieskich (Ziemi, Księżyca).
Dokładniejsze urządzenia, określane jako cyfrowe, generują sygnał na podstawie obrazu rejestrowanego przez kamery CCD lub CMOS. Oprogramowanie analizujące tworzony obraz umożliwia określenie kierunku Słońca nawet wtedy, gdy pada na czujnik światło zakłócające i wytworzenie sygnału w potrzebnej postaci. Wysoka cena ogranicza stosowanie takich czujników. 
Czujniki Słońca – w zależności od przeznaczenia – oferują różne pola widzenia oraz dokładność pomiaru. Przykładowo, czujnik Coarse Sun Sensor używany na rakietach suborbitalnych NASA do wstępnego określenia orientacji przestrzennej ma pole widzenia 180°, a dokładność określenia pozycji Słońca przez zestaw czterech czujników wynosi ±1°. Z kolei bardziej dokładny Lockheed Intermediate Sun Sensor ma dwa tryby pracy – z polem widzenia ±10° oraz ±20° i osiąga dokładność ±10 sekund kątowych. Klasyczny, pojedynczy czujnik Słońca nie pozwala na pełny pomiar orientacji przestrzennej pojazdu – określa wektor prowadzący od czujnika do Słońca, pojazd może być jednak dowolnie obrócony wokół tego wektora. Rozwijana jest technologia czujników rozpoznających kierunek obrotu Słońca, które mogą pozwolić na wyznaczenie wszystkich trzech kątów niezbędnych do pełnego określenia orientacji przestrzennej pojazdu. 
Polski satelita edukacyjny PW-Sat2 był wyposażony w czujnik Słońca zaprojektowany, wykonany i przetestowany przez studentów.

</doc>
<doc id="5211640" url="https://pl.wikipedia.org/wiki?curid=5211640" title="Medowo (obwód Dobricz)">
Medowo (obwód Dobricz)

Medowo () – wieś w Bułgarii, w obwodzie Dobricz, w gminie Dobriczka. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 39 mieszkańców.

</doc>
<doc id="5211642" url="https://pl.wikipedia.org/wiki?curid=5211642" title="Jerzy Bromirski">
Jerzy Bromirski

Jerzy Bromirski (ur. 1915 w Kijowie, zm. 14 marca 1989 we Wrocławiu) – polski inżynier elektryk, prof. dr hab.
Życiorys.
Urodził się 1915 w Kijowie. Studia na kierunku inżynieria elektryczna ze specjalnością telemechanika ukończył w 1950 r. Od 1948 r. pracował jako wykładowca Politechniki Wrocławskiej, będąc współorganizatorem Katedry Telemechaniki i Automatyki. W 1954 r. został mianowany zastępcą profesora i kierownikiem Zakładu Urządzeń Telemechanicznych w ramach tej Katedry, stopień kandydata nauk technicznych uzyskał w 1957 r., a rok później mianowano go docentem. W 1963 r. był twórcą Katedry Konstrukcji Maszyn Cyfrowych. Tytuł profesora nadzwyczajnego uzyskał w 1964, a w 1972 r. otrzymał nominację profesorską. W latach 1955–1956 pełnił funkcję dziekana Wydziału Łączności, ponadto był także prodziekanem tego wydziału, zaś w latach 1971–1978 sprawował funkcję dziekana Wydziału Elektroniki, a następnie do 1981 r. dziekana Wydziału Informatyki i Zarządzania. Autor ok. 70 prac naukowych, promotor 34 doktorów.
Był wśród organizatorów Wrocławskich Zakła­dów Elektronicznych ELWRO, w których w latach 1959–1961 pracował jako główny konstruktor, a następnie do 1966 r. jako przewodniczący Rady Techniczno-Naukowej, ponadto współtworzył czasopismo "Maszyny matematyczne" (późniejsza "Infor­matyka") i w latach 1968–1969 przewodniczył jego radzie programowej. Od 1976 r. był zastępcą redaktora naczelnego kwartalnika Polskiej Akademii Nauk "Podstawy sterowania".
Zmarł 14 marca 1989 r. we Wrocławiu i został pochowany na cmentarzu św. Rodziny przy ul. Smętnej we Wrocławiu.
Odznaczenia.
Odznaczony m.in.:

</doc>
<doc id="5211643" url="https://pl.wikipedia.org/wiki?curid=5211643" title="Husaki (rejon miorski)">
Husaki (rejon miorski)

Husaki (; ) – wieś na Białorusi, w obwodzie witebskim, w rejonie miorskim, w sielsowiecie Zaucie.
Historia.
W czasach zaborów wieś prywatna w gminie Mikołajewo, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwało tu 35 osób, 15 było wyznania rzymskokatolickiego a 20 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 5 budynków mieszkalnych. W 1931 w 7 domach zamieszkiwało 50 osób.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5211644" url="https://pl.wikipedia.org/wiki?curid=5211644" title="Siewastopol (1967)">
Siewastopol (1967)

Siewastopol () – radziecki krążownik rakietowy projektu 1134 (ozn. NATO "Kresta I"). Wodowany w 1967 roku, znajdował się w czynnej służbie od 1969 do 1989 roku. Wchodził w skład Floty Oceanu Spokojnego.
Budowa i skrócony opis.
„Siewastopol” był czwartym – ostatnim okrętem projektu 1134 ("Bierkut"), określanego też jako typ "Admirał Zozula", a w kodzie NATO oznaczanego "Kresta I". Okręt otrzymał nazwę od miasta Sewastopola. Został wciągnięty na listę floty 3 czerwca 1966 roku. Budowany był w stoczni im. A. Żdanowa w Leningradzie pod numerem budowy 794. Stępkę położono 8 czerwca 1966 roku, a okręt wodowano 28 kwietnia 1967 roku. Wszedł do służby 25 września 1969 roku.
Okręty projektu 1134 były klasyfikowane oficjalnie początkowo jako duże okręty przeciwpodwodne (ros. "bolszoj protiwołodocznyj korabl", BPK). Ich zasadniczym przeznaczeniem miało być zwalczanie okrętów podwodnych, lecz w czasie ich budowy nie były jeszcze gotowe rakietotorpedy, wobec czego otrzymały one jako główne uzbrojenie cztery wyrzutnie pocisków przeciwokrętowych P-35, co nadało im znamiona uniwersalności. Dlatego też w 1977 roku przeklasyfikowano je na krążowniki rakietowe. Zwalczanie okrętów podwodnych możliwe było za pomocą dziesięciu wyrzutni torped kalibru 533 mm, z których można było wystrzeliwać torpedy przeciw okrętom podwodnym. Uzbrojenie przeciwpodwodne uzupełniały dwa dwunastoprowadnicowe miotacze rakietowych bomb głębinowych RBU-6000 (144 bomby kalibru 213 mm) i dwa sześcioprowadnicowe RBU-1000 (48 bomb kalibru 305 mm). Możliwości w zakresie zwalczania okrętów podwodnych rozszerzał jeden pokładowy śmigłowiec Ka-25PŁ, który mógł być zastąpiony maszyną do wskazywania celów Ka-25C. Uzbrojenie artyleryjskie stanowiły dwa podwójnie sprzężone działa uniwersalne kalibru 57 mm AK-725, umieszczone nietypowo w dwóch wieżach na burtach. Podczas modernizacji w latach 80. „Siewastopol” otrzymał dwie pary sześciolufowych zestawów obrony bezpośredniej kalibru 30 mm AK-630M, lecz bez radarów Wympieł służących do kierowania ich ogniem. Uzbrojenie przeciwlotnicze stanowiły dwie dwuprowadnicowe wyrzutnie przeciwlotniczych pocisków rakietowych bliskiego zasięgu Wołna-M na dziobie i na rufie, z zapasem 64 pocisków.
Służba.
„Siewastopol” po wejściu do służby 21 października 1969 roku wszedł w skład 120 Brygady Okrętów Rakietowych Floty Północnej ZSRR. Między 22 lipca a 14 grudnia 1971 roku odbył rejs na Atlantyku. Między 31 października a 9 listopada 1971 roku złożył wizytę w Hawanie na Kubie.
11 lutego 1980 roku został przeniesiony w skład Floty Oceanu Spokojnego (według innych źródeł, 19 października 1980 roku). Dopiero w lipcu 1981 roku przeszedł z Murmańska do Władywostoku Północną Drogą Morską. Wszedł w skład 175 Brygady Okrętów Rakietowych. 
W 1981 roku pełnił służbę na Oceanie Indyjskim. We wrześniu 1983 roku uczestniczył w poszukiwaniu szczątków koreańskiego samolotu pasażerskiego Boeing 747 zestrzelonego przez myśliwiec Su-15 nad Sachalinem.
W 1984 roku okręt został przydzielony do 173 Brygady Okrętów Przeciwpodwodnych Flotylli Kamczackiej.
W 1988 roku okręt został uszkodzony przez dużą krę i skierowany do remontu. 15 grudnia 1989 roku został jednak wycofany ze służby z uwagi na zużycie i brak środków na remont. Załogę rozformowano 19 kwietnia 1990 roku. Okręt został następnie osadzony na mieliźnie w zatoce Awczinskiej koło Pietropawłowska Kamczackiego, po czym sprzedany na złom do Indii.

</doc>
<doc id="5211647" url="https://pl.wikipedia.org/wiki?curid=5211647" title="Wojciech Tracewski">
Wojciech Tracewski

Wojciech Wit Tracewski (ur. 20 lutego 1962 roku w Warszawie) – polski malarz. 
Życiorys.
Wojciech Tracewski studiował na Wydziale Malarstwa Akademii Sztuk Pięknych w Warszawie w latach 1981–1986. Uzyskał dyplom w pracowni profesora Tadeusza Dominika. Od 1983 roku wystawia swoje obrazy w różnych krajach Europy; jego prace należą do kilku prywatnych i oficjalnych kolekcji dzieł sztuki współczesnej.
Malarstwo Wojciecha Tracewskiego zaliczyć można do kierunku w sztuce zwanego Nową Ekspresją lub transawangardą, zapoczątkowanego w latach 80. XX w., który swoje apogeum osiągnął w Polsce w latach 1986–1987. Chociaż twórcy reprezentujący ten nurt zostali odizolowani od oficjalnego obiegu sztuki z powodu trudnych warunków społeczno-politycznych i wprowadzenia stanu wojennego, już od początku lat 80. wystawiali swoje prace. Jedną z najważniejszych prezentacji polskiej sztuki współczesnej tego okresu była zorganizowana przez Andrzeja Bonarskiego w dawnych zakładach Norblina wystawa „Co Słychać”. Poza Wojciechem Tracewskim i Zbigniewem Maciejem Dowgiałło brali w niej między innymi udział tacy artyści jak: Mirosław Bałka, Grzegorz Klaman, Zbigniew Libera, Jerzy Truszkowski, Włodzimierz Pawlak, Jarosław Modzelewski, Ryszard Woźniak, Ryszard Grzyb, Marek Sobczyk, Leon Tarasewicz i Szymon Urbański.
Wystawy indywidualne (ze Zbigniewem Maciejem Dowgiałło).
Źródło: 
Wystawy zbiorowe.
Źródło:
Prace w kolekcjach sztuki współczesnej.
Źródło: 

</doc>
<doc id="5211651" url="https://pl.wikipedia.org/wiki?curid=5211651" title="Metodiewo (obwód Dobricz)">
Metodiewo (obwód Dobricz)

Metodiewo () – wieś w Bułgarii, w obwodzie Dobricz, w gminie Dobriczka. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 240 mieszkańców.
Zabytki przyrodnicze.
Czairja to jedno z nielicznych zachowanych w Dobrudży pastwisk z półnaturalną roślinnością stepową. Zimą i wiosną tworzą się tereny czasowo zalewane, a ptactwo wodne wykorzystuje to do gniazdowania i żerowania. Wśród nich jest gęś białoczelna, czajka zwyczajna i zagrożony kobczyk zwyczajny. Terytorium „Czairja” zostało uznane przez BirdLife International za miejsce o znaczeniu ornitologicznym.

</doc>
<doc id="5211653" url="https://pl.wikipedia.org/wiki?curid=5211653" title="Metodiewo">
Metodiewo



</doc>
<doc id="5211655" url="https://pl.wikipedia.org/wiki?curid=5211655" title="Bożena Bujnowska">
Bożena Bujnowska

Bożena Bujnowska (ur. 27 września 1938 w Wilnie, zm. 29 sierpnia 1995) – polska chemiczka, dr hab.
Życiorys.
Urodziła się w Wilnie. Szkołę podstawową i liceum ogólnokształ­cące ukończyła w Wolsztynie, po czym w 1955 rozpoczęła studia na Wydziale Chemicznym Politechniki Wrocławskiej. Po ukończeniu studiów w 1961 r. pracowała w zakładach winiarskich, a następnie w laboratorium Państwowej Inspekcji Handlowej, po czym w 1965 r. rozpoczęła studia doktoranckie na Wydziale Chemicznym Politechniki Wrocławskiej, uzyskując w 1969 stopień doktora pod kierunkiem prof. Stefana Jasieńki. Habilitowała się w 1986 r. W 1991 r. została mianowana kierownikiem Zakładu Naukowego Chemii i Technologii Węgla, a w następnym roku profesorem nadzwyczajnym w Instytucie Chemii i Technologii Nafty i Węgla Politechniki Wrocławskiej.
Prowadziła badania dotyczące zagadnień fizykochemii węgli kamiennych, flotacji węgli i składników petrograficznych, koksów formowanych, wpływu dodatków bitumicznych na proces koksowania i strukturę koksów oraz procesu koksowania węgli ze szczególnym uwzględnieniem stanu plastycznego. 
Należała do Polskiego Towarzystwa Chemicznego, Towarzystwa Naukowego Societas Humboldtiana Polonorum, była również sekretarzem Sekcji Chemii i Technologii Węgla Polskiego Towarzystwa Chemicznego. Autorka 57 artykułów, promotorka 1 pracy doktorskiej.
Została pochowana na cmentarzu św. Rodziny przy ul. Smętnej we Wrocławiu.

</doc>
<doc id="5211657" url="https://pl.wikipedia.org/wiki?curid=5211657" title="Idles">
Idles

Idles (stylizowane na IDLES) – brytyjsko-irlandzki zespół rockowy założony w 2009 r. w Bristolu. Pierwszą EP-kę "Welcome" grupa wydała w 2011 roku, a w 2017 roku premierę miał debiutancki album "Brutalism".
Historia zespołu.
Początki.
Wokalista grupy Joe Talbot i basista Adam Devonshire poznali się podczas uczęszczania do szóstej klasy college’u w Exeter. Obaj na czas studiów przenieśli się do Bristolu, znajdującego się w południowo-zachodniej Anglii. Tam postanowili założyć zespół. Talbot gdy był DJ-em poznał przyszłego gitarzystę Marka Bowena, który przeniósł się z Belfastu do Bristolu na czas studiów.
"Welcome" i "Meat" (2009-2015).
Pierwszą wydaną EP-ką zespołu było "Welcome" z 2012 roku, składającą się z czterech utworów, które Talbot określił w wywiadzie kilka lat później jako „najlepsze cztery piosenki z...wielu”. Utwory te zostały nagrane w początkowym składzie zespołu. W 2014 roku formacja składała się z Talbota, Devonshire’a, gitarzystów Marka Bowena, Lee Kiernana i perkusisty Jona Beavisa. Rok później wydali drugą EP-kę pt. "Meat" i rozpoczęli pracę nad pełnym albumem.
"Brutalism" (2016-2017).
Grupa wydała swój pierwszy album pt. "Brutalism" w marcu 2017 roku. Okłada krążka przedstawia zdjęcie matki wokalisty, która zmarła podczas prac nad albumem oraz rzeźbę wykonaną przez Talbota i jego ojca. "Brutalism" uzyskał pozytywne oceny krytyków. W 2017 supportowali występy takich zespołów jak Foo Fighters czy The Maccabees.
"Joy as an Act of Resistance" (2018–2019).
Po występach na kilku festiwalach w całej Europie, zespół IDLES rozpoczął pracę nad drugim albumem "Joy as an Act of Resistance", który zaprezentowano 31 sierpnia 2018 roku. Przez rok od wydania w Wielkiej Brytanii sprzedano 60,000 egzemplarzy albumu w Wielkiej Brytanii. Album uzyskał bardzo pozytywne recenzje.
"Ultra Mono" (2020).
W maju 2020 roku ukazał się singiel "Mr. Motivator", promujący zapowiadaną nową płytę. Następnie, 16 czerwca przedstawiono utwór "Grounds", 14 lipca "A Hymn" i 11 sierpnia – "Model Village". 25 września 2020 roku wytwórnia Partisan Records wydała płytę "Ultra Mono," zawierającą wcześniej ukazywane piosenki. Utwory na krążku poruszają tematy takie jak krytyka kapitalizmu, zdrowie psychiczne, rewolucja społeczna czy toksyczna męskość. Płyta spotkała się generalnie z pozytywnym odbiorem recenzentów.
"Crawler" (2021-teraz).
Pierwszy singiel zwiastujący nowy album grupy IDLES zaprezentowano 28 września 2021 roku. 12 listopada 2021 r. ukazał się cały, czwarty album pt. "CRAWLER".
Styl muzyczny i inspiracje.
IDLES jest kojarzony z punk rockiem oraz pokrewnymi mu gatunkami, takimi jak np. post-punk, post-hardcore czy modern rockiem. Wokalista grupy, Joe Talbot, wymienia m.in. The Strokes, The Streets, The Walkmen, Joy Division czy The Horrors jako zespoły, które miały wpływ na jego twórczość.
Skład grupy.
Obecny:
Byli członkowie:
Występy w Polsce.
IDLES dał występ na OFF Festival w 2017 roku. W 2019 odbył się ich koncert na festiwalu Open’er.

</doc>
<doc id="5211659" url="https://pl.wikipedia.org/wiki?curid=5211659" title="Husaki (sielsowiet Zaucie)">
Husaki (sielsowiet Zaucie)

Husaki – dawna osada młyńska. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Zaucie.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 osada młyńska leżała w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 7 osób, 5 było wyznania rzymskokatolickiego a 2 prawosławnego. Jednocześnie 5 mieszkańców zadeklarowało polską a 2 białoruską przynależność narodową. Był tu 1 budynek mieszkalny. W 1931 w 1 domu zamieszkiwało 6 osób.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211660" url="https://pl.wikipedia.org/wiki?curid=5211660" title="Benjamin Franklin Bridge">
Benjamin Franklin Bridge



</doc>
<doc id="5211663" url="https://pl.wikipedia.org/wiki?curid=5211663" title="Isaczonki">
Isaczonki

Isaczonki – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Zaucie.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 48 osób, 10 było wyznania rzymskokatolickiego a 38 prawosławnego. Jednocześnie 2 mieszkańćów zadeklarowało polską a 46 białoruską przynależność narodową. Było tu 7 budynków mieszkalnych. W 1931 w 7 domach zamieszkiwało 49 osób.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.

</doc>
<doc id="5211667" url="https://pl.wikipedia.org/wiki?curid=5211667" title="Derrick Lewis">
Derrick Lewis

Derrick Lewis (ur. 7 lutego 1985 w Nowym Orleanie) – amerykański zawodnik MMA wagi ciężkiej. Obecnie walczy w UFC, gdzie jest rekordzistą pod względem największej ilości nokautów w historii organizacji. Były zawodnik Bellator MMA i Legacy FC, gdzie był mistrzem wagi ciężkiej.
Życiorys.
Urodzony jako drugie najstarsze dziecko z rodzeństwa był wychowany przez samotną matkę w Nowym Orleanie. Miał problemy z dorastaniem i często brał udział w walkach ulicznych. W 1998 wraz z rodziną przeniósł się do Houston w Teksas. W wieku 17 lat zaczął trenować boks. Kiedy przygotowywał się do swojej pierwszej amatorskiej walki, jego klub niespodziewanie zamknięto. Dwa tygodnie po ukończeniu szkoły średniej, Lewis został oskarżony o napaść i agresje, w związku z czym został umieszczony na warunkowym zwolnieniu. Dwa lata później, uczęszczając do Kilgore College na pełnym stypendium piłkarskim, naruszył warunki zawieszenia i został skazany na pięć lat więzienia, ale skończyło się na odsiadce trzech i pół. Po wyjściu na wolność postanowił rozpocząć treningi MMA za namową przyjaciela. Pracował wtedy kierowca holownik. Kontynuował boks pod okiem George'a Foremana, ale po pierwszej zawodowej wygranej w dobrym stylu w MMA zaczął się skupiać tylko na tej dyscyplinie.
Styl walki.
Często jest charakteryzowany jako typowy zawodnik wagi ciężkiej dzięki swojej sile nokautu i budowie ciała. Były pretendent do tytułu w wadze półciężkiej i analityk Dan Hardy opisał go jako „wrak kuli”, dodając:
Znacznie preferuje walkę w stójce, którą określa jako „swangin and banging”. Został zauważony przez fanów i komentatorów za jego zaskakującą zdolność do pozornego zlekceważenia ofensywy swoich przeciwników podczas, gdy jego pojedynek toczy się w grapplingu, czy wrestlingu. Analitycy zauważyli jednak, że w starciach z zawodnikami, którzy mają doświadczenie w zapasach w stylu folkstyle, jak Daniel Cormier, Lewisowi trudniej jest uciec z pozycji dolnej. Niemniej jednak przykładowo udało się mu po prostu wstać, gdy Roy Nelson, zawodnik z zapaśniczym rodowodem, zagroził mu pozycją krucyfiksu.

</doc>
<doc id="5211678" url="https://pl.wikipedia.org/wiki?curid=5211678" title="Jack Doohan">
Jack Doohan

Jack Doohan (ur. 20 stycznia 2003 w Gold Coast) – australijski kierowca wyścigowy. Syn pięciokrotnego mistrza świata MotoGP Michaela Doohana. Wicemistrz Formuły 3 w 2021 roku. Od 2018 roku członek Red Bull Junior Team. W 2022 roku kierowca Formuły 2 w zespole Virtuosi Racing.
Wyniki.
Podsumowanie.
† – Kierowca nie był zaliczany do klasyfikacji.

</doc>
<doc id="5211679" url="https://pl.wikipedia.org/wiki?curid=5211679" title="Iwańki">
Iwańki

Iwańki (; ) – wieś na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów wieś w gminie Mikołajewo, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwało tu 69 osób, 33 były wyznania rzymskokatolickiego a 36 prawosławnego. Jednocześnie wszyscy mieszkańcy zadeklarowali polską przynależność narodową. Było tu 13 budynków mieszkalnych. W 1931 w 15 domach zamieszkiwało 74 osoby.
Wierni należeli do parafii prawosławnej w Hryhorowiczach i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5211680" url="https://pl.wikipedia.org/wiki?curid=5211680" title="Wydawnictwo ciągłe">
Wydawnictwo ciągłe

Wydawnictwo ciągłe – publikacja ukazująca się w częściach (periodycznie) na dowolnym nośniku. Nie posiada odgórnie zaplanowanego terminu zakończenia.
Może być wydawane w określonych lub nieokreślonych odstępach czasu. Części posiadają wspólny tytuł oraz są oznaczane numerycznie lub chronologicznie.
Do wydawnictw ciągłych zaliczamy m.in.:
Opis bibliograficzny wydawnictwa ciągłego.
Elementy opisu bibliograficznego wydawnictw ciągłych:

</doc>
<doc id="5211683" url="https://pl.wikipedia.org/wiki?curid=5211683" title="Izabelino">
Izabelino



</doc>
<doc id="5211684" url="https://pl.wikipedia.org/wiki?curid=5211684" title="Cezary Kulesza (piłkarz)">
Cezary Kulesza (piłkarz)



</doc>
<doc id="5211686" url="https://pl.wikipedia.org/wiki?curid=5211686" title="Roman Jurczak">
Roman Jurczak

Roman Antoni Jurczak (ur. 8 sierpnia 1939 w Krakowie, zm. 18 marca 2011) – polski piłkarz, występujący na pozycji obrońcy.
Życiorys.
Seniorską karierę rozpoczynał w Wiśle Kraków. W barwach tego klubu w latach 1957–1958 rozegrał 19 meczów w I lidze. W 1959 roku został piłkarzem Gwardii Warszawa, w której występował do 1973 roku. W barwach Gwardii rozegrał 250 meczów w I lidze, stając się tym samym rekordzistą klubowym. Po opuszczeniu Gwardii rozegrał 24 spotkania z barwach francuskiego AC Cambrai. W 1983 i 1990 roku był trenerem Gwardii.

</doc>
<doc id="5211691" url="https://pl.wikipedia.org/wiki?curid=5211691" title="Izabelino (rejon miorski)">
Izabelino (rejon miorski)

Izabelino – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów folwark szlachecki w powiecie dzisieńskim, w guberni wileńskiej Imperium Rosyjskiego. Pod koniec XIX wieku należał do Polkowskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Mikołajów.
Powszechny Spis Ludności z 1921 roku nie podał danych dotyczących miejscowości. W 1931 w 2 domach zamieszkiwało 21 osób.

</doc>
<doc id="5211699" url="https://pl.wikipedia.org/wiki?curid=5211699" title="Mariano Laurenti">
Mariano Laurenti

Mariano Laurenti (ur. 15 kwietnia 1929 w Rzymie, zm. 6 stycznia 2022 w Gubbio) – włoski reżyser i scenarzysta filmowy, sporadycznie aktor filmowy.
Urodził się w Rzymie 15 kwietnia 1929 roku. Zaczynał jako kierownik produkcji, a później został asystentem reżysera m.in. dla Mauro Bologniniego i Stefano Vanziny. W latach 1966-1999 wyreżyserował 50 własnych filmów, działając głównie w gatunku "„commedia sexy all'italiana”". Laurenti zmarł w Gubbio 6 stycznia 2022 roku w wieku 92 lat.

</doc>
<doc id="5211709" url="https://pl.wikipedia.org/wiki?curid=5211709" title="Nagroda BAFTA za najlepszy występ komediowy">
Nagroda BAFTA za najlepszy występ komediowy



</doc>
<doc id="5211713" url="https://pl.wikipedia.org/wiki?curid=5211713" title="Jakubowo (obwód witebski)">
Jakubowo (obwód witebski)

Jakubowo (; ) – wieś na Białorusi, w obwodzie witebskim, w rejonie miorskim, w sielsowiecie Mikołajewo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia i folwark leżały w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało folwark 39 osób, 19 było wyznania rzymskokatolickiego, a 20 prawosławnego. Jednocześnie 15 mieszkańców zadeklarowało polską, a 24 białoruską przynależność narodową. Było tu 6 budynków mieszkalnych. W 1931 folwark w 3 domach zamieszkiwało 23 osoby, a kolonię w 1 domu 6 osób.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Stefanpolu.

</doc>
<doc id="5211716" url="https://pl.wikipedia.org/wiki?curid=5211716" title="Uniwersytet Ateński">
Uniwersytet Ateński



</doc>
<doc id="5211717" url="https://pl.wikipedia.org/wiki?curid=5211717" title="Uniwersytet w Atenach">
Uniwersytet w Atenach



</doc>
<doc id="5211722" url="https://pl.wikipedia.org/wiki?curid=5211722" title="Jałówka (obwód witebski)">
Jałówka (obwód witebski)

Jałówka – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Turkowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Łąka, własność Frołowa.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Mikołajów.
Według Powszechnego Spisu Ludności z 1921 roku zamieszkiwało tu 18 osób, 7 było wyznania rzymskokatolickiego a 11 prawosławnego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 w 1 domu zamieszkiwało 18 osób.

</doc>
<doc id="5211726" url="https://pl.wikipedia.org/wiki?curid=5211726" title="Sulița (gmina)">
Sulița (gmina)

Sulița – gmina w Rumunii, w okręgu Botoszany. Obejmuje miejscowości Cheliș, Dracșani i Sulița. W 2011 roku liczyła 3060 mieszkańców.

</doc>
<doc id="5211729" url="https://pl.wikipedia.org/wiki?curid=5211729" title="Sulița (okręg Botoszany)">
Sulița (okręg Botoszany)

Sulița – wieś w Rumunii, w okręgu Botoszany, w gminie Sulița. W 2011 roku liczyła 1357 mieszkańców.

</doc>
<doc id="5211733" url="https://pl.wikipedia.org/wiki?curid=5211733" title="Cheliș">
Cheliș

Cheliș – wieś w Rumunii, w okręgu Botoszany, w gminie Sulița. W 2011 roku liczyła 335 mieszkańców.

</doc>
<doc id="5211737" url="https://pl.wikipedia.org/wiki?curid=5211737" title="Dracșani">
Dracșani

Dracșani – wieś w Rumunii, w okręgu Botoszany, w gminie Sulița. W 2011 roku liczyła 1368 mieszkańców.

</doc>
<doc id="5211739" url="https://pl.wikipedia.org/wiki?curid=5211739" title="Gazmend Kapllani">
Gazmend Kapllani

Gazmend Kapllani (, ur. 1967 w Lushnji) – albański pisarz i dziennikarz mieszkający najpierw w Grecji, następnie w Stanach Zjednoczonych. Jego książki zostały wydane w języku greckim i przetłumaczone na języki duński, angielski, francuski, włoski, albański i polski.
Życiorys.
Ze względu na to, że rodzina Kapllaniego była w posiadaniu własnej ziemi, była przez reżim komunistyczny uznana za wrogów i była zmuszona przenieść się ze wsi na obrzeża Lushnji.
15 października 1991 roku wyemigrował do Grecji, gdzie mieszkał przez około 25 lat.
Gdy mieszkał w Grecji, ukończył studia filozoficzne na Uniwersytecie Ateńskim, następnie otrzymał doktorat w dziedzinie politologii oraz historii na Uniwersytecie Panteion w Atenach. W latach 90. pracował tam jako redaktor w greckiej prasie.
Od 2012 roku mieszka w Stanach Zjednoczonych, gdzie mieszka w Bostonie i uczy historii Europy na Emerson College.

</doc>
<doc id="5211743" url="https://pl.wikipedia.org/wiki?curid=5211743" title="Marigo Poçi">
Marigo Poçi



</doc>
<doc id="5211744" url="https://pl.wikipedia.org/wiki?curid=5211744" title="Marigo Pozio">
Marigo Pozio



</doc>
<doc id="5211748" url="https://pl.wikipedia.org/wiki?curid=5211748" title="Australian Open 2022">
Australian Open 2022

Australian Open 2022 – pierwszy w sezonie tenisowy turniej wielkoszlemowy, który odbywał się w dniach 17–30 stycznia 2022 roku, tradycyjnie na twardych kortach Melbourne Park w Melbourne. Była to 110. edycja rozgrywek oraz 35. odsłona imprezy na kortach Melbourne Park. Pula nagród wynosiła 75 milionów dolarów australijskich.
Tytuł przed rokiem w grze pojedynczej mężczyzn wygrał dziewięciokrotny zwycięzca turnieju, Novak Đoković, a trofeum w grze pojedynczej kobiet broniła dwukrotna mistrzyni zawodów, Naomi Ōsaka.
W grze pojedynczej mężczyzn Rafael Nadal zdobył trofeum, pokonując w finale 2:6, 6:7(5), 6:4, 6:4, 7:5 Daniiła Miedwiediewa. W grze pojedynczej kobiet Ashleigh Barty triumfowała nad Danielle Collins, uzyskując w meczu finałowym wynik 6:3, 7:6(2). W deblu mężczyzn tytuł zdobyli Thanasi Kokkinakis i Nick Kyrgios, którzy triumfowali w finale 7:5, 6:4 nad parą Matthew Ebden–Max Purcell. W grze podwójnej kobiet zwyciężyły Barbora Krejčíková i Kateřina Siniaková, które w finale pokonały Annę Danilinę i Beatriz Haddad Maię 6:7(3), 6:4, 6:4. W grze mieszanej Kristina Mladenovic oraz Ivan Dodig pokonali w meczu o mistrzostwo Jaimee Fourlis wraz z Jasonem Kublerem 6:3, 6:4.
Bruno Kuzuhara zwyciężył w finale rozgrywek singlowych chłopców z Jakubem Menšíkiem 7:6(4), 6:7(6), 7:5. W rozrywkach dziewcząt w ostatnim meczu Petra Marčinko pokonała Sofię Costoulas 7:5, 6:1. Bruno Kuzuhara i Coleman Wong wygrali 6:3, 7:6(3) z Alexem Michelsenem i Adolfo Danielem Vallejo w finale gry podwójnej chłopców. W pojedynku o mistrzostwo w grze podwójnej dziewcząt Clervie Ngounoue i Diana Sznajdier pokonały Kaylę Cross i Victorię Mboko 6:4, 6:3.
Shingo Kunieda poprzez pokonanie Alfiego Hewetta 7:5, 3:6, 6:2 został mistrzem w grze pojedynczej mężczyzn na wózkach. Diede de Groot zwyciężyła w grze pojedynczej kobiet na wózkach, pokonując w finale Aniek van Koot 6:1, 6:1. Triumfatorem zawodów singlowych na quadach został Sam Schröder, który pokonał Dylana Alcotta 7:5, 6:0. W deblu na wózkach mistrzami zostali Alfie Hewett oraz Gordon Reid, którzy w ostatnim meczu pokonali Gustavo Fernándeza i Shingo Kuniedę 6:2, 4:6, 10–7. W grze podwójnej kobiet na wózkach triumfowały Diede de Groot i Aniek van Koot dzięki wygranej 7:5, 3:6, 10–2 odniesionej nad Yui Kamiji i Lucy Shuker. W grze podwójnej na quadach zwycięstwo odnieśli Andrew Lapthorne wraz z Davidem Wagnerem, którzy w pojedynku o mistrzostwo pokonali Sama Schrödera i Nielsa Vinka 2:6, 6:4, 10–7.
Kwestia szczepień przeciw COVID-19.
Przed rozpoczęciem turnieju organizatorzy ogłosili, że udział w zawodach mogą wziąć jedynie osoby zaszczepione, a także osoby niezaszczepione przy istnieniu uzasadnionych przesłanek medycznych.
4 stycznia 2022 roku obrońca tytułu Novak Đoković poinformował o otrzymaniu zwolnienia lekarskiego i zgody na występ w Australian Open. Jego wniosek był rozpatrywany przez dwa panele niezależnych ekspertów ze stowarzyszenia Tennis Australia i departamentu zdrowia stanu Wiktoria. Australijska minister spraw wewnętrznych Karen Andrews stwierdziła jednak, iż niezależnie od podjętych decyzji australijskie wymagania graniczne nadal będą egzekwowane przez rząd federalny, a osoby nieszczepione, które zamierzają wjechać na terytorium Australii, muszą przedstawić wiarygodny dowód, że nie mogą być zaszczepione ze względów medycznych.
5 stycznia Serb został zatrzymany na lotnisku w Melbourne przez australijskie siły graniczne. Stwierdzono, że nie spełnia on wymogów wjazdowych dla nieszczepionych podróżnych. Jego wniosek o wizę został zakwalifikowany jako wadliwy. Prawnicy Đokovicia złożyli wniosek o wstrzymanie deportacji w celu odwołania się od decyzji o cofnięciu wizy. Do czasu uzyskania rozstrzygnięcia tenisista przebywał w zamkniętym hotelu – ośrodku dla imigrantów. W sprawę zaangażował się serbski rząd. 10 stycznia sąd wydał wyrok pomyślny dla lidera rankingu, polecił zwolnić go z aresztu i nakazał rządowi federalnemu pokrycie kosztów prawnych. Powodem orzeczenia było nieracjonalne traktowanie tenisisty, umieszczenie w areszcie zanim wiza została anulowana i utrudnianie kontaktu z prawnikami.
Dyrektor turnieju poinformował, że wniosek o zwolnienie lekarskie złożyło kilkanaście innych osób, a kilka z nich zostało rozpatrzonych pozytywnie. Wśród nich dwie osoby z takim samym rodzajem wizy i zwolnieniem jak Đoković zostały wpuszczone do kraju. Jedną z nich była czeska tenisistka Renata Voráčová. Brała ona udział w jednym z turniejów poprzedzających Australian Open. Następnie została zatrzymana, umieszczona w tym samym hotelu dla imigrantów i deportowana 8 stycznia 2022 roku. Kolejną osobą, która uzyskała podobne zwolnienie i pozwolenie na wjazd do kraju, był trener tenisowy Filip Serdarušić. Zdecydował się on na dobrowolne opuszczenie terytorium Australii.
Opinia publiczna w Australii opowiadała się zdecydowanie negatywnie o fakcie wydania pozwolenia na wjazd dla niezaszczepionego sportowca, podczas gdy wielu Australijczyków pozostawało za granicą z powodu pandemii, a widzowie, aby wziąć udział w turnieju, musieli być w pełni zaszczepieni.
14 stycznia 2022 roku Alex Hawke, australijski minister ds. imigracji, skorzystał ze swoich uprawnień ministerialnych na mocy Ustawy o migracji z 1958 roku, aby anulować wizę Đokovicia, powołując się na względy zdrowotne i działanie w interesie publicznym. Wcześniej ujawniono, że w dokumentach wizowych Serba podano nieprawdę, oświadczając, że przez dwa tygodnie przed lotem do Australii zawodnik nigdzie nie podróżował. Kontrowersje wzbudziły również medialne podejrzenia, że tenisista nie poddał się kwarantannie po otrzymaniu pozytywnego wyniku testu na obecność koronawirusa. Następnego dnia obrońca tytułu trafił do aresztu. Wniosek o ponowne zbadanie decyzji złożono w sądzie federalnym, lecz został on odrzucony 16 stycznia, wykluczając tym samym udział Đokovicia w Australian Open. Zawodnik przyznał, że decyzja go rozczarowała, ale przyjął orzeczenie i tej samej nocy wyleciał z Australii. Jego miejsce w turnieju jako szczęśliwy przegrany zajął Włoch Salvatore Caruso.
Zgodnie z obowiązującymi przepisami rząd federalny Australii mógłby zabronić Serbowi pojawiania się w kraju przez trzy lata, uniemożliwiając uzyskanie australijskiej wizy w normalnym trybie, jednakże rządzący nie skorzystali z tej sposobności. Francuska minister sportu Roxana Maracineanu potwierdziła, że zgodnie z uchwalonym prawem osoby niezaszczepione nie mają wstępu m.in. na korty tenisowe, co odnosiło się do kolejnego turnieju wielkoszlemowego, rozgrywanego na przełomie maja i czerwca French Open. Đoković ostatecznie wystąpił podczas turnieju we Francji oraz na kortach trawiastych Wimbledonu, na których odniósł zwycięstwo, lecz, biorąc pod uwagę brak szczepień, nie mógł brać udziału w ostatnim w sezonie turnieju wielkoszlemowym – US Open.
Rezygnacje.
Z udziału w zawodach zrezygnowali następujący zawodnicy oraz zawodniczki:
Dzikie karty.
Australijska federacja tenisowa przyznała dzikie karty zawodnikom, którzy nie uzyskali bezpośredniego awansu do turnieju głównego.
Gra mieszana
Kwalifikanci.
W kwalifikacjach do rozgrywek singla kobiet i mężczyzn mogą brać udział zawodnicy i zawodniczki zajmujący w rankingu pozycję niezapewniającą bezpośredniego udziału w turnieju głównym.
Szczęśliwi przegrani.
Zawodnicy, którzy przegrali w fazie kwalifikacyjnej, mogli wystąpić w turnieju jako szczęśliwi przegrani.
Obrońcy tytułów.
Tabela prezentuje obrońców tytułu oraz mistrzów z roku 2022.
Porażki rozstawionych.
Poniższe tabele prezentują porażki zawodników z rozstawieniem z podziałem na dzień zawodów, datę i rundę, w której tenisista odpadł.

</doc>
<doc id="5211749" url="https://pl.wikipedia.org/wiki?curid=5211749" title="Jankowo (rejon miorski)">
Jankowo (rejon miorski)

Jankowo – dawniej wieś. Obecnie część wsi Załoniecka na Białorusi, w obwodzie witebskim, w rejonie miorskim, w sielsowiecie Mikołajewo.
Historia.
W czasach zaborów wieś w gminie Mikołajewo, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Łąka.
W latach 1921–1945 wieś leżała w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwało tu 47 osób, wszystkie były wyznania prawosławnego i zadeklarowały białoruską przynależność narodową. Było tu 9 budynków mieszkalnych. W 1931 w 7 domach zamieszkiwało 49 osób.
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5211751" url="https://pl.wikipedia.org/wiki?curid=5211751" title="Alphitobius diaperinus">
Alphitobius diaperinus



</doc>
<doc id="5211752" url="https://pl.wikipedia.org/wiki?curid=5211752" title="Tribolium castaneum">
Tribolium castaneum



</doc>
<doc id="5211758" url="https://pl.wikipedia.org/wiki?curid=5211758" title="2-je Bukriejewo">
2-je Bukriejewo

2-je Bukriejewo, także Wtoroje Bukriejewo () – wieś (ros. деревня, trb. dieriewnia) w zachodniej Rosji, w sielsowiecie lebiażenskim rejonu kurskiego w obwodzie kurskim.
Geografia.
Miejscowość położona jest nad rzeką Młodać (lewy dopływ Sejmu), 5 km od centrum administracyjnego sielsowietu (Czeriomuszki), 14 km na południowy wschód od Kurska, 10,5 km od trasy europejskiej E38 (Ukraina – Rosja – Kazachstan).
We wsi znajdują się 33 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 46 osób.

</doc>
<doc id="5211759" url="https://pl.wikipedia.org/wiki?curid=5211759" title="Ane Dahl Torp">
Ane Dahl Torp

Ane Dahl Torp (ur. 1 sierpnia 1975) – norweska aktorka sceniczna, telewizyjna i filmowa.
Biografia.
Urodziła się 1975 roku w Bærum. Jej ojcem był profesor lingwistyki Arne Torp. Jako aktorka zadebiutował już jako dziecko, występując w teatrzyku dziecięcym Bærum Barneteater. W latach 1996–1999 studiowała w Państwowej Wyższej Szkole Teatralnej w Oslo. Występowała na deskach teatru Teatret Vårt w Molde, a od 2002 roku w Det Norske Teatret w Oslo.
Jako aktorka filmowa zadebiutowała w 2000 roku w norweskim filmie krótkometrażowym. Głośnymi filmami z jej udziałem były m.in. "Nie tak miało być" (2020), "Fala" (2015), "Lunch" (2008) oraz "Pedersen, nauczyciel z gimnazjum" (2006).
Prywatnie jest mężatką. Jej mężem jest muzyk jazzowy Sjur Miljeteig. Mają dwoje dzieci.

</doc>
<doc id="5211764" url="https://pl.wikipedia.org/wiki?curid=5211764" title="Janowo (sielsowiet Mikołajewo)">
Janowo (sielsowiet Mikołajewo)

Janowo (; ) – chutor na Białorusi, w obwodzie witebskim, w rejonie miorskim, w sielsowiecie Mikołajewo.
Historia.
W czasach zaborów w gminie Mikołajewo, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś, kolonia i folwark leżały w Polsce, w województwie wileńskim, w powiecie dziśnieńskim w gminie Mikołajów.
Według Powszechnego Spisu Ludności z 1921 roku zamieszkiwało:
Wierni należeli do parafii prawosławnej i rzymskokatolickiej w Dziśnie. Miejscowość podlegała pod Sąd Grodzki w Dziśnie i Okręgowy w Wilnie; właściwy urząd pocztowy mieścił się w Dziśnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5211766" url="https://pl.wikipedia.org/wiki?curid=5211766" title="Xiao Xin">
Xiao Xin

Xiao Xin (chiń. 小辛), imię osobiste Zi Song – władca Chin z dynastii Shang.
Starożytna chińska kronika "Zapiski historyka" autorstwa Sima Qiana informuje, że wstąpił na tron po śmierci brata Pan Genga. Rządził przez 3 lata, otrzymał pośmiertne imię Xiao Xin, a jego następcą został jego młodszy brat Xiao Yi.

</doc>
<doc id="5211768" url="https://pl.wikipedia.org/wiki?curid=5211768" title="Xiao Yi">
Xiao Yi

Xiao Yi (), imię osobiste Zi Lian – władca Chin z dynastii Shang.
Starożytna chińska kronika "Zapiski historyka" autorstwa Sima Qiana informuje, że wstąpił na tron po śmierci brata Xiao Xina. Jego stolicą było miasto Yin. Rządził przez 10 lat. Otrzymał pośmiertnie imię Xiao Yi, a jego następcą został jego syn Wu Ding.

</doc>
<doc id="5211769" url="https://pl.wikipedia.org/wiki?curid=5211769" title="Jeorjos Awerof">
Jeorjos Awerof

Jeorjos M. Awerof (; ur. 15 sierpnia 1815 w Metsowie, zm. 5 lipca 1899 w Aleksandrii) – grecki kupiec, przemysłowiec, działacz społeczny i filantrop. 
Na prośbę księcia Konstantyna sfinansował renowację stadionu Panateńskiego na Igrzyska I Olimpiady. Jego imię nosi grecki pancernik "Jeorjos Awerof", w swoim czasie okręt flagowy greckiej marynarki wojennej. Został pochowany na Pierwszym cmentarzu w Atenach.

</doc>
<doc id="5211772" url="https://pl.wikipedia.org/wiki?curid=5211772" title="Joan Majó i Cruzate">
Joan Majó i Cruzate

Joan Majó i Cruzate (ur. 30 maja 1939 w Mataró) – hiszpański inżynier, przedsiębiorca i polityk, parlamentarzysta, w latach 1985–1986 minister przemysłu i energii.
Życiorys.
Absolwent inżynierii przemysłowej w szkole ETSEIB wchodzącej w skład Uniwersytetu Technicznego Katalonii. Kształcił się też z zakresu nauk politycznych na Uniwersytecie Complutense w Madrycie. Zawodowo związany z sektorem prywatnym. W latach 60. założył przedsiębiorstwo informatyczne Telesincro, pierwszą w Hiszpanii firmę projektującą i produkującą komputery. W latach 1979–1982 pełnił funkcję burmistrza rodzinnej miejscowości. Był też dyrektorem generalnym do spraw elektroniki i informatyki w resorcie przemysłu i energii. Kierował zrzeszeniami inżynierów przemysłowych w Katalonii i Hiszpanii.
Od lipca 1985 do lipca 1986 sprawował urząd ministra przemysłu i energii w pierwszym rządzie Felipe Gonzáleza. W latach 1986–1988 z ramienia PSC-PSOE zasiadał w Kongresie Deputowanych III kadencji.
Powrócił do prowadzenia działalności gospodarczej. Obejmował kierownicze stanowiska w różnych przedsiębiorstwach, był m.in. prezesem firmy, która wybudowała wioskę olimpijską w Barcelonie. Należał do komitetu organizacyjnego Letnich Igrzysk Olimpijskich w 1992. Od 1989 był doradcą ds. telekomunikacji i informatyki w Komisji Europejskiej. W 2004 został dyrektorem generalnym Corporació Catalana de Mitjans Audiovisuals, publicznego nadawcy w Katalonii. Funkcję tę pełnił do 2008.
Członek akademii naukowej Reial Acadèmia de Ciències i Arts de Barcelona. Uzyskał status inżyniera europejskiego.

</doc>
<doc id="5211773" url="https://pl.wikipedia.org/wiki?curid=5211773" title="Georgios Averoff">
Georgios Averoff



</doc>
<doc id="5211774" url="https://pl.wikipedia.org/wiki?curid=5211774" title="Mogwai Fear Satan Remixes">
Mogwai Fear Satan Remixes

Mogwai Fear Satan Remixes – minialbum zespołu Mogwai wydany 30 marca 1998, zawierający 4 remiksy utworu „Mogwai Fear Satan”.
Minialbum.
Historia.
"Mogwai Fear Satan Remixes" – minialbum zespołu Mogwai, wydany 30 marca 1998 roku w Wielkiej Brytanii przez wytwórnię Eye Q Records jako CD oraz EP.
Minialbum zawiera Cztery wersje utworu „Mogwai Fear Satan”, zamykającego album "Young Team", przedstawione przez takich artystów, jak Surgeon i Kevin Shields z My Bloody Valentine. Wersja winylowa jest pozbawiona remixu Mogwai, a to z uwagi na brak miejsca (plyta CD trwa około 40 minut)
Lista utworów.
Wersja CD.
Lista według Discogs:
Wersja EP.
Lista według Discogs:
Side A
Side B
Odbiór.
Opinie krytyków.
W opinii Vincenta Jeffriesa z AllMusic „pierwszy i najlepszy remiks został przygotowany przez sam zespół . Przesiąknięty echem i kontrastowymi melodiami fletu, utwór ten zawiera znajome i całkiem satysfakcjonujące falujące pół-crescendo. Niestety, pozostałe zabiegi to trzy smaki białego szumu, które mogą kontemplować tylko najbardziej ekstremalni miłośnicy art rocka”.

</doc>
<doc id="5211776" url="https://pl.wikipedia.org/wiki?curid=5211776" title="Ulica Kowelska w Warszawie">
Ulica Kowelska w Warszawie

Ulica Kowelska – ulica w dzielnicy Praga-Północ w Warszawie.
Opis.
Ulica została przeprowadzona w 1861 jako jedna z ulic Nowej Pragi. Pierwotnie nosiła nazwę "Wspólna" i do ok. 1875 była rozparcelowana wyłącznie po stronie nieparzystej (zachodniej). Przejęcie w 1875 przez Zarząd Warszawskiego Okręgu Wojskowego terenów po zachodniej stronie dzisiejszej ul. 11 Listopada spowodowało ekspansję zabudowy w kierunku wschodnim i parcelację terenu także po parzystej stronie ulicy.
W 1891 ulica wraz z całą Nową Pragą została przyłączona do Warszawy, w związku z czym zmieniono jej nazwę na "Kowelska", gdyż w śródmieściu istniała już ulica Wspólna. Nazwa pochodzi od miasta Kowel.
W 1924 większość terenu między ulicami Kowelską i Środkową, na którym wcześniej znajdowały się składy drewna spółki „Endelman i Papierny”, przejął magistrat z przeznaczeniem na budowę szkoły. Do wzniesionego w latach 1934−1935 nowoczesnego budynku przeniesiono z czynszowych kamienic szkoły powszechne nr 48, 89 i 136.
W latach 30. planowano przedłużenie ulicy w kierunku północnym, ale ten projekt nie został zrealizowany.
W czasie II wojny światowej ulica uniknęła poważniejszych zniszczeń. W 1945 roku w kamienicy nr 4 mieściła się pierwsza siedziba Biura Odbudowy Stolicy.
Po 1945 zlikwidowano istniejącą przy ulicy drewnianą zabudowę.
W kulturze.
Wzniesiona w latach 1911−1912 kamienica Marii Kossakowskiej (nr 6) „zagrała” filmową kamienicę przy ul. Złotej 25 w drugiej części serialu "Dom".

</doc>
<doc id="5211782" url="https://pl.wikipedia.org/wiki?curid=5211782" title="Krasnyj Pachar (rejon kurski)">
Krasnyj Pachar (rejon kurski)

Krasnyj Pachar () – chutor w zachodniej Rosji, w sielsowiecie lebiażenskim rejonu kurskiego w obwodzie kurskim.
Geografia.
Miejscowość położona jest nad rzeką Młodać (lewy dopływ Sejmu), 3,5 km od centrum administracyjnego sielsowietu (Czeriomuszki), 14 km na południowy wschód od Kurska, 9,5 km od trasy europejskiej E38 (Ukraina – Rosja – Kazachstan).
W chutorze znajduje się 25 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwało 55 osób.

</doc>
<doc id="5211783" url="https://pl.wikipedia.org/wiki?curid=5211783" title="Lista parlamentarzystów Izby Reprezentantów na Malcie (2017–2022)">
Lista parlamentarzystów Izby Reprezentantów na Malcie (2017–2022)

To jest lista członków maltańskiej Izby Reprezentantów wybranych na 13. kadencję w wyborach na Malcie w 2017 roku.
Partią rządzącą jest Partia Pracy wspierana przez 1 deputowanego niezależnego, podczas gdy Partia Narodowa i 2 deputowanych niezależnych tworzą opozycję. 
Lista alfabetyczna parlamentarzystów według przynależności partyjnej.
Partit Laburista
Abela Carmelo,
Abela Robert (premier),
Agius Chris,
Agius Decelis Anthony,
Bartolo Clayton,
Bartolo Evarist,
Bedingfield Glenn ("whip" rządu),
Bonnici Owen,
Borg Ian,
Camilleri Byron,
Camilleri Clint,
Caruana Clyde,
Caruana Justyne,
Castaldi Paris Ian,
Cutajar Rosianne,
Dalli Miriam,
Debattista Deo,
Falzon Michael,
Farrugia Aaron,
Farrugia Michael,
Farrugia Portelli Julia,
Fearne Chris,
Galdes Roderick,
Grima Clifton,
Grixti Silvio,
Herrera José,
Mallia Emanuel,
Micallef Jean Claude,
Mizzi Joe,
Muscat Alex,
Parnis Silvio,
Refalo Anton,
Schembri Silvio,
Scicluna Edward,
Zammit Lewis Edward,
Zrinzo Azzopardi Stefan.
Partit Nazzjonalista
Agius David,
Aquilina Karol,
Arrigo Robert,
Azzopardi Jason,
Bezzina Toni,
Buttigieg Claudette,
Callus Ryan,
Comodini Cachia Therese,
Cutajar Kevin,
Cutajar Robert ("whip" opozycji),
de Marco Mario,
Debono Kristy,
Deguara Maria,
Delia Adrian,
Fenech Adami Beppe,
Galea Mario,
Gouder Karl,
Grech Bernard (leader opozycji),
Grech Claudio,
Mifsud Bonnici Carmelo,
Puli Clyde,
Said Chris,
Schiavone Hermann,
Spiteri Stephen,
Thake David,
Vassallo Edwin.
Niezależni
Farrugia Godfrey,
Farrugia Marlene,
Mizzi Konrad.

</doc>
<doc id="5211795" url="https://pl.wikipedia.org/wiki?curid=5211795" title="Pałace Malty">
Pałace Malty



</doc>
<doc id="5211796" url="https://pl.wikipedia.org/wiki?curid=5211796" title="Jasna Đuričić">
Jasna Đuričić

Jasna Đuričić, serb. Јасна Ђуричић (ur. 16 kwietnia 1966 w Rumie) – serbska aktorka filmowa i teatralna.
Życiorys.
Absolwentka szkoły muzycznej w Nowym Sadzie. W 1989 ukończyła studia aktorskie na Uniwersytecie w Nowym Sadzie, w klasie Branko Plešy. Po ukończeniu studiów rozpoczęła pracę w Serbskim Teatrze Narodowym w Nowym Sadzie. Pracowała tam do roku 2005. W 2014 otrzymała Pierścień Dobricy (Добричин прстен) dla najlepszej serbskiej aktorki. Prowadzi wykłady dla studentów Akademii Sztuk Pięknych w Nowym Sadzie.
Na dużym ekranie zadebiutowała w 1999 w filmie "Nek bude, što bude". Ma na swoim koncie role w 33 filmach i serialach telewizyjnych. W 2010 otrzymała nagrodę Srebrnego Lamparta dla najlepszej aktorki na MFF w Locarno za rolę w filmie "Biały, biały świat". Za tytułową rolę w filmie "Aida" (2020) Jasmili Žbanić, który poświęcony był masakrze w Srebrenicy, otrzymała Europejską Nagrodę Filmową dla najlepszej aktorki. 
Przewodniczyła jury MFF w Sarajewie.
Życie prywatne.
W 1996 wyszła za mąż za aktora Borisa Isakovicia, mieszka w Nowym Sadzie.

</doc>
<doc id="5211813" url="https://pl.wikipedia.org/wiki?curid=5211813" title="Pałac Sportu w Tbilisi">
Pałac Sportu w Tbilisi



</doc>
<doc id="5211814" url="https://pl.wikipedia.org/wiki?curid=5211814" title="Tbilisi Sports Palace">
Tbilisi Sports Palace



</doc>
<doc id="5211818" url="https://pl.wikipedia.org/wiki?curid=5211818" title="Marilyn Yalom">
Marilyn Yalom

Marilyn Yalom (ur. 10 marca 1932 w Chicago, Illinois, zm. 20 listopada 2019 w Palo Alto, Kalifornia) − amerykańska pisarka, historyczka i feministka, specjalistka w zakresie gender studies i kultury francuskiej, wykładowczyni Uniwersytetu Stanforda. 
Życiorys.
Dorastała w Waszyngtonie. W 1954 roku uzyskała w Wellesley College stopień Bachelor of Arts z zakresu romanistyki, a w 1956 roku tytuł Master of Arts na Uniwersytecie Harvarda (romanistyka i germanistyka). W 1963 roku obroniła na Uniwersytecie Johnsa Hopkinsa pracę doktorską poświęconą twórczości Alberta Camusa i Franza Kafki (promotor René Girard).
W latach 1961–1962 wykładała na Uniwersytecie Hawajskim (Mānoa), a w latach 1963–1976 na Uniwersytecie Stanu Kalifornia w Hayward, w którym uzyskała stanowisko profesora języków obcych. W 1976 roku rozpoczęła pracę na Uniwersytecie Stanforda, gdzie w latach 1984−1985 pełniła funkcję dyrektorki Clayman Institute for Gender Research, który od 2011 roku przyznaje Marilyn Yalom Prize, nagrodę dla doktorantów specjalizujących się w tematyce kobiecej i gender studies.
Autorka książek przetłumaczonych na dwadzieścia języków. Żona psychoterapeuty Irvina Yaloma, z którym miała czworo dzieci (Victor Yalom, Reid Yalom, Eve Yalom i Ben Yalom). Zmarła na chorobę Kahlera. 

</doc>
<doc id="5211822" url="https://pl.wikipedia.org/wiki?curid=5211822" title="Odido">
Odido



</doc>
<doc id="5211825" url="https://pl.wikipedia.org/wiki?curid=5211825" title="Kryzys migracyjny na granicy Białorusi z Unią Europejską (2021)">
Kryzys migracyjny na granicy Białorusi z Unią Europejską (2021)



</doc>
<doc id="5211832" url="https://pl.wikipedia.org/wiki?curid=5211832" title="Makro Cash and Carry Polska">
Makro Cash and Carry Polska



</doc>
<doc id="5211834" url="https://pl.wikipedia.org/wiki?curid=5211834" title="Johann Kaspar Aiblinger">
Johann Kaspar Aiblinger

Johann Kaspar Aiblinger (ur. 23 lutego 1779 w Wasserburg am Inn, zm. 6 maja 1867 w Monachium) – niemiecki kompozytor i dyrygent.
Życiorys.
Był synem kupca. Jako dziecko uczył się muzyki w seminarium klasztornym benedyktynów w Tegernsee. Studiował filozofię i teologię na uniwersytecie w Landshut, uczył się też w Monachium u Josepha Schletta i w Bergamo u Johanna Simona Mayra. W latach 1804–1811 działał w Vicenzy, Mediolanie i Wenecji. W latach 1819–1823 był kapelmistrzem opery włoskiej w Monachium. W 1823 roku otrzymał posadę wicekapelmistrza teatru królewskiego, a w 1826 roku kapelmistrza na monachijskim dworze. W 1833 roku udał się w podróż do Włoch celem zebrania repertuaru z zakresu muzyki dawnej. Od 1837 do 1864 roku pełnił funkcję kapelmistrza w kościele Wszystkich Świętych w Monachium.
Komponował wielogłosowe utwory religijne, msze, litanie, pieśni, psalmy, napisał też operę "Rodrigo und Chimene" (wyst. Monachium 1821).

</doc>
<doc id="5211835" url="https://pl.wikipedia.org/wiki?curid=5211835" title="Przełęcz Knurowska">
Przełęcz Knurowska



</doc>
