<doc id="5260627" url="https://pl.wikipedia.org/wiki?curid=5260627" title="Mordercze klowny z kosmosu">
Mordercze klowny z kosmosu



</doc>
<doc id="5260630" url="https://pl.wikipedia.org/wiki?curid=5260630" title="James Gomez (piłkarz)">
James Gomez (piłkarz)

James Gomez (ur. 14 listopada 2001 w Bakary Sambouya) – gambijski piłkarz grający na pozycji środkowego obrońcy. Od 2021 jest zawodnikiem klubu AC Horsens.
Kariera piłkarska.
Swoją piłkarską karierę Gomez rozpoczął w klubie Real Bandżul. W 2019 roku zadebiutował w jego barwach w pierwszej lidze gambijskiej.
W styczniu 2020 roku Gomez został wypożyczony do duńskiego klubu AC Horsens, grającego w Superligaen. Swój debiut w nim zaliczył 19 lutego 2020 w przegranym 0:6 wyjazdowym meczu z FC Nordsjælland. W styczniu 2021 został wykupiony przez Horsens. W sezonie 2020/2021 spadł z nim z Superligaen do 1. Division.
Kariera reprezentacyjna.
W reprezentacji Gambii Gomez zadebiutował 8 czerwca 2021 w wygranym 1:0 towarzyskim meczu z Togo, rozegranym w Manavgat i w debiucie strzelił gola. W 2022 roku został powołany do kadry na Puchar Narodów Afryki 2021. Rozegrał na nim pięć meczów: grupowe z Mauretanią (1:0), z Mali (1:1) i z Tunezją (1:0), w 1/8 finału z Gwineą (1:0) i ćwierćfinałowy z Kamerunem (0:2).

</doc>
<doc id="5260633" url="https://pl.wikipedia.org/wiki?curid=5260633" title="Andrena florivaga">
Andrena florivaga

Andrena florivaga – gatunek pszczół samotnic z rodziny pszczolinkowatych. Zamieszkuje palearktyczną Eurazję od Europy Zachodniej po środkową Syberię. Bytuje na stepach, łąkach i pastwiskach.
Taksonomia.
Gatunek ten opisany został po raz pierwszy w 1852 roku przez Eduarda Friedricha Eversmanna. Epitet gatunkowy oznacza po łacinie "błądzącą po kwiatach". W 1914 roku August Victor Paul Blüthgen jako pierwszy opisał samca tej pszczolinki pod nazwą "Andrena molhusina". Nazwę tę później zsynonimizowano z "A. florivaga". Gatunek ten zaliczany jest w obrębie rodzaju "Andrena" do podrodzaju "Lepidandrena".
Morfologia.
Samica o długości ciała 10–11 mm, szczoteczki na tylnych nogach służące do zbierania pyłku oraz włoski na końcu odwłoka jaskrawo pomarańczowoczerwone. Samiec długości 9–10 mm, żółto owłosiony, z tylnymi stopami i goleniami oraz środkowymi stopami w kolorze jasnoczerwonym, oraz z żółtym nadustkiem z dwiema czarnymi plamkami. 
Występowanie i ekologia.
Gatunek palearktyczny, znany z Francji, Niemiec, Szwajcarii, Austrii, Polski, Litwy, Czech, Słowacji, Węgier, Słowenii, Chorwacji, Ukrainy, europejskiej części Rosji, Turcji, Kazachstanu i Syberii, na wschód sięgający po rejon Bajkału. W Polsce został znaleziony w czasie badań trwających w latach 2003–2004 w Kampinoskim Parku Narodowym. Miejsce to w momencie odkrycia było najdalej wysuniętym na północ stanowiskiem tego gatunku. 
Pszczolinkę tę można spotkać między majem a czerwcem. Nie jest wyspecjalizowana pokarmowo, można zaobserwować ją zbierającą pyłek z kwiatów różnych rodzin. Podobnie jak inne pszczolinki, jest gatunkiem samotnym gniazdującym w ziemi. Siedliska zajmowane przez "A. florivaga" to miejsca o charakterze stepowym, ale także ekstensywnie użytkowane łąki i pastwiska. 

</doc>
<doc id="5260635" url="https://pl.wikipedia.org/wiki?curid=5260635" title="Wierzchuca">
Wierzchuca



</doc>
<doc id="5260636" url="https://pl.wikipedia.org/wiki?curid=5260636" title="Milewo (powiat siemiatycki)">
Milewo (powiat siemiatycki)



</doc>
<doc id="5260637" url="https://pl.wikipedia.org/wiki?curid=5260637" title="Przesieka (województwo podlaskie)">
Przesieka (województwo podlaskie)



</doc>
<doc id="5260638" url="https://pl.wikipedia.org/wiki?curid=5260638" title="Merogomphus martini">
Merogomphus martini



</doc>
<doc id="5260642" url="https://pl.wikipedia.org/wiki?curid=5260642" title="Wybory parlamentarne na Białorusi w 2019 roku">
Wybory parlamentarne na Białorusi w 2019 roku

Wybory parlamentarne na Białorusi w 2019 roku odbyły się 17 listopada 2019. Białorusini wybierali w okręgach jednomandatowych 110 członków Izby Reprezentantów.
Okoliczności wyborów.
Prezydent Białorusi Alaksandr Łukaszenka w kwietniu 2019 podczas corocznego orędzia ogłosił zamiar przeprowadzenia wyborów do Izby Reprezentantów 7 listopada 2019. Prawidłowo powinny się one odbyć w sierpniu 2020, zostały jednak przyspieszone o 10 miesięcy z powodu zbieżności z planowanymi wyborami prezydenckimi. W sierpniu 2019 prezydent podpisał dekret, zmieniający termin wyborów do Izby na 17 listopada. Centralna Komisja Wyborcza (CKW) spośród 703 chętnych kandydatów zarejestrowała na listach wyborczych 560 (odmówiono m.in. Alenie Anisim i Hannie Kanapackiej – politykom opozycyjnym będącym członkami Izby w latach 2016–2019. W czasie kampanii wyborczej dochodziło do przypadków zastraszania niezależnych obserwatorów, jak również utrudniania im wglądu w proces liczenia głosów. Mimo wszystko wybory odbyły się bez istotnych incydentów.

</doc>
<doc id="5260643" url="https://pl.wikipedia.org/wiki?curid=5260643" title="Mordercze klauny z kosmosu">
Mordercze klauny z kosmosu



</doc>
<doc id="5260646" url="https://pl.wikipedia.org/wiki?curid=5260646" title="Merogomphus parvus">
Merogomphus parvus



</doc>
<doc id="5260647" url="https://pl.wikipedia.org/wiki?curid=5260647" title="Wiktor Daszuk">
Wiktor Daszuk



</doc>
<doc id="5260650" url="https://pl.wikipedia.org/wiki?curid=5260650" title="Carl Christoffer Gjörwell">
Carl Christoffer Gjörwell

Carl Christoffer Gjörwell (ur. 19 stycznia 1766 w Sztokholmie, zm. 14 listopada 1837 w Sztokholmie) – szwedzki architekt, syn Carla Christoffera Gjörwella starszego. Był architektem miejskim Sztokholmu w latach 1766-1837. Znany jest głównie jako architekt pałacu Haga, rezydencji szwedzkiej rodziny królewskiej, w której urodził się obecny król Szwecji, Karol XVI Gustaw, i w której mieszka księżniczka koronna (następczyni tronu) Szwecji, Wiktoria Bernadotte.
Życiorys.
Urodził się 19 stycznia 1766 roku w Sztokholmie. Był synem architekta, Carla Christoffera Gjörwella starszego (żyjącego w latach 1731–1811).
Uczęszczał do Szwedzkiej Królewskiej Akademii Sztuki, a następnie został zatrudniony przez malarza i architekta, Louisa Jeana Despreza. W 1794 odbył podróż do Rzymu. Po powrocie – w 1796 roku – został zatrudniony jako zastępca architekta miejskiego, Erika Palmstedta. W 1803 Gjörwell zastąpił Palmstedta na stanowisku architekta miejskiego w Sztokholmie. Dwa lata później według jego projektu wybudowano pałac Haga (znany wcześniej jako pawilon królowej).
Zmarł 14 listopada 1837 roku w Sztokholmie. Jego następcą na stanowisku architekta miejskiego w Sztokholmie został Fredrik August Lidströmer. Sam Carl Christoffer Gjörwell został upamiętniony w Sztokholmie, gdzie jego nazwiskiem nazwano jedną z ulic ("Gjörwellsgatan").

</doc>
<doc id="5260651" url="https://pl.wikipedia.org/wiki?curid=5260651" title="Antoni Zieliński (ujednoznacznienie)">
Antoni Zieliński (ujednoznacznienie)



</doc>
<doc id="5260652" url="https://pl.wikipedia.org/wiki?curid=5260652" title="Mistrzostwa Świata w Łucznictwie 1995">
Mistrzostwa Świata w Łucznictwie 1995

38. Mistrzostwa Świata w Łucznictwie odbyły się między 1 a 6 sierpnia 1995 w Dżakarcie w Indonezji. Organizatorem była Międzynarodowa Federacja Łucznicza. Były to pierwsze mistrzostwa w których startowali zawodnicy z łuku blokowego.

</doc>
<doc id="5260653" url="https://pl.wikipedia.org/wiki?curid=5260653" title="Antoni Zbigniew Zieliński">
Antoni Zbigniew Zieliński



</doc>
<doc id="5260657" url="https://pl.wikipedia.org/wiki?curid=5260657" title="Antoni Piotr Zieliński">
Antoni Piotr Zieliński



</doc>
<doc id="5260658" url="https://pl.wikipedia.org/wiki?curid=5260658" title="Merogomphus tamdaoensis">
Merogomphus tamdaoensis



</doc>
<doc id="5260661" url="https://pl.wikipedia.org/wiki?curid=5260661" title="Wojciech Przybylski (szachista)">
Wojciech Przybylski (szachista)

Wojciech Przybylski (ur. 11 stycznia 1985 w Poznaniu) – polski szachista, mistrz FIDE od 2007 roku.
Kariera szachowa.
Sukcesy zaczął odnosić w wieku juniorskim. Zdobył dwa medale w mistrzostwach Polski juniorów w szachach szybkich (złoty – 2003, brązowy – 2002) oraz jeden medal w mistrzostwach Polski juniorów w szachach błyskawicznych (brązowy 1999). Siedmiokrotnie startował w finałach mistrzostw Polski juniorów w szachach klasycznych. Jest dwukrotnym medalistą drużynowych mistrzostw Polski w szachach błyskawicznych (złoty – 2019, brązowy – 2007). W 2015 r. jedyny raz w karierze wystąpił w finale indywidualnych mistrzostw Polski mężczyzn, zajmując w Poznaniu 21. miejsce (zawody rozegrano systemem szwajcarskim). W 2018 r. zdobył w Ostrowie Wielkopolskim tytuł mistrza Polski przedsiębiorców.
Odniósł szereg sukcesów w otwartych turniejach międzynarodowych, m.in. w latach: 2005 (dz. IV m. w Poznaniu), 2006 (dz. I m. w Poznaniu), 2007 (dz. I m. w Ostrawie, II m. w Gorzowie Wielkopolskim, II m. w Poznaniu), 2009 (dz. II m. w Policach), 2013 (II m. w Poznaniu), 2014 (I m. w Poznaniu) oraz 2015 (dz. II m. w Katowicach – Turniej Przyjaźni Polsko-Węgierskiej).
Najwyższy ranking w dotychczasowej karierze – 2395 punktów – osiągnął 1 października 2007 r..

</doc>
<doc id="5260663" url="https://pl.wikipedia.org/wiki?curid=5260663" title="Jan Bogusz (zm. 1591)">
Jan Bogusz (zm. 1591)

Jan Bogusz herbu Półkozic (zm. ok. 1591) – kasztelan zawichojski w latach 1588–1591, kasztelan czechowski w latach 1581–1588, podkomorzy lubelski w latach 1561–1581, sekretarz królewski w 1561 roku, dworzanin królewski w 1555 roku.
Studiował w Wittenberdze w 1549 roku. Podpisał pacta conventa Zygmunta III Wazy w 1587 roku.

</doc>
<doc id="5260666" url="https://pl.wikipedia.org/wiki?curid=5260666" title="Birgit Radochla">
Birgit Radochla

Birgit Radochla, później Michailoff (ur. 31 stycznia 1945 w Döbern) – niemiecka gimnastyczka, medalistka olimpijska i wicemistrzyni Europy. W czasie swojej kariery sportowej reprezentowała Niemiecką Republikę Demokratyczną.
Kariera sportowa.
Zajęła 4. miejsce w skoku przez konia, 5. miejsce w wieloboju drużynowym i 18. miejsce w wieloboju indywidualnym na mistrzostwach świata w 1962 w Pradze.
Startując we wspólnej reprezentacji Niemiec na igrzyskach olimpijskich w 1964 w Tokio zdobyła srebrny medal w skoku, przegrywając jedynie z Věrą Čáslavską z Czechosłowacji i "ex aequo" z Łarysą Łatyniną ze Związku Radzieckiego, a także zajęła 4. miejsca w wieloboju indywidualnym i drużynowym oraz w ćwiczeniach wolnych, 9. miejsce w ćwiczeniach na równoważni i 14. miejsce w ćwiczeniach na poręczach. Zdobyła srebrny medal w ćwiczeniach wolnych (za Čáslavską i razem z Łatyniną) oraz brązowe medale w wieloboju i w ćwiczeniach na równoważni (w obu przypadkach za Čáslavską i Łatyniną), a także zajęła 4. miejsce w ćwiczeniach na poręczach i 6. miejsce w skoku na mistrzostwach Europy w 1965 w Sofii.
Była wielokrotną medalistką mistrzostw NRD. W wieloboju zwyciężyła w 1961 i 1963, zdobyła srebrny medal w 1964 i brązowy medal w 1962. W skoku przez konia zdobyła złote medale w 1963 i 1964, srebrny medal w 1961 i brązowy medal w 1962. W ćwiczeniach na równoważni zwyciężyła w 1961, zajęła 2. miejsce w 1963 i 1963 oraz 3. miejsce w 1962. W ćwiczeniach wolnych zdobyła złoty medal 1963, srebrne medale w 1962 i 1964 oraz brązowy medal w 1961. W ćwiczeniach na poręczach zdobyła złoty medal w 1964, srebrny medal w 1961 oraz brązowe medale w 1962 i 1963.
Otrzymała brązowy Order Zasługi dla Ojczyzny w 1964.

</doc>
<doc id="5260669" url="https://pl.wikipedia.org/wiki?curid=5260669" title="Noah Sonko Sundberg">
Noah Sonko Sundberg

Noah Kemeseng Sonko Sundberg (ur. 6 czerwca 1996 w Sztokholmie) – gambijski piłkarz grający na pozycji środkowego obrońcy. Od 2022 jest zawodnikiem klubu Lewski Sofia.
Kariera piłkarska.
Swoją piłkarską karierę Sonko Sundberg rozpoczął w juniorach takich klubów jak: Enskede IK (do 2009) i AIK Fotboll (2010-2013). W 2014 roku awansował do kadry pierwszego zespołu AIK. 2 czerwca 2014 zadebiutował w jego barwach w Allsvenskan w wygranym 4:2 domowym meczu z IF Brommapojkarna. W zespole AIK grał do końca sezonu 2015.
Przed rozpoczęciem sezonu 2016 Sonko Sundberg został wypożyczony z AIK do GIF Sundsvall. Swój debiut w nim zanotował 7 kwietnia 2016 w przegranym 1:2 domowym meczu z Gefle IF. Na wypożyczeniu w GIF spędził dwa sezony.
Na początku 2018 roku Sonko Sundberg przeszedł z AIK do Östersunds FK. Swój debiut w nim zaliczył 15 kwietnia 2018 w zwycięskim 2:1 domowym meczu z IFK Göteborg. Występował w nim do końca 2021 roku.
W styczniu 2022 Sonko Sundberg został piłkarzem bułgarskiego klubu Lewski Sofia. Zadebiutował w nim 19 lutego 2022 w wygranym 2:1 domowym meczu z Łokomotiwem Płowdiw.
Kariera reprezentacyjna.
Sonko Sundberg grał w młodzieżowych reprezentacjach Szwecji na szczeblach U-17, U-19 i U-21. W 2013 roku wystąpił z kadrą U-17 na Mistrzostwach Europy U-17 (półfinał) i Mistrzostwach Świata U-17 (3. miejsce). Z kolei w 2016 roku wziął udział z kadrą olimpijską w Igrzyskach Olimpijskich w Rio de Janeiro.
W reprezentacji Gambii Sonko Sundberg zadebiutował 9 października 2020 w wygranym 1:0 towarzyskim meczu z Kongiem, rozegranym w Parchal. W 2022 roku został powołany do kadry na Puchar Narodów Afryki 2021. Rozegrał na nim trzy mecze: grupowe z Mali (1:1) i z Tunezją (1:0) oraz ćwierćfinałowy z Kamerunem (0:2).

</doc>
<doc id="5260670" url="https://pl.wikipedia.org/wiki?curid=5260670" title="Niesprawiedliwość epistemiczna">
Niesprawiedliwość epistemiczna

Niesprawiedliwość epistemiczna to niesprawiedliwość związana z wiedzą. Obejmuje wykluczanie i wyciszanie, systematyczne zniekształcanie lub przeinaczanie znaczeń lub wkładu danych osób lub grup w życie społeczne i naukę, umniejszanie statusu lub pozycji osób lub grup w praktykach komunikacyjnych, niesprawiedliwe rozróżnienia w kwestii sprawowania i bycia obiektem władzy i nieuzasadniona nieufność.
Najbardziej aktualną, wpływową teorią epistemicznej niesprawiedliwości jest koncepcja brytyjskiej filozofki , która ukuła ten termin. Według Fricker istnieją dwa rodzaje niesprawiedliwości epistemicznej: niesprawiedliwość świadectw i niesprawiedliwość hermeneutyczna. Fricker, która w 2007 roku opublikowała książkę "Epistemic Injustice: Power and the Ethics of Knowing", która porusza temat niesprawiedliwego traktowania podmiotów poznających i podmiotów poznania ze względu na ich rasę, płeć, wiek, status społeczny.
Niesprawiedliwość świadectw.
Niesprawiedliwość świadectw to niesprawiedliwość związana z zaufaniem do czyjegoś słowa. Tego rodzaju niesprawiedliwość może wystąpić, gdy ktoś jest ignorowany lub nie wierzy się mu z powodu jego płci, seksualności, prezentacji płciowej, rasy, niepełnosprawności lub ogólnie ze względu na jego tożsamość. Przykładem walki z niesprawiedliwością świadectw jest ruch Me Too, który zwraca uwagę na dysproporcję między przyjmowanymi przez władze zgłoszeniami aktów przemocy seksualnej (zwłaszcza wobec kobiet i osób, którym przy urodzeniu przypisano płeć kobiecą) a realną skalą ich występowania i idącymi za tym konsekwencjami: niską prewencją dalszych czynów zabronionych popełnianych przez przestępców pozostających na wolności, ponieważ zgłoszenia na ich temat są podawane w wątpliwość lub traktowane jako forma manipulacji.
Niesprawiedliwość hermeneutyczna.
Niesprawiedliwość hermeneutyczna to niesprawiedliwość związana z tym, jak ludzie interpretują swoje życie i egzystencję; słowo "hermeneutyczny" pochodzi od greckiego słowa oznaczającego "tłumacza".
Niesprawiedliwość hermeneutyczna występuje, gdy czyjeś doświadczenia nie są dobrze rozumiane — przez siebie lub przez innych — ponieważ te doświadczenia nie pasują do żadnych znanych im (lub znanych innym) pojęć, ze względu na historyczne wykluczenie niektórych grup ludzi ze zjawisk, które kształtują język używany przez ludzi, aby nadać sens ich doświadczeniom. Przykładem może być zjawisko cenzury edukacji seksualnej, która nie przewiduje informowania uczniów o istnieniu osób transpłciowych, wskutek czego uczniowie trans nie mają możliwości nazwania swojego doświadczenia, a tym samym zasięgnięcia pomocy ani porady, ponieważ nie mają potrzebnego do opisu swoich doświadczeń słownictwa.

</doc>
<doc id="5260674" url="https://pl.wikipedia.org/wiki?curid=5260674" title="Starszy pan i kot">
Starszy pan i kot

 – manga autorstwa Umi Sakurai. Początkowo publikowana jako komiks internetowy, a następnie wydana przez wydawnictwo Square Enix, seria opowiada o starszym wdowcu, który adoptuje niechcianego kota.
1 stycznia 2021 rozpoczęto emisję wersji live-action, w której koty są przedstawiane za pomocą kukiełek.
Fabuła.
Fukumaru, duży i przytulny kot egzotyczny ze sklepu zoologicznego, jest regularnie pomijany przy adopcji na rzecz młodszych, mniejszych i ładniejszych od niego kociąt. Niespodziewanie zostaje adoptowany przez Kandę, starszego mężczyznę, który niedawno owdowiał i który nie ma bliskich relacji ze swoimi dorosłymi dziećmi. Ta epizodyczna seria śledzi losy Kandy i Fukumaru, którzy żyją razem i szukają wspólnego towarzystwa.
Manga.
Manga była pierwotnie publikowana przez Sakurai samodzielnie, a nowe rozdziały serii pojawiały się co tydzień na jej kontach na Twitterze i Pixiv. Seria jest również publikowana przez Square Enix w magazynach mangowych „Gekkan Shōnen Gangan” i „Gangan Pixiv”, a także została zebrana w 10 tomach tankōbon. Do tej pory seria uzyskała ponad 560 milionów wyświetleń.
W Polsce mangę wydaje wydawnictwo Waneko.
Gra wideo.
W ósmym tomie mangi ujawniono, że trwają prace nad adaptacją w formie gry wideo.
Odbiór.
Manga otrzymała pozytywne recenzje od krytyków. "Anime UK News" przyznało serii 8 punktów na 10, chwaląc narrację za to, że chwyta za serce, ale nie jest przesadnie sentymentalna. "Manga Bookshelf" zauważyło, że książka „uderza w uczucia” i pochwaliło jakość przedstawianej historii.
"Starszy pan i kot" był jedną z najlepiej sprzedających się fizycznych serii mang na japońskim Amazonie w 2018 roku. Pierwsze japońskie wydanie tankōbon zadebiutowało na 3. miejscu w rankingu sprzedaży Oricon.
W 2018 manga znalazła się w czołówce polecanych tytułów mangowych w ankiecie przeprowadzonej wśród pracowników japońskich księgarni. W tym samym roku seria zajęła drugie miejsce w konkursie "Next Manga Awards" organizowanym przez magazyn mangowy "Da Vinci". Seria zajęła również czwarte miejsce w Rankingu Komiksów Pixiv 2018. W wydaniu "Kono manga ga sugoi!" z 2019 roku "Starszy pan i kot" został uznany za piątą najlepszą serię mangową dla czytelniczek.

</doc>
<doc id="5260675" url="https://pl.wikipedia.org/wiki?curid=5260675" title="Tamurz">
Tamurz



</doc>
<doc id="5260676" url="https://pl.wikipedia.org/wiki?curid=5260676" title="Mohamed Jallow">
Mohamed Jallow



</doc>
<doc id="5260678" url="https://pl.wikipedia.org/wiki?curid=5260678" title="Mistrzostwa Świata w Łucznictwie 1993">
Mistrzostwa Świata w Łucznictwie 1993

37. Mistrzostwa Świata w Łucznictwie odbyły się między 8 a 12 września 1993 w Antalya w Turcji. Organizatorem była Międzynarodowa Federacja Łucznicza. 

</doc>
<doc id="5260682" url="https://pl.wikipedia.org/wiki?curid=5260682" title="Barbara Lejczak">
Barbara Lejczak

Barbara Lejczak (ur. 1949) – polska biolog. Absolwentka Uniwersytetu Wrocławskiego. Od 1998 profesor na Wydziale Chemicznym Politechniki Wrocławskiej.

</doc>
<doc id="5260685" url="https://pl.wikipedia.org/wiki?curid=5260685" title="Lejczak">
Lejczak

Osoby o tym nazwisku:

</doc>
<doc id="5260686" url="https://pl.wikipedia.org/wiki?curid=5260686" title="Cezary Pawlak">
Cezary Pawlak

Cezary Feliks Pawlak (ur. 14 stycznia 1965) – nauczyciel, kustosz Muzeum Miasta Łodzi, prezes Towarzystwa Opieki nad Starym Cmentarzem przy ulicy Ogrodowej w Łodzi.
Życiorys.
Cezary Pawlak ukończył studia na Uniwersytecie Łódzkim, po których pracował jako nauczyciel historii i WOS na różnych stopniach nauczania: w szkole podstawowej, gimnazjum i liceum. W 2011 został nauczycielem mianowanym. W 2002 związał się z Gimnazjum i Liceum OO. Bernardynów, gdzie organizuje wydarzenia rocznicowe o charakterze historycznym oraz opiekował się Szkolnym Kołem Militarnym. Pracuje jako Kustosz Muzeum Miasta Łodzi, gdzie koordynuje projekty wystawiennicze, historyczne oraz edukacyjne. Jest prezesem powstałego w 1999 Towarzystwa Opieki nad Starym Cmentarzem przy ulicy Ogrodowej w Łodzi w ramach którego organizuje coroczne w dniu święta Wszystkich Świętych i dni poprzedzające, kwesty na rzecz ratowania zabytkowych nagrobków, w których uczestniczą artyści, politycy i dziennikarze. Według stanu na rok 2021 w ramach zorganizowanych 27 kwest zebrano ponad 1,5 mln zł i odnowiono 192 pomniki.
Przed Cezarym Pawlakiem kwesty organizowali: Stanisław Łukawski i Ryszard Bonisławski.

</doc>
<doc id="5260687" url="https://pl.wikipedia.org/wiki?curid=5260687" title="Sziwa Asar be-Tammuz">
Sziwa Asar be-Tammuz



</doc>
<doc id="5260688" url="https://pl.wikipedia.org/wiki?curid=5260688" title="Alina Kenzel">
Alina Kenzel

Alina Kenzel (ur. 10 sierpnia 1997 w Konstancji) – niemiecka lekkoatletka specjalizująca się w pchnięciu kulą.
Na arenie międzynarodowej odniosła następujące sukcesy:
Jest trzykrotną mistrzynią Niemiec w pchnięciu kulą: na stadionie (2020) oraz dwukrotnie w hali (2018, 2020).
Rekordy życiowe w pchnięciu kulą: 

</doc>
<doc id="5260691" url="https://pl.wikipedia.org/wiki?curid=5260691" title="Goodwill">
Goodwill



</doc>
<doc id="5260697" url="https://pl.wikipedia.org/wiki?curid=5260697" title="Campionato Sammarinese (2020/2021)">
Campionato Sammarinese (2020/2021)

Campionato Sammarinese (2020/2021) – trzydziesta szósta edycja jedynej klasy rozgrywkowej piłki nożnej w San Marino. 
Rozgrywki rozpoczęły się 12 września 2020, a zakończyły 22 maja 2021 finałem o mistrzostwo ligi. 
Rywalizacja została tymczasowo przerwana 29 października 2020 z powodu pandemii COVID-19,
wznowiona 24 lutego 2021. Formuła została zmieniona: w pierwszej fazie drużyny ukończyły tylko pierwszą rundę.
Obrońcą tytułu był Tre Fiori. Mistrzostwo po raz piąty w swej historii zdobyło Folgore/Falciano.
Zasady rozgrywek.
W porównaniu do poprzedniego sezonu został zmieniony format rozgrywek. Formuła składała się z dwóch faz. W pierwszej fazie piętnaście drużyn grało ze sobą w klasycznym systemie każdy z każdym, aby wyłonić dwunastu uczestników turnieju pucharowego. Bezpośrednio do ćwierćfinału awansowały pierwsze cztery zespoły, które zostały rozstawione. Pozostałe osiem drużyn zagrało baraże. 
Rywalizację w drugiej fazie rozstrzygał jeden mecz. W przypadku, gdyby nie wyłoniono zwycięzcy (oprócz finału), o zakwalifikowaniu się do następnej rundy decydowała wyższa pozycja w poprzedniej fazie. W finale obowiązywała dogrywka i rzuty karne.
Mistrz otrzymał prawo gry w rundzie wstępnej Ligi Mistrzów UEFA, zaś przegrany finalista mógł wystąpić w I rundzie kwalifikacyjnej Ligi Konferencji Europy UEFA.
Zdobywca Pucharu San Marino 2020/2021 otrzymał prawo gry w I rundzie kwalifikacyjnej Ligi Konferencji Europy UEFA.
W przypadku zdobycia pucharu przez jednego z finalistów ligi awans do pucharów otrzymał zwycięzca meczu o trzecie miejsce.

</doc>
<doc id="5260703" url="https://pl.wikipedia.org/wiki?curid=5260703" title="Campionato Sammarinese (2021/2022)">
Campionato Sammarinese (2021/2022)

Campionato Sammarinese (2021/2022) – trzydziesta siódma edycja jedynej klasy rozgrywkowej piłki nożnej w San Marino. 
Rozgrywki rozpoczęły się 18 września 2021, a zakończyły 26 maja 2022 finałem o mistrzostwo ligi.
Tytułu mistrzowskiego bronił Folgore/Falciano. Mistrzostwo po raz szósty w swej historii zdobyła La Fiorita.
Zasady rozgrywek.
Utrzymano format rozgrywek z poprzedniego sezonu. Formuła składała się z dwóch faz. W pierwszej fazie piętnaście drużyn grało ze sobą w klasycznym systemie każdy z każdym, aby wyłonić dwunastu uczestników turnieju pucharowego. Bezpośrednio do ćwierćfinału awansowały pierwsze cztery zespoły, które zostały rozstawione. Pozostałe osiem drużyn zagrało baraże. 
Rywalizację w drugiej fazie rozstrzygał jeden mecz. W przypadku, gdyby nie wyłoniono zwycięzcy (oprócz finału), o zakwalifikowaniu się do następnej rundy decydowała wyższa pozycja w poprzedniej fazie. W finale obowiązywała dogrywka i rzuty karne.
Mistrz otrzymał prawo gry w rundzie wstępnej Ligi Mistrzów UEFA, zaś przegrany finalista mógł wystąpić w I rundzie kwalifikacyjnej Ligi Konferencji Europy UEFA.
Zdobywca Pucharu San Marino 2021/2022 otrzymał prawo gry w I rundzie kwalifikacyjnej Ligi Konferencji Europy UEFA.
W przypadku zdobycia pucharu przez jednego z finalistów ligi awans do pucharów otrzymał zwycięzca meczu o trzecie miejsce.

</doc>
<doc id="5260704" url="https://pl.wikipedia.org/wiki?curid=5260704" title="Miné de Klerk">
Miné de Klerk

Miné de Klerk (ur. 30 marca 2003) – południowoafrykańska lekkoatletka specjalizująca się w pchnięciu kulą oraz rzucie dyskiem.
Na mistrzostwach świata juniorów w Nairobi (2021) zdobyła dwa medale: złoty w konkurencji pchnięcia kulą (wynik 17,40) oraz srebrny w rzucie dyskiem (wynik 53,50). Również w 2021 zdobyła w Pretorii tytuł mistrzyni Południowej Afryki w pchnięciu kulą.
Rekordy życiowe: 

</doc>
<doc id="5260714" url="https://pl.wikipedia.org/wiki?curid=5260714" title="Neurogomphus dissimilis">
Neurogomphus dissimilis



</doc>
<doc id="5260715" url="https://pl.wikipedia.org/wiki?curid=5260715" title="Neurogomphus pinheyi">
Neurogomphus pinheyi



</doc>
<doc id="5260718" url="https://pl.wikipedia.org/wiki?curid=5260718" title="Maddison-Lee Wesche">
Maddison-Lee Wesche

Maddison-Lee "Maddi" Wesche (ur. 13 czerwca 1999 w Auckland) – nowozelandzka lekkoatletka specjalizująca się w pchnięciu kulą.
W 2018 r. zdobyła w Tampere tytuł mistrzyni świata juniorek w pchnięciu kulą (z wynikiem 17,09). W 2019 r. zwyciężyła w rozegranych w Townsville mistrzostwach Oceanii (z wynikiem 18,04).
Uczestniczka letnich igrzysk olimpijskich w Tokio (2020) (w finale zajęła 6. miejsce z wynikiem 18,98) i mistrzostw świata w 2022 w Eugene (7. miejsce). Brązowa medalistka igrzysk Wspólnoty Narodów w 2022 w Birmingham
Trzykrotna mistrzyni Nowej Zelandii w pchnięciu kulą (2017, 2019, 2022).
Rekordy życiowe w pchnięciu kulą: 

</doc>
<doc id="5260719" url="https://pl.wikipedia.org/wiki?curid=5260719" title="Maddi Wesche">
Maddi Wesche



</doc>
<doc id="5260720" url="https://pl.wikipedia.org/wiki?curid=5260720" title="Niewiadoma (województwo mazowieckie)">
Niewiadoma (województwo mazowieckie)



</doc>
<doc id="5260723" url="https://pl.wikipedia.org/wiki?curid=5260723" title="Emilin (powiat lubelski)">
Emilin (powiat lubelski)



</doc>
<doc id="5260725" url="https://pl.wikipedia.org/wiki?curid=5260725" title="Hawajski">
Hawajski



</doc>
<doc id="5260726" url="https://pl.wikipedia.org/wiki?curid=5260726" title="Mistrzostwa Świata w Łucznictwie 1991">
Mistrzostwa Świata w Łucznictwie 1991

36. Mistrzostwa Świata w Łucznictwie odbyły się między 19 a 24 sierpnia 1991 w Krakowie. Były to trzecie mistrzostwa, które odbyły się w Polsce. Organizatorem była Międzynarodowa Federacja Łucznicza. 

</doc>
<doc id="5260727" url="https://pl.wikipedia.org/wiki?curid=5260727" title="Blattulidae">
Blattulidae

Blattulidae – wymarła rodzina owadów z rzędu karaczanów. W erze mezozoicznej była szeroko rozprzestrzeniona. Jej zapis rozciąga się od triasu późnego do kredy.
Morfologia.
Karaczany te zwykle osiągały niewielkie, niedochodzące do 10 mm długości przedniego skrzydła wymiary ciała, aczkolwiek znane są nieliczne gatunki osiągające do 17 mm długości przedniego skrzydła. Miały kulistawą głowę z oczami złożonymi mniej lub bardziej wystającymi poza jej obrys i dwoma wyraźnymi, ciemnymi paskami na potylicy. Czułki miały na poszczególnych członach zestaw poprzecznych listewek i od pięciu do siedmiu umieszczonych przedwierzchołkowo sensillów szczecinkowych ("sensilla chaetica") o długości około połowy członu. Narządy gębowe miały krótkie i przysadziste głaszczki szczękowe. Użyłkowanie skrzydła przedniego cechowało się nierozgałęzioną żyłką subkostalną, niewyodrębnionym sektorem radialnym, nierozgałęzioną żyłką analną oraz częstą obecnością żyłek poprzecznych. Użyłkowanie skrzydła tylnego charakteryzowało się grzbieniastą pierwszą odnogą żyłki radialnej, wyodrębnionym sektorem radialnym, zwykle niezmodyfikowanym rozgałęzieniem żyłki kubitalnej przedniej, nierozgałęzioną żyłką kubitalną tylną oraz zakrzywioną i rozgałęzioną żyłką analną pierwszą. Odwłok zaopatrzony był w wyrostki rylcowe i mające nadzwyczaj długie sensilla szczecinkowe ("sensilla chaetica") przysadki odwłokowe. U samic widoczne było od zewnątrz krótkie pokładełko.
Taksonomia.
Takson ten wprowadzony został w 1982 roku przez Walentinę Wiszniakową. Klasyfikuje się go w nadrodzinie Blattuloidea wraz z Phyloblattidae lub też w nadrodzinie Corydioidea.
Do rodziny tej zalicza się rodzaje:

</doc>
<doc id="5260728" url="https://pl.wikipedia.org/wiki?curid=5260728" title="Bubacarr Jobe">
Bubacarr Jobe

Bubacarr Jobe (ur. 21 listopada 1994 w Bandżulu) – gambijski piłkarz grający na pozycji prawego pomocnika. Od 2021 jest zawodnikiem klubu Norrby IF.
Kariera piłkarska.
Swoją piłkarską karierę Jobe rozpoczął w Stanach Zjednoczonych w klubach: Texas Rush (2011-2013) i Force Academy (2013-2014). W 2014 roku grał w Austin Aztex, a w 2015 roku został zawodnikiem rezerw Toronto FC, w których zadebiutował 15 sierpnia 2015 w wygranym 2:1 domowym meczu z Richmond Kickers.
Na początku 2017 roku Jobe został wypożyczony do szwedzkiego Skövde AIK grającego w Division 1. Swój debiut w nim zaliczył 15 kwietnia 2017 w zwycięskim 1:0 wyjazdowym meczu z FC Rosengård 1917. Grał w nim przez rok.
Na początku 2018 roku Jobe przeszedł do Mjällby AIF. Swój debiut w nim zanotował 8 kwietnia 2018 w zremisowanym 0:0 wyjazdowym meczu z Husqvarną FF. W sezonie 2018 awansował z Mjällby do Superettan, a w 2019 do Allsvenskan.
W marcu 2020 Jobe został wypożyczony do Örgryte IS, w którym zadebiutował 17 czerwca 2020 w zwycięskim 3:2 wyjazdowym meczu z Ljungskile SK. W Örgryte spędził rok.
Na początku 2021 Jobe został zawodnikiem Norrby IF. Swój debiut w nim zaliczył 11 kwietnia 2021 w przegranym 1:2 wyjazdowym spotkaniu z Trelleborgiem.
Kariera reprezentacyjna.
W reprezentacji Gambii Jobe zadebiutował 17 listopada 2018 w wygranym 3:1 meczu kwalifikacji do Pucharu Narodów Afryki 2019 z Beninem, rozegranym w Bakau i w debiucie strzelił gola. W 2022 roku został powołany do kadry na Puchar Narodów Afryki 2021. Rozegrał na nim dwa mecze: grupowy z Tunezją (1:0) oraz ćwierćfinałowy z Kamerunem (0:2).

</doc>
<doc id="5260731" url="https://pl.wikipedia.org/wiki?curid=5260731" title="Starszy Pan i kot">
Starszy Pan i kot



</doc>
<doc id="5260732" url="https://pl.wikipedia.org/wiki?curid=5260732" title="Lubański Potok (dopływ Krośnicy)">
Lubański Potok (dopływ Krośnicy)



</doc>
<doc id="5260733" url="https://pl.wikipedia.org/wiki?curid=5260733" title="Pamiętnik Przyszłości">
Pamiętnik Przyszłości



</doc>
<doc id="5260735" url="https://pl.wikipedia.org/wiki?curid=5260735" title="Księga Przyjaciół Natsume">
Księga Przyjaciół Natsume



</doc>
<doc id="5260738" url="https://pl.wikipedia.org/wiki?curid=5260738" title="W stronę lasu Świetlików">
W stronę lasu Świetlików



</doc>
<doc id="5260741" url="https://pl.wikipedia.org/wiki?curid=5260741" title="Requiem Króla Róż">
Requiem Króla Róż



</doc>
<doc id="5260742" url="https://pl.wikipedia.org/wiki?curid=5260742" title="Ścieżki Młodości">
Ścieżki Młodości



</doc>
<doc id="5260743" url="https://pl.wikipedia.org/wiki?curid=5260743" title="BLOOD+">
BLOOD+



</doc>
<doc id="5260745" url="https://pl.wikipedia.org/wiki?curid=5260745" title="Kathleen Kluge">
Kathleen Kluge

Kathleen Kluge (ur. 17 listopada 1981) – niemiecka lekkoatletka specjalizująca się w pchnięciu kulą.
Na arenie międzynarodowej odniosła następujące sukcesy:
Dwukrotna brązowa medalistka mistrzostw Niemiec w pchnięciu kulą: na stadionie (2001) oraz w hali (2002).
Rekordy życiowe w pchnięciu kulą: 

</doc>
<doc id="5260748" url="https://pl.wikipedia.org/wiki?curid=5260748" title="Brain's Base">
Brain's Base



</doc>
<doc id="5260750" url="https://pl.wikipedia.org/wiki?curid=5260750" title="Brain's Green">
Brain's Green



</doc>
<doc id="5260751" url="https://pl.wikipedia.org/wiki?curid=5260751" title="Państwowy Urząd Melioracji Rolnych">
Państwowy Urząd Melioracji Rolnych

Państwowy Urząd Melioracji Rolnych – centralna jednostka administracji rządowej utworzona w celu przeprowadzenia melioracji gruntów rolnych i zabezpieczenia funkcjonowania urządzeń melioracyjnych.
Zakres działania Państwowego Urzędu Melioracji Rolnych.
Przy Ministerstwie Rolnictwa i Dóbr Państwowych został utworzony Państwowy Urząd Melioracji Rolnych. Do zakresu działania Państwowego Urzędu Melioracji Rolnych należało:
Skład Państwowego Urzędu Melioracji Rolnych.
Państwowy Urząd Melioracji Rolnych stanowili:
Zakres odpowiedzialności.
Obowiązki naczelnika Państwowego Urzędu Melioracji Rolnych.
Do obowiązku naczelnika Państwowego Urzędu Melioracji Rolnych należało:
Obowiązki inżynierów melioracji.
Do obowiązków inżynierów melioracji należało:
Obowiązki inżynierów ziemskich.
Inżynierowie ziemscy urzędowali przy Głównej Komisji Ziemskiej i przy okręgowych komisjach ziemskich. Do zakresu działania inżynierów ziemskich należało:
Dodatkowo ustanowiono, że inżynierowie ziemscy biorący udział w posiedzeniach komisji ziemskich, gdzie mają głos stanowiący. Przy komisjach ziemskich pełnią czynności referentów melioracyjnych i w tym charakterze podlegają naczelnikowi Państwowego Urzędu Melioracji Rolnych. 
Zniesieniu Państwowego Urzędu Melioracji Rolnych.
Rozporządzeniem Rady Ministrów z 1921 r. o zniesieniu Państwowego Urzędu Melioracji Rolnych ustanowiono, że dotychczasowe sprawy powierzone urzędowi przeniesione zostały do Ministerstwa Rolnictwa i Dóbr Państwowych.

</doc>
<doc id="5260752" url="https://pl.wikipedia.org/wiki?curid=5260752" title="Tomasz Gliwa">
Tomasz Gliwa

Tomasz Teodor Gliwa (ur. 18 grudnia 1947) – polski działacz państwowy i partyjny, prawnik oraz menedżer, w latach 1981–1990 wicewojewoda bydgoski.
Życiorys.
Ukończył studia prawnicze, uzyskał uprawnienia radcy prawnego i zajmował się biznesem. Kształcił się m.in. w Instytucie Nauk Społecznych przy KC KPZR. W okresie PRL należał do Polskiej Zjednoczonej Partii Robotniczej, został członkiem Komitetu Wojewódzkiego PZPR w Bydgoszczy. Kierował wojewódzkimi strukturami Związku Młodzieży Socjalistycznej, działał także w Towarzystwie Przyjaźni Polsko-Radzieckiej i Ochotniczej Rezerwie Milicji Obywatelskiej. Został trzecim prezesem Kujawsko-Pomorskiego Towarzystwa Kulturalnego, wchodził również w skład rady społecznej Uniwersytetu Mikołaja Kopernika w Toruniu.
Od 21 sierpnia 1981 do 31 października 1990 zajmował stanowisko wicewojewody bydgoskiego. Był m.in. gościem I Walnego Zebrania Delegatów NSZZ „Solidarność” w Bydgoszczy, a po wprowadzeniu stanu wojennego wszedł w skład Wojewódzkiego Komitetu Obrony. W III RP związany z przedsiębiorstwami prywatnymi i komunalnymi, kierował też własną firmą. Zasiadał w radach nadzorczych m.in. Kujawsko-Pomorskiej Agencji Rozwoju Regionalnego w Bydgoszczy oraz Miejskich Zakładów Komunikacyjnych w Bydgoszczy (jako przewodniczący rady). Znalazł się również w zarządzie WKS Zawiszy Bydgoszcz.
Otrzymał m.in. honorową odznakę Polskiego Zrzeszenia Inżynierów i Techników Sanitarnych (1984). W 2003 odznaczony Krzyżem Oficerskim Orderu Odrodzenia Polski.

</doc>
<doc id="5260754" url="https://pl.wikipedia.org/wiki?curid=5260754" title="Mistrzostwa Świata w Łucznictwie 1989">
Mistrzostwa Świata w Łucznictwie 1989

35. Mistrzostwa Świata w Łucznictwie odbyły się między 2 a 8 lipca 1989 w Lozannie w Szwajcarii. Organizatorem była Międzynarodowa Federacja Łucznicza. 

</doc>
<doc id="5260755" url="https://pl.wikipedia.org/wiki?curid=5260755" title="Amt Creuzburg">
Amt Creuzburg

Amt Creuzburg – miasto w Niemczech, w kraju związkowym Turyngia, w powiecie Wartburg, siedziba administracyjna wspólnoty administracyjnej Hainich-Werratal. Powstało 31 grudnia 2019 z połączenia miasta Creuzburg z gminami Ebenshausen oraz Mihla. Te dwie gminy z miastem stały się jego dzielnicami.

</doc>
<doc id="5260756" url="https://pl.wikipedia.org/wiki?curid=5260756" title="Baboucarr Gaye">
Baboucarr Gaye

Baboucarr Gaye (ur. 24 lutego 1998 w Bielefeld) – gambijski piłkarz grający na pozycji bramkarza. Od 2020 jest zawodnikiem klubu FC Rot-Weiß Koblenz.
Kariera piłkarska.
Swoją piłkarską karierę Gaye rozpoczął w 2007 roku w juniorach Arminii Bielefeld. W latach 2015-2018 zaczął grać w rezerwach tego klubu, a w sezonie 2018/2019 był członkiem pierwszego zespołu. Jesienią 2019 grał w SG Wattenscheid 09, a wiosną 2020 był zawodnikiem rezerw VfB Stuttgart. Latem 2020 przeszedł do FC Rot-Weiß Koblenz.
Kariera reprezentacyjna.
W reprezentacji Gambii Gaye zadebiutował 9 października 2020 w wygranym 1:0 towarzyskim meczu z Kongiem, rozegranym w Parchal. W 2022 roku został powołany do kadry na Puchar Narodów Afryki 2021. Rozegrał na nim trzy mecze: grupowy z Tunezją (1:0), w 1/8 finału z Gwineą (1:0) oraz ćwierćfinałowy z Kamerunem (0:2).

</doc>
<doc id="5260757" url="https://pl.wikipedia.org/wiki?curid=5260757" title="Gimnastyka na Letnich Igrzyskach Olimpijskich 1936 – ćwiczenia na poręczach mężczyzn">
Gimnastyka na Letnich Igrzyskach Olimpijskich 1936 – ćwiczenia na poręczach mężczyzn

Ćwiczenia na poręczach były jedną z konkurencji gimnastycznych rozgrywanych podczas Letnich Igrzysk Olimpijskich 1936. Zawody zostały rozegrane w dniach 10 - 11 sierpnia 1936 r. 

</doc>
<doc id="5260760" url="https://pl.wikipedia.org/wiki?curid=5260760" title="Mistrzostwa Świata w Łucznictwie 1987">
Mistrzostwa Świata w Łucznictwie 1987

34. Mistrzostwa Świata w Łucznictwie odbyły się między 31 marca a 4 kwietnia 1987 w Adelajdzie w Australii. Organizatorem była Międzynarodowa Federacja Łucznicza. 

</doc>
<doc id="5260761" url="https://pl.wikipedia.org/wiki?curid=5260761" title="Gimnastyka na Letnich Igrzyskach Olimpijskich 1936 – wielobój indywidualny mężczyzn">
Gimnastyka na Letnich Igrzyskach Olimpijskich 1936 – wielobój indywidualny mężczyzn

Wielobój indywidualnie był jedną z konkurencji rozgrywanych w ramach gimnastyki podczas Letnich Igrzysk Olimpijskich 1936 r. Zawody zostały rozegrane w dniach 10 - 11 sierpnia 1936 r.
W skład wieloboju indywidualnego wchodziły następujące konkurencje:

</doc>
<doc id="5260770" url="https://pl.wikipedia.org/wiki?curid=5260770" title="Katchi Habel">
Katchi Habel

Katchi Habel (ur. 22 października 1982) – niemiecka lekkoatletka specjalizująca się w biegach sprinterskich.
Na arenie międzynarodowej odniosła następujące sukcesy:
Trzykrotna mistrzyni Niemiec w biegach sztafetowych: na stadionie (2001 – 4 × 100 m) oraz dwukrotnie w hali (2001 – 4 × 200 m, 2003 – 4 × 200 m).
Rekordy życiowe: 

</doc>
<doc id="5260775" url="https://pl.wikipedia.org/wiki?curid=5260775" title="Tokyo Actor's Consumer's Cooperative Society">
Tokyo Actor's Consumer's Cooperative Society



</doc>
<doc id="5260785" url="https://pl.wikipedia.org/wiki?curid=5260785" title="Sheikh Sibi">
Sheikh Sibi

Sheikh Sibi (ur. 21 lutego 1998 w Serrekundzie) – gambijski piłkarz grający na pozycji bramkarza. Od 2015 jest zawodnikiem klubu Virtus Verona.
Kariera piłkarska.
Swoją piłkarską karierę Sibi rozpoczął w klubie Tallinding United, w którym w 2014 roku zadebiutował w drugiej lidze gambijskiej. W 2015 roku przeszedł do włoskiego Virtusu Verona. Od 2015 do 2018 grał w jego barwach w Serie D, a w sezonie 2017/2018 wywalczył z nim awans do Serie C1.
Kariera reprezentacyjna.
W reprezentacji Gambii Sibi zadebiutował 29 marca 2021 w wygranym 1:0 meczu kwalifikacji do Pucharu Narodów Afryki 2021 z Demokratyczną Republiką Konga, rozegranym w Kinszasie. W 2022 roku został powołany do kadry na Puchar Narodów Afryki 2021. Nie rozegrał na nim żadnego meczu.

</doc>
<doc id="5260798" url="https://pl.wikipedia.org/wiki?curid=5260798" title="Labirynt Dusz">
Labirynt Dusz



</doc>
<doc id="5260799" url="https://pl.wikipedia.org/wiki?curid=5260799" title="Ustawa o obronie Ojczyzny">
Ustawa o obronie Ojczyzny

Ustawa z dnia 11 marca 2022 r. o obronie Ojczyzny – ustawa uchwalona przez Sejm Rzeczypospolitej Polskiej IX kadencji dotycząca podstawowych spraw z dziedziny obronności kraju. 17 marca 2022 została jednogłośnie przyjęta przez Senat, a 18 marca 2022 została podpisana przez Prezydenta Rzeczypospolitej Polskiej Andrzeja Dudę.
Zgodnie z art. 824 ustawa weszła w życie w ciągu 30 dni od dnia ogłoszenia, czyli 23 kwietnia 2022 (początkowo miała wejść w życie z dniem 1 lipca 2022, jednak w związku z inwazją Rosji na Ukrainę, Sejm zmienił datę wejścia w życie ustawy). Zastąpiła kilkanaście ustaw, w tym ustawę z dnia 21 listopada 1967 r. o powszechnym obowiązku obrony Rzeczypospolitej Polskiej.
Rodzaje Sił Zbrojnych według ustawy.
Zgodnie z art. 15 ust. 1 ustawy w skład Sił Zbrojnych wchodzą jako ich rodzaje:
Ponadto zgodnie z art. 15 ust. 4 ustawy w skład Sił Zbrojnych wchodzą również:
Zgodnie z art. 15 ust. 5 tejże ustawy w przypadku ogłoszenia powszechnej lub częściowej mobilizacji oraz w czasie wojny Służba Kontrwywiadu Wojskowego i Służba Wywiadu Wojskowego stają się z mocy prawa częścią Sił Zbrojnych.
Poprzednie regulacje.
Ustawa zastąpiła:
Nowelizacje.
Ustawa została znowelizowana 3 razy. Ostatnia zmiana weszła w życie 1 marca 2023. Opublikowano jeden tekst jednolity ustawy w 2022.

</doc>
<doc id="5260820" url="https://pl.wikipedia.org/wiki?curid=5260820" title="Muhammed Badamosi">
Muhammed Badamosi

Muhammed Badamosi (ur. 27 grudnia 1998 w Bundung) – gambijski piłkarz grający na pozycji napastnika. Od 2020 jest zawodnikiem klubu KV Kortrijk.
Kariera piłkarska.
Swoją piłkarską karierę Badamosi rozpoczął w klubie Real Bandżul. W sezonie 2015/2016 zadebiutował w jego barwach w gambijskiej First Division. Grał w nim przez rok i w 2016 przeszedł do senegalskiego Olympique de Ngor i przez rok występował w nim w drugiej lidze senegalskiej. Z kolei w latach 2017-2020 występował w marokańskim FUS Rabat.
W październiku 2020 Badamosi został zawodnikiem belgijskiego KV Kortrijk, do którego trafił za kwotę 300 tysięcy euro. Swój debiut w nim zaliczył 2 listopada 2020 w zremisowanym 1:1 wyjazdowym SV Zulte Waregem.
Kariera reprezentacyjna.
W reprezentacji Gambii Badamosi zadebiutował 16 października 2018 w przegranym 0:1 meczu kwalifikacji do Pucharu Narodów Afryki 2019 z Togo, rozegranym w Bakau. W 2022 roku został powołany do kadry na Puchar Narodów Afryki 2021. Rozegrał na nim trzy mecze: grupowe z Mali (1:1) i z Tunezją (1:0) oraz ćwierćfinałowy z Kamerunem (0:2).

</doc>
<doc id="5260850" url="https://pl.wikipedia.org/wiki?curid=5260850" title="Dembo Darboe">
Dembo Darboe

Dembo Darboe (ur. 17 sierpnia 1998 w Brikamie) – gambijski piłkarz grający na pozycji napastnika. Od 2021 jest zawodnikiem klubu Szachcior Soligorsk.
Kariera piłkarska.
Swoją piłkarską karierę Darboe rozpoczął w klubie Real Bandżul. W sezonie 2015/2016 zadebiutował w jego barwach w gambijskiej First Division. Grał w nim przez dwa lata i w 2017 przeszedł do senegalskiego ASEC Ndiambour. Jego zawodnikiem był do zakończenia sezonu 2018/2019.
W sierpniu 2019 Darboe został zawodnikiem północnmacedońskiego KF Shkupi. Swój debiut w nim zaliczył 10 sierpnia 2019 w wygranym 2:0 domowym meczu z Borecem Wełes. W sezonie 2020/2021 wywalczył ze Shkupi wicemistrzostwo Macedonii Północnej.
W styczniu 2021 Derboe został sprzedany za 700 tysięcy euro do białoruskiego Szachciora Soligorsk. Swój debiut w nim zanotował 13 marca 2021 w zwycięskim 1:0 domowym meczu z FK Mińsk i debiucie strzelił gola. W sezonie 2021 wywalczył z Szachciorem mistrzostwo Białorusi, a z 19 golami został królem strzelców białoruskiej ligi.
Kariera reprezentacyjna.
W reprezentacji Gambii Darboe zadebiutował 9 października 2021 w przegranym 1:2 towarzyskim meczu ze Sierra Leone, rozegranym w Al-Dżadidzie. W 2022 roku został powołany do kadry na Puchar Narodów Afryki 2021. Rozegrał na nim jeden mecz, grupowy z Mauretanią (1:0).

</doc>
<doc id="5260861" url="https://pl.wikipedia.org/wiki?curid=5260861" title="Zbigniew Dumański">
Zbigniew Dumański

Zbigniew Mieczysław Dumański (ur. 7 kwietnia 1938 w Wejherowie, zm. 17 marca 2022) – polski patomorfolog, płk prof. dr hab. n. med.
Życiorys.
Obronił pracę doktorską, następnie uzyskał stopień doktora habilitowanego. 26 października 1990 nadano mu tytuł profesora w zakresie nauk medycznych. Został zatrudniony w Samodzielnym Publicznym Zakładzie Opieki Zdrowotnej; Zakładu Patomorfologii Centralnym Szpitalu Klinicznym Wojskowej Akademii Medycznej z Polikliniką.
Zmarł 17 marca 2022.

</doc>
<doc id="5260862" url="https://pl.wikipedia.org/wiki?curid=5260862" title="Kinga Gacka">
Kinga Gacka

Kinga Gacka (ur. 25 października 2001 w Gdańsku) – polska lekkoatletka, sprinterka, medalistka halowych mistrzostw świata w 2022.
Osiągnięcia sportowe.
Specjalizuje się w biegu na 400 metrów. Odpadła w półfinale tej konkurencji na mistrzostwach Europy juniorów młodszych w 2018 w Győr. Została sklasyfikowana na 18. miejscu na tym dystansie na igrzyskach olimpijskich młodzieży w 2018 w Buenos Aires. Odpadła w półfinale biegu na 400 metrów na mistrzostwach Europy juniorów w 2019 w Borås.
Wystąpiła w biegu eliminacyjnym sztafety 4 × 400 metrów na zawodach World Athletics Relays 2021 w Chorzowie (w finale sztafeta polska bez udziału Gackiej zajęła 2. miejsce). Zdobyła brązowy medal w sztafecie 4 × 400 metrów (która biegła w składzie: Natalia Wosztyl, Aleksandra Formella, Karolina Łozowska i Gacka) oraz zajęła 6. miejsce w finale biegu na 400 metrów na Młodzieżowych mistrzostwach Europy w 2021 w Tallinnie. Była powołana do sztafety 4 × 400 metrów na Igrzyska Olimpijskie w Tokio 2021, jednak ostatecznie nie wystąpiła w żadnym biegu.
Zdobyła brązowy medal w sztafecie 4 × 400 metrów (w składzie: Natalia Kaczmarek, Iga Baumgart-Witan, Gacka i Justyna Święty-Ersetic) na halowych mistrzostwach świata w 2022 w Belgradzie. 
Zdobyła brązowy medal halowych mistrzostw Polski w 2021 w biegu na 200 metrów. Poza tym zdobywała medale mistrzostw Polski w kategoriach juniorskich.

</doc>
<doc id="5260864" url="https://pl.wikipedia.org/wiki?curid=5260864" title="Christa Kaufmann">
Christa Kaufmann

Christa Kaufmann (ur. 24 października 1982) – niemiecka lekkoatletka specjalizująca się w biegach sprinterskich.
Na arenie międzynarodowej odniosła następujące sukcesy:
Dwukrotna brązowa medalistka mistrzostw Niemiec w sztafecie 4 × 100 m (2002, 2003).
Rekordy życiowe: 

</doc>
<doc id="5260871" url="https://pl.wikipedia.org/wiki?curid=5260871" title="Maik Nawrocki">
Maik Nawrocki

Maik Nawrocki (ur. 7 lutego 2001 w Bremie) – polski piłkarz niemieckiego pochodzenia występujący na pozycji obrońcy w polskim klubie Legia Warszawa oraz w reprezentacji Polski do lat 21. Wychowanek Werderu Brema, w trakcie swojej kariery grał także w Warcie Poznań.
Kariera klubowa.
15 czerwca 2021 ogłoszono wypożyczenie Nawrockiego do Legii Warszawa, do końca sezonu 2021/2022. 28 maja 2022 piłkarz został wykupiony z Werderu Brema i podpisał kontrakt z warszawskim klubem do końca sezonu 2024/2025.

</doc>
<doc id="5260877" url="https://pl.wikipedia.org/wiki?curid=5260877" title="Volta Ciclista a Catalunya 2022">
Volta Ciclista a Catalunya 2022

Volta Ciclista a Catalunya 2022 – 101. edycja wyścigu kolarskiego Volta Ciclista a Catalunya, która odbyła się w dniach od 21 do 27 marca 2022 na liczącej ponad 1213 kilometrów trasie składającej się z 7 etapów, biegnącej z miejscowości Sant Feliu de Guíxols do Barcelony. Impreza kategorii 2.UWT była częścią UCI World Tour 2022.
Uczestnicy.
Lista startowa.
Legenda: DNF – nie ukończył etapu, OTL – przekroczył limit czasu, DNS – nie wystartował do etapu, DSQ – zdyskwalifikowany. Numer przy skrócie oznacza etap, na którym kolarz opuścił wyścig.

</doc>
<doc id="5260878" url="https://pl.wikipedia.org/wiki?curid=5260878" title="Kacper Skibicki">
Kacper Skibicki

Kacper Skibicki (ur. 11 października 2001 w Chełmnie) – polski piłkarz, występujący na pozycji pomocnika w polskim klubie GKS Tychy, na wypożyczeniu z Legii Warszawa. Młodzieżowy reprezentant Polski w latach 2019–2021.
Kariera klubowa.
Wychowanek Pomowca Kijewo Królewskie, w latach 2017–2019 zawodnik Olimpii Grudziądz. W styczniu 2019 przeniósł się do Legii Warszawa, 8 listopada 2020 zadebiutował w domowym meczu przeciwko Lechowi Poznań, w którym zdobył bramkę. Z warszawskiej drużyny był wypożyczany do: Olimpii Grudziądz (2019), Pogoni Siedlce (2019–2020) i GKS Tychy (2023).
Kariera reprezentacyjna.
Wystąpił dwukrotnie w reprezentacji Polski U-18, zadebiutował 10 lutego 2019 w meczu przeciwko Norwegii w Hiszpanii. 
24 września 2021 został powołany przez trenera reprezentacji Polski U-20 na zgrupowanie w Woli Chorzelowskiej, oraz na mecze z Niemcami i Norwegią. Zadebiutował 11 listopada 2021, w przegranym 1:2 meczu towarzyskim przeciwko Rumunii, wchodząc na boisko w 72. minucie.

</doc>
<doc id="5260881" url="https://pl.wikipedia.org/wiki?curid=5260881" title="Ibou Touray">
Ibou Touray

Ibou Omar Touray (ur. 24 grudnia 1994 w Liverpoolu) – gambijski piłkarz grający na pozycji lewego obrońcy. Od 2017 jest zawodnikiem klubu Salford City.
Kariera piłkarska.
Swoją piłkarską karierę Touray rozpoczynał w 2011 roku w juniorach Evertonu. W 2014 roku został zawodnikiem grającego w Conference National, Chester. Swój debiut w nim zaliczył 16 września 2014 w zwycięskim 2:0 domowym meczu z Southport. W Chester grał przez rok.
W lipcu 2015 Touray został zawodnikiem waljskiego Rhyl. Swój debiut w walijskiej ekstraklasie zaliczył 21 sierpnia 2015 w zremisowanym 1:1 domowym meczu z Bangor City. Zawodnikiem Rhyl był przez rok, a w sezonie 2016/2017 występował na poziomie siódmej ligi w amatorskim Nanwich Town.
Latem 2017 Touray przeszedł do występującego w National League, Salford City. Swój debiut w nim zanotował 5 sierpnia 2017 w przegranym 0:2 domowym meczu z Darlington. W sezonie 2017/2018 awansował z Salford City na piąty poziom rozgrywkowy, a w sezonie 2018/2019 do EFL League Two.
Kariera reprezentacyjna.
W reprezentacji Gambii Touray zadebiutował 9 czerwca 2015 w zremisowanym 1:1 towarzyskim meczu z Ugandą, rozegranym w Kampali. W 2022 roku został powołany do kadry na Puchar Narodów Afryki 2021. Rozegrał na nim cztery mecze: grupowe z Mauretanią (1:0), z Mali (1:1) i z Tunezją (1:0) i ćwierćfinałowy z Kamerunem (0:2).

</doc>
<doc id="5260882" url="https://pl.wikipedia.org/wiki?curid=5260882" title="Tadeusz Breguła">
Tadeusz Breguła

Tadeusz Breguła (ur. 10 lipca 1928 w Tarnowskich Górach, zm. 5 marca 2022 w Singen (Hohentwiel)) – polski trener piłki ręcznej, m.in. trener reprezentacji Polski kobiet (1953-1956) i reprezentacji Polski mężczyzn (1957-1967), działacz sportowy, m.in. sekretarz generalny Polskiego Komitetu Olimpijskiego (1969-1973), prezes Związku Piłki Ręcznej w Polsce (1976-1978 i 1984-1988).
Życiorys.
Był synem Maksymiliana Breguły i Klary Breguły, z d. Moisko. Od 1935 uczęszczał do szkoły podstawowej w rodzinnym mieście. Jego ojciec był robotnikiem kolejowym, zmarł w 1940. Po II wojnie światowej uczył się w liceum pedagogicznym, w 1952 ukończył studia w Akademii Wychowania Fizycznego w Warszawie.
W młodości uprawiał piłkę ręczną, koszykówkę i lekkoatletykę w barwach Kolejarza Tarnowskie Góry (1946-1950), następnie w AZS-AWF Warszawa. W 1952 poprowadził żeńską drużynę Unii Łódź do tytułu mistrza Polski seniorek w odmianie 7-osobowej. W tym samym roku rozpoczął pracę w technikum wychowania fizycznego w Gdańsku, gdzie prowadził juniorską drużynę Zrywu Gdańsk. W latach 1953-1967 był kierownikiem Wydziału Zespołowych Gier Sportowych Studium Nauczycielskiego Wychowania Fizycznego w Gdańsku.
W latach 1953-1956 był trenerem reprezentacji Polski seniorek, w odmianie 11-osobowej (z Alojzym Chrószczem). W sezonie 1956/1957 odbył roczne studia specjalistyczne w Deutsche Hochschule für Körperkultur w Lipsku. W latach 1957-1967 był trenerem reprezentacji Polski seniorów (współpracował z nim Jerzy Til). Poprowadził tę drużynę na mistrzostwach świata w odmianie 7-osobowej w 1958 (5 m.) i 1967 (9-12 m.) i w odmianie 11-osobowej w 1963 (4 m.) i 1966 (4 m.). Równocześnie w latach 1957-1961 prowadził męski zespół Wybrzeża Gdańsk i w 1958, 1959 oraz 1960 zdobył z tym zespołem wicemistrzostwo Polski.
W latach 1969-1973 był sekretarzem generalnym Polskiego Komitetu Olimpijskiego, w latach 1975-1977 dyrektorem gabinetu przewodniczącego Głównego Komitetu Kultury Fizycznej i Turystyki, w latach 1977-1978 pierwszym zastępcą prezesa Polskiej Federacji Sportu. W latach 1976-1978 i ponownie w latach 1984-1988 był prezesem Związku Piłki Ręcznej w Polsce. W latach 1976-1992 wchodził w skład komisji metodyczno-trenerskiej Międzynarodowej Federacji Piłki Ręcznej (IHF), w 1994 został członkiem honorowym IHF.
Od 1989 mieszkał w Gottmadingen, gdzie wspierał jako konsultant miejscowy klub HSG Gottmadingen.
Opublikował podręczniki "Polska ręczna siedmioosobowa" (1967) i "Piłka ręczna - lata doświadczeń" (1996)
W 1956 został odznaczony Brązowym Krzyżem Zasługi, w 1984 otrzymał Diamentową Odznakę ZPRP.

</doc>
<doc id="5260883" url="https://pl.wikipedia.org/wiki?curid=5260883" title="Siły Zbrojne Republiki Mołdawii">
Siły Zbrojne Republiki Mołdawii

Siły Zbrojne Republiki Mołdawii () – siły i środki wydzielone przez Republikę Mołdawii w celu zabezpieczenia jej interesów i prowadzenia walki zbrojnej. Zwierzchnikiem Sił Zbrojnych jest prezydent Mołdawii.
Mołdawskie siły zbrojne liczą około 19 tysięcy żołnierzy, w tym 6 tys. żołnierzy służby czynnej, 12 tys. rezerwy i 1 tys. paramilitarnych karabinierów. Według rankingu "Global Firepower" (2022) Siły Zbrojne Republiki Mołdawii stanowią 94. siłę militarną na świecie, z rocznym budżetem na cele obronne w wysokości 47,6 mln dolarów.
Zadania.
Zgodnie z obowiązującą konstytucją Mołdawia jest państwem neutralnym i nie akceptuje prowadzenia działań wojennych z wyjątkiem samoobrony.
W celu realizowania swojego prawa do samoobrony i zapewnienia bezpieczeństwa wojskowego Mołdawia ma siły zbrojne, których głównym celem jest obrona suwerenności, niepodległości, integralności i innych żywotnych interesów Mołdawii, lokalizacji i likwidacji konfliktów zbrojnych i innych aktów zbrojnej agresji na terenie Mołdawii zagrażających jej porządkowi państwowemu.
Skład.
W skład Sił Zbrojnych Republiki Mołdawii wchodzą:
Do 2012 roku w skład Sił Zbrojnych Republiki Mołdawii wchodziły jeszcze oddziały straży granicznej ().
Podległość i dowództwo.
Najwyższe kierownictwo nad siłami zbrojnymi sprawuje prezydent, parlament i rząd. Parlament zapewnia regulację ustawodawczą i sprawuje kontrolę parlamentarną w dziedzinie obrony narodowej. Prezydent jest Najwyższym Dowódcą Sił Zbrojnych i odpowiada za stan systemu obronnego państwa. Jego organem doradczym jest Najwyższa Rada Bezpieczeństwa (). Rząd odpowiada za organizację działań i realizację środków dotyczących obrony narodowej, a także na koordynacje zadań pomiędzy ministerstwami. Wyspecjalizowanym organem administracji rządowej organizującym, koordynującym i kierującym działaniami związanymi z obronnością państwa jest ministerstwo obrony ().
W czasie pokoju i w czasie wojny kierownictwo nad siłami zbrojnymi sprawuje Najwyższe Dowództwo Sił Zbrojnych (), na którego czele stoi prezydent jako Najwyższy Dowódca Sił Zbrojnych (), który wydaje rozkazy i dyrektywy wiążące całe Siły Zbrojne. W skład Najwyższego Dowództwa Sił Zbrojnych wchodzą również minister obrony (), jako zastępca Najwyższego Dowódcy Sił Zbrojnych, szef Sztabu Generalnego Armii Narodowej () i komendant Generalnego Inspektoratu Karabinierów ().
Obsługę Najwyższego Dowództwa Sił Zbrojnych zapewnia Sztab Generalny Sił Zbrojnych () dowodzony przez szefa Sztabu Generalnego Armii Narodowej. Sztab Generalny Sił Zbrojnych tworzony jest na bazie Sztabu Generalnego Armii Narodowej (), w skład którego wchodzi ponadto szef sztabu Generalnego Inspektoratu Karabinierów () i inne osoby mianowane przez Najwyższego Dowódcę Sił Zbrojnych, z racji pełnienia swoich stanowisk.

</doc>
<doc id="5260885" url="https://pl.wikipedia.org/wiki?curid=5260885" title="Xinxing">
Xinxing



</doc>
<doc id="5260889" url="https://pl.wikipedia.org/wiki?curid=5260889" title="Ukochany kraj">
Ukochany kraj

Ukochany kraj – wiersz polskiego poety Konstantego Ildefonsa Gałczyńskiego z 1953 roku, napisany jako „Wszystko tobie, ukochana ziemio”; został użyty jako słowa do pieśni socrealistycznej skomponowanej przez Tadeusza Sygietyńskiego, założycielowi Państwowego Zespołu Ludowego Pieśni i Tańca „Mazowsze”, który pierwotnie wykonał utwór. Była to prawdopodobnie najbardziej rozpowszechniona pieśń propagandowa w komunistycznej Polsce. Odwołująca się do patriotyzmu piosenka wzywa do budowy nowej socjalistycznej Polski.
Według tygodnika „Wprost” utwór miał zastąpić „Mazurka Dąbrowskiego” jako hymn państwowy PRLu.
Wykonania.
W 2001 roku powstał spektakl musicalowy "Ukochany Kraj..." w reżyserii Janusza Józefowicza w teatrze muzycznym Studio Buffo.
Pieśń podczas "Koncertu dla Niepodległej" 10 listopada 2018 na Stadionie Narodowym w Warszawie dla 37-tysięcznej publiczności wykonali: L.U.C., Rebel Babe Ensemble, Tulia.

</doc>
<doc id="5260895" url="https://pl.wikipedia.org/wiki?curid=5260895" title="Raúl García Pierna">
Raúl García Pierna

Raúl García Pierna (ur. 23 lutego 2001 w Tres Cantos) – hiszpański kolarz szosowy i torowy.
Osiągnięcia.
Kolarstwo szosowe.
Opracowano na podstawie:
Kolarstwo torowe.
Opracowano na podstawie:

</doc>
<doc id="5260900" url="https://pl.wikipedia.org/wiki?curid=5260900" title="Tomasz Władysław Grochowski">
Tomasz Władysław Grochowski

Tomasz Władysław Grochowski herbu Junosza (zm. po 1652 roku) – łowczy sanocki w latach 1635-1652.
Poseł na sejm zwyczajny 1637 roku z ziemi przemyskiej, trzykrotny marszałek sejmikowy w latach 1636-1639, poborca podatków w ziemi przemyskiej w 1634 roku, sędzia skarbowy ziemi przemyskiej w 1635 roku.

</doc>
<doc id="5260901" url="https://pl.wikipedia.org/wiki?curid=5260901" title="Manuel Peñalver">
Manuel Peñalver

Manuel Peñalver Aniorte (ur. 10 grudnia 1998 w Torrevieja) – hiszpański kolarz szosowy.
Peñalver stawał na podium mistrzostw Hiszpanii w kolarstwie torowym.
Osiągnięcia.
Opracowano na podstawie:

</doc>
<doc id="5260903" url="https://pl.wikipedia.org/wiki?curid=5260903" title="Żywiecka Korona Beskidów">
Żywiecka Korona Beskidów



</doc>
<doc id="5260904" url="https://pl.wikipedia.org/wiki?curid=5260904" title="Puchar Węgier w piłce siatkowej mężczyzn (2021/2022)">
Puchar Węgier w piłce siatkowej mężczyzn (2021/2022)

Puchar Węgier w piłce siatkowej mężczyzn 2021/2022 (oficjalnie: MVM Röplabda Magyar Kupa férfi 2021/2022) – 68. sezon rozgrywek o siatkarski Puchar Węgier zorganizowany przez Węgierki Związek Piłki Siatkowej ("Magyar Röplabda Szövetség", MRSZ). Zainaugurowany został 14 października 2021 roku.
W rozgrywkach o Puchar Węgier udział wzięło 17 drużyn z Nemzeti Bajnokság I oraz II. Składały się one z I rundy, 1/8 finału, ćwierćfinałów, półfinałów, meczu o 3. miejsce oraz finału. We wszystkich fazach rywalizacja toczyła się systemem pucharowym.
Finał oraz mecz o 3. miejsce odbyły się 13 marca 2022 roku w hali Érd Aréna w Érd.
Po raz trzeci Puchar Węgier zdobył klub , który w finale pokonał . Trzecie miejsce zajął .
Sponsorem tytularnym rozgrywek było przedsiębiorstwo MVM Zrt.
System rozgrywek.
Rozgrywki o Puchar Węgier składają się z I rundy, 1/8 finału, ćwierćfinałów, półfinałów, meczu o 3. miejsce oraz finału.
Półfinaliści Pucharu Węgier 2020/2021 zostają rozstawieni z numerami 1-4 i mogą na siebie trafić dopiero w półfinale. Pozostałe drużyny zostają rozlosowane z uwzględnieniem fazy, w której odpadły w Pucharze Węgier w poprzednim sezonie.
We wszystkich fazach rywalizacja toczy się systemem pucharowym. W I rundzie, 1/8 finału, ćwierćfinałach oraz półfinałach drużyny w ramach pary rozgrywają jeden mecz, jeżeli są z różnych klas rozgrywkowych (wówczas gospodarzem jest drużyna z niższej klasy rozgrywkowej), bądź dwumecz, jeżeli grają w tej samej klasie rozgrywkowej. W dwumeczu o awansie decyduje liczba zdobytych punktów. Za zwycięstwo 3:0 lub 3:1 drużyna otrzymuje 3 punkty, za zwycięstwo 3:2 – 2 punkty, za porażkę 2:3 – 1 punkt, natomiast za porażkę 1:3 lub 0:3 – 0 punktów. Jeżeli po rozegraniu dwumeczu oba zespoły mają taką samą liczbę punktów, o awansie decyduje tzw. złoty set grany do 15 punktów z dwoma punktami przewagi jednej z drużyn.
Zwycięzcy półfinałów rozgrywają ze sobą jeden mecz finałowy o Puchar Węgier, natomiast przegrani – mecz o 3. miejsce.
Drużyny uczestniczące.
Uwagi:

</doc>
<doc id="5260906" url="https://pl.wikipedia.org/wiki?curid=5260906" title="Sobaczki (sielsowiet Prozoroki)">
Sobaczki (sielsowiet Prozoroki)

Sobaczki – dawna koszarka kolejowa. Tereny, na których leżała, znajdują się obecnie na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów w gminie Prozoroki, w powiecie dzisieńskim, w guberni wileńskiej Imperium Rosyjskiego
W latach 1921–1945 koszarka leżała w Polsce, w województwie wileńskim, w powiecie dziśnieńskim, w gminie Prozoroki.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 4 osoby.
Wierni należeli do parafii rzymskokatolickiej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5260907" url="https://pl.wikipedia.org/wiki?curid=5260907" title="Event Horizon Software">
Event Horizon Software



</doc>
<doc id="5260908" url="https://pl.wikipedia.org/wiki?curid=5260908" title="Michal Schlegel">
Michal Schlegel

Michal Schlegel (ur. 31 maja 1995 w Uściu nad Orlicą) – czeski kolarz szosowy. Olimpijczyk (2020).
Osiągnięcia.
Opracowano na podstawie:

</doc>
<doc id="5260909" url="https://pl.wikipedia.org/wiki?curid=5260909" title="Sosza">
Sosza

Sosza – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie głębockim, w sielsowiecie Psuja.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Prozoroki, od 1929 roku w gminie Hołubicze.
Według Powszechnego Spisu Ludności z 1921 roku zamieszkiwało tu 8 osób, 7 było wyznania rzymskokatolickiego a 1 prawosławnego. Jednocześnie wszyscy mieszkańcy zadeklarowali polską przynależność narodową. Był tu 1 budynek mieszkalny. W 1931 w 2 domach zamieszkiwało 11 osób.
Wierni należeli do parafii rzymskokatolickiej w Bobrowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Hołubiczach.

</doc>
<doc id="5260912" url="https://pl.wikipedia.org/wiki?curid=5260912" title="Grodzisko na Sokolicy w Będkowicach">
Grodzisko na Sokolicy w Będkowicach

Grodzisko na Sokolicy w Będkowicach, Grodzisko Sokole – pozostałości dawnego grodu na szczycie skały Sokolica we wsi Będkowice w województwie małopolskim, w powiecie krakowskim, w gminie Wielka Wieś.
Sokolica wznosi się w orograficznie lewym zboczu Doliny Będkowskiej na Wyżynie Olkuskiej i jest najwyższą skałą na całej Wyżynie Krakowsko-Częstochowskiej. Wznosi się na wysokość 425 m n.p.m. a jej wysokość względna nad płaskim dnem doliny wynosi około 100 m. Z trzech stron opada pionowymi wapiennymi ścianami, które są jednym z bardziej popularnych obiektów wspinaczki skalnej. Te skalne ściany stanowią naturalną barierę obronną dla ewentualnych najeźdźców. Jej platforma wierzchołkowa to prawie pozioma, dość rozległa rówień. Tylko od wschodniej strony jest łatwo dostępna, gdyż nad wierzchowiną wznosi się niewiele.
Na płaskiej platformie szczytowej Sokolicy archeolodzy odkryli pozostałości grodu, który prawdopodobnie istniał od VIII wieku i był jednym z najsilniej umocnionych grodów Wiślan. Dostępny był tylko od wschodniej strony. Aby najeźdźcom uniemożliwić zdobycie grodu, wykonano głęboką, suchą fosę, a po obydwu jej stronach wały ziemne. Różnica wysokości między dnem fosy i szczytem wewnętrznego wału wynosiła około 20 m, a długość wałów około 100 m. Fosa i pozostałości wałów są widoczne do dzisiaj. Wał zewnętrzny stanowił pierwszą linię obrony. Wyższy wał wewnętrzny mógł być dodatkowo wzmocniony ostrokołem lub płotem.
Po raz pierwszy grodzisko badali w 1909 r. archeolodzy Leon Kozłowski (późniejszy premier Polski) i Stanisław Jan Czarnowski. Znaleźli kawałki ceramiki, wyroby z krzemienia i z żelaza oraz kości ówczesnych zwierząt domowych. Znaleziono także przedmioty metalowe i ceramiczne wytworzone przez ludzi kultury łużyckiej z przełomu pierwszego i drugiego tysiąclecia przed naszą erą. Gród użytkowany był do czasów Władysława Łokietka. Tak długi okres użytkowania grodu świadczy o wybitnych walorach obronnych tego miejsca.
Na szczyt Sokolicy najłatwiej można dojść polną drogą od cmentarza w Będkowicach.
Niewielki gród istniał również na znajdującej się w niewielkiej odległości na południe od Sokolicy skale Wysoka.

</doc>
<doc id="5260913" url="https://pl.wikipedia.org/wiki?curid=5260913" title="Paragon Software (strona ujednoznaczniająca)">
Paragon Software (strona ujednoznaczniająca)



</doc>
<doc id="5260918" url="https://pl.wikipedia.org/wiki?curid=5260918" title="Starosiele (sielsowiet Ziabki)">
Starosiele (sielsowiet Ziabki)

Starosiele – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie głębockim, w sielsowiecie Ziabki.
Historia.
W czasach zaborów folwark w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 40 osób, 37 było wyznania rzymskokatolickiego a 3 prawosławnego. Jednocześnie wszyscy mieszkańcy zadeklarowali polską przynależność narodową. Były tu 4 budynki mieszkalne. W 1931 w 6 domach zamieszkiwało 45 osób.
Wierni należeli do parafii rzymskokatolickiej i prawosławnej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5260919" url="https://pl.wikipedia.org/wiki?curid=5260919" title="Starosiele (sielsowiet Prozoroki)">
Starosiele (sielsowiet Prozoroki)

Starosiele – dawny majątek. Tereny, na których leżał, znajdują się obecnie na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów folwark w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie majątek leżał w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 39 osób, 6 było wyznania rzymskokatolickiego a 33 prawosławnego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 w 3 domach zamieszkiwało 30 osób.
Wierni należeli do parafii rzymskokatolickiej i prawosławnej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5260920" url="https://pl.wikipedia.org/wiki?curid=5260920" title="Sobkowa Góra">
Sobkowa Góra

Sobkowa Góra (Kappelenberg, 351 m n.p.m.) – wzniesienie w południowo-zachodniej Polsce, w Sudetach Środkowych, w paśmie Wzgórz Włodzickich, w Ścinawce Dolnej (Gmina Radków). Położona na zachód od Grodziszcza, na południe od linii kolejowej nr 286 z Kłodzka do Wałbrzycha.
W 1680 r. z fundacji Ewy Marii von Hemm und Hemmstein wybudowano barokową kaplicę pw. św. Sebastiana. Ośmiokątna świątynia zwieńczona był kopułą z sygnaturką z małym dzwonem. Rozbudowana w 1780 r. przez Karola Arnolda von Hemm. Dobudowano przedsionek z tarasem (belwederem), który był punktem widokowym na okoliczne góry. W późniejszych latach nieużytkowana została rozebrana. W latach 1886-1887 na stoku wzniesienia Anna von Magnis wraz z młodszą siostrą Zofią ufundowały szpital świętego Józefa. Opiekę na chorymi powierzono siostrom franciszkankom szpitalnym z Domu św. Maurycego z Münster. 

</doc>
<doc id="5260922" url="https://pl.wikipedia.org/wiki?curid=5260922" title="Arionești">
Arionești

Arionești – wieś i gmina w rejonie Dondușeni, w północnej Mołdawii. Według danych na rok 2004 gmina liczyła 1596 mieszkańców, a gęstość zaludnienia wyniosła 40,92 os./km2.
Demografia.
Struktura płci:
Klimat.
Średnia temperatura wynosi 9 °C. Najcieplejszym miesiącem jest lipiec (23 °C), a najzimniejszym styczeń (– 8 °C). Średnie opady wynoszą 847 milimetrów rocznie. Najbardziej wilgotnym miesiącem jest maj (108 milimetrów opadów), a najbardziej suchym jest październik (43 milimetry opadów).

</doc>
<doc id="5260926" url="https://pl.wikipedia.org/wiki?curid=5260926" title="Karol Franciszek Korniakt">
Karol Franciszek Korniakt

Karol Franciszek Korniakt herbu własnego (ur. po 1612 roku – zm. w 1672 roku) – dworzanin królewski w 1633 roku.
Syn Konstantego (zm. 1624) i Elżbiety Ossolińskiej. 
Poseł na sejm koronacyjny 1649 roku z ziemi przemyskiej, deputat ziemi przemyskiej na Trybunał Główny Koronny w 1658 roku. 

</doc>
<doc id="5260928" url="https://pl.wikipedia.org/wiki?curid=5260928" title="Hiadeľská dolina">
Hiadeľská dolina

Hiadeľská dolina (pol. Dolina Hiadelska) – dolina w Karpatach Zachodnich na Słowacji. Oddziela pasmo Niżnych Tatr (na wschodzie) od Starohorskich Wierchów na zachodzie. Spływa nią potok Vážna, prawobrzeżny dopływ Hronu. Nazwa doliny pochodzi od położonej w niej wsi Hiadeľ.
Położenie.
Dolina stanowi element południowo-zachodniego ograniczenia masywu Niżnych Tatr, a konkretnie ich zachodniej części tzw. Ďumbierskich Tatr. Rozpoczyna się w dolinie Hronu między wsiami Medzibrod (na wschodzie) i Lučatín (na zachodzie). Wznosi się w kierunku północnym z niewielkim odchyleniem ku zachodowi i osiąga główny grzbiet wododziału Hronu (na południu) i Wagu (na północy) w obniżeniu zwanym Hiadeľské sedlo.
Leży w granicach powiatu Bańska Bystrzyca w kraju bańskobystrzyckim. Większość obszaru doliny leży w granicach pasma ochronnego Parku Narodowego Niżne Tatry, natomiast jej najwyższa część znajduje się już w granicach samego Parku.
Charakterystyka.
Dolina Hiadelska jest w znacznej części utworzona na złomach i uskokach tektonicznych, tworzących zachodnie ograniczenie krystalicznego jądra Niżnych Tatr. Jest doliną walną. Ma ok. 10 km długości i ok. 2 km szerokości. Jest symetryczna, słabo rozczłonkowana. Środkowa część, tuż nad wsią Hiadeľ, dość wąska. Nieco wyżej, przy wylocie bocznej dolinki (od zachodu), dolina rozszerza się w niewielką kotlinę, w której znajduje się leśniczówka Vážna. Nieco wyżej w dolinie znajduje się źródło mineralne (szczawa żelazista), znane w okolicy jako Hiadeľská kyslá.
Dolina jest w większości zalesiona, jedynie w dolnej części (zwłaszcza po stronie zachodniej) i w otoczeniu wsi Hiadeľ występują rozległe pastwiska i mniejsze połacie pól uprawnych. W kotlinie w rejonie leśniczówki Vážna znajdziemy ładne polany podchodzące boczną dolinką na zachód, ku przełęczy za szczytem Hradište, zaś w górnej doliny - pasma łąk i polan, ciągnące się aż pod Hiadeľské sedlo.
Historia.
Na terenie doliny w średniowieczu wydobywano srebro, natomiast w XIX w. eksploatowano w niej niewielkie pokłady rud żelaza. W 1944 r., czasie II wojny światowej, na terenie doliny stacjonowała grupa partyzancka kpt. Jegorowa, która miała tu swoje ziemianki. Po upadku słowackiego powstania narodowego pod koniec października 1944 r. doliną wycofywały się w góry oddziały powstańcze. Niedaleko źródła Hiadeľská kyslá Niemcy rozstrzelali grupę mieszkańców wsi Hiadeľ. Pomnik poświęcony pamięci ofiar znajduje się w górnej części doliny.
Znaczenie komunikacyjne.
Dolina Hiadelska nie ma znaczenia jako trasa komunikacyjna z położoną po północnej stronie grzbietu Doliną Korytnicką. Doliną wiedzie wprawdzie wąska, asfaltowa droga, jednak kończy się ona na wysokości ok. 800 m n.p.m., a dla pojazdów samochodowych jest ona dostępna jedynie do wspomnianego wyżej źródła wody mineralnej. Wzdłuż doliny na Hiadeľské sedlo biegną także dwie elektryczne linie wysokiego napięcia.
Turystyka.
Od wsi Hiadeľ doliną biegną niebieskie znaki szlaku turystycznego na Hiadeľské sedlo i dalej do uzdrowiska Korytnica.

</doc>
<doc id="5260931" url="https://pl.wikipedia.org/wiki?curid=5260931" title="Kościół św. Jakuba Apostoła w Płonnem">
Kościół św. Jakuba Apostoła w Płonnem

Kościół świętego Jakuba Apostoła w Płonnem – rzymskokatolicki kościół parafialny należący do parafii pod tym samym wezwaniem (dekanat dobrzyński nad Drwęcą diecezji płockiej).
Parafia była erygowana zapewne pod koniec XIV wieku, choć według tradycji świątynia została wzniesiona w 1402 roku. Był to kościół murowany, orientowany, wybudowany w stylu gotyckim, znajdujący się na starym wzniesieniu, być może wczesnośredniowiecznym grodzisku. Około 1545 roku świątynia była restaurowana przez Erazma Kretkowskiego, kasztelana brzeskiego, z kolei uposażył ją biskup płocki Samuel Maciejowski herbu Ciołek. Na podstawie wizytacji z 1781 roku wiadomo, że w kościele znajdowały się cztery ołtarze. Budowla była kilkakrotnie remontowana w latach: 1821, 1900–1903 przez księdza Stanisława Dembińskiego oraz ponownie w 1956 roku.
Świątynia jest gotycka, orientowana, znajduje się na stromym wzniesieniu, które mogło być wczesnośredniowiecznym grodziskiem; murowana, wybudowana z cegły o układzie gotyckim, otynkowana. Prezbiterium kościoła jest dwuprzęsłowe, zamknięte trójbocznie, z nową zakrystią. W nawie jest umieszczone sklepienie pozorne o łuku odcinkowym z XVIII–XIX wieku. Okna w kościele są zamknięte półkoliście. Dwa portale w stylu gotyckim, ostrołukowe: do zakrystii i od strony nawy południowej. Chór muzyczny powstał na przełomie XVIII i XIX wieku. Szczyt między prezbiterium a nawą jest trójkątny i zwieńczony sygnaturką.
Do wyposażenia kościoła należą: ołtarz główny w stylu klasycystycznym z I połowy XIX wieku, ozdobiony barokowym obrazem Matki Boskiej z Dzieciątkiem z sukienką z XVIII wieku, z kilkoma srebrnymi plakietami wotywnymi, oraz rokokowa chrzcielnica z II połowy XVIII wieku i ambona z XVIII–XIX wieku. W budowli jest umieszczona drewniana figura św. Jakuba Apostoła. W 1897 roku zostały zamontowane organy, oryginalnie o 8 głosach, obecnie 4-głosowe, wykonane w fabryce Wacława Przybyłowicza. Wielki ołtarz został konsekrowany przez biskupa sufragana płockiego Henryka Piotra Kossowskiego herbu Dołęga w 1888 roku. Ołtarze boczne są dedykowane Matce Bożej Nieustającej Pomocy z obrazem sprowadzonym z Rzymu i św. Franciszkiem, a drugi: z Sercem Jezusowym i św. Józefem. Oprócz tego na ścianach sa zawieszone obrazy św. Klemensa i św. Jakuba Apostoła.

</doc>
<doc id="5260932" url="https://pl.wikipedia.org/wiki?curid=5260932" title="Stelmachowo Duże">
Stelmachowo Duże

Stelmachowo Duże – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie głębockim, w sielsowiecie Łomasze.
Historia.
W czasach zaborów folwark w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 58 osób, 39 było wyznania rzymskokatolickiego, a 19 prawosławnego. Jednocześnie 34 mieszkańców zadeklarowali polską, a 24 białoruską przynależność narodową. Były tu 4 budynki mieszkalne. W 1931 w 6 domach zamieszkiwało 61 osób.
Wierni należeli do parafii rzymskokatolickiej i prawosławnej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.
W okresie międzywojennym była tu umiejscowiona strażnica KOP „Stelmachowo Wielkie”. W 1932 roku obsada strażnicy zakwaterowana była w budynku popolicyjnym.

</doc>
<doc id="5260933" url="https://pl.wikipedia.org/wiki?curid=5260933" title="Jan Bogumił Gudeit">
Jan Bogumił Gudeit

Jan Bogumił Gudeit (ur. 1763 w Tylży, zm. ~1818 w Warszawie) – aptekarz warszawski.
Życiorys.
Urodził się w Tylży w 1763 i w rodzinnym mieście uczył się aptekarstwa. W 1785 przybył do Warszawy i w 1794 nabył aptekę w Rynku Starego Miasta od Ignacego Andrychowicza, której początek sięgał połowy XVI wieku. Apteka znana była w Warszawie jako "apteka naprzeciwko Orła Białego".
W latach 1806 i 1807 należał do Administracji Lazaretowej i w 1809 był na stanowisku Naczelnego Aptekarza Wojsk Księstwa Warszawskiego. W roku następnym objął stanowisko Inspektora Generalnego Służby Zdrowia z przydziałem do sztabu głównego. Przyczynił się do zasilenia biblioteki powołanego w 1809 "Wydziału Akademickiego Nauk Lekarskich".
Pierwszą żoną była Elżbieta córka Jana Siega, po jej śmierci ożenił się z Ludwiką Goullet. Miał pięcioro dzieci: Jana, Wiktorię, Józefa, Ludwikę żonę Ludwika Koehlera i Teofilę.
W 1818 już nie żył, aptekę prowadziła wdowa, a następnie syn Jan Gudeit. Pochowany został na cmentarzu ewangelicko-augsburskim w Warszawie.

</doc>
<doc id="5260935" url="https://pl.wikipedia.org/wiki?curid=5260935" title="Marcin Krasicki (zm. 1600)">
Marcin Krasicki (zm. 1600)

Marcin Krasicki herbu Rogala (zm. w 1600 roku) – wojski przemyski w latach 1580-1600, komornik graniczny przemyski w 1569 roku, żołnierz.
Poseł ziemi przemyskiej na sejm konwokacyjny 1587 roku.

</doc>
<doc id="5260946" url="https://pl.wikipedia.org/wiki?curid=5260946" title="Kościół Przemienienia Pańskiego w Białymstoku">
Kościół Przemienienia Pańskiego w Białymstoku

Kościół Przemienienia Pańskiego w Białymstoku – rzymskokatolicki kościół parafialny należący do parafii pod tym samym wezwaniem (dekanat Białystok – Starosielce archidiecezji białostockiej).
Plac pod świątynię został poświęcony w dniu 27 czerwca 1999 roku przez arcybiskupa Stanisława Szymeckiego. 10 września 2001 roku rozpoczęła się budowa murowanego kościoła oraz kompleksu zabudowań mieszczących plebanię oraz pomieszczenia administracyjno-duszpasterskie. Świątynia została zaprojektowana przez inżyniera architekta Andrzeja Nowakowskiego. Monumentalny kościół w założeniach architektonicznych nawiązujący do bazyliki Przemienienia Pańskiego z Góry Tabor jest budowlą trzynawową, z kaplicami w transepcie, z absydialnie zamkniętym prezbiterium. Do listopada 2001 roku zostały położone fundamenty, w dniu 12 października 2006 roku została wylana posadzka na fundamencie, natomiast w dniu 14 lipca 2008 roku rozpoczęto budowanie ścian. W dniu 28 czerwca 2014 roku arcybiskup Edward Ozorowski poświęcił i wmurował kamień węgielny pod wznoszoną budowlę.

</doc>
<doc id="5260981" url="https://pl.wikipedia.org/wiki?curid=5260981" title="Miami Open 2022 (kobiety)">
Miami Open 2022 (kobiety)

Miami Open 2022, właśc. Miami Open presented by Itaú 2022 – tenisowy turniej WTA kategorii WTA 1000 w sezonie 2022 z cyklu Miami Open rozgrywany w dniach 22 marca–3 kwietnia 2022 roku w Miami na kortach twardych o puli nagród wynoszącej 8 584 055 dolarów amerykańskich.

</doc>
<doc id="5260984" url="https://pl.wikipedia.org/wiki?curid=5260984" title="Stukanki">
Stukanki

Stukanki (; ) – wieś na Białorusi, w obwodzie witebskim, w rejonie głębockim, w sielsowiecie Ziabki.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwały tu 36 osób, wszystkie były wyznania rzymskokatolickiego i zadeklarowały polską przynależność narodową. Było tu 6 budynków mieszkalnych. W 1931 w 5 domach zamieszkiwało 35 osób.
Wierni należeli do parafii rzymskokatolickiej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5260986" url="https://pl.wikipedia.org/wiki?curid=5260986" title="Miami Open 2022">
Miami Open 2022



</doc>
<doc id="5260990" url="https://pl.wikipedia.org/wiki?curid=5260990" title="Baraboi">
Baraboi

Baraboi – wieś i gmina w rejonie Dondușeni, w północnej Mołdawii. Według danych na rok 2004 gmina liczyła 3354 mieszkańców, a gęstość zaludnienia wyniosła 66,28 os./km2.
Demografia.
Struktura płci:
Klimat.
Średnia temperatura wynosi 9 °C. Najcieplejszym miesiącem jest lipiec (23 °C), a najzimniejszym styczeń (– 8 °C). Średnie opady wynoszą 847 milimetrów rocznie. Najbardziej wilgotnym miesiącem jest maj (108 milimetrów opadów), a najbardziej suchym jest październik (43 milimetry opadów).

</doc>
<doc id="5260993" url="https://pl.wikipedia.org/wiki?curid=5260993" title="Richard Strebinger">
Richard Strebinger

Richard Strebinger (ur. 14 lutego 1993 w Wiener Neustadt) – austriacki piłkarz. Jednokrotny reprezentant kraju.
Kariera juniorska.
Zaczynał karierę w zespole SC Piesting, w którym grał w latach 2002–2003. Następnie, w latach 2003–2007 reprezentował młodzieżówkę klubu FV Club 83 Wiener Neustadt. Od 2007 do 2008 roku był piłkarzem AKA St. Pölten. W latach 2008–2011 reprezentował zespoły młodzieżowe Herthy Berlin. W zespole U17 Austriak zagrał 22 mecze, a w U19 13.
Kariera klubowa.
Hertha Berlin II.
1 lipca 2011 roku Richard Strebinger przebił się z zespołów młodzieżowych do drugiego zespołu Herthy Berlin. W tym zespole zadebiutował wcześniej, 6 listopada 2010 roku w meczu przeciwko rezerwom VfL Wolfsburg (0:2 dla Wolfsburga). Zagrał całe spotkanie. Łącznie w rezerwach stołecznego klubu rozegrał 26 spotkań.
W pierwszym zespole Herthy trzykrotnie zameldował się na ławce rezerwowych.
Werder Brema II.
1 lipca 2012 roku przeniósł się do rezerw Werderu Brema. W tym zespole zadebiutował 3 sierpnia 2012 roku w meczu przeciwko SV Wilhelmshaven (3:1 dla Werderu). Austriak rozegrał spotkanie w pełnym wymiarze czasowym. W drugim zespole Werderu Brema łącznia rozegrał 41 spotkań.
Pierwszy zespół.
Richard Strebinger w Werderze Brema zadebiutował 7 grudnia 2014 roku w meczu przeciwko Eintrachtowi Frankfurt (5:2 dla rywali). Wszedł z ławki w 59. minucie, zastępując Raphaela Wolfa, który nabawił się urazu. Oprócz tego zagrał jeszcze jedno spotkanie w Werderze.
Wypożyczenie do Jahn Regensburg.
27 stycznia 2015 roku włodarze Werderu podjęli decyzję o wypożyczeniu austriackiego golkipera do Jahnu Regensburg. W zespole tym po raz pierwszy wystąpił w tym klubie w ostatni dzień stycznia roku 2015, w meczu przeciwko rezerwom Borussii Dortmund (3:0 dla Jahnu). Rozegrał całe spotkanie. Na tym wypożyczeniu zagrał 14 spotkań.
Rapid Wiedeń.
1 lipca 2015 roku Strebinger został sprzedany za 500 tysięcy euro do Rapidu Wiedeń. W klubie ze swojej ojczyzny zadebiutował 9 sierpnia 2015 roku w meczu przeciwko Wolfsbergerowi AC (2:1 dla Rapidu). Zagrał całe spotkanie. Z tym klubem wielokrotnie występował w Lidze Europy, siedział też na ławce podczas jednego meczu Ligi Konferencji Europy (z Vitesse Arnhem). Łącznie w barwach Rapidu w samej austriackiej Bundeslidze zagrał 155 spotkań.
Legia Warszawa.
20 lutego 2022 roku przeszedł na zasadzie prawa Bosmana do Legii Warszawa. W stołecznym zespole zadebiutował 2 kwietnia 2022 roku w meczu przeciwko Lechii Gdańsk (2:1 dla Legii). Zagrał całe spotkanie. Łącznie, w czasie swojego pobytu w Warszawie, wystąpił w 5. spotkanich w Ekstraklasie i jednym w Pucharze Polski.
Rozegrał też jedno spotkanie w rezerwach Legii. 12 marca wystąpił przeciwko Pilicy Białobrzegi (5:2 dla rezerw), zagrał cały mecz.
11 czerwca 2022 roku rozwiązał kontrakt z Legią za porozumieniem stron.
Reprezentacja.
Austriak grał w wielu reprezentacjach młodzieżowych. Na początku występował w kadrze U-17, gdzie zadebiutował 19 marca 2010 roku w meczu przeciwko Finlandii, zremisowanym 3:3. A łącznie rozegrał 3 spotkania.
Później, ale wciąż w 2010 roku zagrał 2 mecze w reprezentacji do lat 18, przeciwko Słowenii i Szwajcarii.
W reprezentacji U-19 zagrał 13 spotkań, z czego pierwsze z nich z Niemcami (1:0 dla rywali Austrii).
W kategorii U-21 wystąpił w 6 spotkaniach, pierwsze z nich zagrał przeciwko Węgrom (3:1 dla Austrii).
W seniorskiej kadrze zagrał jedno spotkanie. 16 października 2018 roku w meczu przeciwko Danii, przegranym 2:0. Na bramce stał cały mecz.

</doc>
<doc id="5260997" url="https://pl.wikipedia.org/wiki?curid=5260997" title="Andrena praecox">
Andrena praecox

Andrena praecox – gatunek pszczoły z rodziny pszczolinkowatych (Andrenidae). 
Opis.
Pszczoła ta lata wczesną wiosną, od marca do kwietnia-maja. Samica mniejsza od pszczoły miodnej, z brązowożółtym, gęstym owłosieniem z wierzchu, od spodu kremowobiało owłosiona. Wyspecjalizowana w zbieraniu pyłku z wierzb, ale samice można też spotkać żerujące na innych kwiatach. Występuje w całej Europie, w Polsce pospolita.

</doc>
<doc id="5261003" url="https://pl.wikipedia.org/wiki?curid=5261003" title="Photoshop Elements">
Photoshop Elements



</doc>
<doc id="5261004" url="https://pl.wikipedia.org/wiki?curid=5261004" title="Rożkow">
Rożkow

Rożkow () – rosyjskie nazwisko

</doc>
<doc id="5261005" url="https://pl.wikipedia.org/wiki?curid=5261005" title="Stukany (rejon głębocki)">
Stukany (rejon głębocki)

Stukany (; ) – wieś na Białorusi, w obwodzie witebskim, w rejonie głębockim, w sielsowiecie Ziabki.
Historia.
W czasach zaborów wieś włościańska w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwały tu 150 osób, wszystkie były wyznania rzymskokatolickiego i zadeklarowały polską przynależność narodową. Były tu 23 budynki mieszkalne. W 1931 w 28 domach zamieszkiwało 138 osób.
Wierni należeli do parafii rzymskokatolickiej w Prozorokach i prawosławnej w Psuji. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Ziabkach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5261006" url="https://pl.wikipedia.org/wiki?curid=5261006" title="Adam Lityński (zm. po 1629)">
Adam Lityński (zm. po 1629)

Adam Lityński herbu Sas (zm. po 1629 roku) – poseł na sejm 1624 roku, sejm 1628 roku, sejm nadzwyczajny 1629 roku z ziemi przemyskiej.

</doc>
<doc id="5261009" url="https://pl.wikipedia.org/wiki?curid=5261009" title="Yuriko Miyazaki">
Yuriko Miyazaki

Yuriko Lily Miyazaki (ur. 11 listopada 1995 w Tokio) – japońsko-brytyjska tenisistka.
Kariera tenisowa.
Na swoim koncie ma wygrane pięć turniejów w grze pojedynczej i sześć w grze podwójnej rangi ITF. 30 stycznia 2023 zajmowała najwyższe miejsce w rankingu singlowym WTA Tour – 169. pozycję, natomiast 13 czerwca 2022 osiągnęła najwyższą lokatę w deblu – 223. miejsce.
Miyazaki zadebiutowała w głównym turnieju WTA Tour podczas zawodów w Klużu-Napoce w 2021 roku, partnerując Anastasiji Gasanowej w turnieju deblowym. W singlu na turnieju tej samej rangi zadebiutowała w 2022 roku w Lyonie po wygraniu kwalifikacji.
Tenisistka przeszła z reprezentacji Japonii do Wielkiej Brytanii w marcu 2022 roku.

</doc>
<doc id="5261010" url="https://pl.wikipedia.org/wiki?curid=5261010" title="Rożkowa (obwód kurski)">
Rożkowa (obwód kurski)

Rożkowa () – wieś (ros. деревня, trb. dieriewnia) w zachodniej Rosji, w sielsowiecie nikolskim rejonu oktiabrskiego w obwodzie kurskim.
Geografia.
Miejscowość położona jest nad Rogozną (prawy dopływ Sejmu), 4 km od centrum administracyjnego sielsowietu (Stojanowa), 17 km na północny zachód od centrum administracyjnego rejonu (Priamicyno), 25 km na północny zachód od Kurska, 21 km od drogi magistralnej (federalnego znaczenia) M2 «Krym».
We wsi znajdują się 54 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 31 osób.

</doc>
<doc id="5261011" url="https://pl.wikipedia.org/wiki?curid=5261011" title="Gather The Faithful">
Gather The Faithful



</doc>
<doc id="5261012" url="https://pl.wikipedia.org/wiki?curid=5261012" title="Rożkowa">
Rożkowa

Rożkowa () – żeńska forma rosyjskiego nazwiska Rożkow oraz toponimy w Rosji

</doc>
<doc id="5261013" url="https://pl.wikipedia.org/wiki?curid=5261013" title="Selma Poutsma">
Selma Poutsma

Selma Poutsma (ur. 14 maja 1999 w Hadze) – holenderska łyżwiarka szybka specjalizująca się w short tracku, mistrzyni olimpijska z Pekinu 2022, mistrzyni świata oraz wicemistrzyni Europy.
Mieszka w Heerenveen.
Reprezentacje.
W latach 2015-2018 występowała w reprezentacji Francji. W 2020 zadebiutowała w barwach ojczystej Holandii.

</doc>
<doc id="5261014" url="https://pl.wikipedia.org/wiki?curid=5261014" title="Syczowo">
Syczowo

Syczowo – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie głębockim, w sielsowiecie Ziabki.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 6 osób, 5 było wyznania rzymskokatolickiego a 1 prawosławnego. Jednocześnie wszyscy mieszkańcy zadeklarowali polską przynależność narodową. Był tu 1 budynek mieszkalny. W 1931 w 1 domu zamieszkiwały 4 osoby.
Wierni należeli do parafii rzymskokatolickiej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5261018" url="https://pl.wikipedia.org/wiki?curid=5261018" title="Mariana Câmpeanu">
Mariana Câmpeanu

Mariana Câmpeanu (ur. 1 maja 1948 w Balaci) – rumuńska ekonomistka, statystyk, urzędniczka i polityk, posłanka i senator, minister pracy (2008, 2012–2014).
Życiorys.
W 1971 ukończyła ekonomię obliczeniową i cybernetykę na Akademii Studiów Ekonomicznych w Bukareszcie. W 1989 została na tej uczelni absolwentką studiów podyplomowych z analizy współczynników ekonomicznych w przemyśle. Kształciła się w późniejszych latach na kursach z zarządzania w Institutul Naţional de Administraţie (INA). Od 1971 pracowała w organach administracji zajmujących się statystyką, początkowo w oddziale w okręgu Ilfov, a od 1973 w urzędzie centralnym. W latach 1984–1998 pełniła funkcję szefa służby krajowej komisji statystycznej (CSN).
W 1997 wstąpiła do Partii Narodowo-Liberalnej. W latach 1998–2001 była dyrektorem generalnym dyrekcji do spraw pracy i ochrony socjalnej w okręgu Ilfov. Następnie do 2007 zarządzała okręgową kasą emerytalną. W latach 2007–2008 była prezesem krajowej kary emerytalnej (w randze sekretarza stanu).
Od września do grudnia 2008 pełniła funkcję ministra pracy, rodziny i równych szans w drugim rządzie Călina Popescu-Tăriceanu. W 2010 objęła mandat posłanki do Izby Deputowanych, zastępując zmarłego deputowanego Ioana Timișa. Wykonywała go do 2012, w następnej kadencji parlamentu (2012–2016) zasiadała w Senacie. W maju 2012 dołączyła do pierwszego rządu Victora Ponty, obejmując w nim urząd ministra pracy, rodziny i ochrony socjalnej. W grudniu tego samego roku w drugim gabinecie tegoż premiera przeszła na funkcję ministra pracy, rodziny, ochrony socjalnej i osób starszych, którą pełniła do 2014.

</doc>
<doc id="5261019" url="https://pl.wikipedia.org/wiki?curid=5261019" title="Jan Ostrowski (1585–1644)">
Jan Ostrowski (1585–1644)

Jan Ostrowski herbu Korczak (ur. w 1585 roku – zm. w 1644) – dworzanin królewski w 1628 roku, starosta kapinowski w latach 1616-1644.
Poseł na sejm 1625 roku, sejm zwyczajny 1626 roku, sejm 1628 roku z ziemi przemyskiej. Marszałek sejmikowy w 1627 i 1634 roku.

</doc>
<doc id="5261022" url="https://pl.wikipedia.org/wiki?curid=5261022" title="Mona Pivniceru">
Mona Pivniceru

Mona-Maria Pivniceru (ur. 9 września 1958 w Huși) – rumuńska prawniczka i nauczycielka akademicka, w latach 2012–2013 minister sprawiedliwości, sędzia Trybunału Konstytucyjnego.
Życiorys.
W 1982 ukończyła studia na wydziale prawa Uniwersytetu Aleksandra Jana Cuzy w Jassach. Doktoryzowała się z prawa na tej samej uczelni w 1999 (ze specjalnością w zakresie międzynarodowego prawa publicznego) oraz w 2008 na Uniwersytecie Bukareszteńskim (ze specjalnością w zakresie prawa cywilnego). Od 1982 praktykowała jako adwokat w Vaslui. W 1991 otrzymała nominację sędziowską, do 2009 orzekała w sądach różnego szczebla w Jassach. Podjęła także pracę jako nauczycielka akademicka na macierzystej uczelni, jest autorką licznych prawniczych publikacji naukowych. Działaczka rumuńskiego zrzeszenia sędziów Asociația Magistraților din România. Była wiceprzewodniczącą (2005–2008) i przewodniczącą (2008–2010) tej organizacji.
W 2010 zaczęła orzekać w Wysokim Trybunale Kasacyjnym i Sprawiedliwości. W 2011 wybrana w skład Najwyższej Rady Sądownictwa. Od sierpnia 2012 do marca 2013 sprawowała urząd ministra sprawiedliwości w pierwszym i drugim rządzie Victora Ponty. W 2013 Senat powołał ją w skład Trybunału Konstytucyjnego na dziewięcioletnią kadencję.

</doc>
<doc id="5261024" url="https://pl.wikipedia.org/wiki?curid=5261024" title="Caloblattinidae">
Caloblattinidae

Caloblattinidae – wymarła rodzina owadów z rzędu karaczanów.
Morfologia.
W rodzinie tej dominowały karaczany o dużych rozmiarach ciała, zwykle przekraczające znacznie 15 mm długości przedniego skrzydła, aczkolwiek znane są także gatunki o rozmiarach przeciętnych, osiągające około 10 mm długości przedniego skrzydła. Kształt ciała był spłaszczony grzbietobrzusznie. Głowa cechowała się aparatem gębowym z długimi głaszczkami szczękowymi. Skrzydła miały zaokrąglone, ciemne żyłki i zaokrąglone, jasne przestrzenie pomiędzy nimi. Użyłkowanie skrzydła przedniego cechowało się rozgałęzioną żyłką subkostalną, wyodrębnionym sektorem radialnym i rozgałęzioną żyłką analną. Użyłkowanie skrzydła tylnego charakteryzowało się wyodrębnionym sektorem radialnym, zwykle trzykrotnie rozgałęzioną żyłką kubitalną przednią, nierozgałęzioną żyłką kubitalną tylną oraz prostą pierwszą żyłką analną. Odwłok zaopatrzony był w wieloczłonowe wyrostki rylcowe i pozbawione długich sensillów szczecinkowych ("sensilla chaetica"), również wieloczłonowe przysadki odwłokowe. U samic widoczne było od zewnątrz bardzo długie pokładełko.
Taksonomia.
Takson ten wprowadzony został w 2000 roku przez Petera Vršanskiego i Jörga Ansorge. Klasyfikowany jest w obrębie nadrodziny Caloblattinioidea wraz z rodzinami Fuziidae i Eadiidae.
Do rodziny tej zalicza się rodzaje:

</doc>
<doc id="5261025" url="https://pl.wikipedia.org/wiki?curid=5261025" title="Juraj Švec">
Juraj Švec

Juraj Švec (ur. 16 stycznia 1938 w Bratysławie, zm. 17 lutego 2017 tamże) – słowacki lekarz, onkolog, nauczyciel akademicki i polityk, profesor, w latach 1991–1997 rektor Uniwersytetu Komeńskiego w Bratysławie, poseł do Rady Narodowej, kandydat w wyborach prezydenckich w 1999.
Życiorys.
W 1955 ukończył szkołę średnią w Bratysławie, a w 1961 studia na wydziale lekarskim Uniwersytetu Komeńskiego w Bratysławie. Doktorat z medycyny uzyskał w 1983, w 1987 został profesorem. W latach 60. pracował jako lekarz w miejscowości Wyżnie Hagi i jako asystent w zakładzie radiologii Instytutu Dalszego Kształcenia Lekarzy i Farmaceutów w Bratysławie. W 1970 został asystentem w katedrze onkologii, radiologii i medycyny nuklearnej wydziału lekarskiego Uniwersytetu Komeńskiego. Pełnił funkcję kierownika tej katedry, od 1990 kierował zakładem onkologii na tym wydziale, a w latach 1998–2004 stał na czele kliniki onkologii. Był też zawodowo związany z instytutem onkologii Słowackiej Akademii Nauk. W latach 1991–1997 pełnił funkcję rektora Uniwersytetu Komeńskiego.
W pracy badawczej zajmował się problematyką onkologii klinicznej i eksperymentalnej, w szczególności kwestiami dotyczącymi raka sutka.
W latach 90. zaangażował się także w działalność polityczną. W latach 1994–2002 przez dwie kadencje sprawował mandat posła do Rady Narodowej. W 1994 został wybrany z ramienia Unii Demokratycznej Słowacji (przekształconej następnie w Unię Demokratyczną, do której wstąpił formalnie w 1997). W 1998 z powodzeniem ubiegał się o reelekcję z ramienia Słowackiej Koalicji Demokratycznej. W 1999 był niezależnym kandydatem w wyborach prezydenckich, uzyskując w pierwszej turze głosowania 0,8% głosów. W 2000 wraz z Jánem Budajem współtworzył partię Liberálnodemokratická únia.

</doc>
<doc id="5261029" url="https://pl.wikipedia.org/wiki?curid=5261029" title="Seidenfadenia mitrata">
Seidenfadenia mitrata

Seidenfadenia mitrata – gatunek roślin z monotypowego rodzaju Seidenfadenia z rodziny storczykowatych ("Orchidaceae"). Epifity lub litofity rosnące w tropikalnych lasach okresowo suchych na wysokościach 300-1050 m n.p.m. Występują w Mjanmie, Tajlandii i Laosie.
Systematyka.
Gatunek sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5261030" url="https://pl.wikipedia.org/wiki?curid=5261030" title="Seidenfadenia">
Seidenfadenia



</doc>
<doc id="5261035" url="https://pl.wikipedia.org/wiki?curid=5261035" title="Diumina">
Diumina

Diumina () – wieś (ros. деревня, trb. dieriewnia) w zachodniej Rosji, w sielsowiecie nikolskim rejonu oktiabrskiego w obwodzie kurskim.
Geografia.
Miejscowość położona jest nad Rogozną (prawy dopływ Sejmu), 0,5 km od centrum administracyjnego sielsowietu (Stojanowa), 20 km na północny zachód od centrum administracyjnego rejonu (Priamicyno), 28 km na północny zachód od Kurska, 22 km od drogi magistralnej (federalnego znaczenia) M2 «Krym».
We wsi znajduje się 67 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 88 osób.

</doc>
<doc id="5261036" url="https://pl.wikipedia.org/wiki?curid=5261036" title="Deceptor bidoupensis">
Deceptor bidoupensis

Deceptor bidoupensis – gatunek roślin z monotypowego rodzaju Deceptor z rodziny storczykowatych ("Orchidaceae"). Epifit rosnący w lasach na wysokościach do 2000 m n.p.m. Gatunek jest endemitem Wietnamu.
Systematyka.
Gatunek sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5261037" url="https://pl.wikipedia.org/wiki?curid=5261037" title="Deceptor">
Deceptor



</doc>
<doc id="5261039" url="https://pl.wikipedia.org/wiki?curid=5261039" title="Szałuszyno">
Szałuszyno

Szałuszyno (; ) – wieś na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Sanniki, własność Kossów.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 114 osób, 106 było wyznania rzymskokatolickiego a 8 prawosławnego. Jednocześnie 102 mieszkańców zadeklarowało polską a 12 białoruską przynależność narodową. Było tu 26 budynków mieszkalnych. W 1931 w 25 domach zamieszkiwało 121 osób.
Wierni należeli do parafii rzymskokatolickiej i prawosławnej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5261042" url="https://pl.wikipedia.org/wiki?curid=5261042" title="Maciej Sieciński">
Maciej Sieciński

Maciej Sieciński herbu Rogala (zm. 1642) – kasztelan wyszogrodzki po 1626 roku, podczaszy wyszogrodzki i podstarości przemyski w 1609 roku.
Poseł na sejm zwyczajny 1626 roku z ziemi przemyskiej.

</doc>
<doc id="5261045" url="https://pl.wikipedia.org/wiki?curid=5261045" title="Eclecticus chungii">
Eclecticus chungii

Eclecticus chungii – gatunek roślin z monotypowego rodzaju Eclecticus z rodziny storczykowatych ("Orchidaceae"). Epifit występujący w Tajlandii, Laosie i Kambodży na wysokości 300-500 m n.p.m. Rośliny kwitną wiosną i latem.
Systematyka.
Gatunek sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5261046" url="https://pl.wikipedia.org/wiki?curid=5261046" title="Eclecticus">
Eclecticus



</doc>
<doc id="5261047" url="https://pl.wikipedia.org/wiki?curid=5261047" title="Briceni (Dondușeni)">
Briceni (Dondușeni)

Briceni – wieś i gmina w rejonie Dondușeni, w północnej Mołdawii. Według danych na rok 2004 gmina liczyła 897 mieszkańców.
Demografia.
Struktura płci:
Klimat.
Średnia temperatura wynosi 9 °C. Najcieplejszym miesiącem jest lipiec (23 °C), a najzimniejszym styczeń (– 8 °C). Średnie opady wynoszą 847 milimetrów rocznie. Najbardziej wilgotnym miesiącem jest maj (108 milimetrów opadów), a najbardziej suchym jest październik (43 milimetry opadów).

</doc>
<doc id="5261051" url="https://pl.wikipedia.org/wiki?curid=5261051" title="Carolina Alves">
Carolina Alves

Carolina Meligeni Rodrigues Alves (ur. 23 kwietnia 1996 w Campinas) – brazylijska tenisistka.
Jest siostrzenicą byłego tenisisty Fernando Meligeniego i siostrą tenisisty Felipe Meligeniego Alvesa.
Kariera tenisowa.
Na swoim koncie ma wygranych pięć turniejów w grze pojedynczej i dwadzieścia dwa w grze podwójnej rangi ITF. 12 września 2022 zajmowała najwyższe miejsce w rankingu singlowym WTA Tour – 165. pozycję, natomiast 18 lipca 2022 osiągnęła najwyższą lokatę w deblu – 110. miejsce.

</doc>
<doc id="5261052" url="https://pl.wikipedia.org/wiki?curid=5261052" title="Krotność">
Krotność



</doc>
<doc id="5261055" url="https://pl.wikipedia.org/wiki?curid=5261055" title="Kerstin Grötzinger">
Kerstin Grötzinger

Kerstin Grötzinger (ur. 27 września 1982) – niemiecka lekkoatletka specjalizująca się w biegach sprinterskich, jak również bobsleistka.
Na arenie międzynarodowej odniosła następujące sukcesy:
Dwukrotna srebrna medalistka mistrzostw Niemiec w sztafecie 4 × 100 m (1999, 2000).
Rekordy życiowe: 
Po zakończeniu kariery lekkoatletycznej uprawiała bobsleje, m.in. w 2009 zajęła III m. w jednym z turniejów Pucharu Europy w dwójkach.

</doc>
<doc id="5261059" url="https://pl.wikipedia.org/wiki?curid=5261059" title="Landkreis Tuttlingen">
Landkreis Tuttlingen



</doc>
<doc id="5261060" url="https://pl.wikipedia.org/wiki?curid=5261060" title="Celelalte Cuvinte">
Celelalte Cuvinte

Celelalte Cuvinte – rumuński zespół rockowy, założony w Timişoarze w roku 1981. Jeden z najdłużej działających zespołów rockowych w tym kraju. 
Początki zespołu sięgają roku 1977, gdy w mieście Oradei powstała szkolna grupa Sonic, w której skład wchodziło trzech przyszłych członków Celelalte Cuvinte: Marcel Breazu (gitara basowa, śpiew), Leontin Iovan (perkusja) oraz Călin Pop (śpiew, gitara). Sam zespół w ostatecznym powstał w Timişoarze w 1981, gdzie muzycy studiowali. Pierwszych nagrań grupa dokonała w 1984, zajmując jedną stronę samplera "Formaþii Rock 8" z wydawnictwa Electrecord. W 1987 ukazał się debiutancki album grupy. 
Początkowo zespół skupiał się na rocku progresywnym, w latach 90. zmierzając w kierunku speed i thrash metalu, a nawet doom metalu. W 1994 Celelalte Cuvinte wystąpił na festiwalu Skip Rock towarzysząc grupie Kreator. W późniejszych latach powrócił do klasycznie rockowych brzmień. W 2006 z okazji 25-lecia odbyła się duża trasa koncertowa poza całej Rumunii. W 2021 grupa zapowiedziała pierwszy po kilkunastoletniej przerwie album, a także zagrała koncerty z okazji 40-lecia działalności. 
Dyskografia.
Na podstawie materiału źródłowego.

</doc>
<doc id="5261063" url="https://pl.wikipedia.org/wiki?curid=5261063" title="Mārtiņš Dzierkals">
Mārtiņš Dzierkals

Mārtiņš Dzierkals (ur. 4 kwietnia 1997 w Rydze) – łotewski hokeista, reprezentant kraju, olimpijczyk z Pekinu 2022.
Kariera klubowa.
W łotewskich ligach młodzieżowych grał od sezonu 2011/2012 dla HK Ogre i powiązanych z klubem drużyn. W sezonie 2014/2015 zadebiutował w Młodzieżowej Hokejowej Lidze w barwach HK Rīga. W latach 2015-2018 grał w Ameryce Północnej. Najpierw dwa sezony spędził w Rouyn-Noranda Huskies w Quebec Major Junior Hockey League, następnie przez sezon grał dla Toronto Marlies w American Hockey League oraz amerykańskiego Orlando Solar Bears w East Coast Hockey League.
W 2018 powrócił na Łotwę i na jeden sezon znalazł się w składzie Dinama Ryga (Kontynentalna Hokejowa Liga). Sezon 2019/2020 spędził w fińskim Mikkelin Jukurit (Liiga). W kolejnym sezonie powrócił do Dinama Ryga. W sezonie 2021/2022 był zawodnikiem czeskiego klubu HC Škoda Pilzno (ekstraliga czeska). Od lata 2022 do marca 2023 był zawodnikiem HC Czeskie Budziejowice.
Kariera reprezentacyjna.
W latach 2012-2017 grał w juniorskich reprezentacjach Łotwy (U17, U18 i U20). W sezonie 2016/2017 zadebiutował w reprezentacji seniorskiej. Był w kadrze Łotyszy podczas mistrzostw świata w 2019 i 2021 (w 2021 strzelił 2 bramki) oraz Zimowych Igrzysk Olimpijskich 2022.

</doc>
<doc id="5261064" url="https://pl.wikipedia.org/wiki?curid=5261064" title="Ophioglossella chrysostoma">
Ophioglossella chrysostoma

Ophioglossella chrysostoma – gatunek roślin z monotypowego rodzaju Ophioglossella z rodziny storczykowatych ("Orchidaceae"). Epifit rosnący w lasach na wysokościach 800-2300 m n.p.m. Gatunek endemiczny występujący na wyspie Nowa Gwinea.
Systematyka.
Gatunek sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5261065" url="https://pl.wikipedia.org/wiki?curid=5261065" title="Ophioglossella">
Ophioglossella



</doc>
<doc id="5261066" url="https://pl.wikipedia.org/wiki?curid=5261066" title="Mikołaj Obrycki">
Mikołaj Obrycki

Mikołaj Obrycki (ur. 6 sierpnia 1977 w Szczecinie) – polski malarz, grafik, rzeźbiarz; twórca sztuki abstrakcyjnej i figuratywnej.
Życie i twórczość.
Mikołaj Obrycki urodził się 6 sierpnia 1977 r. w Szczecinie. W latach 1997–2003 studiował malarstwo, grafikę i rzeźbę na Akademii Sztuk Pięknych w Poznaniu. Uzyskał dyplom z malarstwa w pracowni artystycznej prof. Jerzego Kałuckiego. Jego pierwsza wystawa odbyła się w Szczecinie w 1994 roku, na długo jeszcze, zanim rozpoczął studia. Obrazy Obryckiego można podzielić na abstrakcyjne, figuratywne, pejzaże morskie i martwe natury kwiatowe. W wielu dziełach kategorie te przenikają się, tworząc rozwibrowaną przestrzeń malarską. Prace Obryckiego prezentowane były na Światowych Targach Sztuki Art Basel 2021 w Miami; ponadto na wielu wystawach w kraju i za granicą. 

</doc>
<doc id="5261070" url="https://pl.wikipedia.org/wiki?curid=5261070" title="Santotomasia wardiana">
Santotomasia wardiana

Santotomasia wardiana – gatunek roślin z monotypowego rodzaju Santotomasia z rodziny storczykowatych ("Orchidaceae"). Epifit i endemit wyspy Luzon w Filipinach.
Systematyka.
Gatunek sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5261071" url="https://pl.wikipedia.org/wiki?curid=5261071" title="Santotomasia">
Santotomasia



</doc>
<doc id="5261075" url="https://pl.wikipedia.org/wiki?curid=5261075" title="Cisza (film)">
Cisza (film)



</doc>
<doc id="5261076" url="https://pl.wikipedia.org/wiki?curid=5261076" title="Stefan Wolski">
Stefan Wolski



</doc>
<doc id="5261077" url="https://pl.wikipedia.org/wiki?curid=5261077" title="Schwarzwald-Baar-Kreis">
Schwarzwald-Baar-Kreis



</doc>
<doc id="5261078" url="https://pl.wikipedia.org/wiki?curid=5261078" title="Vereinbarte Verwaltungsgemeinschaft Villingen-Schwenningen">
Vereinbarte Verwaltungsgemeinschaft Villingen-Schwenningen



</doc>
<doc id="5261082" url="https://pl.wikipedia.org/wiki?curid=5261082" title="Mráz M.1 Sokol">
Mráz M.1 Sokol

Mráz M.1 Sokol – czechosłowacki jednosilnikowy samolot wielozadaniowy o konstrukcji drewnianej, projektu inż. Zdenka Rubliča. Produkowany w różnych wersjach w zakładach Beneš-Mráz w Chocni po II wojnie światowej. Użytkowany był w Australii, Czechosłowacji, Egipcie, Finlandii, Izraelu i Szwajcarii.
Historia.
Samolot został zaprojektowany przez inżyniera Zdenka Rubliča z czechosłowackich zakładów Beneš-Mráz w latach 40. XX wieku. W trakcie niemieckiej okupacji Czechosłowacji zakłady te produkowały szybowce DFS Kranich oraz samoloty Fieseler Fi 156 Storch. Zespoły konstrukcyjne pracowały także nad planami samolotów, które mogłyby być wykorzystane po wojnie. Mráz M.1 Sokol czerpał z konstrukcji, które powstały w zakładach Beneš-Mráz przed wojną, np. Be.550 Bibi, ale wprowadzono w nim modyfikacje. Linia dachu kabiny samolotu została podwyższona, a przeszklenie straciło sportowy, aerodynamiczny charakter. Kabina była dwumiejscowa. Ster kierunku został zaokrąglony. Podwozie Sokola chowało się do tyłu, sprawiając, że jego część wystawała poza kadłub. Bliżej kadłuba skrzydła miały ujemny kąt wzniosu, a w dalszej części kąt był dodatni. Samolot miał drewnianą konstrukcję we wszystkich wersjach.
Pierwszy lot testowy prototyp Sokola o numerze OK-ZHA wykonał 9 marca 1946 roku. Wersja ta, w wariancie dwumiejscowym, została finalnie nazwana M.1A. Miała ona zamontowany czterocylindrowy silnik Walter Minor 4-III o mocy 105 KM.
19 maja 1946 roku odbył się lot testowy zmodyfikowanej wersji samolotu (M.1B) z silnikiem ZLAS Toma 4 o mocy 105 KM. Wyprodukowano tylko jeden samolot w wersji M.1B.
16 lutego 1947 roku odbył się lot testowy kolejnej, zmodyfikowanej wersji Sokola (M.1C) o numerze OK-BHD. Najważniejszą zmianą było wprowadzenie kokpitu trójmiejscowego. Nie wpłynęło to negatywnie na osiągi czy też masę samolotu. Również osłona kabiny została zaprojektowana tak, aby ułatwić sterowanie samolotem. Za drzwiami kabiny dodano zaokrąglone, trójkątne okna. Kadłub składał się z czterech podłużnic obłożonych sklejką. Samolot miał dwa trzynastogalonowe zbiorniki paliwa oraz jeden pomocniczy o pojemności trzech galonów. wersja M.1C napędzana była czterocylindrowym silnikiem Walter Minor 4-III o mocy 105 KM. Konstrukcja ta okazała się być głównym produktem zakładów Beneš-Mráz, które wyprodukowały 183 sztuki Sokola w wersji M.1C. W tej wersji samolot był sprzedawany głównie jako maszyna wielozadaniowa (do przewozu osób lub do celów szkolno-treningowych).
W Polsce pierwszy lot samolotem Mráz M.1 Sokol wykonał Aleksander Wąsowicz z Aeroklubu Warszawskiego 10 września 1948 roku.
4 października 1948 roku odbył się lot testowy kolejnej wersji M.1D (samolot o numerze OK-CEF). Wprowadzono w niej jednoczęściowe przeszklenie kokpitu, otwierane na lewą stronę. Zmieniono także drążek sterowy i orczyk. Silnik pozostał ten sam, jak w przypadku wersji M.1C. Samolotów tej wersji wyprodukowano od 100 do 104 sztuk.
Jedna sztuka samolotu M.1D Sokol (OK-DHR) została wyposażona w pływaki i oznaczona jako wersja M.1E.
Użytkownicy.
 Australia
W 1948 roku jeden samolot o numerze HB-TAE został dostarczony do Australii po 120 godzinach lotu i 35 międzylądowaniach. W 1949 roku nadano mu numer VH-AXY. W 1962 roku samolot został jednak zawieszony ze względu na zakaz użytku samolotów o konstrukcji drewnianej klejonych klejem syntetycznym.
 Czechosłowacja
W Czechosłowacji samoloty te wykorzystywane były głównie w lotnictwie cywilnym w aeroklubach. Sokoly były również wykorzystywane przez Czechosłowacką Amię Ludową pod oznaczeniem K-63.
 Finlandia
Jedyna sztuka samolotu w wersji M.1E została sprzedana Finlandii w 1949 roku.
 Egipt
Egipskie Siły Powietrzne zamówiły 30 sztuk tych samolotów w wersji M.1C jako jednostki szkolno-treningowe.
 Izrael
W trakcie działań zbrojnych podczas kryzysu sueskiego (1956) izraelskie lotnictwo meldowało o tym, że Egipcjanie pozostawili na lotnisku w Al-Arisz dużą liczbę samolotów de Havilland Vampire. Po dotarciu na miejsce Izraelczycy zorientowali się, że były to tylko makiety samolotów. Jednak na miejscu odkryto kilka sztuk samolotów M.1C Sokol. Jeden z nich nadawał się do użytku i nakazano, aby przetransportować go do bazy lotniczej Tel Nof. Maszyna wykonała jeden lot, ale na miejscu okazało się, że jej stan techniczny wyklucza jej dalsze użytkowanie przez Siły Powietrzne Izraela.
 Szwajcaria
Mimo wycofywania samolotu z użytku w latach 60. XX wieku, to w 1962 roku jeden samolot Sokol został sprzedany do Szwajcarii.

</doc>
<doc id="5261083" url="https://pl.wikipedia.org/wiki?curid=5261083" title="Dyakia hendersoniana">
Dyakia hendersoniana

Dyakia hendersoniana – gatunek roślin z monotypowego rodzaju Dyakia z rodziny storczykowatych ("Orchidaceae"). Epifit i endemit występujący na wyspie Borneo.
Systematyka.
Gatunek sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5261084" url="https://pl.wikipedia.org/wiki?curid=5261084" title="Dyakia">
Dyakia



</doc>
<doc id="5261085" url="https://pl.wikipedia.org/wiki?curid=5261085" title="Kościół św. Jana Chrzciciela w Hlučínie">
Kościół św. Jana Chrzciciela w Hlučínie



</doc>
<doc id="5261088" url="https://pl.wikipedia.org/wiki?curid=5261088" title="Lucas Wallmark">
Lucas Wallmark

Lucas Wallmark (ur. 5 września 1995 w Umeå) – szwedzki hokeista, reprezentant kraju, olimpijczyk z Pekinu 2022.
Kariera klubowa.
W szwedzkich ligach młodzieżowych grał od sezonu 2009/2010 dla Tegs SK, IF Björklöven (2009 - 2010) i Skellefteå AIK (2010 - 2013). W sezonie 2012/2013 wystąpił ponadto w dwóch meczach seniorskiej drużyny Skellefteå AIK w szwedzkiej ekstraklasie oraz w 16 meczach Karlskrona HK na drugim poziomie rozgrywek we Szwecji. W latach 2013-2016 grał dla Luleå HF w szwedzkiej ekstraklasie.
W latach 2016-2021 grał w National Hockey League. Najpierw cztery sezony spędził w Carolina Hurricanes, z występami również w podległym zespole Charlotte Checkers (American Hockey League). W sezonie 2019/2020 przeniósł się do Florida Panthers, a w kolejnym grał w Chicago Blackhawks i ponownie dla Florida Panthers. 
W 2021 przeniósł się do CSKA Moskwa (Kontynentalna Hokejowa Liga). W styczniu 2022 Wallmark przedłużył kontrakt na nowy sezon, jednak na początku marca 2022 zerwał go w proteście przeciwko inwazji Rosji na Ukrainę. W tym samym roku został zawodnikiem szwajcarskiego ZSC Lions (National League).
Kariera reprezentacyjna.
W latach 2010-2015 grał w juniorskich reprezentacjach Szwecji (U17, U18 i U20). W sezonie 2014/2015 zadebiutował w reprezentacji seniorskiej. W latach 2016-2021, będąc graczem NHL, nie występował w meczach reprezentacji. Pierwszym turniejem seniorskim, w którym bronił szwedzkich barw były Zimowe Igrzyska Olimpijskie 2022, podczas których zagrał w 6 meczach i strzelił 5 bramek.

</doc>
<doc id="5261091" url="https://pl.wikipedia.org/wiki?curid=5261091" title="AMZ Tur VI">
AMZ Tur VI

AMZ Tur VI (również LTO – Lekki Transporter Opancerzony) – polski lekki transporter opancerzony, produkowany przez spółkę AMZ-Kutno, przy współpracy firmy Concept. Pierwszy prototyp pojazdu osadzony był na podwoziu samochodu Ford F-550, jednak ostatecznie osadzono go na podwoziu MAN TGM w układzie napędowym 4×4. Pojazd opracowano przy współpracy z pododdziałami kontrterrorystycznymi polskiej Policji.
Historia.
AMZ Tur powstał jako efekt współpracy dwóch polskich spółek AMZ-Kutno oraz Concept i polskiej Policji. Prototyp wozu po raz pierwszy zaprezentowano na targach MSPO 2018. Pierwsza wersja wozu została oparta na podwoziu samochodu Ford F-550. Wybór podwozia Forda związany był m.in. z dostępnością części zamiennych, co ułatwiłoby eksploatację dowolnym użytkownikom na całym świecie, prostotą konstrukcji oraz mocnym silnikiem w układzie V8. Policja w trakcie postępowania wymagała zamontowania dwuramowej rampy szturmowej z hydraulicznym podnośnikiem. Dodatkowo policja potrzebowała transportera o lepszym opancerzeniu w zakresie kuloodporności oraz co najmniej na poziomie ochrony I wg normy STANAG 4569 w zakresie odporności na wybuch min.
Okazało się wówczas, że podwozie Forda, którego dopuszczalna masa całkowita (DMC) wynosi 10 ton, będzie zbyt słabe i nie będzie w stanie spełnić stawianych wymagań. Zdecydowano się zastosować w ostatecznym wariancie produkcyjnym podwozie pojazdu MAN TGM z napędem 4×4. DMC ostatecznego wariantu Tur VI wzrosła do 15 ton, co pozwoliło na spełnienie wszystkich wymagań stawianych przez przyszłego użytkownika, w tym wyposażenie pojazdu w rampę szturmową. Ukończony pojazd w wersji ostatecznej w pełnej konfiguracji z platformą był testowany w Wojskowy Instytut Techniki Pancernej i Samochodowej w Sulejówku pod względem spełnienia wymagań trakcyjnych i balistycznych.
Eksploatacja w polskiej policji.
W 2015 roku rozpoczął się dialog techniczny, który miał na celu wyłonienie dostawcy nowych pojazdów opancerzonych dla policji. Postępowanie na dostawę wozów rozpoczęto 9 października 2018 roku, do którego stanęły: austriackie przedsiębiorstwo Franz Achleitner z pojazdem RMMV Survivor R oraz AMZ-Kutno z pojazdem Tur VI. W wymaganiach przetargowych postawiono warunek, by pojazdy były wyposażone w rampę szturmową. 21 grudnia 2018 roku przetarg na dostawę 8 pojazdów wygrała spółka AMZ-Kutno. Wartość kontraktu wyniosła 23 mln zł. Pierwsze 5 pojazdów dostarczono do odbiorcy w grudniu 2019 roku, zaś pozostałe 3 we wrześniu 2020 roku. Dwa pojazdy zostały wyposażone w rampę szturmową. Dwa pojazdy trafiły na wyposażenie garnizonu mazowieckiego, zaś garnizony zachodniopomorski, pomorski, dolnośląski, podlaski, śląski i małopolski otrzymały po jednym pojeździe. Wykorzystywane są przez Centralny Pododdział Kontrterrorystyczny Policji „BOA” oraz samodzielne pododdziały kontrterrorystyczne Policji. Zastąpić mają eksploatowane dwa egzemplarze wozów opancerzonych AMZ Dzik-1AT oraz dołączą do trzech wozów BTR-60PB eksploatowanych w Policji.
Konstrukcja.
AMZ Tur VI to lekki kołowy transporter opancerzony w układzie napędowym 4×4, budowany na podwoziu MAN TGM. Napęd transportera stanowi czterosuwowy, sześciocylindrowy silnik wysokoprężny o pojemności 6,9 litra i mocy 327 KM z automatyczną skrzynią biegów. Masa własna pojazdu to 11 690 kg, rzeczywista – 12 730 kg, zaś przy zamontowanej platformie szturmowej masa wzrasta o około 2200 kg. Dopuszczalna masa całkowita wynosi 15 000 kg.
Opancerzenie nadwozia zapewnia ochronę balistyczną przed ostrzałem na poziomie II według normy STANAG 4569, co zapewnia osłonę przed m.in. amunicją 7,62 × 39 mm oraz 7,62 × 51 mm w przypadku przedziału silnikowego, który również został opancerzony. Okna wykonane są z kuloodpornego, bezodpryskowego szkła, zaś wizjery kuloodporne zapewniają tę samą klasę odporności, co reszta nadwozia. Dodatkowo Tur VI zapewnia ochronę przed wybuchami granatów ręcznych, min przeciwpiechotnych, eksplozjami niewybuchów artyleryjskiej amunicji odłamkowej i detonacjami niewielkich materiałów w dowolnym miejscu pod pojazdem według normy STANAG 4569 na poziomie I. Wnętrze przedziału załogowego i komora silnika wyposażone zostały w automatyczne układy przeciwpożarowe. Koła mają specjalne, wewnętrzne wkładki umożliwiające jazdę na dystansie do około 40 km z prędkością co najmniej 40 km/h po całkowitym przestrzeleniu lub przebiciu opony.
Fotele desantowe po złożeniu mogą służyć jako podparcie do prowadzenia ognia z wnętrza pojazdu przez specjalne luki strzelnicze ulokowane w burtach pojazdu. TUR VI ma cztery drzwi boczne i drzwi tylne, które mają funkcję blokowania otwarcia w położeniu 90°. Wóz wyposażony został w układ klimatyzacji oraz urządzenia filtrowentylacyjne, które nie pozwalają na wnikanie do wnętrza pojazdu bojowych środków trujących, środków biologicznych i pyłu promieniotwórczego. Wóz ma specjalnie wzmocniony przedni zderzak, który służy jako taran oraz zamontowaną wyciągarkę o uciągu ponad 9 t z nawiniętą liną stalową o długości 25 m. Urządzeniem steruje się zarówno z wnętrza pojazdu, jak i z zewnątrz. Dodatkowo wóz wyposażony jest w kamerę cofania.
Pojazd może zostać wyposażony w specjalną platformę szturmową skonstruowaną przez firmę Concept Sp. z o.o.. Umożliwia ona bezpieczne wejście z górnej części pojazdu na wysokość ponad 6,5 m, a po dodaniu do nich drabin o długości 2 m lub 3 m na wysokość nawet 9,5 m. Dwa niezależne pomosty mają wysuwane trapy sterowane hydraulicznie. Każdy podest wyposażono w podnoszone osłony balistyczne zapewniające funkcjonariuszom osłonę przed ostrzałem z przodu i z dołu Platforma szturmowa może być podnoszona, jak i pochylana w przód. Na każdym z podestów w górnej części zamontowano kamerę umożliwiającą podgląd i obserwację obiektów przed pojazdem. Wzdłuż pomostów i wysuwanych trapów można zamontować na całej długości barierki ochronne. Wozy niewyposażone w rampę mają już zamontowaną instalację pod jej montaż.
Wóz w wariancie dla polskiej Policji jest w stanie przewieźć 8 osób – kierowcę, dowódcę oraz 6 kontrterrorystów, zaś w wariancie podstawowym może przewieźć do 10 osób włącznie z kierowcą.

</doc>
<doc id="5261092" url="https://pl.wikipedia.org/wiki?curid=5261092" title="Landkreis Emmendingen">
Landkreis Emmendingen



</doc>
<doc id="5261094" url="https://pl.wikipedia.org/wiki?curid=5261094" title="Grzegorz Podruczny">
Grzegorz Podruczny

Grzegorz Podruczny – polski historyk, doktor habilitowany nauk humanistycznych. Specjalizuje się w historii: architektury, urbanistyki, wojskowej oraz fortyfikacji. Profesor uczelni na Wydziale Historii Uniwersytetu im. Adama Mickiewicza w Poznaniu, gdzie pracuje w Pracowni Historii Wojskowej.
Stopień doktorski uzyskał w 2006 na podstawie pracy pt. "Pruskie budownictwo wojskowe na Śląsku w latach 1740-1807" (promotorem był prof. Jan Harasimowicz). Habilitował się w 2014 na podstawie oceny dorobku naukowego i monografii pt. "Król i jego twierdze. Fryderyk Wielki i pruskie fortyfikacje stałe w latach 1740-1786".

</doc>
<doc id="5261096" url="https://pl.wikipedia.org/wiki?curid=5261096" title="Gemeindeverwaltungsverband Kenzingen-Herbolzheim">
Gemeindeverwaltungsverband Kenzingen-Herbolzheim



</doc>
<doc id="5261097" url="https://pl.wikipedia.org/wiki?curid=5261097" title="Gemeindeverwaltungsverband Denzlingen-Vörstetten-Reute">
Gemeindeverwaltungsverband Denzlingen-Vörstetten-Reute



</doc>
<doc id="5261098" url="https://pl.wikipedia.org/wiki?curid=5261098" title="Gemeindeverwaltungsverband Nördlicher Kaiserstuhl">
Gemeindeverwaltungsverband Nördlicher Kaiserstuhl



</doc>
<doc id="5261099" url="https://pl.wikipedia.org/wiki?curid=5261099" title="Vereinbarte Verwaltungsgemeinschaft Waldkirch">
Vereinbarte Verwaltungsgemeinschaft Waldkirch



</doc>
<doc id="5261101" url="https://pl.wikipedia.org/wiki?curid=5261101" title="Ontologia BFO">
Ontologia BFO

Basic formal ontology (BFO) – niewielka ontologia wyższego poziomu opracowana w celu wspierania procedur pobierania informacji (ang. "information retrieval"), analizy oraz integracji informacji w różnych dziedzinach nauki.
Ontologia BFO, jak inne ontologie wyższego poziomu, nie zawiera pojęć dziedzinowych. Zakłada się, że to ontologie dziedzinowe będą wykorzystywały ontologię BFO jako swoją bazę odwołując się do ogólnych pojęć w niej zdefiniowanych. 
Ontologia została opublikowana w kilku formatach: 
Wersje ontologii zawierają różnice nie tylko na płaszczyźnie składniowej, ale również semantycznej (różnice dotyczą głównie relacji lub ich braku). 
Taksonomia pojęć ontologii – na podstawie definicji OWL – jest przedstawiona na rysunku poniżej.
Głównym pojęciem ontologii jest klasa "entity", która pokrywa swoim znaczeniem „każdy byt, który istnieje, istniał lub zaistnieje”. Najwyższym podziałem klasy "entity" jest podział między klasy "occurrent" („byt który się pojawia w czasie”) i "continuant" („byt który trwa w czasie utrzymując swą tożsamość”).

</doc>
<doc id="5261105" url="https://pl.wikipedia.org/wiki?curid=5261105" title="Szaragi (sielsowiet Prozoroki)">
Szaragi (sielsowiet Prozoroki)

Szaragi – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Prozoroki, własność Chrapowickich.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwały tu 23 osoby, 7 było wyznania rzymskokatolickiego a 16 prawosławnego. Jednocześnie 7 mieszkańców zadeklarowało polską a 16 białoruska przynależność narodową. Było tu 5 budynków mieszkalnych. W 1931 w 6 domach zamieszkiwało 30 osób.
Wierni należeli do parafii rzymskokatolickiej i prawosławnej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5261106" url="https://pl.wikipedia.org/wiki?curid=5261106" title="Waldemar Presia">
Waldemar Presia

Waldemar Presia (ur. 2 października 1959 w Łodzi, zm. 27 grudnia 2016, tamże) – polski aktor-lalkarz związany z Teatrem Lalek Arlekin w Łodzi.
Życiorys.
Waldemar Presia karierę aktorską rozpoczął w teatrze lalek „Fraszka” w Warszawie w 1979. Od 1983 grał w Teatrze Lalek „Arlekin” w Łodzi, debiutując w spektaklu „Lodowiska” wyreżyserowanym przez Wojciecha Wieczorkiewicza. Wystąpił w przedstawieniach takich jak, m.in.: „Krawiec Niteczka”, „Nowe szaty króla”, „Trzej muszkieterowie” i „Królewna Śnieżka”, Tymoteusz wśród ptaków”, „Tajemnica Wesołego Miasteczka”, „Mała Syrenka” i „Czerwony Kapturek”, „Piotruś Pan” (jako Kapitan Hak) czy w „Mistrz i Małgorzata” (jako Azazel). Łącznie zagrał w ponad 180 rolach, w tym ponad 100 premierach.
W latach 1992–2010 prowadził prywatny, założony przez siebie i koleżankę, teatr „Antrakt”, specjalizujący się w przedstawieniach edukacyjnych dla domów dziecka i przedszkoli. Spektakl prezentowany w ramach tego teatru pt. „Bajki ciotki Chichotki” zdobył główną nagrodę na Międzynarodowym Festiwalu Teatralnym Walizka w Łomży w 1992. Był pomysłodawcą i jednym z organizatorów Festiwalu Teatrów Przedszkolnych im. Henryka Ryla organizowanym corocznie w Bałuckim Ośrodku Kultury w Łodzi. W 2004 został redaktorem kwartalnika „Mały Miłośnik Teatru”. Od 2004 roku redagował kwartalnik dla nauczycieli przedszkoli i szkół podstawowych oraz bibliotekarzy pracujących z dziećmi pt. „Mały Miłośnik Teatru”. W 2011 założył teatr „Autograf”, w którym obok przedstawień prowadził warsztaty dla nauczycieli.
Był stałym uczestnikiem akcji „Cała Polska czyta dzieciom”. W pracy zawodowej współpracował m.in. z , , Davidem Syrotiakiem, Wojciechem Wieczorkiewiczem, Anną Proszkowską, Stanisławem Ochmańskim.
Waldemar Presia został pochowany 9 stycznia 2017 na cmentarzu komunalnym przy ul. Szczecińskiej w Łodzi.
W 2018 imieniem Waldemara Presi nazwano skwer u biegu ul. Gdańskiej i ul. Andrzeja Struga w Łodzi.

</doc>
<doc id="5261108" url="https://pl.wikipedia.org/wiki?curid=5261108" title="Onychogomphus saundersii">
Onychogomphus saundersii



</doc>
<doc id="5261111" url="https://pl.wikipedia.org/wiki?curid=5261111" title="Międzynarodowy Legion Obrony Terytorialnej">
Międzynarodowy Legion Obrony Terytorialnej



</doc>
<doc id="5261112" url="https://pl.wikipedia.org/wiki?curid=5261112" title="Eugenia Pogan">
Eugenia Pogan

Eugenia Pogan (ur. 15 września 1919 w Krakowie, zm. 28 listopada 2007 tamże) – polska uczona, cytolożka i embriolożka roślin, współtwórczyni i kontynuatorka krakowskiej szkoły cytologicznej. Profesorka Uniwersytetu Jagiellońskiego, uhonorowana przez Słowackie Towarzystwo Botaniczne medalem Holuby’ego.
Życiorys.
Urodziła się 15 września 1919 roku w Krakowie jako Eugenia Banach. W 1937 roku zdała maturę i rozpoczęła studia na Wydziale Filozoficznym Uniwersytetu Jagiellońskiego. Naukę przerwał jej wybuch II wojny światowej. W czasie okupacji niemieckiej pracowała w biurze Powiatowego Związku Cechów Rzemieślniczych w Krakowie. Na studia na Uniwersytecie Jagiellońskim wróciła po wojnie i ukończyła w 1948 roku z tytułem magistra filozofii w zakresie botaniki. Od 1947 roku aż do przejścia na emeryturę w 1989 roku pracowała w Katedrze Anatomii i Cytologii Roślin UJ. Tam w 1950 r. uzyskała stopnień naukowy doktora na podstawie rozprawy pt. „Badania cyto-ekologiczne nad polskimi gatunkami rodzaju "Cardamine"”, napisanej pod kierunkiem Marii Skalińskiej. Następnie w 1962 uzyskała habilitację na podstawie pracy pt. „Odrębność gatunkowa i próba wyjaśnienia genezy "Alisma lanceolatum" With.”. Pracowała w Instytucie Botanicznym UJ, późniejszym Instytucie Botaniki, początkowo jako asystent i kolejno adiunkt, docent, profesor nadzwyczajny (od 1973) i profesor zwyczajny (1983). W 1964 r. przejęła po profesor Marii Skalińskiej kierowanie Katedrą Anatomii i Cytologii Roślin (po 1970 Zakład Cytologii i Embriologii Roślin). W latach 1966–1969 była prodziekanem Wydziału Biologii i Nauk o Ziemi UJ. W latach 1971–1973 i 1976–1981 pełniła funkcję dyrektorki Instytutu Botaniki UJ. 
Zmarła w 2007 roku w Krakowie.
Działalność naukowa.
Jej zainteresowania naukowe koncentrowały się wokół zagadnień z zakresu cytotaksonomii i embriologii roślin okrytonasiennych. Badała cytologiczne mechanizmy specjacji oraz zróżnicowanie wewnątrzgatunkowe roślin. Początkowo pod kierunkiem profesor Marii Skalińskiej, a później samodzielnie, organizowała i uczestniczyła w zespołowych pracach nad kariologią flory polskiej. W pracach nad rodzajami "Cardamine", "Dentaria", "Parnassia" i "Sedum" publikowała wiele nowych danych o cytologii, pochodzeniu i ewolucji badanych taksonów. W monograficznym opracowaniu rodzaju "Alisma" uwzględniła okazy z całego obszaru jego występowania. Było to możliwe dzięki uzyskaniu w latach 1961–1962 stypendium Fundacji Rockefellera na staż naukowy w Zakładzie Biosystematyki Uniwersytetu w Montrealu, w którym pracowała pod kierunkiem prof. Askela Löve. Po raz pierwszy odkryła w rodzaju "Alisma" mieszańce międzygatunkowe i udokumentowała rolę poliploidyzacji i zmian strukturalnych chromosomów w ewolucji rodzaju.
Przejęła po prof. Marii Skalińskiej kierownictwo tzw. krakowskiej szkoły cytologii i embriologii roślin, wychowując kilka pokoleń adeptów tych specjalności. Była promotorką sześciu przewodów doktorskich.
Członkostwo.
Była członkinią licznych krajowych i zagranicznych towarzystw naukowych oraz:
Nagrody i odznaczenia.
Za wybitne zasługi w rozwoju nauki i działalności dydaktycznej była wielokrotnie nagradzana, m.in.: 
W 1999 roku otrzymała medal Holuby’ego przyznany jej przez Słowackie Towarzystwo Botaniczne dla uhonorowania wybitnego wkładu w rozwój wiedzy botanicznej.
Wybrane publikacje.
Opublikowała ponad 100 prac naukowych, w tym 53 prace oryginalne, m.in.:

</doc>
<doc id="5261115" url="https://pl.wikipedia.org/wiki?curid=5261115" title="Szo (majątek w sielsowiecie Psuja)">
Szo (majątek w sielsowiecie Psuja)

Szo – dawny majątek. Tereny, na których leżał, znajdują się obecnie na Białorusi, w obwodzie witebskim, w rejonie głębockim, w sielsowiecie Psuja.
Historia.
W czasach zaborów dwór w powiecie dzisieńskim, w guberni wileńskiej Imperium Rosyjskiego. W dworze mieściły się dość znaczna biblioteka i zbiory historyczne..
W latach 1921–1945 majątek leżał w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwały tu 43 osoby, 33 było wyznania rzymskokatolickiego, 10 prawosławnego. Jednocześnie 25 mieszkańców zadeklarowało polską, 18 białoruską przynależność narodową. Było tu 5 budynków mieszkalnych. W 1931 w 4 domach zamieszkiwało 25 osób.
Wierni należeli do parafii rzymskokatolickiej w Prozorokach i prawosławnej w Psuji. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5261116" url="https://pl.wikipedia.org/wiki?curid=5261116" title="Niezapominajka skąpokwiatowa">
Niezapominajka skąpokwiatowa

Niezapominajka skąpokwiatowa ("Myosotis sparsiflora" ) – gatunek rośliny należący do rodziny ogórecznikowatych. Występuje w środkowej i wschodniej Europie oraz zachodniej Azji. W Polsce gatunek jest rozproszony, bardzo rzadki w górach, na północnym zachodzie i północnym wschodzie. Rośnie w cienistych i często wilgotnych lasach i zaroślach.
Rozmieszczenie geograficzne.
Zasięg gatunku obejmuje środkową i wschodnią Europę oraz zachodnią Azję. Zachodnia granica zasięgu biegnie przez Niemcy, Austrię i Słowenię, obejmuje kraje Europy Środkowej, wschodniej i południowo-wschodniej. W Azji sięga po zachodnią Syberię, Sinciang w Chinach, Kazachstan, Kirgistan i Tadżykistan. Rośnie też w Azji Mniejszej i rejonie Kaukazu po Irak i Iran na południu. Jako gatunek introdukowany obecna jest na Półwyspie Skandynawskim.
W Polsce gatunek jest rozproszony na całym niżu i bardzo rzadki w górach. Stosunkowo liczne stanowiska ma w województwie dolnośląskim, w środkowej części wielkopolskiego i w dolinie dolnej Wisły, z kolei na północnym zachodzie i północnym wschodzie ma tylko pojedyncze stanowiska.
Biologia i ekologia.
Roślina jednoroczna i dwuletnia. Rośnie w cienistych i zwykle wilgotnych lasach i zaroślach oraz na ich skrajach. Preferuje lasy łęgowe, lasy w wąwozach i zaburzone – z gatunkami introdukowanymi, w tym zwłaszcza z robinią akacjową. Poza lasami spotykany jest w zbiorowiskach mezofilnych bylin w miejscach wilgotnych i rzadko na siedliskach ruderalnych. Kwitnie od kwietnia do czerwca. Kwiaty zapylane są przez owady i są też samopylne. Nasiona rozsiewane są autochorycznie i z pomocą mrówek (myrmekochoria).
Liczba chromosomów 2n = 48.

</doc>
<doc id="5261117" url="https://pl.wikipedia.org/wiki?curid=5261117" title="Myosotis sparsiflora">
Myosotis sparsiflora



</doc>
<doc id="5261123" url="https://pl.wikipedia.org/wiki?curid=5261123" title="Szo (folwark w sielsowiecie Psuja)">
Szo (folwark w sielsowiecie Psuja)

Szo – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie głębockim, w sielsowiecie Psuja.
Historia.
W czasach zaborów folwark w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 11 osób, 7 było wyznania rzymskokatolickiego, 4 prawosławnego. Jednocześnie 7 mieszkańców zadeklarowało polską, 4 białoruską przynależność narodową. Był tu 1 budynek mieszkalny. W 1931 w 2 domach zamieszkiwało 6 osób.
Wierni należeli do parafii rzymskokatolickiej w Prozorokach i prawosławnej w Psuji. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5261126" url="https://pl.wikipedia.org/wiki?curid=5261126" title="Szo (kolonia w sielsowiecie Psuja)">
Szo (kolonia w sielsowiecie Psuja)

Szo – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie głębockim, w sielsowiecie Psuja.
Historia.
W czasach zaborów folwark w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie kolonia leżała w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwały tu 16 osób, 12 było wyznania rzymskokatolickiego, 3 prawosławnego a 1 mojżeszowego. Jednocześnie 12 mieszkańców zadeklarowało polską, 3 białoruską a 1 żydowską przynależność narodową. Było tu 3 budynki mieszkalne. W 1931 w 6 domach zamieszkiwały 34 osoby.
Wierni należeli do parafii rzymskokatolickiej w Prozorokach i prawosławnej w Psuji. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5261129" url="https://pl.wikipedia.org/wiki?curid=5261129" title="Indywidualne Mistrzostwa Europy w Ice Speedwayu 2021">
Indywidualne Mistrzostwa Europy w Ice Speedwayu 2021

Indywidualne Mistrzostwa Europy w ice speedwayu 2021 – turniej w wyścigach motocyklowych na lodzie, mający na celu wyłonienie medalistów indywidualnych mistrzostw Europy w sezonie 2021. Tytuł wywalczył Nikita Bogdanow.
Zasady.
Podobnie jak rok wcześniej mistrzostw rozegrano w formie jednodniowego turnieju na torze łyżwiarskim Areny Lodowej w Tomaszowie Mazowieckim.
W 2021 roku obowiązywała taka sama tabela biegowa jak w roku 2020, składająca się z 20 biegów serii zasadniczej, wyścigu ostatniej szansy dla zawodników z miejsc 3.-6. oraz finału, w którym udział bierze po dwóch najlepszych zawodników serii zasadniczej i wyścigu ostatniej szansy.
Zawodnicy.
W mistrzostwach wzięło 16 zawodników. Trzy nominacje uzyskała reprezentacja Szwecji. Po 2 nominacje na mistrzostwa otrzymały reprezentacje Austrii, Czech, Finlandii, Holandii, Niemiec i Rosji, natomiast po jednej reprezentacje Niemiec, Polski i Włoch. Franza Zorna, który doznał w trakcie treningu kontuzji, w zawodach zastąpił Aki Ala-Riihimäki.

</doc>
<doc id="5261130" url="https://pl.wikipedia.org/wiki?curid=5261130" title="Donald Triplett">
Donald Triplett

Donald Gray Triplett (ur. 8 września 1933 w Forrest w Missisipi) – pierwsza osoba, u której zdiagnozowano autyzm. Jego diagnozę wystawił Leo Kanner i oznaczył pacjenta jako „Przypadek 1”. Triplett był znany ze swoich zdolności, w szczególności umiejętności nazywania nut granych na pianinie oraz szybkiego mnożenia liczb w pamięci.
Wczesne życie.
Dzieciństwo i przejawy spektrum autyzmu.
Donald Triplett urodził się jako syn Beamona i Mary Triplett w Forrest w stanie Missisipi. Matka pochodziła z bankierskiej rodziny, a ojciec był prawnikiem.
Mały Donald początkowo był głęboko zamkniętym dzieckiem, które nie reagowało na gesty i głosy rodziców. Nie komunikował się zwykłym językiem, nie bawił się z innymi dziećmi, wydawał się być zdystansowanym od relacji z innymi ludźmi. Triplett został umieszczony w zakładzie psychiatrycznym w wieku trzech lat, jednak rok później został zabrany stamtąd przez rodziców. Ojciec opisywał go jako społecznie wycofanego, ale zainteresowanego liczbami, nutami, literami alfabetu i zdjęciami prezydenta USA. Jego rodzice mieli duże trudności z nakłonieniem go do jedzenia, a widok innych dzieci jedzących słodycze nie wydawał się być dla niego zachęcającym. W wieku dwóch lat był w stanie wyrecytować Psalm 23 Starego Testamentu i wymawiać 25 pytań wraz z odpowiedziami z nieokreślonego bliżej katechizmu prezbiteriańskiego. Chłopca bardzo interesowały rymy. Odpowiedzi na pytania udzielał jednym słowem, zwykle „tak” lub „nie”. W tym wieku bardzo zainteresował się obracaniem klocków, patelniami i innymi okrągłymi przedmiotami, wykazywał zaś niechęć do trójkołowców i huśtawek. Początkowo nie interesował się zjeżdzalniami, jednakże zaczynał się na nich bawić, gdy zostawał sam. Uwidaczniał echolalię oraz problemy z zapamiętywaniem zaimków, z tego powodu często używał „ty” w odniesieniu do siebie i „ja” w odniesieniu do osoby, z którą rozmawiał. Jego nietypowe zachowanie obrazuje sytuacja mająca miejsce podczas Bożego Narodzenia: wchodząc do pokoju, od razu podszedł do zabawek, ignorując wszystkich innych w pokoju, w tym inne dzieci i mężczyznę odgrywającego postać Świętego Mikołaja, którego wynajął ojciec. Jego matka miała trudności ze zmuszeniem go, by Donald w ogóle na nią spojrzał.
Diagnoza.
W 1938 r. rodzina Triplettów pojechała do Baltimore w stanie Maryland na spotkanie z Leo Kannerem, psychiatrą i twórcą psychiatrii dziecięcej. Donald odbył jeszcze kilka wizyt, ale kiedy wrócił ponownie, nawet nie spojrzał na trzech obecnych lekarzy, chociaż dwóch zapamiętało go z poprzedniej wizyty. Zamiast tego udał się do biurka, zainteresowany papierami i książkami. Kanner rozpoczął rozmowy, aby poznać jego „obsesyjną naturę”. Do 1943 roku Kanner spotkał się z dziesięcioma przypadkami podobnych w zachowaniu dzieci. W tym samym roku opublikował artykuł, w którym przedstawił objawy zaburzenia nazwanego później autyzmem.
Później jego zachowanie pozornie poprawiło się. Donald nauczył się grać proste melodie na pianinie. Wykazywał lepszą koncentrację i wyraźniej reagował na otoczenie i inne osoby. Miewał niekiedy napady złości oraz wykazywał pewne niepokojące zachowania, przykładowo: stanie na stołach, wkładanie jedzenia we włosy, żucie papieru i wkładanie kluczy od domu do odpływu. Nauczył się piętnastu słów z encyklopedii i powtarzał je w kółko bez kontekstu. Nadal nie patrzył na ludzi podczas mówienia ani nie używał ekspresyjnych gestów. Komunikację ograniczał tylko do wyrażania potrzeb. Jego zainteresowanie rozpraszało się, gdy otrzymywał lub mówiono mu, to czego potrzebuje. Zainteresował się kategoryzowaniem filmów i numerów magazynu Time według daty publikacji, wykazując znikome zainteresowanie treścią.
Edukacja i dorosłe życie.
Zdiagnozowanie Donalda Tripletta doprowadziło do powstania złożonej historii spektrum autyzmu, z którą związane były liczne konflikty wśród badaczy tego zagadnienia.
Donald Triplett został zapisany do miejscowego gimnazjum, a w 1958 ukończył studia licencjackie z języka francuskiego w Millsaps College. Wrócił później do swojego rodzinnego miasta, gdzie pracował w banku należącym do jego rodziny. W wolnym czasie nauczył się prowadzić samochód i zaczął podróżować po świecie.
Mieszka w rodzinnym domu w Forrest w stanie Missisipi.
Publikacje.
Triplett został odszukany przez dziennikarzy Johna Donvana i Caren Zuckera, chcących poznać historię jego życia do napisania artykułu „Pierwsze dziecko autyzmu” w "The Atlantic". Później jego historia została opisana w wydanej w 2016 r. książce pt. "In a Different Key".

</doc>
<doc id="5261131" url="https://pl.wikipedia.org/wiki?curid=5261131" title="Rto">
Rto



</doc>
<doc id="5261132" url="https://pl.wikipedia.org/wiki?curid=5261132" title="Irena Mazaraki">
Irena Mazaraki

Irena Mazaraki (ur. 11 sierpnia 1912 r. w Trzebini, zm. 5 września 1995 r. w Chrzanowie) – polska botaniczka, nauczycielka. Absolwentka i pracowniczka naukowa Uniwersytetu Jagiellońskiego, współpracowniczka Instytutu Botaniki Polskiej Akademii Nauk, wieloletnia badaczka przyrody Ziemi Chrzanowskiej. Nauczycielka szkół średnich, współorganizatorka i kustoszka Muzeum w Chrzanowie.
Życiorys.
Urodziła się 11 sierpnia 1912 roku w Trzebini (lub Sierszy Wodnej k. Trzebini) jako Irena Zofia Maksymowicz, córka Jadwigi z domu Pobudkiewicz (1883–1945) i Eugeniusza Maksymowicza (1881–1954), inżyniera. Miała brata Wiesława (1913–1979), z zawodu architekta. W latach 1919–1924 uczęszczała do Szkoły Powszechnej Sióstr Urszulanek w Krakowie, a w latach 1924–1931 do Państwowego Gimnazjum Żeńskiego im. Królowej Wandy w Krakowie, w którym w 1931 r. zdała maturę. W tym samym roku rozpoczęła studia na Wydziale Rolniczym Uniwersytetu Jagiellońskiego, by po roku przenieść się na Wydział Filozoficzny i kontynuować studia w zakresie botaniki i matematyki do 1939 r. Równocześnie na ostatnim roku 1938–1939 odbyła Studium Pedagogiczne UJ. 
Od 1936 do wybuchu II wojny światowej pracowała jako wolontariuszka w Katedrze Anatomii i Cytologii Roślin Uniwersytetu Jagiellońskiego, kierowanej przez prof. Kazimierza Piecha. W czasie wojny opiekowała się rodzicami, nie pracowała. Brała udział w tajnym nauczaniu i dorywczo w akcjach charytatywnych. Od zakończenia wojny w 1945 do września 1946 roku pracowała jako stypendystka Ministerstwa Oświaty w Katedrze Systematyki i Geografii Roślin UJ, będąc także sekretarką naukową profesora Władysława Szafera. Tytuł magistra filozofii w zakresie botaniki uzyskała na Wydziale Matematyczno-Przyrodniczym 31 maja 1946 roku na podstawie pracy pt. „Rodzaj Nicotiana ze szczególnym uwzględnieniem uprawy tytoniu”, napisanej pod kierunkiem profesora Szafera. 
W dniu 26 września 1946 roku wyszła za mąż za Mieczysława Mazarakiego, ślub odbył się w kościele p.w. św. Mikołaja w Chrzanowie. Po ślubie zrezygnowała z pracy naukowej na Uniwersytecie Jagiellońskim i zamieszkała z mężem w Chrzanowie. Mieli dwóch synów - Michała i Jerzego. Dla Instytutu Botaniki PAN wykonywała prace zlecone, m.in. współpracowała w latach 50. XX w. przy prowadzeniu badań nad rekultywacją nieużytków poprzemysłowych w Górnośląskim Okręgu Przemysłowym. Równocześnie pracowała jako nauczycielka matematyki, od 1946 do 1949 w Gimnazjum i Liceum im. Stanisława Staszica w Chrzanowie, w roku szkolnym 1952/1953 w Technikum Mechaniczno-Elektrycznym w Chrzanowie, w 1953/1954 w Liceum dla Wychowawczyń Przedszkoli w Chrzanowie. W latach 1956-1961 uczyła botaniki i matematyki w Studium Nauczycielskim w Krzeszowicach. 
W latach 1950–1960 była sekretarzem Społecznego Komitetu Organizacyjnego Muzeum Ziemi Chrzanowskiej podejmując wraz z mężem starania utworzenia muzeum. Następnie w latach 1960–1979 pracowała w Muzeum w Chrzanowie kierując Działem Przyrody, od 1966 roku jako adiunkt, następnie kustosz i starszy kustosz Działu Przyrody i Ochrony Środowiska. W latach 1966–1978 uczestniczyła w pracach grupy botaniczno-zoologicznej Ośrodka Dokumentacji Fizjograficznej Krakowskiego Oddziału PAN, utworzonej przy Muzeum. Po przejściu na emeryturę z dniem 30 kwietnia 1979 roku, nadal pracowała na pół etatu w Muzeum, aż do 23 marca 1990 roku.
Zmarła 5 września 1995 roku w Chrzanowie, pochowana została na cmentarzu parafialnym.
Działalność naukowa.
Badania botaniczne prowadziła przez całe życie, ale ich wyniki rzadko publikowała, pod nazwiskiem Maksymowicz-Mazaraki i Mazaraki. Jej zainteresowania badawcze dotyczyły florystyki i ochrony przyrody oraz etnobotaniki. Do jej osiągnięć naukowych należy odkrycie w jądrze komórki sosny nieopisanego dotąd fragmentu chromosomu. Jako stypendystka tuż po wojnie prowadziła na UJ badania nad rozchodnikami "Sedum". Opisała pochodzenie araukaryotów w arkozie kwaczalskiej. Opracowała dwa spisy gatunków roślin naczyniowych Ziemi Chrzanowskiej. W pierwszym znalazło się 620 gatunków, w drugim 587, z czego 283 nieodnotowanych na pierwszej liście. Opublikowała także wykaz 209 gatunków roślin naczyniowych występujących na młakach, torfowiskach, bagnach i wodach doliny Wisły i Przemszy w obrębie Ziemi Chrzanowskiej oraz wykaz gatunków roślin ze zbiorowisk kserotermicznych tego obszaru. 
W Muzeum w Chrzanowie zorganizowała zielnik ("Herbarium Musei Orbis Chrzanoviensis"), w którym znalazło się 3000 arkuszy ze zbiorów jej i jej męża, oraz zbiór konchiologiczny, okazy dermoplastyczne, kolekcja skał i minerałów. Znajdują się tam także niepublikowane sprawozdania z jej badań botanicznych na terenie powiatu chrzanowskiego, w tym flory roślin naczyniowych (1966–1970), flory synantropijnej (1970–1975), gatunków rzadkich i zaginionych (1983), poszukiwanie stanowiska "Epipactis microphylla" (1983) oraz flory terenów zalewowych w rejonie Beskidu Małego (1988). Prowadziła także inwentaryzację zabytkowych drzew oraz parków podwornych na terenie miasta i powiatu. Jej badania etnobotaniczne dotyczyły zwyczaju święcenia ziół w dniu 15 sierpnia, ogrodów przyzagrodowych m.in. w Jankowicach, Brzezince i Wygiełzowie, a także roślin leczniczych stosowanych przez ludową zielarkę.
W obszarze sztuki zgromadziła do muzeum materiały o ikonografii motywu winorośli i przedmiotów wykonanych z drewna cisowego. Opublikowała monografię pt. „Zapaska ludowa regionu chrzanowskiego” (1971). Prowadziła w latach 70. XX w. badania terenowe nad czarnym marmurem w okolicach Chrzanowa.
Wybrane publikacje.
Opublikowała co najmniej 6 prac z zakresu botaniki:
Członkostwo.
Od 1947 działała w Lidze Ochrony Przyrody, próbowała ratować przed zniszczeniem zagrożone zbiorowiska roślinne i zabytkowe drzewostany w regionie chrzanowskim. Angażowała młodzież w życie organizacji, przez kilka lat pełniła funkcję sekretarza Szkolnego Koła Ligi Ochrony Przyrody w Gimnazjum i Liceum im. St. Staszica w Chrzanowie. Pełniła także funkcję sekretarza chrzanowskiego oddziału LOP.
Należała do NSZZ „Solidarność” Pracowników Kultury. Od lipca 1989 była członkinią Klubu Inteligencji Katolickiej przy kościele p.w. św. Mikołaja w Chrzanowie.
Odznaczenia i upamiętnienie.
Otrzymała:
W 1997 roku poświęcono jej wystawę w Muzeum w Chrzanowie pt. „Pasje życia Ireny Mazaraki”, a 14 lutego 2008 otwarta została wystawa poświęcona Irenie i Mieczysławowi Mazarakim. W dniu 24 lutego 2004 roku nadano Muzeum w Chrzanowie imię Ireny i Mieczysława Mazarakich. W ogrodzie „Domu Urbańczyka” Muzeum odsłonięto 6 czerwca 2010 tablicę pamiątkową. 

</doc>
<doc id="5261137" url="https://pl.wikipedia.org/wiki?curid=5261137" title="Leszek Surma">
Leszek Surma

Leszek Surma (ur. 23 kwietnia 1963 w Lublinie, zm. 20 grudnia 2020 w Świdniku) – polski duchowny rzymskokatolicki, kanonik honorowy Kapituły Archikatedralnej Lubelskiej, wieloletni dziennikarz i redaktor TVP, dyrektor programowy Katolickiego Radia Lublin, korespondent diecezjalny Katolickiej Agencji Informacyjnej.
Życiorys.
Urodził się 23 kwietnia 1963 roku w Lublinie. W 1983 roku wstąpił do Zakonu Braci Mniejszych Kapucynów. 3 czerwca 1990 roku przyjął święcenia kapłańskie w archikatedrze św. Jana Chrzciciela i św. Jana Ewangelisty w Lublinie. W 1994 roku został inkardynowany z Zakonu Braci Mniejszych Kapucynów do Archidiecezji Lubelskiej. W latach 1993–1996 pracował jako wikariusz w parafii św. Józefa w Lublinie. Był współzałożycielem Katolickiego Radia Lublin, w którym pełnił funkcję dyrektora programowego. Od 1996 roku związany był z lubelskim oddziałem Telewizji Polskiej.
Był autorem programów telewizyjnych o tematyce społeczno-religijnej (m.in. "Przystanek Ziemia", "Dziedzictwo"), filmów dokumentalnych (m.in. "Zabrakło gazu" – prezentowany na III Międzynarodowym Festiwalu Filmowym „Żydowskie motywy” w 2006 roku i na 5. Międzynarodowym Festiwalu Filmów Dokumentalnych: Humanity in the World w Sztokholmie w 2007 roku, "W Ojczyźnie Jezusa", "Sanktuaria", "Śladami Jezusa", "Po 21:37"), twórcą reportaży (m.in. "Polskie święto w Kleve" – nagroda główna w kategorii reportaż telewizyjny w Konkursie Dziennikarskim im. Wacława Białego „Czarno na Białym”, "Europa dialogu", "Spod znaku Rodła"), komentatorem wydarzeń o charakterze religijnym (m.in. "Prawosławna Pascha"). Zrealizował cykl programów krajoznawczych "Lubelskie z pasją" oraz prowadził program turystyczny "Lubelskie, smakuj życie". W latach 1993–2010 pełnił funkcję korespondenta diecezjalnego Katolickiej Agencji Informacyjnej.
Od 1 lipca 2014 roku pełnił posługę kapłańską jako proboszcz parafii pw. Chrystusa Odkupiciela w Świdniku.
Zmarł 20 grudnia 2020 roku w Świdniku. Uroczystości pogrzebowe odbyły się 23 grudnia w kościele pw. Chrystusa Odkupiciela w Świdniku. Przewodniczył im ks. abp Stanisław Budzik. Został pochowany na cmentarzu przy ul. Lipowej w Lublinie.

</doc>
<doc id="5261140" url="https://pl.wikipedia.org/wiki?curid=5261140" title="Pułk im. Konstantego Kalinowskiego">
Pułk im. Konstantego Kalinowskiego

Pułk im. Konstantego Kalinowskiego (, , ), wcześniej Batalion im. Konstantego Kalinowskiego – ochotnicza jednostka w ramach Sił Zbrojnych Ukrainy złożona z Białorusinów, utworzona w marcu 2022 roku w celu obrony Ukrainy podczas rosyjskiej inwazji.
Pułk składa się z dwóch batalionów – „Wołat” i „Litwin”, a jego dowódcą jest Dzianis Prachoraŭ (ros. Denis Prochorow), pseudonim „Kit”. Członkowie pułku są żołnierzami kontraktowymi Sił Zbrojnych Ukrainy.
Jednostka nosi imię Wincentego Konstantego Kalinowskiego (biał. „Kastuś” Kalinoŭski), jednego z przywódców powstania styczniowego na Litwie i Białorusi. Pułk nosi w godle znak Pogoni, datę roczną wybuchu powstania styczniowego (1863) i sformowania jednostki (2022), skrzyżowane miecz i kosę bojową oraz barwy biało-czerwono-białe (białoruskie) i niebiesko-żółte (ukraińskie).
Szacuje się, że po stronie ukraińskiej walczy około 1500 ochotników z Białorusi (dane na rok 2022). Większość z nich skupiona jest w Pułku im. Kalinowskiego. Oprócz tego w wojnie biorą udział Białoruski pułk „Pahonia” („Pogoń”, związany ze środowiskiem politycznym Swiatłany Cichanoŭskiej) oraz samodzielny batalion „Terror” (odłączył się od Pułku Kalinowskiego).
Historia.
Pierwsze zagraniczne grupy ochotnicze na Ukrainie powstały już podczas wojny w Donbasie w 2014 roku. Były to m.in. oddział „Pahonia” („Pogoń”) oraz grupa taktyczna „Białoruś”, utworzona w 2015 roku. Białorusini walczyli m.in. w ramach Pułku „Azow”. Członkowie tych grup uczestniczyli w walkach po stronie Ukrainy od samego początku rosyjskiej inwazji z 24 lutego 2022 roku. Dołączyli do nich inni białoruscy ochotnicy, min. uczestnicy protestów z 2020 roku.
Już 3 marca 2022 roku w trakcie bitwy o Kijów w pobliżu Buczy zginął pierwszy białoruski bojownik Ilja Chrenaŭ (ros. Ilja Chrenow), pseudonim „Litwin”.
9 marca 2022 roku ochotnicy białoruscy poinformowali o utworzeniu batalionu walczącego w walkach o Kijów po stronie Ukrainy. Samodzielny batalion został nazwany imieniem Konstantego „Kastusia” Kalinowskiego, jednego z przywódców powstania styczniowego na Litwie i Białorusi.
Od 5 do 12 marca 2022 roku do batalionu dołączyło około 200 Białorusinów. Jednostka rozpoczynała działalność w ramach Międzynarodowego Legionu Obrony Terytorialnej Ukrainy, a od 25 marca batalion jest częścią Sił Zbrojnych Ukrainy. Wizerunki żołnierzy batalionu zostały umieszczone na plakatach w Kijowie, aby zilustrować ukraińsko-białoruskie więzi wojskowe.
13 marca 2022 roku batalion poinformował o poniesieniu pierwszej straty. Pierwszym zabitym członkiem oddziału był Alaksiej Skobla, pseudonim „Tur”, który zginął w walkach o Kijów, gdy jego oddział wpadł w zasadzkę.
Pod koniec marca 2022 kalinowcy zostali skierowani do Mariupola, w celu wzmocnienia sił obrońców.
21 maja batalion został rozszerzony do rozmiarów pułku złożonego z dwóch batalionów – „Wołat” (nazwanego na cześć ochotnika poległego 24 marca pod Irpieniem) i „Terror” (nazwanego na cześć ochotnika poległego 15 maja podczas wyzwalania jednej z ukraińskich wsi).
W sierpniu 2022 członkowie batalionu „Terror” opuścili pułk Kalinowskiego w ramach protestu przeciwko zmianie swojego dowódcy i odtąd walczą jako oddzielna jednostka pod tą samą nazwą. 23 sierpnia został ostatecznie sformowany batalion „Litwin” (nazwany na cześć ochotnika poległego 3 marca pod Buczą).
Pułk brał udział m.in. w obronie Siewierodoniecka i Lisiczańska oraz walkach na południowym odcinku frontu. Na początku lipca 2022 pod Lisiczańskiem śmierć poniósł min. dowódca batalionu „Wołat” Iwan Marczuk, pseudonim „Brest”. Podczas walk w 2023 oba bataliony walczyły m.in. w obronie Bachmutu.
25 sierpnia 2022, w 31. rocznicę ogłoszenia przez Białoruś niepodległości, ochotnicy z Pułku Konstantego Kalinowskiego złożyli przysięgę na sztandar przekazany im 9 sierpnia w wileńskiej katedrze przez Radę Białoruskiej Republiki Ludowej, spadkobierców pierwszego białoruskiego rządu na uchodźstwie.
22 października w skład Pułku Kalinowskiego wszedł pluton rozpoznania lotniczego, wcześniej wchodzący w skład Pułku „Pahonia”, również złożonego z ochotników białoruskich. W grudniu kalinowcy otrzymali pojazd opancerzony BWP-2, a w styczniu 2023 zdobyczny czołg T-72. Pułk poinformował o utworzeniu pierwszego pododdziału zmechanizowanego.
W lutym 2023 w szeregach pułku utworzony został oddział „Atam” („Atom”), złożony z byłych białoruskich milicjantów (oddział nazwany na cześć ochotnika poległego pod Lisiczańskiem).
Reakcje i rola polityczna.
Utworzenie batalionu zostało zauważone przez przebywającą na emigracji byłą kandydatkę na urząd prezydenta Białorusi Swiatłanę Cichanoŭską, która 13 marca 2022 w serwisie Twitter podała Batalion Kalinowskiego jako przykład, że „w ramach naszego Ruchu Antywojennego coraz więcej osób z Białorusi dołącza, aby pomóc Ukraińcom w obronie ich kraju”.
W tym samym czasie prezydent Białorusi Alaksandr Łukaszenka, sojusznik prezydenta Rosji Władimira Putina, nazwał ochotników „szalonymi obywatelami”.
We wrześniu 2022 roku Ministerstwo Spraw Wewnętrznych Białorusi uznało strony i profile internetowe pułku za ekstremistyczne.
11 października 2022 Główny Wydział Śledczy Białorusi poinformował, że wszczął sprawę karną wobec założycieli i członków Pułku Kalinowskiego. Ochotników oskarżono o ekstremizm i chęć „stawiania zbrojnego oporu podczas specjalnej operacji wojskowej, a następnie zbrojnego przejęcia władzy w Republice Białoruś”.
Przedstawiciele pułku odmówili udziału w zorganizowanej przez demokratyczną opozycję konferencji „Nowa Białoruś”, która odbyła się w dniach 8–9 sierpnia 2022 w Wilnie i nie poparli emigracyjnego Zjednoczonego Gabinetu Przejściowego sformowanego przez Swiatłanę Cichanoŭską.
Jednocześnie w tym samym czasie (9 sierpnia 2022) jednostkę poparła Rada Białoruskiej Republiki Ludowej (spadkobiercy pierwszego białoruskiego rządu) oraz jej przewodnicząca Iwonka Surwiłła (formalnie głowa państwa na uchodźstwie), a przedstawiciele pułku na uroczystości w wileńskiej katedrze odebrali sztandar ofiarowany im przez Radę BRL.
W październiku 2022 część parlamentarzystów ukraińskich złożyła wniosek, by Pułk Kalinowskiego, a nie tymczasowy gabinet Cichanoŭskiej, był traktowany przez władze Ukrainy jako oficjalny „przedstawiciel narodu białoruskiego”.
W lutym 2023 białoruski polityk opozycyjny Zianon Pazniak poinformował o negocjacjach z Pułkiem Kalinowskiego w sprawie utworzenia struktury wojskowo-politycznej, która ma nosić nazwę Rady Bezpieczeństwa.

</doc>
<doc id="5261141" url="https://pl.wikipedia.org/wiki?curid=5261141" title="Benedykt Licznerski">
Benedykt Licznerski

Benedykt Wolimir Licznerski (ur. 1936 r.) – polski inżynier łączności. Absolwent Politechniki Wrocławskiej. Od 1981 profesor na Wydziale Elektroniki, a od 2002 na Wydziale Elektroniki Mikrosystemów i Fotoniki Politechniki Wrocławskiej. Dziekan Wydziału Elektroniki Mikrosystemów i Fotoniki (2002-2007). 26 września 2001 odznaczony a wybitne zasługi w pracy naukowej i dydaktycznej Krzyżem Oficerskim Orderu Odrodzenia Polski

</doc>
<doc id="5261142" url="https://pl.wikipedia.org/wiki?curid=5261142" title="Romuald Lenczewski (matematyk)">
Romuald Lenczewski (matematyk)

Romuald Lenczewski (ur. 1957 we Wrocławiu) – polski inżynier podstawowych problemów techniki w zakresie fizyki. Absolwent z 1981 Politechniki Wrocławskiej. Od 2009 profesor na Wydziale Matematyki Politechniki Wrocławskiej. Kierownik katedry matematyki na Wydziale Matematyki.

</doc>
<doc id="5261143" url="https://pl.wikipedia.org/wiki?curid=5261143" title="Onychogomphus acinaces">
Onychogomphus acinaces



</doc>
<doc id="5261146" url="https://pl.wikipedia.org/wiki?curid=5261146" title="Michał Lisowski (inżynier)">
Michał Lisowski (inżynier)

Michał Lisowski (ur. 1943) – polski inżynier elektryk. Absolwent Politechniki Wrocławskiej. Od 2007 profesor na Wydziale Elektrycznym Politechniki Wrocławskiej. 

</doc>
<doc id="5261148" url="https://pl.wikipedia.org/wiki?curid=5261148" title="Włodzimierz Łaskawski">
Włodzimierz Łaskawski

Włodzimierz Łaskawski (ur. 1905 r., zm. 1978 r.) – polski inżynier chemik. Absolwent Politechniki Lwowskiej. Od 1969 profesor na Wydziale Chemicznym Politechniki Wrocławskiej.

</doc>
<doc id="5261150" url="https://pl.wikipedia.org/wiki?curid=5261150" title="Stanisław Lochyński">
Stanisław Lochyński

Stanisław Lochyński (ur. 1952) – polski inżynier chemii. Absolwent z 1976 Politechniki Wrocławskiej. Od 2012 r. profesor na Wydziale Chemicznym Politechniki Wrocławskiej.

</doc>
<doc id="5261155" url="https://pl.wikipedia.org/wiki?curid=5261155" title="Ryszard Łubniewski">
Ryszard Łubniewski

Ryszard Łubniewski (ur. 9 maja 1929 w Dołhinowie, zm. 28 kwietnia 2021) – polski ekonomista.
Absolwent Wyższej Szkoły Ekonomicznej w Poznaniu. Dyrektor Pionu Współpracy z Przemysłem i Badań Naukowych Politechniki Wrocławskiej (1971-1974), kierownik Zakładu Metod Gospodarowania Czynnikami Produkcji (1987-1991) i Zakładu Zarządzania Produkcją Przemysłową (1991-1997). Prodziekan (1981-1987) i dziekan (1987-1993) Wydziału Informatyki i Zarządzania Politechniki Wrocławskiej. Od 1992 r. profesor na tym wydziale. W latach 1997-1998 rektorem Wyższej Szkoły Menedżerskiej w Legnicy.
Autor 104 prac z zakresu problematyki gospodarki materiałowej w powiązaniu z procesami produkcji. Członek Towarzystwa Naukowego Organizacji i Kierowania oraz Polskiego Towarzystwa Ekonomicznego. Odznaczony Złotym Krzyżem Zasługi i Medalem Komisji Edukacji Narodowej. Pochowany został 6 maja 2021 na Cmentarzu ww Wrocławiu-Pawłowicach.

</doc>
<doc id="5261156" url="https://pl.wikipedia.org/wiki?curid=5261156" title="Lokše">
Lokše

Lokše – danie kuchni słowackiej. Rodzaj naleśników przygotowanych z ciasta ziemniaczanego.
Przepis.
Do przygotowania potrawy (spolszczona nazwa loksze) używa się ziemniaków ugotowanych w mundurkach. Po wystudzeniu obiera się je ze skórki i miele w maszynce lub przeciera przez praskę. Dodaje się doń mąkę krupczatkę ("polohruba mouka") i odrobinę soli. Ilość dodawanej mąki zależy od rodzaju ziemniaków. Przyjmuje się, że dodaje się około 300 g na 1 kilogram zmienników. Zbyt mała ilość mąki spowoduje lepkość ciasta, które może okazać się trudne do rozwałkowania. Ciasto wyrabia się, formuje wałek i dzieli go na kawałki. Rozwałkowuje się je następnie na cienkie placki grube na około 3 milimetry, o średnicy używanej patelni. Do smażenia używa się najczęściej patelni o grubym dnie lub ceramicznej. Nagrzewa się ją i smaży lokše bez tłuszczu do zarumienienia z obu stron. Ponieważ ciasto powinno być lepkie, podczas wałkowania podsypuje się je mąką. Przed zrobieniem kolejnego placka oczyszcza się patelnię z mąki. Lokše smaruje się roztopionym masłem lub gęsim smalcem.
W Słowacji loksze podawane są jako dodatek do dań mięsnych, ale serwuje się je również ze słodkim nadzieniem.

</doc>
<doc id="5261158" url="https://pl.wikipedia.org/wiki?curid=5261158" title="Dariusz Łydżba">
Dariusz Łydżba

Dariusz Łydżba (ur. 1960) – polski inżynier budownictwa. Absolwent Politechniki Wrocławskiej. Od 2015 profesor na Wydziale Budownictwa Lądowego i Wodnego Politechniki Wrocławskiej. Dziekan Wydziału Budownictwa Lądowego i Wodnego (2016-2020). Od 2020r prorektor ds. Współpracy. 

</doc>
<doc id="5261161" url="https://pl.wikipedia.org/wiki?curid=5261161" title="Stefan Wolski (adwokat)">
Stefan Wolski (adwokat)



</doc>
<doc id="5261162" url="https://pl.wikipedia.org/wiki?curid=5261162" title="Onychogomphus bwambae">
Onychogomphus bwambae



</doc>
<doc id="5261163" url="https://pl.wikipedia.org/wiki?curid=5261163" title="Czesław Machelski">
Czesław Machelski

Czesław Machelski (ur. 1949) – polski inżynier budownictwa lądowego. Absolwent Politechniki Wrocławskiej. Od 2013 profesor na Wydziale Budownictwa Lądowego i Wodnego Politechniki Wrocławskiej.

</doc>
<doc id="5261164" url="https://pl.wikipedia.org/wiki?curid=5261164" title="Ewa Łużyniecka">
Ewa Łużyniecka

Ewa Łużyniecka (ur. 1958) – polska architekt. Absolwentka z 1982 Politechniki Wrocławskiej. Od 1999 profesor na Wydziale Architektury Politechniki Wrocławskiej. Odznaczona Srebrnym Krzyżem Zasługi (2000), Złotą Odznaką Politechniki Wrocławskiej z Brylantem (2015).

</doc>
<doc id="5261165" url="https://pl.wikipedia.org/wiki?curid=5261165" title="Cain's Offering">
Cain's Offering



</doc>
<doc id="5261166" url="https://pl.wikipedia.org/wiki?curid=5261166" title="Jacek Machnikowski">
Jacek Machnikowski

Jacek Machnikowski (ur. 1945) – polski inżynier chemii. Absolwent Politechniki Wrocławskiej. Od 2003 r. profesor na Wydziale Chemicznym Politechniki Wrocławskiej.

</doc>
<doc id="5261167" url="https://pl.wikipedia.org/wiki?curid=5261167" title="Black'n'Roll">
Black'n'Roll



</doc>
<doc id="5261169" url="https://pl.wikipedia.org/wiki?curid=5261169" title="Sawanna zalewowa Parany">
Sawanna zalewowa Parany

Sawanna zalewowa Parany (NT0908) – ekoregion wydzielony przez WWF w ramach biomu zalewowe formacje trawiaste i sawanny. Obejmuje sawannę zalewową zasilaną przez rzekę Parana, bogatą we florę i faunę, w tym stanowiącą obszar endemicznego występowania wielu gatunków ptaków. Na terenie ekoregionu wytyczono szereg rezerwatów przyrody i parków narodowych. Głównymi zagrożeniami dla ekoregionu są budowa zapór wodnych i grobli, polowania i kłusownictwo, rozwój miast i zanieczyszczenie środowiska.
Sawanna zalewowa Parany to również ekoregion wyróżniony przez organizację One Earth w ramach bioregionu formacje trawiaste Rio de la Plata. W tym ujęciu ekoregion zajmuje powierzchnię 37 210 km².
Położenie.
Sawanna zalewowa Parany obejmuje terasę zalewową środkowej i dolnej rzeki Paraná oraz jej dopływu, rzeki Paragwaj. Część południowa obejmuje estuarium La Plata. 
Charakterystyka.
Krajobraz ekoregionu charakteryzują niskie, oblane wodą wyspy. Stała obecność wody powoduje wysoką wilgotność powietrza i łagodzi ekstremalne temperatury, pozwalając na obecność w tym regionie gatunków typowych dla wilgotnych regionów subtropikalnych północno-wschodniej części Argentyny.
Flora.
Roślinność ekoregionu składa się z lasów i formacji zaroślowych występujących na wąskich pasach nadbrzeżnych, formacji zaroślowych i trawiastych występujących na wyspach oraz zbiorowisk roślinności helofitycznej i wodnej na brzegach rzek i lagunach. Lasy składają się głównie z "Salix humboldtiana", "Tessaria integrifolia" i erytryny grzebieniastej. Zbiorowiska ziemnowodne tworzą rozpławowate z rodzaju pontederia, grzybieniowate, takie jak wiktoria parańska o dużych, talerzowatych liściach i białych kwiatach, a także "Cyperus giganteus", pałka szerokolistna i p. południowa.
Fauna.
Ekoregion jest bardzo bogaty w gatunki zwierząt, w tym wiele endemicznych, rzadkich i zagrożonych, takich jak "Argenteohyla siemersi", jeleniak bagienny, szydłodziobek, wydrak długoogonowy i kapibara wielka. BirdLife International uznaje ten region jako jeden z najważniejszych pod względem występowania endemicznych gatunków ptaków.
Wśród płazów i gadów ekoregionu znaleźć można również "Scinax granulatus", "Helicops leopardinus", "Philodryas aestivus", "Phrynops hilarii", hydromeduzę argentyńską i kajmana żakare. Wśród ptaków wymienić można kormorana oliwkowego, tygryskę rdzawoszyją, rybaczka zielonego, penelopę ciemnonogą, dzięcioła piaskowego, cierniaka dużego, drozda rudobrzuchego, uszatkę krzykliwą, urubitingę czarną i myszołowczyka. Ekoregion zamieszkują też takie ssaki jak "Gracilianus agilis", nutria amerykańska i moczarowiak argentyński. Jednak prawdopodobnie najbardziej zróżnicowaną grupą zwierząt w tym ekoregionie są ryby, z ponad 300 gatunkami z przewagą kąsaczokształtnych i sumokształtnych. Gatunkami o znaczeniu gospodarczym, ważnymi dla wędkarstwa sportowego w tym regionie, są "Pseudoplatystoma coruscans" i "P. fasciatum", "Zungaro zungaro", "Salminus brasiliensis" i "Brycon orbignyanus". W ekoregionie pozyskuje się też "Prochilodus lineatus".
Zagrożenie i ochrona.
W ramach ekoregionu wyodrębniono wiele rezerwatów przyrody, w tym Reserva provincial Cayastá, Reserva provincial Vire-Pitá i Parque provincial Del Medio-Los Caballos. Ekoregionowi zagrażają projekty infrastrukturalne, takie jak wały, zapory, drogi wodne, drogi lądowe, a także wydobycie ropy naftowej, rolnictwo, rozwój miast, zanieczyszczenia, fragmentacja siedlisk, źle zarządzana turystyka, komercyjne polowania i kłusownictwo.

</doc>
<doc id="5261172" url="https://pl.wikipedia.org/wiki?curid=5261172" title="Krater Yilan">
Krater Yilan

Krater Yilan – krater uderzeniowy w prowincji Heilongjiang w północno-wschodnich Chinach, w paśmie Małego Chinganu, na północny zachód od gminy miejskiej Yilan w powiecie Yilan. Jego rozmiary czynią go większym niż arizoński Krater Meteorytowy i tym samym jest największym kraterem uderzeniowym o wieku nie przekraczającym 100 tys. lat.
Południowy brzeg krateru został zerodowany, podczas gdy jego północna krawędź jest widoczna jako grzbiet w kształcie półksiężyca. Krater ma średnicę 1,85 km, a krawędź wznosi się maksymalnie na 150 metrów od jego dna. Datowanie radiowęglowe wskazuje na powstanie w przedziale od 46 100 do 52 500 lat temu.

</doc>
<doc id="5261173" url="https://pl.wikipedia.org/wiki?curid=5261173" title="Halowe Mistrzostwa Świata w Lekkoatletyce 2022 – bieg na 60 m mężczyzn">
Halowe Mistrzostwa Świata w Lekkoatletyce 2022 – bieg na 60 m mężczyzn

Bieg na 60 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw świata w Štark Arena w Belgradzie.
Tytułu mistrzowskiego z 2018 nie obronił Amerykanin Christian Coleman, który zdobył srebrny medal.
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, rekordy halowych mistrzostw świata, poszczególnych kontynentów oraz najlepszy wynik na listach światowych w 2022.
Wyniki.
Eliminacje.
Awans: Trzech najlepszych z każdego biegu (Q) oraz trzech z najlepszymi czasami wśród przegranych (q)..
Półfinały.
Awans: Dwóch najlepszych z każdego biegu (Q) oraz dwóch z najlepszymi czasami wśród przegranych (q)..

</doc>
<doc id="5261176" url="https://pl.wikipedia.org/wiki?curid=5261176" title="Jukka Koskinen (basista)">
Jukka Koskinen (basista)



</doc>
<doc id="5261177" url="https://pl.wikipedia.org/wiki?curid=5261177" title="Fair Game">
Fair Game



</doc>
<doc id="5261179" url="https://pl.wikipedia.org/wiki?curid=5261179" title="Czesław Skonka">
Czesław Skonka

Czesław Leon Skonka (ur. 11 kwietnia 1931 w Łodzi, zm. 21 czerwca 2019 w Gdańsku) – polski ekonomista, pisarz i działacz krajoznawczy związany z Pomorzem Gdańskim.
Życiorys.
Czesław Skonka urodził się w Łodzi w 1931. W 1953 przeprowadził się do Gdańska. W 1963 został absolwentem Wyższej Szkoły Ekonomicznej w Sopocie w dziedzinie ekonomii. Pracował w przedsiębiorstwach państwowych, w tym m.in. jako wicedyrektor Pewexu. Od 1955 współpracował z prasą, publikując m.in. w „Dzienniku Bałtyckim”, „Kaszëbë”, „Głosie Wybrzeża”, „Turyście”, „Literach”. Ponadto był gdańskim korespondentem Warszawskiej Turystycznej Agencji Prasowej. W 1991 założył i został redaktorem czasopisma „Pieśń skrzydlata” poświęconego dziejom hymnów narodowych, był również twórcą i pierwszym redaktorem (1958–1966) czasopisma PTTK „Jantarowe Szlaki”, prezesem Stowarzyszenia Miłośników Tradycji „Mazurka Dąbrowskiego”, współpracownikiem Muzeum Hymnu Narodowego w Będominie oraz przewodniczącym komisji Krajoznawczej Zarządu Wojewódzkiego PTTK w Gdańsku. Czesław Skonka wygłaszał odczyty, organizował sesje popularnonaukowe zarówno w Polsce, jak i w Dreźnie, Kijowie, Bedryczowie i Wiedniu. Był także inicjatorem i twórcą około dwudziestu izb pamięci narodowej (w tym Izby Pamięci Izydora Gulgowskiego w Iwicznie), z których kilka przekształcono w muzea.
Został pochowany 25 czerwca 2019 na cmentarzu Łostowickim w Gdańsku.

</doc>
<doc id="5261180" url="https://pl.wikipedia.org/wiki?curid=5261180" title="Miecz Nieśmiertelnego">
Miecz Nieśmiertelnego



</doc>
<doc id="5261194" url="https://pl.wikipedia.org/wiki?curid=5261194" title="Legenda (film)">
Legenda (film)



</doc>
<doc id="5261196" url="https://pl.wikipedia.org/wiki?curid=5261196" title="Robin Hood (film)">
Robin Hood (film)



</doc>
<doc id="5261197" url="https://pl.wikipedia.org/wiki?curid=5261197" title="Robin Hood (serial telewizyjny)">
Robin Hood (serial telewizyjny)



</doc>
<doc id="5261200" url="https://pl.wikipedia.org/wiki?curid=5261200" title="Muzeum Polskiego Przemysłu Siarkowego w Tarnobrzegu">
Muzeum Polskiego Przemysłu Siarkowego w Tarnobrzegu



</doc>
<doc id="5261210" url="https://pl.wikipedia.org/wiki?curid=5261210" title="Everything (singel)">
Everything (singel)



</doc>
<doc id="5261214" url="https://pl.wikipedia.org/wiki?curid=5261214" title="Wysokie Litewskie (ujednoznacznienie)">
Wysokie Litewskie (ujednoznacznienie)



</doc>
<doc id="5261215" url="https://pl.wikipedia.org/wiki?curid=5261215" title="Alena Heribanová">
Alena Heribanová

Alena Heribanová z domu Repčíková (ur. 11 kwietnia 1955 w Pieszczanach) – słowacka prezenterka telewizyjna, autorka książek, działaczka społeczna, dyplomatka. Laureatka nagrody telewizyjnej – Kobieta Ekranu; uhonorowana tytułem "Absolútna Slovenka roka".
Życiorys.
Alena Heribanová urodziła się 11 kwietnia 1955 r. w Pieszczanach jako córka Vladimíra Repčíka i Márie Hetešovej. W 1960 r. rodzina przeniosła się do Koszyc, gdzie urodził się jej brat Vladimír Repčík. W latach 1974-1979 studiowała na Wydziale Filozoficznym Uniwersytetu Komeńskiego w Bratysławie. W 1885 r. uzyskała tytuł doktora filozofii. 
W 1979 r., po ukończeniu studiów, wygrała przesłuchanie na stanowisko spikera do czechosłowackiej telewizji publicznej. Po zmianach ustrojowych kontynuowała pracę w słowackiej telewizji publicznej STV. Jest autorką i prezenterką autorskich projektów telewizyjnych min.: "Siesta", "Soireé z Mlynskej doliny", "Babinec", "Anjeli strážni". Jako prezenterka brała udział w projektach międzynarodowych w USA, Kanadzie, krajach europejskich i Australii. Współpracowała jako autorka projektu i prezenterka podczas pierwszej Gali Tenorów pod Piramidami w Kairze dla japońskiej telewizji Kansai TV. 
Od 2001 r. aktywnie angażuje się w walkę z rakiem piersi poprzez projekty organizowane przez firmę AVON mające na celu dbanie o zdrowie kobiet, podnoszenie świadomości społecznej na temat choroby oraz wspieranie badań w tej dziedzinie. 
W 2004 r. założyła agencję artystyczną Herial, którą obecnie kieruje jej córka Tamara Heribanová. Jest fundatorką stowarzyszenia Herial Ladies Club skupiającą wybitne artystki, lekarki, pisarki, menadżerki, dziennikarki.
W 2007 roku brała udział w programie "Bailando – Tanec pre teba" emitowanym przez telewizję TV Markíza, a cztery lata później w programie rozrywkowym "Let's Dance". Kilkakrotnie reprezentowała Słowację jako moderatorka Konkursu Piosenki Eurowizji.
W latach 2013-2018 pracowała w korpusie dyplomatycznym podlegającym pod Ministerstwo Spraw Zagranicznych i Europejskich Republiki Słowacji jako dyrektor Słowackiego Instytutu w Wiedniu. W 2018 r. została wybrana prezesem EUNIC Austria - Stowarzyszenia Narodowych Instytutów Kultury Unii Europejskiej. 
Nagrody.
Jest laureatką słowackiej prestiżowej nagrody telewizyjnej – Kobieta Ekranu (1995). W 2009 r. została wybrana "Slovenku roka" w kategorii media i komunikacja. W 2016 r. została wybrana "Absolútnu Slovenku roka" na podstawie ankiety zorganizowanej pod patronatem prezydenta Republiki Słowackiej Andreja Kiski. 
Publikacje.
W 2000 r. we współpracy z Janą Benkovą wydała autobiografię "Alena Heribanová – Vždy s úsmevom", dwa lata później książkę "Babinec s Alenou Heribanovou". W 2009 r. wydała i redagowała publikację "TOP 37 Žien Slovenska". 
Życie prywatne.
Alena Heribanová była żoną pisarza Jozefa Heribana, z którym ma dwie córki Tamarę i Barbarę. Po rozwodzie związała się z menedżerem Konradem Kreuzerem.

</doc>
<doc id="5261219" url="https://pl.wikipedia.org/wiki?curid=5261219" title="Katastrofa lotu China Eastern Airlines 5735">
Katastrofa lotu China Eastern Airlines 5735

Lot 5735 China Eastern Airlines – wypadek lotniczy samolotu Boeing 737-89P, należącego do linii lotniczych China Eastern Airlines, do którego doszło 21 marca 2022, w odległości 26 kilometrów od miasta Wuzhou w Chinach. W wyniku wypadku śmierć poniosły 132 osoby (123 pasażerów i 9 członków załogi) – wszystkie osoby, które znajdowały się na pokładzie.
Samolot.
Katastrofie uległ wyprodukowany w 2015 roku samolot Boeing 737-89P o numerze seryjnym 41474. Po oblocie dokonanym 5 czerwca 2015 roku został przekazany 25 czerwca 2015 roku liniom lotniczym China Eastern Airlines gdzie został pomalowany w barwach linii lotniczych Yunnan Peacock. Otrzymał numer rejestracyjny B-1791.
Przebieg lotu.
Samolot wystartował z międzynarodowego lotniska w Kunmingu o godzinie 13:15 czasu lokalnego (05:15 UTC). Na docelowym lotnisku miał wylądować o godzinie 15:05 (07:05 UTC).
Na cztery godziny przed wypadkiem służby meteorologiczne z Wuzhou wydały ostrzeżenie o silnych wiatrach konwekcyjnych.
O godzinie 14:22 (06:22 UTC) samolot wszedł w nagłe, strome, dwuminutowe zniżanie z pułapu 8900 do 2300 m. Członkowie załogi zdołali wyrównać lot i rozpocząć wznoszenie. Po 10 sekundach, osiągnąwszy wysokość 2600 m Boeing ponownie zaczął stromo opadać ku ziemi. 30 sekund później samolot osiągnął końcową zarejestrowaną wysokość 983 m, po czym zniknął z radarów. Maszyna rozbiła się w górzystym regionie w okolicach Wuzhou. Wypadek wywołał pożar lasu.
Wypadek został sfilmowany przez kamerę monitoringu należącą do lokalnej firmy wydobywczej.
Akcja ratunkowa.
Strażacy z prefektury Wuzhou poinformowali o tym, że 450 strażaków zostało wysłanych na miejsce katastrofy. Pierwsze służby dotarły na miejsce dopiero o godzinie 15:56. Dotarcie na miejsce utrudniał pożar lasu wywołany zderzeniem samolotu z ziemią.

</doc>
<doc id="5261220" url="https://pl.wikipedia.org/wiki?curid=5261220" title="Landkreis Schwäbisch Hall">
Landkreis Schwäbisch Hall



</doc>
<doc id="5261225" url="https://pl.wikipedia.org/wiki?curid=5261225" title="×××HOLiC">
×××HOLiC



</doc>
<doc id="5261227" url="https://pl.wikipedia.org/wiki?curid=5261227" title="Gin'iro no kami no Agito">
Gin'iro no kami no Agito



</doc>
<doc id="5261229" url="https://pl.wikipedia.org/wiki?curid=5261229" title="FujiTV">
FujiTV



</doc>
<doc id="5261234" url="https://pl.wikipedia.org/wiki?curid=5261234" title="Jozef Kostka">
Jozef Kostka

Jozef Kostka (ur. 29 stycznia 1912 w Stupavie, zm. 30 września 1996 w Bratysławie) – słowacki rzeźbiarz i nauczyciel akademicki. 
Urodził się w Stupavie, jako syn garncarza Jana Kostki (1861–1919), zajmującego się ceramiką habańską. Garncarzem był również stryj Jozefa, Ferdiš Kostka (1878–1951), w którego warsztacie praktykował w latach 1926-1929. W latach 1929-32 uczył się w Szkole Rzemiosł Artystycznych w Brnie ("Škola uměleckých řemesel"), a następnie (w latach 1932-1937) studiował w Wyższej Szkole Rzemiosła Artystycznego w Pradze u profesora Karela Dvořáka. W latach 1938-1939 studiował na École nationale supérieure des beaux-arts w Paryżu. 
W latach 1940–1949 pracował na Wydziale Rysunku i Malarstwa w Wyższej Szkole Technicznej w Bratysławie. W 1943 roku został tam docentem. W 1947 roku został mianowany profesorem na Wydziale Pedagogicznym Uniwersytetu Komeńskiego w Bratysławie. 
W 1949 roku brał udział w założeniu Wyższej Szkoły Sztuk Pięknych w Bratysławie, w latach 1955–1959 pełnił funkcję jej rektora
W 1967 roku otrzymał tytuł artysty narodowego ("národný umelec"). 
Był autorem licznych pomników, m.in. pomnika Ľudovíta Štúra w Modrej, rzeźb figuralnych na bratysławskim Slavinie, czy pomnika Słowackiego Powstania Narodowego w Partizánske. 

</doc>
<doc id="5261238" url="https://pl.wikipedia.org/wiki?curid=5261238" title="Jakup Mato">
Jakup Mato

Jakup Mato (ur. 16 września 1934 we Fterrze, zm. 30 sierpnia 2005 w Tiranie) – albański nauczyciel i filolog, redaktor naczelny gazety "Mësuesi".
Życiorys.
W 1959 roku ukończył studia na Uniwersytecie Tirańskim. Po ich ukończeniu był nauczycielem, a następnie dyrektorem szkoły w miejscowości Kuç.
W latach 70. pracował w albańskim Ministerstwie Edukacji i Kultury.
Był dyrektorem Uniwersytetu Sztuk w Tiranie i wykładowcą na Uniwersytecie Tirańskim.

</doc>
<doc id="5261245" url="https://pl.wikipedia.org/wiki?curid=5261245" title="Lekkoatletyka na Letnich Igrzyskach Olimpijskich 1936 – bieg na 100 m kobiet">
Lekkoatletyka na Letnich Igrzyskach Olimpijskich 1936 – bieg na 100 m kobiet

Bieg na 100 metrów kobiet był jedną z konkurencji rozgrywanych podczas XI Letnich Igrzysk Olimpijskich. Biegi zostały rozegrane w dniach 3 i 4 sierpnia 1936 roku na Stadionie Olimpijskim w Berlinie. Wystartowało 30 zawodniczek z 15 krajów.
Wyniki.
Eliminacje.
Z każdego z 6 biegów do półfinału awansowały dwie najlepsze zawodniczki.
Półfinały.
Z każdego z półfinałów do finału awansowały trzy najlepsze zawodniczki.

</doc>
<doc id="5261248" url="https://pl.wikipedia.org/wiki?curid=5261248" title="Onychogomphus emiliae">
Onychogomphus emiliae



</doc>
<doc id="5261249" url="https://pl.wikipedia.org/wiki?curid=5261249" title="Komin w Sokolicy">
Komin w Sokolicy

Komin w Sokolicy – komin przebijający na wylot górną część skały Sokolica w środkowej części Doliny Będkowskiej. Administracyjnie znajduje się w obrębie wsi Będkowice, w gminie Wielka Wieś w powiecie krakowskim, w województwie małopolskim. Pod względem geograficznym jest to obszar Wyżyny Olkuskiej wchodzący w skład Wyżyny Krakowsko-Częstochowskiej.
Opis obiektu.
Komin ma dolny wylot pod największym okapem Sokolicy zwanym „Serce”. Prowadzi nim droga wspinaczkowa "Sztolnia Rika" o trudności VI.4 w skali polskiej. Poniżej wylotu komina w skale jest niewielki kociołek wybity przez wodę spadającą kominem. Komin jest pionowy, ma wysokość 6,5 m i wychodzi otworem poniżej platformy szczytowej Sokolicy.
Korytarzyk utworzył się w późnojurajskich wapieniach skalistych. Jest suchy, widny i przewiewny. W połogich miejscach ściany są resztki polew i brekcji, gdzieniegdzie glony i porosty. Ze zwierząt obserwowano, pająki, wije i muchówki.

</doc>
<doc id="5261251" url="https://pl.wikipedia.org/wiki?curid=5261251" title="Wymyślona (Góry Świętokrzyskie)">
Wymyślona (Góry Świętokrzyskie)



</doc>
<doc id="5261252" url="https://pl.wikipedia.org/wiki?curid=5261252" title="Nadine Hentschke">
Nadine Hentschke

Nadine Hentschke (ur. 27 stycznia 1982 w Rheinbergu) – niemiecka lekkoatletka specjalizująca się w biegach sprinterskich, olimpijka. 
Na arenie międzynarodowej odniosła następujące sukcesy:
Uczestniczka letnich igrzysk olimpijskich w Atenach (2004) – w biegu na 100 m przez płotki zajęła 6. miejsce w biegu eliminacyjnym, nie awansując do półfinału (uzyskany czas: 13,36). 
Trzykrotna mistrzyni Niemiec w biegach: na stadionie (2003 – 100 m ppł) oraz dwukrotnie w hali (2003 – 60 m ppł, 2005 – sztafeta 4 × 200 m).
Rekordy życiowe: 

</doc>
<doc id="5261256" url="https://pl.wikipedia.org/wiki?curid=5261256" title="Lemlem Hailu">
Lemlem Hailu

Lemlem Hailu Techane (ur. 21 maja 2001) – etiopska lekkoatletka, biegaczka średniodystansowa, złota medalistka halowych mistrzostw świata w 2022.
Osiągnięcia sportowe.
Specjalizuje się w biegu na 1500 metrów. Zwyciężyła na tym dystansie na mistrzostwach świata juniorów młodszych w 2017 w Nairobi i na afrykańskich igrzyskach młodzieży w 2018 w Algierze. Zdobyła brązowy medal w tej konkurencji na igrzyskach olimpijskich młodzieży w 2018 w Buenos Aires.
8 lutego 2020 podczas mityngu lekkoatletycznego Copernicus Cup w Toruniu ustanowiła halowy rekord świata juniorek w biegu na 1500 metrów z czasem 4:01,79, który następnie poprawiła 19 lutego 2021 w Liévin osiągając czas 4:01,57. Jest to aktualny (marzec 2022) halowy rekord świata w tej kategorii wiekowej.
Startując w konkurencji seniorek zdobyła brązowy medal w biegu na 1500 metrów na igrzyskach afrykańskich w 2019 w Rabacie. Odpadła w półfinale tej konkurencji na mistrzostwach świata w 2019 w Dosze oraz na igrzyskach olimpijskich w 2020 w Tokio.
Zwyciężyła w biegu na 3000 metrów na halowych mistrzostwach świata w 2022 w Belgradzie, wyprzedzając Elle Purrier St. Pierre ze Stanów Zjednoczonych i swą koleżankę z reprezentacji Etiopii Ejgayehu Taye.
Rekordy życiowe.
Rekordy życiowe Hailu:

</doc>
<doc id="5261258" url="https://pl.wikipedia.org/wiki?curid=5261258" title="Ciąg Sturma">
Ciąg Sturma



</doc>
<doc id="5261259" url="https://pl.wikipedia.org/wiki?curid=5261259" title="Yusupha Njie">
Yusupha Njie

Yusupha Njie (ur. 3 stycznia 1994 w Bandżulu) – gambijski piłkarz grający na pozycji napastnika. Od 2017 jest zawodnikiem klubu Boavista FC.
Kariera piłkarska.
Swoją piłkarską karierę Njie rozpoczynał w juniorach takich klubów jak: Wealers FC (do 2006) i Cherno Samba Academy (2004-2011). W 2011 roku został zawodnikiem Realu Bandżul i w sezonie 2011 zadebiutował w jego barwach w gambijskiej First Division. W sezonach 2011 i 2013 wywalczył z nim wicemistrzostwa Gambii, a w sezonie 2012 został mistrzem kraju.
W 2013 roku Njie przeszedł do marokańskiego FUS Rabat. W sezonie 2013/2014 zdobył z nim Puchar Maroka, a w sezonie 2015/2016 wywalczył z nim mistrzostwo Maroka.
W lipcu 2017 Njie został wypożyczony do Boavisty. Swój debiut w niej zanotował 7 sierpnia 2017 w przegranym 1:2 wyjazdowym meczu z Portimonense SC. W lipcu 2018 został wykupiony przez Boavistę za 400 tysięcy euro.
Kariera reprezentacyjna.
W reprezentacji Gambii Njie zadebiutował 11 czerwca 2017 w przegranym 0:1 meczu kwalifikacji do Pucharu Narodów Afryki 2019 z Beninem, rozegranym w Kotonu. W 2022 roku został powołany do kadry na Puchar Narodów Afryki 2021. Rozegrał na nim jeden mecz, w 1/8 finału z Gwineą (1:0).

</doc>
<doc id="5261260" url="https://pl.wikipedia.org/wiki?curid=5261260" title="Gabriela Stafford">
Gabriela Stafford



</doc>
<doc id="5261262" url="https://pl.wikipedia.org/wiki?curid=5261262" title="Onychogomphus schmidti">
Onychogomphus schmidti



</doc>
<doc id="5261263" url="https://pl.wikipedia.org/wiki?curid=5261263" title="Onychogomphus serrulatus">
Onychogomphus serrulatus



</doc>
<doc id="5261267" url="https://pl.wikipedia.org/wiki?curid=5261267" title="Onychogomphus treadawayi">
Onychogomphus treadawayi



</doc>
<doc id="5261270" url="https://pl.wikipedia.org/wiki?curid=5261270" title="Onychogomphus viridicostus">
Onychogomphus viridicostus



</doc>
<doc id="5261271" url="https://pl.wikipedia.org/wiki?curid=5261271" title="Instytut św. Kazimierza w Warszawie">
Instytut św. Kazimierza w Warszawie

Instytut św. Kazimierza w Warszawie – szkoła z internatem w Warszawie prowadzona przez Siostry Miłosierdzia i istniejąca od XVII wieku.
Historia.
Mieścił się przy ulicy Tamka w Warszawie. Założony w 1659 przez królową polską Ludwikę Marię Gonzagę na wzór szeroko rozgałęzionych podobnych instytutów w całej Europie.
Posiadał seminarium oraz nowicjat dla sióstr miłosierdzia, a także dom wychowawczy nа 100 ubogich dziewcząt sierot w wieku 9–16 lat, z których 85 pobierało wychowanie, naukę oraz całe utrzymanie bezpłatnie, natomiast pozostałe 15 dziewcząt za opłatą 50 rubli rocznie. Obowiązkiem sióstr miłosierdzia, oprócz wychowywania sierot, było pielęgnowanie chorych w szpitalach. Dziewczęta uczyły się czytać, pisać, liczyć, oraz szyć, haftować, prać itp.
Od 1870 instytut pozostawał pod zarządem rady miejskiej dobroczynności publicznej; posiadał oprócz domu z kaplicą na Tamce, ocenionego na 72 tys. rubli, folwarki: Pęchery, Łbiska, Wólkę Pęcherską, Lipową, wieś Runów oraz las. Majątki te razem dawały mu 28 do 35 tysięcy rubli dochodu rocznego, które w całości pokrywały wydatki. W XIX wieku kuratorem tej instytucji był Ludwik Górski.

</doc>
<doc id="5261273" url="https://pl.wikipedia.org/wiki?curid=5261273" title="Mistrzostwa Świata w Łucznictwie 1985">
Mistrzostwa Świata w Łucznictwie 1985

33. Mistrzostwa Świata w Łucznictwie odbyły się między 1 a 5 października 1985 w Seulu w Korei Południowa. Organizatorem była Międzynarodowa Federacja Łucznicza. 

</doc>
<doc id="5261274" url="https://pl.wikipedia.org/wiki?curid=5261274" title="Mistrzostwa Świata w Łucznictwie 1983">
Mistrzostwa Świata w Łucznictwie 1983

32. Mistrzostwa Świata w Łucznictwie odbyły się między 19 a 22 października 1983 w Los Angeles w Stanach Zjednoczonych. Organizatorem była Międzynarodowa Federacja Łucznicza. 

</doc>
<doc id="5261277" url="https://pl.wikipedia.org/wiki?curid=5261277" title="Ejgayehu Taye">
Ejgayehu Taye

Ejgayehu Taye Hayalu (ur. 10 lutego 2000) – etiopska lekkoatletka, biegaczka długodystansowa, medalistka halowych mistrzostw świata w 2022.
Osiągnięcia sportowe.
Zdobyła srebrny medal w biegu na 5000 metrów na mistrzostwach świata juniorów w 2018 w Tampere, przegrywając jedynie z Beatrice Chebet z Kenii. Zajęła 5. miejsce w tej konkurencji na igrzyskach afrykańskich w 2019 w Rabacie. Również na igrzyskach olimpijskich w 2020 w Tokio zajęła 5. miejsce w biegu na 5000 metrów.
31 grudnia 2021 w Barcelonie ustanowiła rekord świata w biegu na 5 kilometrów z czasem 14;19 (w biegu brali udział zarówno mężczyźni, jak i kobiety).
Zdobyła brązowy medal w biegu na 3000 metrów na halowych mistrzostwach świata w 2022 w Belgradzie, przegrywając jedynie ze swą koleżanką z reprezentacji Etiopii Lemlem Hailu i z Elle Purrier St. Pierre ze Stanów Zjednoczonych. 

</doc>
<doc id="5261279" url="https://pl.wikipedia.org/wiki?curid=5261279" title="3K95 Kinżał">
3K95 Kinżał



</doc>
<doc id="5261282" url="https://pl.wikipedia.org/wiki?curid=5261282" title="Mistrzostwa Świata w Łucznictwie 1981">
Mistrzostwa Świata w Łucznictwie 1981

31. Mistrzostwa Świata w Łucznictwie odbyły się w między 4 a 14 czerwca 1981 w Punta Ala we Włoszech. Organizatorem była Międzynarodowa Federacja Łucznicza. Jedyny medal dla Polski - srebrny - wywalczyła Alicja Ciskowska.

</doc>
<doc id="5261285" url="https://pl.wikipedia.org/wiki?curid=5261285" title="Anton Francesco Grazzini">
Anton Francesco Grazzini

Anton Francesco Grazzini, także Antonfrancesco, "zwany" il Lasca (ur. 22 marca 1505 we Florencji, zm. 18 lutego 1584 tamże) – florencki pisarz i poeta.
Biografia.
Anton Francesco Grazzini urodził się we Florencji 22 marca 1505 roku. Ojciec Antona Grazzino był notariuszem, pełniącym w latach 1502–1512 urzędy publiczne. Anton Francesco tworzył w epoce Aleksandra Medyceusza. Głównym dziełem Grazziniego był zbiór dwudziestu dwóch nowel zatytułowany "Cene" z 1556 roku. Był autorem sześciu komedii oraz szeregu poezji. W 1547 napisał poemat heroikomiczny "Guerra de' mostri". Wraz z innymi literatami Grazzini powołał do istnienia 1 listopada 1540 roku Accademia degli Umidi, grupę propagującą w kulturze i użyciu język włoski w opozycji do łaciny. W 1582 był współzałożycielem Akademia della Crusca. Grazzini zmarł 18 lutego 1584 we Florencji.

</doc>
<doc id="5261286" url="https://pl.wikipedia.org/wiki?curid=5261286" title="Kampus Główny Uniwersytetu Warszawskiego">
Kampus Główny Uniwersytetu Warszawskiego

Kampus Główny (Teren Centralny) – część Uniwersytetu Warszawskiego obejmująca jego najstarsze zabudowania i siedzibę władz znajdująca się przy Krakowskim Przedmieściu w Warszawie, w większości pod numerem 26/28. Część kampusu Zgrupowanie Centrum-Powiśle.
Rozwój kampusu.
Zabudowa późniejszego głównego kampusu Uniwersytetu Warszawskiego rozpoczęła się, gdy Krakowskie Przedmieście było rzeczywistym przedmieściem Starej Warszawy. W latach 1765–1766 dotychczasową rezydencję królewską "Villa Regia" (Pałac Kazimierzowski) położoną na szczycie skarpy warszawskiej zaadaptowano na potrzeby nowo powstałej Szkoły Rycerskiej (Korpusu Kadetów). Od Pałacu Kazimierzowskiego młodsze były dwie inne rezydencje przejęte w XX w. przez Uniwersytet Warszawski – Pałac Tyszkiewiczów-Potockich i pałac należący m.in. do Kazimierza Poniatowskiego, na którego miejscu później postawiono Pałac Uruskich. W tym czasie istniał też Szpital św. Rocha, który w latach 1811–1818 pełnił rolę szpitala klinicznego ówczesnej szkoły lekarskiej. Budynki te oddzielały teren Szkoły Rycerskiej i jej koszarów od Krakowskiego Przedmieścia, zostawiając stosunkowo wąską drogę i izolując nowo powstający kampus od rozwijającego się miasta. Od 1808 roku Pałac Kazimierzowski był wykorzystywany przez Szkołę Prawa. Działania wojenne przerywały funkcję edukacyjną – pałac był m.in. siedzibą pruskich urzędów i tymczasowym szpitalem dla armii powracającej z wyprawy na Moskwę. Po ustabilizowaniu się Królestwa Polskiego, stał się siedzibą Liceum Warszawskiego i właściwego uniwersytetu. Jednocześnie park pałacowy, położony poniżej skarpy, zaadaptowano na potrzeby Szkoły Lekarskiej, a potem uniwersytetu. Park ten był bazą dla ziołolecznictwa związanego z wydziałem lekarskim. Początkowo pełnił też funkcję ogrodu botanicznego, jednak ten już 1818 ulokowano w nowym miejscu, w parku Łazienkowskim. Wkrótce w nowym ogrodzie wybudowano Obserwatorium Astronomiczne Uniwersytetu Warszawskiego. Były to pierwsze obiekty uniwersytetu położone poza kampusem. W latach 1820–1830 przebudowano pałac, w którym w XIX w. znajdowała się uniwersytecka biblioteka. W latach 1815–1816 do pałacu dobudowano dwa neoklasycystyczne gmachy pełniące rolę oficyn pałacu, między którymi znajdował się dziedziniec. Budynek będący prawym (południowym) skrzydłem pałacu miał funkcję mieszkalną dla rektorów uniwersytetu i nauczycieli Liceum Warszawskiego (oraz ich rodzin, w tym Fryderyka Chopina), w związku z czym utrwaliła się jego nazwa Gmach (lub Budynek) Porektorski. Lewe (północne) skrzydło było zajęte przez Komisji Rządowej Wyznań Religijnych i Oświecenia Publicznego. Później nazywane było Gmachem (lub Budynkiem) Poseminaryjnym. W latach 1817–1818 wybudowano kolejne oficyny pałacu, będące pawilonami przedłużającymi jego bryłę. W południowym pawilonie mieścił się gabinet mineralogiczny, stąd nazwa Pawilon Mineralogiczny, i audytoria. Północny pawilon mieścił laboratorium chemiczne oraz klasy licealne. Później urządzono w nim mieszkania kuratorów okręgu szkolnego, a budynek zaczęto nazywać Pokuratorskim. W latach 1818–1820 między Krakowskim Przedmieściem a Pawilonem Mineralogicznym wybudowano Pawilon Sztuk Pięknych. Wbrew planom umieszczono w nim gabinet zoologiczny. Później określany był jako Gmach (lub Budynek) Pomuzealny. Niedługo po nim wybudowano bliźniaczy budynek – Gmach Audytoryjny (Fizyczny). Mniej więcej między tymi budynkami wybudowano wówczas bramę wjazdową na teren kampusu, podczas gdy poprzednia monumentalna brama oddzielająca rezydencję królewską od Krakowskiego Przedmieście istniała do 1819 roku. W podobnym czasie rozbudowano Pałac Tyszkiewiczów-Potockich, m.in. o oficynę zwaną „Pod Wizytkami” ze względu na bliskość kościoła wizytek.
Po upadku powstania listopadowego zlikwidowano Uniwersytet Warszawski i Liceum Warszawskie. Kontynuacją tego ostatniego było Gimnazjum Realne w Warszawie. Z gimnazjum związana była Szkoła Sztuk Pięknych, zajmująca w latach 1846–1865 Gmach Audytoryjny. W 1841 gimnazjum umieszczono w nowej siedzibie wybudowanej na południe od Gmachu Porektorskiego. W 1862 budynek ten stał się siedzibą Szkoły Głównej Warszawskiej, przez co nazywany jest Szkołą Główną. W tym czasie przebudowano budynki przy Pałacu Kazimierzowskim i wyremontowano sam pałac. W latach 40. XIX w. przebudowano sąsiadujący z ówczesnym kompleksem pouniwersyteckim Pałac Uruskich, który wówczas był prywatną rezydencją niezwiązaną z edukacją. W podobnym czasie od ulicy Oboźnej kampus został oddzielony kamienicą Tekli Rapackiej. W latach 1891–1894 na dziedzińcu między gmachami Porektorskim i Poseminaryjnym wybudowano budynek biblioteki Cesarskiego Uniwersytetu Warszawskiego (BUW), do którego przeniesiono księgozbiór z Pałacu Kazimierzowskiego. W 1910 roku wybudowano nową bramę ozdobioną edykułami z posągami Ateny i Uranii.
W dwudziestoleciu międzywojennym zaczęły powstawać kolejne budynki uniwersyteckie położone poza kampusem (Hoża 69, początki kampusu Ochota), a ponadto uczelnia wynajmowała pomieszczenia w pobliżu kampusu, np. w Pałacu Staszica. Jednak na jego terenie w latach 30. XX wieku symetrycznie wobec BUW-u, czyli jako odbicie Szkoły Głównej, wybudowano Auditorium Maximum. Przebudowano również zniszczony w pożarze Gmach Pomuzealny. Tymczasem w 1923 Pałac Tyszkiewiczów Potockich został kupiony przez Bank Gospodarstwa Krajowego. Później w pałacu siedzibę miała Polska Akademia Literatury, a z jego pomieszczeń korzystała Biblioteka Narodowa.
W czasie II wojny światowej budynki kampusu przeznaczono na koszary dla niemieckiej żandarmerii. Na skutek bombardowań w 1939 roku oraz prób odbicia terenu przez Zgrupowanie Krybar w czasie powstania warszawskiego, zniszczeniu uległo 90% kampusu, choć w różnym stopniu. Gmach Poseminaryjny czy Szkoła Główna przetrwały praktycznie bez zniszczeń. Auditorium Maximum zostało zamienione na stajnię i magazyn broni. Jego remont w latach 1951–1955 miał charakter przebudowy. Pałac Kazimierzowski spłonął, a jego odbudowa trwała do 1954 roku. Znacząco przebudowano jego wnętrze, tworząc Salę Złotą i Salę Senatu. Gmach Porektorski spłonął w 1939 roku i został odbudowany w 1949. Pawilony Pokuratorski i Mineralogiczny uległy zniszczeniom w takim stopniu, że na ich miejscu wybudowano nowe budynki. Na południe od Pałacu Kazimierzowskiego w 1952 powstały Gmach Polonistyki i budynek stołówki oraz klubu profesorskiego, a w 1953 roku na północ od pałacu – Gmach Pedagogiki, później nazywany Centrum Informatycznym UW. Po wojnie uniwersytetowi przekazano zburzony w 1944 roku Szpital św. Rocha, który po odbudowie przekształcono po części w przychodnię uczelnianą, a po części w uczelniany biurowiec i księgarnię. Teren poszpitalny nazywany jest Małym Dziedzińcem. W 1946 uniwersytet przejął Pałac Czetwertyńskich, którego remont trwał w latach 1948–1951. W latach 1948–1956 odbudowano również przekazany uczelni Pałac Tyszkiewiczów-Potockich. Obszar pałaców połączony z terenem uniwersyteckim zaczęto określać jako górny dziedziniec. Na przełomie lat 60/70 XX w. zamknięto go od wschodu, budując na miejscu dawnej wozowni Pałacu Potockich Budynek Poligrafii. W 1950 w wyniku reformy systemu edukacji Gmach Audytoryjny został przejęty przez wydzieloną z uniwersytetu Akademię Medyczną. Po wojnie oprócz budynków, które bezpośrednio stykały się z dotychczasowym kampusem i zostały do niego włączone, w tym Domu Kupców przy ul. Oboźnej 8, czyli dawnego domu Rapackiej, uniwersytetowi przekazano również budynki leżące w pobliżu, ale nieco dalej, np. Pałac Zamoyskich. W latach 70. obszar kampusu po raz pierwszy, nie licząc parku Kazimierzowskiego, rozszerzył się w kierunku Powiśla, gdy przy ulicy Browarnej wybudowano budynek Wyższego Studium Języków Obcych. Pełny rozwój w tym kierunku stał się możliwy, gdy uniwersytetowi przyznano kolejny teren na Powiślu w latach 90. W 1995 senat UW podjął uchwałę, według której jednostki uniwersyteckie rozrzucone poza jednym z trzech zgrupowań (Centrum, Ochota, Służewiec) powinno się stopniowo przenieść w ich obręb. Zgrupowanie Centrum miało zaś skupiać głównie jednostki humanistyczne. W kolejnych planach teren centralny UW i jego rozszerzenie, głównie na Powiślu, miały stać się dzielnicą uniwersytecką. Ostatecznie plany te zredukowano. Zabudowę uniwersytecką obejmującą kampus główny i budynki leżące w jego okolicy, na tyle blisko, że nie są uważane za element diaspory, określa się jako Zgrupowanie Centrum-Powiśle, przy czym budynkami na Powiślu administruje Biuro ds. Nieruchomości „Powiśle”, a terenem centralnym i budynkami diaspory Biuro Gospodarcze UW.
Niektóre większe remonty budynków kampusu centralnego miały miejsce po przeprowadzce dotychczasowych użytkowników do innych siedzib. W latach 2003–2005 wyremontowano stary budynek biblioteki, po tym, jak przeniosła się ona do nowego budynku na Powiślu. Szkoła Główna została odremontowana po przejęciu jej przez Instytut Archeologii od Wydziału Biologii. W 2014 Gmach Audytoryjny ponownie stał się własnością Uniwersytetu Warszawskiego. Po jego remoncie od 2017 jest wykorzystywany przez Wydział Nauk Politycznych i Studiów Międzynarodowych. W XXI w. wybudowano jeszcze dwa budynki na terenie centralnym UW. W latach 2004–2005 powstał budynek Collegium Iuridicum III. W 2011 przy Budynku Pomuzealnym, na miejscu dawnego magazynu, wybudowano budynek Wydziału Historycznego. W 2009 wybudowano też nową bramę od ulicy Oboźnej.
W XXI w. najstarszym budynkiem głównego kampusu UW jest Pałac Kazimierzowski – siedziba rektora i miejsce obrad senatu. Z kolei w Auditorium Maximum znajduje się aula na 1200 osób – największa na uniwersytecie.
Ochrona konserwatorska.
Poszczególne budynki kampusu głównego były sukcesywnie wpisywane do rejestru zabytków, a w 1984 wpisano do niego również cały ich układ pod nazwą „zespół Uniwersytetu Warszawskiego”. Teren ten leży również w strefie buforowej historycznego centrum Warszawy (Lista światowego dziedzictwa UNESCO) oraz wchodzi w skład pomnika historii Historyczny zespół miasta Warszawy.
Inne obiekty.
Na początku XXI w. na dziedzińcu kampusu znajdowało się kilka skwerów i kawiarni, a także stołówka studencka i klub profesorski. Na skarpie za Pałacem Kazimierzowskim znajduje się armata upamiętniająca udział studentów UW w walkach i niepodległość Polski (1918–1920). Przed budynkiem BUW od 2003 znajduje się pomnik Studenta. Między Szkołą Główną a Gmachem Porektorskim znajduje się posąg Uranii – replika posągu z bramy głównej. Do 2013 roku był to posąg gipsowy, a od 2014 – ze sztucznego kamienia. W tym czasie na teren centralny możliwy był wjazd dwoma bramami: główną od Krakowskiego Przedmieścia i drugą od ulicy Oboźnej. Ponadto funkcjonuje piesza bramka od placu przed kościołem wizytek.

</doc>
<doc id="5261287" url="https://pl.wikipedia.org/wiki?curid=5261287" title="Ebou Adams">
Ebou Adams

Ebrima "Ebou" Adams (ur. 15 stycznia 1996 w Greenwich) – gambijski piłkarz grający na pozycji środkowego pomocnika. Od 2019 jest zawodnikiem klubu Forest Green Rovers.
Kariera piłkarska.
Swoją piłkarską karierę Adams rozpoczynał w juniorach takich klubów jak: Orpington (2006-2010) i Dartford (2010-2014). W sezonie 2013/2014 zadebiutował w nim w Conference National. W sezonie 2014/2015 był wypożyczony do Walton Casuals. W 2016 roku odszedł do Norwich City, jednak nie zaliczył w nim debiutu. W sezonie 2016/2017 wypożyczono go z Norwich do Braintree Town, a w 2017 roku trafił na wypożyczenie do Shrewsbury Town. W 2018 roku był wypożyczony do Leyton Orient. W sezonie 2018/2019 był piłkarzem Ebbsfleet United.
Latem 2019 Adams przeszedł do Forest Green Rovers, grającego w League Two. Zadebiutował w nim 10 sierpnia 2019 w zremisowanym 1:1 wyjazdowym meczu z Walsall.
Kariera reprezentacyjna.
W reprezentacji Gambii Adams zadebiutował 8 września 2018 w zremisowanym 1:1 meczu kwalifikacji do Pucharu Narodów Afryki 2019 z Algierią, rozegranym w Bakau. W 2022 roku został powołany do kadry na Puchar Narodów Afryki 2021. Rozegrał na nim trzy mecze: grupowe z Mauretanią (1:0), z Mali (1:1) i z Tunezją (1:0).

</doc>
<doc id="5261288" url="https://pl.wikipedia.org/wiki?curid=5261288" title="Leszek Dziomdziora">
Leszek Dziomdziora

Leszek Dziomdziora, także Lech Dziomdziora ps. „Cyryl” (ur. 26 marca 1925 w Łodzi, zm. 23 czerwca 2013) – ogrodnik i kapral Armii Krajowej.
Życiorys.
Leszek Dziomdziora był synem ogrodnika – Franciszka Dziomdziory, który założył w 1916 firmę ogrodniczą, przez co sam również został ogrodnikiem. Miał 3 braci i jedną siostrę. Przed II wojną światową uczył się w Gimnazjum Ojców Bernardynów w Łodzi. Podczas II wojny światowej rodzina Dziomdziory została wyrzucona przez Niemców z domu w związku z czym podjęli oni decyzję o ucieczce do Francji przez Niemcy, Austrię i następnie Włochy. W trakcie ucieczki zostali aresztowani w Wiedniu za opuszczenie miejsca pracy. Po dwóch miesiącach został zwolniony z aresztu, następnie został aresztowany w Dreźnie, gdzie dokonał próby uwolnienia 8 oficerów polskich z więzienia. Uciekł z aresztu po 5 miesiącach, powrócił do Łodzi, a następnie do Piotrkowa Trybunalskiego gdzie mieszkał jego wysiedlony ojciec, i gdzie nawiązał współpracę z ONR. W Piotrkowie posługiwał się fałszywym dowodem na nazwisko „Cyryl Jarosz” i pracował w piekarni jako furman.
W Piotrkowie Trybunalskim uczestniczył również w akcjach pisania haseł i rozlepiania ulotek na budynkach, oraz rozdawania nielegalnych gazet. Wziął również udział w akcji rozbrojenia pracownika więzienia w Piotrkowie. Następnie w kwietniu 1944 Dziomdziora dostał zadanie dołączenia do Baudienstu, budującego tory kolejowe pomiędzy Tomaszowem Mazowieckim a Radomiem, w celu rozbicia obozu oraz przechwycenia danych wywiadowczych. Niemcy dowiedzieli się o działalności Dziomdziory, który uciekł pieszo do Tomaszowa Mazowieckiego, a następnie do Piotrkowa. W późniejszym okresie Dziomdziora dołączył do oddziału partyzanckiego „Grom” dowodzonego przez porucznika Aleksandra Arkuszyńskiego, ps. „Maj”, gdzie zajmował się m.in. likwidacją agentów współpracujących z Niemcami (osobiście zastrzelił Polaka pracującego w niemieckiej policji), niszczeniem „urządzeń służących do robienia desek na okopy”.
W lipcu 1944 w ramach akcji „Burza” został wcielony ze swym oddziałem do 25 Pułku Piechoty Armii Krajowej. W ramach akcji wykonał m.in. rozkaz zastrzelenia dyrektora zakładów lotniczych w Piotrkowie, Fichny, który wydał rozkaz zabicia szesnastu Żydów pracujących w fabryce. W ramach służby w 25 pp AK brał udział w wygranej bitwie pod Stefanowem. W AK służył do 1949. Po wojnie działał w Światowym Związku Żołnierzy Armii Krajowej Okręgu Łódź.
Leszek Dziomdziora został pochowany 28 czerwca 2013 na cmentarzu katolickim w Piotrkowie Trybunalskim.
Ogrodnictwo.
Leszek Dziomdziora odziedziczył po swoim ojcu Franciszku założone w 1916 gospodarstwo ogrodnicze. Był prekursorem uprawy niektórych gatunków roślin w Polsce, m.in. uprawianego przez niego od lat 70. XX w. anturium Andrego ("Anthurium andreanum"), a także anturium Scherzera ("Anthurium scherzerianum") oraz strelicji. Leszek Dziomdziora był członkiem Klubu Producentów Anturium oraz członkiem honorowym Związku Ogrodniczego w Łodzi. Niektóre ze spotkań klubu organizowane były w jego gospodarstwie. Dziomdziora był autorem książki „Róże pod szkłem” wydanej z Karolem Wiznerem w 1970.
W reportażu Małgorzaty Szejnert z 1973, pt. „Rozsypane drobiazgi zbierać cierpliwie”, Leszek Dziomdziora został wspomniany przez bohaterkę reportażu jako hodowca strelicji i anturium oraz „prywaciarz spod Łodzi, (…) budzący emocje bogacz, który ponoć lata prywatnym samolotem i lokuje pieniądze w obrazach Picassa”.

</doc>
<doc id="5261289" url="https://pl.wikipedia.org/wiki?curid=5261289" title="Mistrzostwa Świata w Łucznictwie 1979">
Mistrzostwa Świata w Łucznictwie 1979

30. Mistrzostwa Świata w Łucznictwie odbyły się między 14 a 22 lipca 1979 w Berlinie w RFN. Organizatorem była Międzynarodowa Federacja Łucznicza.

</doc>
<doc id="5261293" url="https://pl.wikipedia.org/wiki?curid=5261293" title="Choguel Maïga">
Choguel Maïga



</doc>
<doc id="5261295" url="https://pl.wikipedia.org/wiki?curid=5261295" title="Mączne Skały">
Mączne Skały

Mączne Skały – grupa skał w Dolinie Kluczwody na Wyżynie Olkuskiej, w miejscowości Wielka Wieś, w województwie małopolskim, w powiecie krakowskim, w gminie Wielka Wieś. Znajdują się w orograficznie lewych zboczach doliny, ponad domem u wejścia do południowej części tej doliny.
Na Mącznych Skałach uprawiana jest wspinaczka skalna. Są to wapienne skały o pionowych lub przewieszonych ścianach wysokości do 10 m. Są w nich kominy, filary i zacięcia. Znajdują się na porośniętym lasem bardzo stromym zboczu. Ich ściany wspinaczkowe mają wystawę zachodnią, południową i południowo-zachodnią. Jest 11 dróg wspinaczkowych o trudności od V- do VI.4+ w skali polskiej. Mają zamontowane stałe punkty asekuracyjne ringi (r) i stanowiska zjazdowe (st).
Drogi wspinaczkowe.
Oprócz wysokich Mącznych Skał, w których są drogi wspinaczkowe, w południowym kierunku w górnej części lewych zboczy Doliny Kluczwody ciągnie się jeszcze szereg mniejszych skałek, w jednym miejscu tworzących niski mur skalny. W skałkach tych, a także w samych Mącznych skałach, znajduje się kilka jaskiń: Jaskinia w Mącznej Skale Duża, Jaskinia w Mącznej Skale Mała, Schronisko nad Mostkiem w Mącznej Skale, Schronisko w Mącznej Skale, Szczelina za Płytą w Mącznej Skale, Tunelik w Mącznej Skale.

</doc>
<doc id="5261299" url="https://pl.wikipedia.org/wiki?curid=5261299" title="Park Narodowy Cheile Nerei-Beușniţa">
Park Narodowy Cheile Nerei-Beușniţa



</doc>
<doc id="5261305" url="https://pl.wikipedia.org/wiki?curid=5261305" title="Petra Koppetsch">
Petra Koppetsch

Petra Koppetsch (ur. 16 października 1958) – niemiecka lekkoatletka specjalizująca się w biegach sprinterskich. Reprezentowała Niemiecką Republikę Demokratyczną. 
Na arenie międzynarodowej odniosła następujące sukcesy:
Brązowa medalistka halowych mistrzostw NRD w biegu na 60 m (1976), jak również dwukrotna medalistka mistrzostw NRD w sztafecie 4 × 100 m (złota – 1976, brązowa – 1977).
Rekordy życiowe: 

</doc>
<doc id="5261307" url="https://pl.wikipedia.org/wiki?curid=5261307" title="Paragomphus mariannae">
Paragomphus mariannae



</doc>
<doc id="5261309" url="https://pl.wikipedia.org/wiki?curid=5261309" title="FlyEye">
FlyEye



</doc>
<doc id="5261310" url="https://pl.wikipedia.org/wiki?curid=5261310" title="Stephen Elliott">
Stephen Elliott



</doc>
<doc id="5261320" url="https://pl.wikipedia.org/wiki?curid=5261320" title="Bärbel Schölzel">
Bärbel Schölzel

Bärbel Schölzel (z domu Lockhoff, ur. 9 października 1959 w Berlinie) – niemiecka lekkoatletka specjalizująca się w biegach sprinterskich, olimpijka. Reprezentowała Niemiecką Republikę Demokratyczną. 
Na arenie międzynarodowej odniosła następujące sukcesy:
W 1980 r. podczas letnich igrzysk olimpijskich w Moskwie była zawodniczką rezerwową w sztafecie 4 × 100 m (nie wystąpiła w finale, biegów eliminacyjnych nie rozegrano).
Trzykrotna medalistka mistrzostw NRD: brązowa w biegu na 200 m (1978) oraz złota (1976) i brązowa (1977) w sztafecie 4 × 100 m.
Pięciokrotna medalistka halowych mistrzostw NRD: dwukrotnie brązowa w biegu na 60 m (1982, 1983) oraz złota (1984), srebrna (1982) i brązowa (1983) w biegu na 100 jardów.
Rekordy życiowe: 

</doc>
<doc id="5261324" url="https://pl.wikipedia.org/wiki?curid=5261324" title="Jan Kazimierz Stadnicki">
Jan Kazimierz Stadnicki

Jan Kazimierz Stadnicki herbu Szreniawa (ur. ok. 1598 roku – zm. w 1645 roku) – poseł na sejm konwokacyjny 1632 roku z ziemi przemyskiej, żołnierz do 1630 roku.
Syn Adama Aleksandra i Anny Gostomskiej, żonaty z Izabelą Kalinowską.

</doc>
<doc id="5261326" url="https://pl.wikipedia.org/wiki?curid=5261326" title="Bubacarr Trawally">
Bubacarr Trawally

Bubacarr Steve Trawally (ur. 10 listopada 1994 w Serrekundzie) – gambijski piłkarz grający na pozycji ofensywnego pomocnika. Od 2019 jest zawodnikiem klubu Ajman Club, do którego jest wypożyczony z Asz-Szabab Rijad.
Kariera piłkarska.
Swoją piłkarską karierę Trawally rozpoczął w klubie Real Bandżul. W sezonie 2013 zadebiutował w jego barwach w gambijskiej First Division. W sezonach 2013 i 2014/2015 wywalczył z nim wicemistrzostwo Gambii, a w sezonie 2014 został mistrzem tego kraju.
W 2015 roku Trawally został piłkarzem chińskiego Hangzhou Greentown. Niedługo potem odszedł na wypożyczenie do Yanbian Changbaishan. W sezonie 2015 awansował z nim z League One do Super League. W 2016 został wykupiony przez Yanbian za 800 tysięcy euro. W Yanbian grał do końca sezonu 2017.
W lutym 2018 Trawally odszedł za 3,5 miliona euro do duńskiego Vejle BK i jeszcze w tym samym miesiącu trafił na wypożyczenie do Guizhou Hengfeng. Swój debiut w nim zaliczył 4 marca 2018 w przegranym 1:3 domowym meczu z Jiangsu FC. W debiucie strzelił gola. W Guizhou spędził rok.
W styczniu 2019 Trawally został piłkarzem saudyjskiego klubu Asz-Szabab Rijad. Swój debiut w nim zanotował 15 marca 2019 w zremisowanym 1:1 wyjazdowym meczu z Ettifaq FC i strzelił w nim gola.
We wrześniu 2019 Trawally odszedł na wypożyczenie do emirackiego Ajman Club, w którym zadebiutował 4 października 2019 w wygranym 1:0 domowym meczu z Al-Wasl Dubaj i w debiucie strzelił bramkę. Jego wypożyczenie do Ajman Club zostało rozszerzone również na sezony 2020/2021 i 2021/2022.
Kariera reprezentacyjna.
W reprezentacji Gambii Trawally zadebiutował 6 września 2015 w przegranym 0:1 meczu kwalifikacji do Pucharu Narodów Afryki 2017 z Kamerunem, rozegranym w Bakau. W 2022 roku został powołany do kadry na Puchar Narodów Afryki 2021. Nie rozegrał na nim żadnego meczu.

</doc>
<doc id="5261334" url="https://pl.wikipedia.org/wiki?curid=5261334" title="Li Wenlong">
Li Wenlong

Li Wenlong (; ur. 4 lutego 2001 w Fushun) – chiński łyżwiarz szybki specjalizujący się w short tracku, wicemistrz olimpijski z Pekinu 2022, mistrz świata juniorów.

</doc>
<doc id="5261337" url="https://pl.wikipedia.org/wiki?curid=5261337" title="Kościół Świętej Trójcy w Działyniu">
Kościół Świętej Trójcy w Działyniu

Kościół Świętej Trójcy w Działyniu – rzymskokatolicki kościół parafialny należący do parafii pod tym samym wezwaniem (dekanat czernikowski diecezji włocławskiej).
Jest to świątynia ufundowana w 1582/83 roku przez Michała Działyńskiego. Jej budowa została zakończona w 1609 roku. W 1897 roku została konsekrowana po gruntownym odnowieniu. Budowla została wzniesiona w stylu barokowym. Jest to kościół murowany, wybudowany z cegły, pierwotnie nietynkowany.
Nad wejściem do świątyni jest umieszczony piaskowcowy kartusz z pierwszej połowy XVII wieku z herbem Działyńskich – Ogończyk, który został tutaj przeniesiony w XIX wieku z rozebranego pałacu. Nad nawą wschodnią i kaplicą znajdują się ośmiokątne wieżyczki z latarniami i baniastymi zwieńczeniami, które są obite blachą i powstały w XVIII wieku. Kościół posiada dwie wieże, które są wysunięte ryzalitowo z elewacji bocznych świątyni również z ośmiokątnymi latarniami i baniastymi dachami hełmowymi, które są pokryte blachą. Na wieżach są umieszczone krzyże, wykonane z pozłacanej blachy. Na wieży południowej jest usytuowana tarcza zegarowa z cyframi minuskułowymi o charakterze gotyckim, która powstała około 1600 roku. W wieżach znajdują się małe okna i blendy ostrołukowe. Na facjacie świątyni znajduje się statua Matki Boskiej. Wykonano ją z piaskowca. Kościół jest jednonawowy, z półkoliście zamkniętym prezbiterium, a także kaplicą od strony południowej. W podziemiach świątyni jest umieszczona krypta.

</doc>
<doc id="5261338" url="https://pl.wikipedia.org/wiki?curid=5261338" title="Accademia Fiorentina">
Accademia Fiorentina

Accademia Fiorentina – akademia filozoficzno-literacka działająca we Florencji we Włoszech w latach 1540–1783.
Historia.
Została powołana do istnienia przez Giovanniego Mazzuoliego we Florencji jako "Accademia degli Umidi" 1 listopada 1540 roku. Jeszcze w tym samym miesiącu przemianowana na "Accademia Fiorentina". Pierwotnie gromadziła miłośników literatury, czytających utwory Petrarki. Stopniowo stała się instytucja oficjalną zrzeszającą literatów pod patronatem księcia Toskanii Kosmy Medyceusza. Członkowie komentowali "Boską komedię" Dantego. Członkami byli, m.in.: Francesco de' Vieri, Anton Francesco Grazzini, Lionardo Salviati, Giovan Battista Adriani, Agnolo Bronzino.

</doc>
<doc id="5261340" url="https://pl.wikipedia.org/wiki?curid=5261340" title="Accademia degli Umidi">
Accademia degli Umidi



</doc>
<doc id="5261344" url="https://pl.wikipedia.org/wiki?curid=5261344" title="Qu Chunyu">
Qu Chunyu

Qu Chunyu (; ur. 20 lipca 1996 w Bei’an) – chińska łyżwiarka szybka specjalizująca się w short tracku, dwukrotna olimpijka (2018 i 2022), mistrzyni olimpijska z Pekinu 2022 i mistrzyni świata.
Mieszka w Harbinie.

</doc>
<doc id="5261346" url="https://pl.wikipedia.org/wiki?curid=5261346" title="Gmina związkowa Landstuhl">
Gmina związkowa Landstuhl

Gmina związkowa Landstuhl (niem. "Verbandsgemeinde Landstuhl") − gmina związkowa w Niemczech, w kraju związkowym Nadrenia-Palatynat, w powiecie Kaiserslautern. Siedziba gminy związkowej znajduje się w mieście Landstuhl. Powstała 1 lipca 2019 z połączenia gminy związkowej Kaiserslautern-Süd z gminą związkową Landstuhl. 
Podział administracyjny.
Gmina związkowa zrzesza dwanaście gmin, w tym jedną gminę miejską "(Stadt)" oraz jedenaście gmin wiejskich "(Gemeinde)":

</doc>
<doc id="5261347" url="https://pl.wikipedia.org/wiki?curid=5261347" title="Kościół św. Rafała Kalinowskiego w Białymstoku">
Kościół św. Rafała Kalinowskiego w Białymstoku

Kościół świętego Rafała Kalinowskiego w Białymstoku – rzymskokatolicki kościół parafialny należący do parafii pod tym samym wezwaniem dekanat Białystok – Starosielce archidiecezji białostockiej).
Pozwolenie na budowę świątyni na placu przy ulicy Nowosielskiej 49 zostało w 2007 roku. Projekt kościoła został opracowany przez inżyniera architekta Andrzeja Nowakowskiego. Budowa świątyni i plebanii została rozpoczęta w 2008 roku. Obecnie kościół jest w trakcie budowy.

</doc>
<doc id="5261349" url="https://pl.wikipedia.org/wiki?curid=5261349" title="Katrin Böhme">
Katrin Böhme

Katrin Böhme (ur. 16 lutego 1963) – niemiecka lekkoatletka specjalizująca się w biegach sprinterskich i płotkarskich. Reprezentowała Niemiecką Republikę Demokratyczną. 
Na arenie międzynarodowej odniosła następujące sukcesy:
Dwukrotna medalistka mistrzostw NRD: złota na stadionie (1979 – sztafeta 4 × 100 m) oraz brązowa w hali (1981 – bieg na 60 m ppł).
Rekordy życiowe: 

</doc>
<doc id="5261353" url="https://pl.wikipedia.org/wiki?curid=5261353" title="Piotr Pec">
Piotr Pec

Piotr Pec (ur. 27 lutego 1927, zm. 12 sierpnia 2014 w Toruniu) – polski działacz państwowy i wojskowy w stopniu pułkownika, nauczyciel akademicki, w latach 1982–1989 wicewojewoda toruński.
Życiorys.
Syn Jana i Marii. Podjął służbę w Ludowym Wojsku Polskim, doszedł do stopnia pułkownika. Zajął się także działalnością akademicką, uzyskał stopień doktora i został docentem na Uniwersytecie Mikołaja Kopernika w Toruniu. W latach 80. wchodził także w skład rady społecznej tej uczelni. Od 27 listopada 1982 do 30 lipca 1989 pełnił funkcję wicewojewody toruńskiego. Później przeszedł na emeryturę.
16 sierpnia 2014 pochowany na Cmentarzu parafii św. Jakuba w Toruniu.

</doc>
<doc id="5261355" url="https://pl.wikipedia.org/wiki?curid=5261355" title="Carola Beuster">
Carola Beuster

Carola Beuster (ur. 12 września 1963) – niemiecka lekkoatletka specjalizująca się w biegach sprinterskich. Reprezentowała Niemiecką Republikę Demokratyczną. 
Na arenie międzynarodowej odniosła następujące sukcesy:
Rekordy życiowe: 

</doc>
<doc id="5261361" url="https://pl.wikipedia.org/wiki?curid=5261361" title="Cecylia Piaskowska">
Cecylia Piaskowska

Cecylia Piaskowska (ur. 20 listopada 1904 w Warszawie, zm. 26 października 1980 tamże) – podporucznik Tajnej Organizacji Wojskowej, Armii Krajowej, działaczka podziemia antykomunistycznego, dama Krzyża Srebrnego Virtuti Militari. 
Życiorys.
Córka Filipa (lub Feliksa) Węgrzyna i Małgorzaty z domu Kowalskiej. W 1940 r. wstąpiła do Tajnej Organizacji Wojskowej i przyjęła pseudonim „Teresa”. Pracowała przy sprawach związanych z sabotażem bakteriologicznym, po scaleniu TOW z Armią Krajową, pełniła funkcję łączniczki w grupie dywersyjnej „Anatol” Kedywu KG AK.
W powstaniu warszawskim walczyła w składzie Zgrupowania „Radosław”, gdzie pełniła funkcję łączniczki. Brała udział w walkach na Woli oraz Starym Mieście, gdzie została ranna. Po kapitulacji powstania znalazła się w niewoli niemieckiej, po rekonwalescencji została skierowana na roboty przymusowe w obozach Lerte, Lamsdorf i Flensburg. Z uwagi na stan zdrowia została zwolniona z niewoli w grudniu 1944 r. 
Wiosną 1945 podjęła działalność w podziemiu antykomunistycznym. Była łączniczką Jana Mazurkiewicza „Radosława”, następnie kierowniczką wewnętrznej
sieci łączności. Przechowywała socjalny fundusz Obszaru Centralnego Delegatura Sił Zbrojnych na Kraj oraz archiwum Zgrupowania „Radosław”. We wrześniu ujawniła się i pracowała w Komisji Likwidacyjnej AK w Warszawie oraz uczestniczyła w działalności środowisk kombatanckich. 
15 stycznia 1949 r. została aresztowana przez Ministerstwo Bezpieczeństwa Publicznego i oskarżona o nielegalną działalność. 31 października 1949 r. Wojskowy Sąd Rejonowy skazał ją na 10 lat więzienia. Karę odbywała w więzieniach w Fordonie oraz Wrocławiu. W listopadzie 1956 r. Sąd Wojewódzki dla m. st. Warszawy, po ponownym rozpatrzeniu jej sprawy, uniewinnił ją. 
Pobyt w więzieniu odbił się negatywnie na jej zdrowiu psychicznym, w latach 1964-1977 musiała przechodzić leczenie szpitalne. Następnie mieszkała w Warszawie, działała w Związku Bojowników o Wolność i Demokrację. Zmarła 26 października 1980 r. i została pochowana na cmentarzu na Bródnie.

</doc>
<doc id="5261363" url="https://pl.wikipedia.org/wiki?curid=5261363" title="Diana Dietz">
Diana Dietz

Diana Dietz (ur. 30 sierpnia 1969) – niemiecka lekkoatletka specjalizująca się w biegach sprinterskich. Reprezentowała Niemiecką Republikę Demokratyczną. 
Na arenie międzynarodowej odniosła następujące sukcesy:
Dwukrotna medalistka mistrzostw NRD w sztafecie 4 × 100 m: srebrna (1988) oraz brązowa (1987).
Rekordy życiowe: 

</doc>
<doc id="5261365" url="https://pl.wikipedia.org/wiki?curid=5261365" title="Driedaagse Brugge-De Panne">
Driedaagse Brugge-De Panne



</doc>
<doc id="5261366" url="https://pl.wikipedia.org/wiki?curid=5261366" title="Sumaco">
Sumaco

Sumaco – stratowulkan w Kordylierze Środkowej w Ekwadorze o wysokości 3990 m n.p.m. Znajduje się w Parku Narodowym Sumaco Napo-Galeras.
Sumaco wznosi się daleko na wschód od głównej osi wulkanicznej Andów. Jego stoki pokrywają lasy. Stratowulkan góruje nad dżunglą amazońską. Ma formę symetrycznego stożka. Jego szeroki krater szczytowy ma wymiary 300 x 400 m. Ostatnia znana erupcja miała miejsce w 1895 roku.

</doc>
<doc id="5261372" url="https://pl.wikipedia.org/wiki?curid=5261372" title="Classic Brugge-De Panne 2022">
Classic Brugge-De Panne 2022

Classic Brugge-De Panne 2022 – 46. edycja wyścigu kolarskiego Classic Brugge-De Panne, która odbyła się 23 marca 2022 na liczącej blisko 204 kilometry trasie z Brugii do De Panne. Impreza kategorii 1.UWT była częścią UCI World Tour 2022.
Uczestnicy.
Lista startowa.
Legenda: DNF – nie ukończył, OTL – przekroczył limit czasu, DNS – nie wystartował, DSQ – zdyskwalifikowany.

</doc>
<doc id="5261373" url="https://pl.wikipedia.org/wiki?curid=5261373" title="Ośmioboczne Zwierciadło">
Ośmioboczne Zwierciadło



</doc>
<doc id="5261376" url="https://pl.wikipedia.org/wiki?curid=5261376" title="Vittoria Fontana">
Vittoria Fontana

Vittoria Fontana (ur. 23 lipca 2000 w Gallarate) – włoska lekkoatletka specjalizująca się w biegach sprinterskich, olimpijka.
Podczas letnich igrzysk olimpijskich w Tokio (2021) startowała w eliminacyjnych biegach na 100 metrów oraz w sztafecie 4 × 100 m. 
Halowa mistrzyni Włoch w biegu na 60 metrów (2021, czas: 7,35).

</doc>
<doc id="5261379" url="https://pl.wikipedia.org/wiki?curid=5261379" title="Przestrzeń Hilberta z jądrem reprodukującym">
Przestrzeń Hilberta z jądrem reprodukującym

W analizie funkcjonalnej (gałąź matematyki) przestrzeń Hilberta z jądrem reprodukującym (ang. "Reproducing Kernel Hilbert Space, RKHS") jest przestrzenią Hilberta formula_1 z iloczynem skalarnym formula_2 funkcji określonych na zbiorze U o wartościach w ciele formula_3 liczb rzeczywistych lub zespolonych, w której wszystkie funkcjonały ewaluacji, tzn. funkcjonały
są ciągłe, tzn. dla każdego formula_5 istnieje taka stała formula_6 że
gdzie stała formula_8 nie zależy of wyboru funkcji formula_9
Z grubsza oznacza to, że jeśli dwie funkcje formula_10 oraz formula_11 w przestrzeni Hilberta „leżą blisko siebie” w normie, tzn. formula_12 jest małe, to formula_10 oraz formula_11 są również „punktowo bliskie”, tj. formula_15 jest małe. Odwrotność nie musi być prawdziwa.
Jeśli funkcjonały ewaluacji są ciągłe, to na mocy Twierdzenia Riesza dla każdego formula_16 istnieje takie formula_17 że
dla każdej funkcji formula_19
Funkcję formula_20 określoną w następujący sposób:
nazywamy jądrem reprodukującym przestrzeni formula_22 Funkcja ta posiada własność reprodukowania, tzn. zachodzi
dla każdych formula_24.
Jeśli przestrzeń Hilberta funkcji posiada jądro reprodukujące, to jest ono wyznaczone jednoznacznie. Ponadto każda skończeniewymiarowa przestrzeń Hilberta funkcji jest przestrzenią Hilberta z jądrem reprodukującym. Istotnie, każdy operator liniowy z przestrzeni unormowanej skończonego wymiaru w przestrzeń unormowaną skończonego wymiaru jest ciągły, a zatem w szczególności ciągłe są również wszystkie funkcjonały ewaluacji.
Żeby w ogóle pojęcie funkcjonału ewaluacji było dobrze określone, musimy mieć do czynienia z przestrzenią Hilberta funkcji. W szczególności przestrzeń formula_25 nie jest przestrzenią funkcji, lecz klas, gdzie dwie funkcje należą do jednej klasy wtedy i tylko wtedy, gdy różnią się na zbiorze miary Lebesgue’a równej zero, z czego wynika w szczególności, że pojęcie wartości dla elementu formula_26 w punkcie formula_27 nie ma sensu.
Przykłady.
Przestrzeń Hilberta formula_28 lub formula_29 z naturalnym iloczynem skalarnym
dla formula_31
może być traktowana jako przestrzeń Hilberta funkcji określonych na zbiorze formula_32 o wartościach w formula_33 lub formula_34 odpowiednio. Przestrzeń taka wyposażona jest w jądro reprodukujące
gdzie:
Innym przykładem przestrzeni Hilberta z jądrem reprodukującym jest przestrzeń formula_37 składająca się z funkcji holomorficznych i całkowalnych z kwadratem w sensie miary Lebesgue’a na obszarze formula_38 Jądro reprodukujące takiej przestrzeni nazywa się jądrem Bergmana. Jeśli formula_39 jest kołem o środku w zerze i promieniu 1 w formula_40 to jądro Bergmana przestrzeni formula_37 wyraża się wzorem
Opisano także przykłady przestrzeni Hilberta funkcji, które nie posiadają jądra reprodukującego, tj. takich przestrzeni Hilberta, dla których funkcjonały ewaluacji nie są ciągłe.

</doc>
<doc id="5261380" url="https://pl.wikipedia.org/wiki?curid=5261380" title="Bubacarr Sanneh">
Bubacarr Sanneh

Bubacarr Sanneh (ur. 14 listopada 1994 w Bandżulu) – gambijski piłkarz grający na pozycji środkowego obrońcy. Od 2022 jest zawodnikiem klubu SønderjyskE.
Kariera piłkarska.
Swoją piłkarską karierę Sanneh rozpoczął w klubie Real Bandżul. W sezonie 2010 zadebiutował w jego barwach w gambijskiej First Division. W sezonach 2011 i 2013 wywalczył z nim wicemistrzostwo Gambii, a w sezonach 2012 i 2014 został mistrzem tego kraju.
W 2014 roku Sanneh został wypożyczony do duńskiego AC Horsens. Swój debiut w nim zaliczył 10 listopada 2014 w zremisowanym 1:1 wyjazdowym meczu z Viborgiem. Po sezonie 2014/2015 został wykupiony przez Horsens. W sezonie 2015/2016 wywalczył z nim awans z 1. Division do Superligaen. W Horsens grał do 2017 roku.
W styczniu 2018 Sanneh przeszedł za 200 tysięcy euro do FC Midtjylland. Swój debiut w nim zanotował 9 lutego 2018 w zwycięskim 2:0 wyjazdowym meczu z AC Horsens. W sezonie 2017/2018 został mistrzem kraju, a w sezonie 2018/2019 wicemistrzem. Zdobył w nim też Puchar Danii.
W sierpniu 2018 po rozegraniu 4 meczów dla Midtjylland Sanneh odszedł za 8 milionów euro do Anderlechtu. Zadebiutował w nim 2 września 2018 w zremisowanym 1:1 domowym meczu z Royalem Antwerp.
W sierpniu 2019 Sanneh został wypożyczony do tureckiego Göztepe SK. Swój debiut w nim zaliczył 18 sierpnia 2019 w przegranym 0:1 domowym meczu z Antalyasporem. Spędził w nim pół roku.
W styczniu 2020 Sanneh ponownie udał się na wypożyczenie, tym razem do KV Oostende. Swój debiut w nim zanotował 15 lutego 2020 w przegranym 0:3 domowym spotkaniu z KV Kortrijk. W Oostende grał przez pół sezonu.
W styczniu 2021 Sanneha wypożyczono do Aarhus GF. Zadebiutował w nim 21 lutego 2021 w zwycięskim 2:0 domowym meczu z SønderjyskE. Zawodnikiem Aarhus był przez pół roku.
W sierpniu 2021 Sanneh odszedł z Anderlechtu, a w lutym 2022 został piłkarzem SønderjyskE.
Kariera reprezentacyjna.
W reprezentacji Gambii Sanneh zadebiutował 15 grudnia 2012 w zremisowanym 1:1 towarzyskim meczu z Angolą, rozegranym w Bengueli. W 2022 roku został powołany do kadry na Puchar Narodów Afryki 2021. Rozegrał na nim jeden mecz, grupowy z Mauretanią (1:0).

</doc>
<doc id="5261381" url="https://pl.wikipedia.org/wiki?curid=5261381" title="Simone Schumann">
Simone Schumann

Simone Schumann (ur. 19 września 1965) – niemiecka lekkoatletka specjalizująca się w biegach sprinterskich. Reprezentowała Niemiecką Republikę Demokratyczną. 
Na arenie międzynarodowej odniosła następujące sukcesy:
Srebrna medalistka mistrzostw NRD w sztafecie 4 × 100 m (1983).
Rekordy życiowe: 

</doc>
<doc id="5261383" url="https://pl.wikipedia.org/wiki?curid=5261383" title="Anna Wysokińska (zootechnik)">
Anna Wysokińska (zootechnik)

Anna Wysokińska – doktor habilitowana w dziedzinie nauk rolniczych w dyscyplinie zootechnika. Profesor Uniwersytetu Przyrodniczo-Humanistycznego w Siedlcach.
Życiorys.
W 2003 roku uzyskała stopień doktora nauk rolniczych w dyscyplinie zootechnika na podstawie rozprawy zatytułowanej „Ocena przydatności do inseminacji knurów mieszańców Duroc x Pietrain i Hampshire x Pietrain na podstawie jakości ejakulatów i aktywności płciowej” napisanej pod kierunkiem prof. dr hab. Stanisława Kondrackiego. Stopień doktora habilitowanego nauk rolniczych w dyscyplinie zootechnika uzyskała w 2015 roku na podstawie dzieła pt. „Możliwości zwiększania efektywności użytkowania rozpłodowego knurów w drodze krzyżowania międzyrasowego”.
Działalność naukowa.
Jej działalność naukowa skupia się głównie wokół zagadnień z zakresu rozrodu zwierząt ze szczególnym uwzględnieniem zastosowań technik mikroskopowych w analizie morfologicznych i morfometrycznych cech plemników oraz oceny wpływu czynników genetycznych i środowiskowych na efektywność użytkowania rozpłodników różnych gatunków zwierząt. Jest autorką wielu publikacji naukowych z tego zakresu w indeksowanych wydawnictwach naukowych znajdujących się w bazach Web of Science i Scopus.
Nagrody i odznaczenia.
Odznaczona Medalem Brązowym Za Długoletnią Służbę, Medalem Komisji Edukacji Narodowej oraz Odznaką honorową "Zasłużony dla Rolnictwa".

</doc>
<doc id="5261384" url="https://pl.wikipedia.org/wiki?curid=5261384" title="Jaskinia w Mącznej Skale Duża">
Jaskinia w Mącznej Skale Duża

Jaskinia w Mącznej Skale Duża – jaskinia w Mącznych Skałach w Dolinie Kluczwody w granicach Wielkiej Wsi, w gminie Wielka Wieś w powiecie krakowskim, w województwie małopolskim. Pod względem geograficznym jest to obszar Wyżyny Olkuskiej wchodzący w skład Wyżyny Krakowsko-Częstochowskiej.
Opis obiektu.
Jaskinia ma główny otwór o południowo-zachodniej ekspozycji w skalnym murze w orograficznie lewych zboczach Doliny Kluczwody. Za dużym otworem jest przedsionek, a w jego zachodniej części ślady dawnych wykopów archeologicznych. Na północny wschód za przedsionkiem znajduje się główna sala o pochyłym dnie z dużymi głazami. Prowadzi od niej kilka odgałęzień. Główny korytarz biegnie głębokim wykopem na wschód, gdzie poniżej kilkumetrowej wysokości komina znów rozgałęzia się. Główny korytarz biegnie w kierunku północno-wschodnim do poprzecznej Muszlowej Szczeliny. Jej północno-zachodni odcinek jest wąski i wysoki, odcinek południowo-wschodni natomiast szerszy, częściowo rozmyty i kończący się salką o średnicy 3 m. Łączna długość korytarza głównego i wszystkich odgałęzień wynosi 121 m.
Jaskinia powstała w późnojurajskich wapieniach skalistych na kilku poprzecznych spękaniach. Według geologów została wytworzona przez podziemne przepływy wód geotermalnych, później zaś zmodyfikowan przez różne inne czynniki. Na jej ścianach i stropie występują ślady przepływu wód, skorodowane nacieki i skamieniałości. Na spągu znajduje się ziemia. Nacieki mają postać grzybków, polew i makaronów, są też pojedyncze i zerodowane stalagmity. Wśród skamieniałości najliczniej występują ramienionogi z rodzaju "Rhynchonella" oraz amonity i belemnity.
Rozproszone światło słoneczne dociera do końca głównej sali. W korytarzach jest ciemno. Między otworami występuje przewiew. Po dłuższych opadach w niektórych miejscach na dnie jaskini powstają kałuże. Przy otworach wegetują glony, mchy, porosty, paprocie zanokcica skalna i murowa oraz rośliny zielne, pod jednym z otworów obserwowano też grzyby kapeluszowe. Ze zwierząt występują skoczogonki, wije, chruściki, muchówki w tym komary, motyle szczerbówka ksieni, paśnik jaskiniec, rusałka pawik, chrząszcze, biegaczowate, ślimaki, pierścienice oraz pająki, w tym sieciarz jaskiniowy. Z kręgowców obserwowano nietoperze: podkowiec mały, nocek rudy, mroczek późny. Głęboko w jaskini znaleziono także trzy duże potrzaski zawleczone tu przez zwierzęta, które się w nie złapały. Dawniej jaskinię zamieszkiwały lisy i borsuki. Świadczą o tym znalezione ich czaszki oraz wykopane przez nie tunele (znaleziono je podczas usuwania osadów). Tunele te tworzyły trzy poziomy na różnych wysokościach.
Historia poznania.
Po raz pierwszy jaskinię wymienia Gotfryd Ossowski w 1884 r. Opisał ją Kazimierz Kowalski w 1951 r. Wówczas znana jej długość wynosiła 25 m. M. Czepiel w 1977 r. podaje długość 37 m. W 1984-85 r. w przyotworowych partiach jaskini prowadzono interdyscyplinarne badania archeologiczne. Znaleziono liczne kości, głównie drobnych kręgowców, skorupy ślimaków, wyroby krzemienne i metalowe, skorupy naczyń ceramicznych. W 2013 r. grotołazi z Krakowskiego Klubu Taternictwa Jaskiniowego rozpoczęli usuwanie z jaskini osadów.

</doc>
<doc id="5261386" url="https://pl.wikipedia.org/wiki?curid=5261386" title="Żywiecka korona beskidów">
Żywiecka korona beskidów



</doc>
<doc id="5261390" url="https://pl.wikipedia.org/wiki?curid=5261390" title="Cordillera Real">
Cordillera Real

Cordillera Real – pasmo górskie w Ekwadorze, część łańcucha Kordyliery Środkowej Andów Północnych.
Najwyższe szczyty są wulkanami (Cotopaxi, Antisana, Sangay) jednymi z najbardziej aktywnych na Ziemi. Cordillera Real przechodzi na południu w peruwiańską Kordylierę Środkową, na północy w kolumbijską Kordylierę Środkową. W Cordillerze Real występują lodowce. Część obszaru objęta jest ochroną w utworzonych parkach narodowych takich jak m.in.: Park Narodowy Antisana, Park Narodowy Rio Negro-Sopladora, Park Narodowy Podocarpus, Park narodowy Cotopaxi, Park Narodowy Sangay.

</doc>
<doc id="5261392" url="https://pl.wikipedia.org/wiki?curid=5261392" title="Zhang Yuting">
Zhang Yuting

Zhang Yuting (; ur. 4 sierpnia 1999 w Harbinie) – chińska łyżwiarka szybka specjalizująca się w short tracku, mistrzyni olimpijska z Pekinu 2022.
Mieszka w Harbinie.

</doc>
<doc id="5261394" url="https://pl.wikipedia.org/wiki?curid=5261394" title="Antonina Piątkowska">
Antonina Piątkowska

Antonina Piątkowska (primo voto Wierzbicka, ur. 24 grudnia 1900 w Warszawie, zm. 2 lutego 1985 tamże) – uczestniczka wojny polsko-bolszewickiej, żołnierz Tajnej Organizacji Wojskowej, Armii Krajowej, więzień niemieckich obozów koncentracyjnych, dama Krzyża Srebrnego Virtuti Militari, działaczka społeczna. 
Życiorys.
Córka Cypriana Bladosza i Heleny z domu Ziółkowskiej. Mieszkała w Kijowie, gdzie ukończyła szkołę powszechną Polskiej Macierzy Szkolnej i Szkołę Felczerską Polskiego Towarzystwa Lekarskiego. Od 1916 r. działała w Polskiej Organizacji Wojskowej jako kurierka, pracowała w szpitalu wojskowym, brała również udział w organizowaniu pomocy dla żołnierzy polskich, który zbiegli z niewoli. 
Jesienią 1918 r. przybyła do Warszawy i rozpoczęła prac w zapasowym szpitalu wojskowym nr 1, potem została na krótko skierowana do Lwowa. W czasie wojny polsko-bolszewickiej pracowała w szpitalu polowym nr 107, następnie nr 103 przy 3 pułku piechoty Legionów, z którym przeszła szlak bojowy od Mińska Litewskiego do Borysowa. Po zakończeniu walk zamieszkała w Warszawie
Po wybuchy II wojny światowej rozpoczęła pracę w szpitalu polowym w Krakowie. 3 września wraz z mężem została ewakuowana do Lwowa i została przydzielona do szpitala wojennego nr 202. Po zakończeniu działań wojennych powróciła do Krakowa, gdzie w grudniu nawiązała kontakt z Tajną Organizacją Wojskową. Pod pseudonimem „Tośka” służyła w grupie sabotażowo-dywersyjnej kierowanej przez Czesława Skrobeckiego. Pełniła funkcję łączniczki i magazyniera broni.
Po scaleniu TOW z Związkiem Walki Zbrojnej pełniła funkcję łączniczki, zajmowała się transportem i kolportażem podziemnej prasy, brała udział w akcjach pomocy dla wysiedleńców i Żydów. 10 marca 1941 r. została aresztowana wraz z mężem i synem. Trafiła do więzienia Montelupich, po ciężkim śledztwie została 27 kwietnia 1942 r. przewieziona do KL Auschwitz, gdzie otrzymała numer obozowy 6805. 1 sierpnia została przewieziona do obozu kobiecego w Brzezince, od lutego 1943 r. była poddawana eksperymentom medycznym. Latem 1943 r. włączyła się w działalność obozowej organizacji konspiracyjnej. Brała udział w udzielaniu pomocy potrzebującym więźniarkom, dzięki jej działalności zachował się spis 10 000 więźniarek zmarłych w obozie, dokumentacja eksperymentów medycznych oraz dokumentacja techniczna obozu (plany krematoriów i komór gazowych). Dokumentacja ta została później wykorzystana w procesach niemieckich zbrodniarzy wojennych.
W styczniu 1945 r. została ewakuowana, trafiła do obozów w Ravensbrück i Neustadt-Glewe. Po uwolnieniu przez wojska alianckie pod koniec maja powróciła do Polski. Jej stan zdrowia nie pozwolił jej na podjęcie pracy zawodowej, działała społecznie w Związku Bojowników o Wolność i Demokrację, gdzie pełniła funkcję przewodniczącej Komitetu Ochrony Miejsc Straceń okręgu krakowskiego. W 1959 powróciła do Warszawy, gdzie prowadziła kawiarnię „Wiklina”. Spisała wspomnienia z pobytu w więzieniu i w obozach, które zostały wydane w 1977 r. pt. „Wspomnienia oświęcimskie”.
Zmarła 2 lutego 1985 r. w Warszawie, została pochowana na Cmentarzu Wojskowym na Powązkach.
Życie prywatne.
W 1922 r. zawarła związek małżeński z Romanem Wierzbickim, w 1923 r. z tego związku urodził się syn Roman. Po śmierci męża w 1926 r. powtórnie wyszła za mąż za Bolesława Piątkowskiego. Drugi mąż i syn zginęli w KL Auschwitz.

</doc>
<doc id="5261402" url="https://pl.wikipedia.org/wiki?curid=5261402" title="Brené Brown">
Brené Brown

Brené Brown (ur. 1965) – amerykańska psycholog, pisarka, wykładowca Uniwersytetu w Houston. 
Życiorys.
Wykłada na wydziele nauk społecznych Uniwersytetu w Houston. Od około 2000 zajmuje się badaniami nad autentyzmem przeżyć, zaangażowaniem, odwagą, wstydem, współczuciem, poczuciem więzi i akceptacją niedoskonałości. Początkowo koncentrowała się na zagadnieniach wpływu na ludzkie życie wstydu i strachu. W 2008 została naukowcem-rezydentem w Radzie ds. Alkoholu i Narkotyków w Houston. "Houston Women Magazine" uznał ją za jedną z pięćdziesięciu najbardziej wpływowych kobiet roku 2009. 
Tytuł "Bachelor of Social Work" uzyskała na University of Texas w Austin (1995), natomiast tytuł "Master of Social Work" w 1996. Doktoryzowała się z filozofii (praca socjalna) na Uniwersytecie w Houston (2002). 
Publikacje.
Publikowała m.in. w "Elle" i "Self". Wydała też książki: 
Rodzina.
Ma męża Steve'a oraz dwójkę dzieci (Ellen, Charlie). Rodzina zamieszkuje w Houston.

</doc>
<doc id="5261405" url="https://pl.wikipedia.org/wiki?curid=5261405" title="Manuela Derr">
Manuela Derr

Manuela Derr (ur. 17 lipca 1971 w Neubrandenburgu) – niemiecka lekkoatletka specjalizująca się w biegach sprinterskich. Reprezentowała Niemiecką Republikę Demokratyczną. 
Na arenie międzynarodowej odniosła następujące sukcesy:
Dwukrotna medalistka mistrzostw NRD na stadionie: złota (1989 – sztafeta 4 × 400 m) oraz brązowa (1988 – sztafeta 4 × 100 m). Srebrna medalistka halowych mistrzostw NRD w biegu na 200 metrów (1989).
Rekordy życiowe: 

</doc>
<doc id="5261416" url="https://pl.wikipedia.org/wiki?curid=5261416" title="Psie pazury (film)">
Psie pazury (film)

Psie pazury (ang. "The Power of the Dog") – dramat filmowy z 2021 roku w reżyserii i według scenariusza Jane Campion, zrealizowany na podstawie książki Thomasa Savage’a pod tym samym tytułem. Nagrodzony m.in. Złotym Globem i nagrodą BAFTA.
Film miał światową premierę 2 września 2021 w sekcji konkursowej na 78. MFF w Wenecji, gdzie zdobył Srebrnego Lwa za najlepszą reżyserię. 11 listopada 2021 obraz pojawił się w kinach w Australii i Nowej Zelandii, a 1 grudnia – w serwisie Netflix.
Fabuła.
Bogaci farmerzy, Phil i George Burbankowie, spotykają owdowiałą Rose i jej syna. Phil zaczyna ich dręczyć, a George z kolei się nimi opiekuje. Wkrótce George i Rose się pobierają, co powoduje dalsze komplikacje w rodzinnych relacjach.
Obsada.
Źródło:
Produkcja.
Zdjęcia do filmu kręcono w Nowej Zelandii w 2020 roku, w związku z czym, po wybuchu pandemii COVID-19, twórcy musieli przerwać zdjęcia na cztery miesiące.
Odbiór.
Reakcja krytyków.
Film spotkał się z dobrą reakcją krytyków. W agregatorze recenzji Rotten Tomatoes 94% z 342 recenzji uznano za pozytywne, a średnia ocen wystawionych na ich podstawie wyniosła 8,40 na 10. Z kolei w agregatorze Metacritic średnia ważona ocen z 58 recenzji wyniosła 89 punktów na 100.
Todd McCarthy, w recenzji dla Deadline Hollywood, chwalił m.in. przedstawienie Montany sprzed stu lat i grę Cumberbatcha, która jednak według niego zdominowała pozostałe postacie, którym brakło wielowymiarowości.
Nagrody.
Na 75. ceremonia wręczenia nagród BAFTA, "Psie pazury" zostały wyróżnione statuetkami dla najlepszego filmu i najlepszego reżysera.

</doc>
<doc id="5261419" url="https://pl.wikipedia.org/wiki?curid=5261419" title="Saidy Janko">
Saidy Janko

Saidy Janko (ur. 22 października 1995 w Zurychu) – gambijski piłkarz grający na pozycji prawego obrońcy. Od 2020 jest zawodnikiem klubu Real Valladolid.
Kariera piłkarska.
Swoją piłkarską karierę Janko rozpoczął w klubie FC Zürich. W latach 2012-2013 grał w jego rezerwach w trzeciej lidze szwajcarskiej. W 2014 roku został zawodnikiem Manchesteru United, jednak nie zdołał zaliczyć debiutu w pierwszym zespole. Na początku 2015 wypożyczono go do grającego w Championship, Boltonu Wanderers, w którym swój debiut zaliczył 10 lutego 2015 w zwycięskim 3:1 domowym meczu z Fulham, w którym strzelił gola. W Boltonie spędził pół roku.
W lipcu 2015 Janko został zawodnikiem Celtiku. Swój debiut w nim zanotował 1 sierpnia 2015 w zwycięskim 2:0 domowym meczu z Ross County. W sezonie 2015/2016 wywalczył z Celtikiem mistrzostwo Szkocji, a w sezonie 2016/2017 sięgnął z nim po dublet - mistrzostwo i Puchar Szkocji.
W sierpniu 2016 w trakcie sezonu 2016/2017 Janko został wypożyczony do Barnsley. Zadebiutował w nim 13 września 2016 w zwycięskim 4:0 wyjazdowym meczu z Wolverhampton Wanderers. W Barnsley spędził rok.
W lipcu 2017 Janko przeszedł do AS Saint-Étienne. Swój debiut w nim zaliczył 5 sierpnia 2017 w wygranym 1:0 domowym meczu z OGC Nice. W Saint-Étienne grał przez rok.
W lipcu 2018 Janko odszedł za 2,2 miliona euro do FC Porto. W sierpniu 2018 został z niego wypożyczony do Nottingham Forest. W nim swój debiut zanotował 15 września 2018 w zremisowanym 0:0 wyjazdowym meczu ze Swansea City. W Nottingham grał przez rok.
Latem 2019 Janko trafił na wypożyczenie z Porto do BSC Young Boys. Zadebiutował 28 lipca 2019 w zwycięskim 1:0 wyjazdowym spotkaniu z Neuchâtel Xamax. W sezonie 2019/2020 sięgnął z nim po dublet - mistrzostwo i Puchar Szwajcarii.
1 października 2020 Janko został piłkarzem Realu Valladolid, który zapłacił za niego 1,9 miliona euro. Swój debiut w nim zaliczył 25 października 2020 w przegranym 0:2 domowym meczu z Deportivo Alavés. W sezonie 2020/2021 spadł z Realem do Segunda División.
Kariera reprezentacyjna.
Janko grał w młodzieżowych reprezentacjach Szwajcarii na szczeblach U-18, U-19, U-20 i U-21. W reprezentacji Gambii zadebiutował 9 października 2021 w przegranym 1:2 towarzyskim meczu ze Sierra Leone, rozegranym w Al-Dżadidze. W 2022 roku został powołany do kadry na Puchar Narodów Afryki 2021. Rozegrał na nim trzy mecze: grupowe z Mali (1:1) i z Tunezją (1:0) i ćwierćfinałowy z Kamerunem (0:2).

</doc>
<doc id="5261420" url="https://pl.wikipedia.org/wiki?curid=5261420" title="Halowe Mistrzostwa Świata w Lekkoatletyce 2022 – bieg na 400 m mężczyzn">
Halowe Mistrzostwa Świata w Lekkoatletyce 2022 – bieg na 400 m mężczyzn

Bieg na 400 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw świata w Štark Arena w Belgradzie.
Tytułu mistrzowskiego z 2018 nie obronił Czech Pavel Maslák, który swój występ w zawodach zakończył na eliminacjach.
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, rekordy halowych mistrzostw świata, poszczególnych kontynentów oraz najlepszy wynik na listach światowych w 2022.
Wyniki.
Eliminacje.
Awans: Dwóch najlepszych z każdego biegu (Q) oraz dwóch z najlepszymi czasami wśród przegranych (q)..
Półfinały.
Awans: Trzech najlepszych z każdego biegu (Q)..

</doc>
<doc id="5261423" url="https://pl.wikipedia.org/wiki?curid=5261423" title="Doniecki Akademicki Obwodowy Teatr Dramatyczny">
Doniecki Akademicki Obwodowy Teatr Dramatyczny

Doniecki Akademicki Obwodowy Teatr Dramatyczny (, ) – teatr w Mariupolu, zniszczony 16 marca 2022 r. w wyniku rosyjskiego bombardowania.
Historia.
W 1847 r. do Mariupola dotarły pierwsze wędrowne trupy teatralne, a lokalny teatr został założony w 1878 r. przez syna zamożnego kupca Wasilija Szapowałowa. Pierwszy budynek teatralny z widownią dla 800 osób otwarto w 1887 r. Jedną z pierwszych wystawionych sztuk była komedia "Rewizor" Nikołaja Gogola. W teatrze występowali m.in. Marko Kropywnycki, Iwan Karpenko-Kary i Mychajło Starycki. W 1934 r. przemianowano go na Doniecki Teatr Muzyczno-Dramatyczny. W 1947 r. został zamknięty, ale wznowił działalność w 1959 r. jako Doniecki Obwodowy Teatr Dramatyczny z siedzibą w Mariupolu. 2 listopada 1960 otwarto nowy gmach, w którym w 1978 r. odbyły się uroczystości 100-lecia teatru. W 2007 r. z inicjatywy ministra kultury i turystyki teatr otrzymał status akademicki.
Atak lotniczy na teatr w 2022 r..
Teatr zawiesił działalność 24 lutego 2022 r. z powodu rosyjskiej inwazji na Ukrainę. W trakcie oblężenia Mariupola był wykorzystywany jako schronienie dla mieszkańców oraz uchodźców z pobliskich miejscowości, których mieszkania i domy zostały zniszczone w wyniku rosyjskich nalotów, głównie kobiet i dzieci. Około 12 marca na placu po dwóch stronach budynku namalowano duże, widoczne z powietrza napisy „Dieti” (ros. „dzieci”), aby oznaczyć go jako obiekt cywilny.
Rano 16 marca 2022 r. teatr został zniszczony w wyniku bezpośredniego trafienia naprowadzaną laserowo bombą lotniczą, prawdopodobnie KAB-500L. W chwili ataku wewnątrz mogło znajdować się od 800 do 1300 osób. Według mera Mariupola, Wadyma Bojczenki, 19 marca w podziemiach teatru wciąż mogło znajdować się ponad 1000 osób. 25 marca Rada Miasta Mariupol poinformowała, że w wyniku bombardowania teatru zginęło ok. 300 osób.
Dario Franceschini, włoski minister kultury, zadeklarował pomoc Włoch przy odbudowie teatru, gdy tylko będzie to możliwe.

</doc>
<doc id="5261424" url="https://pl.wikipedia.org/wiki?curid=5261424" title="Trogon atlantycki">
Trogon atlantycki

Trogon atlantycki ("Trogon muriciensis") – dość wątpliwy taksonomicznie gatunek ptaka z rodziny trogonów (Trogonidae).
Gatunek ten jest jednym z 293 gatunków ptaków endemicznych dla Brazylii. Zasiedla tereny Alagoas, ograniczony do obszaru Stacji Ekologicznej Murici ESEC. Wcześniej dobrze znany miejscowej ludności, został odkryty naukowo wiele lat później. 
Został opisany w 2021 przez brazylijskich, kanadyjskich, paragwajskich i amerykańskich zoologów w angielskim czasopiśmie „Zoological Journal” i zaliczony do rodziny trogonów (Trogonidae) w obrębie rzędu trogonów (Trogoniformes). Należy do tzw. "T. rufus" "complex". Z tego powodu autorzy polskiej "Kompletnej listy ptaków świata" uznają go za podgatunek pokrewnego i podobnego trogona stokowego ("T. cupreicauda"). Według badań z 2021 roku przeprowadzonych przez Dickens "et al." trogon atlantycki powinien zostać przeniesiony do rangi gatunku ze względu na różnice w jego materiale genetycznym. W artykule, gdzie opisano ten gatunek ptaka, podważano również pozycję systematyczną "T. rufus amazonicus" oraz "T. rufus sulphureus". Przez Międzynarodowy Komitet Ornitologiczny (IOC) ptak nie jest uznawany. Gatunek monotypowy.
Do "T. rufus" bardzo podobny jest "T. muriciensis", można go jednak rozróżnić po śpiewie. Samiec ma zielony wierzch ciała i żółty brzuch. 
Gatunek uznawany przez autorów jako krytycznie zagrożony wyginięciem (CR – "Critically Endangered"), jego liczebność szacuje się na 90 par. Wpisany do Brazylijskiej Czerwonej Księgi Gatunków Zagrożonych. Zagraża mu przede wszystkim nadmierna wycinka lasów, która niszczy populacje nie tylko innych ptaków, ale także ryb i bezkręgowców (utrata siedlisk dotyka prawie 90% taksonów zagrożonych z Brazylii).
Trogon ten jest dość słabo poznany, Silvera zachęca badaczy i innych naukowców, aby ci dogłębniej badali tereny stanu Alagoas. 
Dickens w wywiadzie wyjaśnia: 

</doc>
<doc id="5261431" url="https://pl.wikipedia.org/wiki?curid=5261431" title="Radosław Wiśniewski (przedsiębiorca)">
Radosław Wiśniewski (przedsiębiorca)

Radosław Michał Wiśniewski (ur. 9 kwietnia 1971 w Koninie) – polski przedsiębiorca, założyciel fundacji Happy Kids oraz Fundacji "Łódź", , Łodzianin Roku 2011 
Życiorys.
Wiśniewski urodził się w Koninie, lecz wychowywał i uczył się w Łodzi. Ukończył studia na Wydziale Lekarskim Akademii Medycznej w Łodzi, w trakcie których prowadził sklep i szwalnię oraz sprowadzał ubrania z Azji. Ukończył także studia w Polsko-Amerykańskim Centrum Zarządzania – w ramach programu Uniwersytetu Marylandu w College Park i Uniwersytetu Łódzkiego, uzyskując tytuł MBA.
W 1995 założył spółkę Redan, której został większościowym akcjonariuszem oraz prezesem i wykreował markę Top Sercet. Współtwórca, udziałowiec i członek zarządu Real Development Group. Współtwórca „ Hotele ADC” sp. z.o.o.. W 2000 założył fundację Happy Kids prowadzącą sieć 17 rodzinnych domów dziecka w Polsce. Po wybuchu wojny na Ukrainie Fundacja Happy Kids zaangażowała się w ewakuację i opiekę nad 1500 ukraińskich sierot oraz remontuje domy w zachodniej Ukrainie z przeznaczeniem na schronienie dla dzieci z ukraińskich domów dziecka. W 2004 wg tygodnika Wprost Wiśniewski zajmował 51 miejsce na liście najbogatszych Polaków z majątkiem 290 mln zł, w tym samym roku został zatrzymany pod zarzutem przekazania celnikom korzyści majątkowych . Działania spółki Radosława Wiśniewskiego zostały całkowicie zablokowane przez działających w ramach zorganizowanej grupy przestępczej urzędników celnych. Wiśniewski przyznał się do wręczenia wymuszanych przez zorganizowaną grupę przestępczą korzyści majątkowych w wysokości 37 tys. dolarów i 25 tys. złotych. Następcze postępowania kontrolne potwierdziły brak zasadności blokowania działalności spółki i nadużycie władzy przez kontrolujących spółkę urzędników. W 2011 w plebiscycie Radia Łódź zdobył tytuł Łodzianina Roku. 
Wiśniewski jest również członkiem Rady Fundacji „JiM”, oraz Rady ds. Przedsiębiorczości Uniwersytetu Łódzkiego. 
Życie prywatne.
Wiśniewski mieszka w domu jednorodzinnym w Arturówku. Z pochodzącą z Tajlandii żoną Piengjai Wiśniewską ma 2 dzieci.

</doc>
<doc id="5261432" url="https://pl.wikipedia.org/wiki?curid=5261432" title="MyPhone">
MyPhone



</doc>
<doc id="5261434" url="https://pl.wikipedia.org/wiki?curid=5261434" title="EPF - École d'ingénieurs">
EPF - École d'ingénieurs

EPF - École d'ingénieurs (dawniej "École polytechnique féminine") to francuska szkoła inżynierska założona w 1925 roku.
Szkoła kształci inżynierów o profilu multidyscyplinarnym, pracujących we wszystkich sektorach przemysłu i usług. Każda klasa składa się z około 350 uczniów szkół ogólnokształcących, dwustopniowych i praktykantów.
Zlokalizowana w Cachan, a także w Troyes od 2010 roku i w Montpellier od 2012 roku, EPF jest uznaną przez państwo prywatną instytucją szkolnictwa wyższego użyteczności publicznej. Szkoła jest członkiem Union des grandes écoles indépendantes (UGEI).
EPF powstało w 1994 roku z byłej "École polytechnique féminine" (która nigdy nie była powiązana z École polytechnique) założonej w 1925 roku przez Marie-Louise Paris.

</doc>
<doc id="5261447" url="https://pl.wikipedia.org/wiki?curid=5261447" title="Han Yutong">
Han Yutong

Han Yutong (; ur. 16 września 1994 w Yanbianie) – chińska łyżwiarka szybka specjalizująca się w short tracku, dwukrotna olimpijka (2018 i 2022), brązowa medalistka olimpijska z Pekinu 2022, mistrzyni świata seniorów i juniorów.
Mieszka w Pekinie.

</doc>
<doc id="5261448" url="https://pl.wikipedia.org/wiki?curid=5261448" title="Szpakowszczyzna">
Szpakowszczyzna

Szpakowszczyzna – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie głębockim, w sielsowiecie Psuja.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaśścianek leżał w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 7 osób, 6 było wyznania rzymskokatolickiego a 1 prawosławnego. Jednocześnie 5 mieszkańców zadeklarowało polską a 2 białoruską przynależność narodową. Było tu 1 budynek mieszkalny. W 1931 w 1 domu zamieszkiwały 3 osoby.
Wierni należeli do parafii rzymskokatolickiej w Prozorokach i prawosławnej w Psuji. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5261450" url="https://pl.wikipedia.org/wiki?curid=5261450" title="Haines Highway">
Haines Highway

Haines Highway – droga w Ameryce Północnej, łącząca Haines w Stanach Zjednoczonych z Haines Junction w Kanadzie. Przebiega przez terytorium Alaski, Kolumbii Brytyjskiej i Jukonu. Jej długość wynosi 235 km.
Droga poprowadzona jest wzdłuż dolin rzek Chilkat, Klehini, Seltat Creek, Stonehouse, Nadahini Creek, Tatshenshini i Klukshu. Prowadzi przez przełęcze Three Guadsmen Pass (980 m n.p.m.) i Chilkat Pass (1070 m n.p.m.). Granicę amerykańsko–kanadyjską przekracza pomiędzy miejscowościami Dalton Cache i Pleasant Camp.
Droga biegnie częściowo w śladzie Dalton Trail, dawnego ważnego szlaku zaopatrzenia z czasów gorączki złota nad Klondike.

</doc>
<doc id="5261455" url="https://pl.wikipedia.org/wiki?curid=5261455" title="Jaskinia w Mącznej Skale Mała">
Jaskinia w Mącznej Skale Mała

Jaskinia w Mącznej Skale Mała – jaskinia w Mącznych Skałach w Dolinie Kluczwody w granicach Wielkiej Wsi, w gminie Wielka Wieś w powiecie krakowskim, w województwie małopolskim. Pod względem geograficznym jest to obszar Wyżyny Olkuskiej wchodzący w skład Wyżyny Krakowsko-Częstochowskiej.
Opis obiektu.
Myty otwór o wymiarach 2 × 2 m ma północno-zachodnią ekspozycję i znajduje się na wysokości 20 m nad dnem doliny. Znajduje się za nim myty, wysoki korytarz. W tylnej części korytarz staje się bardziej zawaliskowy, w jego stropie są liczne skały sklejone mlekiem wapiennym. W tej części od korytarza odchodzi kilka krótkich poprzecznych odgałęzień powstałych na szczelinach. W końcowej części wysokość korytarza obniża się do kilkudziesięciu cm. Za zwężeniem znajduje się końcowa salka. Od salki tej, a także od końcowego niskiego odcinka korytarza odchodzą ciasne korytarzyki łączące się z sobą w niewielkiej salce. Są one jednak dla człowieka za ciasne. W 2015 r. zamieszkane były przez borsuka, który częściowo je przysypał.
Jest to jaskinia krasowa utworzona w późnojurajskich wapieniach skalistych. W kilku miejscach na jej stropie są zwietrzałe polewy i zwietrzałe mleko wapienne. Namulisko składa się z rumoszu skalnego i gliny. W pobliżu otworu zostało częściowo usunięte. Jaskinia jest wilgotna, z jej stropu miejscami skapuje woda. Światło słoneczne dociera na odległość około 10 m od otworu. W jego zasięgu na ścianach wegetują glony, mchy i paprocie z rodzaju zanokcica. Obserwowano ślady zamieszkiwania jaskini przez borsuka, z innych zwierząt występują pająki, kosarze, ślimaki, muchówki. Wśród pajęczaków E. Sanocka-Wołoszynowa stwierdziła gatunki: "Tegenaria silvestris", "Porrhomma moravicum", "Meta menardi", "Bathyphantes gracilis", "Nesticus cellulanus".
Historia poznania.
Po raz pierwszy jaskinię wymienia Gotfryd Ossowski w 1884 r. Opisał ją Kazimierz Kowalski w 1951 r. Wówczas znana jej długość wynosiła 21 m. Później odkryto na jej końcu dwie małe salki, wskutek czego długość jaskini wzrosła do 25 m. W 1981 r. E. Sanocka-Wołoszynowa badała faunę pajęczaków w jaskini. Obecny opis i plan jaskini sporządził N. Sznober w 2015 r.

</doc>
<doc id="5261463" url="https://pl.wikipedia.org/wiki?curid=5261463" title="Wojciech Średziński">
Wojciech Średziński

Wojciech Średziński (Średziński) herbu Leliwa (zm. po 1630 roku) – rotmistrz królewski.
Poseł na sejm 1624 roku z ziemi przemyskiej.

</doc>
<doc id="5261464" url="https://pl.wikipedia.org/wiki?curid=5261464" title="Sabrina Mulrain">
Sabrina Mulrain

Sabrina Mulrain (ur. 10 czerwca 1978 w Moers) – niemiecka lekkoatletka specjalizująca się w biegach sprinterskich, olimpijka.
Na arenie międzynarodowej odniosła następujące sukcesy:
Trzykrotna medalistka mistrzostw Niemiec w biegu na 200 m: srebrna (2000) oraz dwukrotnie brązowa (1999, 2005). Dwukrotna srebrna medalistka mistrzostw Niemiec w sztafecie 4 × 100 m (2004, 2005). Halowa mistrzyni Niemiec w sztafecie 4 × 200 m (2005).
Rekordy życiowe: 

</doc>
<doc id="5261467" url="https://pl.wikipedia.org/wiki?curid=5261467" title="Sarcophyton">
Sarcophyton

Sarcophyton – rodzaj roślin z rodziny storczykowatych ("Orchidaceae"). Obejmuje trzy gatunki. Są to epifity i litofity rosnące na nizinach do 800 m n.p.m. Występują w południowo-wschodniej Azji – w Mjanmie, Chinach, na Tajwanie i Filipinach.
Systematyka.
Rodzaj sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5261468" url="https://pl.wikipedia.org/wiki?curid=5261468" title="Szuty (rejon głębocki)">
Szuty (rejon głębocki)

Szuty – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Zarębkowo, własność Twardomańskich.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 30 osób, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne. W 1931 w 4 domach zamieszkiwało 30 osób.
Wierni należeli do parafii rzymskokatolickiej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5261473" url="https://pl.wikipedia.org/wiki?curid=5261473" title="Szwedy (rejon głębocki)">
Szwedy (rejon głębocki)

Szwedy – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów wieś w gminie Prozoroki, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Sanniki, wasność Kossów.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 65 osób, wszystkie były wyznania rzymskokatolickiego i zadeklarowały polską przynależność narodową. Było tu 11 budynków mieszkalnych. W 1931 w 13 domach zamieszkiwały 63 osoby.
Wierni należeli do parafii rzymskokatolickiej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5261480" url="https://pl.wikipedia.org/wiki?curid=5261480" title="Sarcanthopsis">
Sarcanthopsis

Sarcanthopsis – rodzaj roślin z rodziny storczykowatych ("Orchidaceae"). Obejmuje 6 gatunków. Występują w południowo-wschodniej Azji i na wyspach Oceanii w takich krajach i regionach jak: Archipelag Bismarcka, Karoliny, Fidżi, Nowa Kaledonia, Nowa Gwinea, Wyspy Salomona, Wallis i Futuna. Są to rośliny epifityczne lub litofityczne rosnące w lasach na wybrzeżu i na nizinach na wysokościach do około 1000 m n.p.m.
Systematyka.
Rodzaj sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5261483" url="https://pl.wikipedia.org/wiki?curid=5261483" title="Elżbieta Nowak (lekkoatletka)">
Elżbieta Nowak (lekkoatletka)

Elżbieta Nowak (ur. 22 września 1952) – polska lekkoatletka, specjalizująca się w biegach sprinterskich.
Na europejskich igrzyskach juniorów w Lipsku w 1968 zdobyła brązowy medal w sztafecie 4 × 100 metrów (polska sztafeta biegła w składzie: Krystyna Mandecka, Urszula Soszka, Danuta Kopa oraz Nowak) oraz zajęła 6. miejsce w biegu na 100 metrów. Na mistrzostwach Europy juniorek w Paryżu w 1970 zdobyła złoty medal w sztafecie 4 × 100 metrów (wspólnie z Anielą Szubert, Urszulą Soszką i Heleną Kerner), ponadto awansowała do półfinału biegu na 100 metrów, w którym zajęła 5. miejsce. Podczas mistrzostw Polski w Warszawie w 1970 zdobyła brązowy medal w biegu na 200 metrów.
Matka Elżbiety Nowak, Joanna (1926–2008), również była lekkoatletką, m.in. mistrzynią Polski w biegu na 400 metrów (Łódź 1955).

</doc>
<doc id="5261486" url="https://pl.wikipedia.org/wiki?curid=5261486" title="Seone Mendez">
Seone Mendez

Seone Mendez (ur. 15 maja 1999 w Sydney) – australijska tenisistka.
Kariera tenisowa.
Na swoim koncie ma wygranych dwanaście turniejów w grze pojedynczej i trzy w grze podwójnej rangi ITF. 21 marca 2022 zajmowała najwyższe miejsce w rankingu singlowym WTA Tour – 198. pozycję, natomiast 20 września 2021 osiągnęła najwyższą lokatę w deblu – 304. miejsce.

</doc>
<doc id="5261489" url="https://pl.wikipedia.org/wiki?curid=5261489" title="Szyłowo (rejon głębocki)">
Szyłowo (rejon głębocki)

Szyłowo (; ) – chutor na Białorusi, w obwodzie witebskim, w rejonie głębockim, w sielsowiecie Prozoroki.
Dawniej używana nazwa – Szydłowo.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwały tu 23 osoby, 16 było wyznania rzymskokatolickiego a 7 prawosławnego. Jednocześnie wszyscy mieszkańcy zadeklarowali polską przynależność narodową. Były tu 4 budynki mieszkalne. W 1931 w 4 domach zamieszkiwało 21 osób.
Wierni należeli do parafii rzymskokatolickiej i prawosławnej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5261494" url="https://pl.wikipedia.org/wiki?curid=5261494" title="Julius Weismann">
Julius Weismann

Julius Weismann (ur. 26 grudnia 1879 we Fryburgu Bryzgowijskim, zm. 22 grudnia 1950 w Singen) – niemiecki kompozytor.
Życiorys.
W dzieciństwie uczył się gry na fortepianie. Kompozycji uczył się w Monachium u Josefa Rheinbergera (1892) i Ludwiga Thuillego (1899–1902) oraz w Berlinie u Heinricha von Herzogenberga (1898–1899). Od 1906 roku działał we Fryburgu Bryzgowijskim jako pianista. W 1930 roku wspólnie z Erichem Dofleinem założył mistrzowską klasę fortepianu, którą prowadził do 1939 roku. Wspierał politykę władz III Rzeszy, za co otrzymał szereg wyróżnień. W 1936 roku otrzymał honorową profesurę.
Stworzył oryginalny styl muzyczny, oparty na elementach późnoromantycznych, niekiedy z wykorzystaniem harmoniki impresjonistycznej.

</doc>
<doc id="5261497" url="https://pl.wikipedia.org/wiki?curid=5261497" title="Obraz Matki Bożej Boreckiej">
Obraz Matki Bożej Boreckiej

Obraz Matki Bożej Boreckiej — obraz Matki Bożej Pocieszenia znajdujący się w Sanktuarium Matki Bożej Pocieszenia w Borku Wielkopolskim.
Historia obrazu.
Pierwszy obraz powstał między 1390 a 1392 i został namalowany przez nieznanego artystę, według opisu Matki Bożej, jaki podał Epifaniusz. Według współczesnych historyków sztuki obecny obraz pochodzi z lat 1550–1575. Znajduje się on w sanktuarium w Zdzieżu, które to miasto spłonęło w pożarze w 1423. Obraz się uratował, a miasto Zdzież zostało połączone z Borkiem. W czasie najazdu szwedzkiego obraz został przewieziony do klasztoru sióstr cysterek w Trzebnicy. Wota zostały przeznaczone na obronę przed najeźdźcą. W 1702 obraz ponownie został schowany przez Szwedami na Śląsku, powrócił w 1711 do Borka.
Od połowy XIX wieku obraz był kilkakrotnie odnawiany. Zachowane ślady dotyczą konserwacji z 1909, 1924 i 1947. 
W czasie okupacji niemieckiej w II wojnie światowej obraz był przechowywany w prywatnym mieszkaniu w Gostyniu, skąd powrócił po zakończeniu wojny.
Opis obrazu.
Obraz namalowany jest temperą na cyprysowej desce o wymiarach 115 x 125 cm. Przedstawia on Matkę Bożą w półpostaci w ciemnogranatowym płaszczu z ornamentową złoconą bordiurą, narzuconym na głowę i spiętym klamrą na piersiach. Madonna trzyma na lewym ręku Dziecię, a prawą wskazuje na nie. Jezus ubrany jest w czerwoną sukienkę, prawą ręką błogosławi, a lewą opiera na zamkniętej księdze opartej na kolanie. Jego wzrok skierowany jest na Matkę. Wokół głów obu postaci unosi się nimb, a ponad nim jest szarfa podtrzymywana przez aniołów z napisem: „Ave Regina Caelorum Ave Domina Angelorum” (Witaj Królowo Nieba, Witaj Pani Aniołów). Obraz posiada dwie zasłony: pierwsza przedstawia scenę zaślubin Najświętszej Maryi Panny i św. Józefa, druga wykonana z posrebrzanej blachy tworzy sukienkę obrazu.
Koronacja obrazu.
Uroczystość koronacji obrazu odbyła się 2 lipca 1931 i dokonana została przez prymasa Polski kard. Augusta Hlonda. Korony papieskie zostały wykonane z darów złożonych przez firmę W. Szulca z Poznania z ofiarowanych złotych obrączek i szlachetnych kamieni przez mieszkańców Borek.
Kult obrazu.
Sanktuarium w Zdzieżu należy do najstarszych nie tylko w Wielkopolsce, ale również w Polsce, sanktuariów maryjnych. Początek kultu sięga końca XIV wieku, kiedy powstała parafia w Zdzieżu i był już obraz Matki Bożej oraz rzeźba piety. W 1619 ksiądz biskup Andrzej Opaliński powołał komisję, której zadaniem było zbadanie cudownych wydarzeń za sprawą Matki Bożej Zdzieżewskiej. Komisja w składzie: Kasper Stanisław Happ, archidiakon śremski i sufragan poznański, Stanisław Kochański, dziekan krobski i proboszcz z Pępowa, Stanisław Śremski, dziekan nowomiejski i proboszcz wilkowyjski, Stanisław Staszewski, sekretarz konsystorski po przesłuchaniu wiarygodnych świadków oficjalnie uznała obraz za słynący cudami. W 1647 sekretarz królewski Maciej Kazimierz Treter wydał w Krakowie spisane cuda i łaski za przyczyną Pani Zdzieżu. W 1682 wydał drugą książkę po łacinie, która została w następnym roku wydania w języku polskim pod tytułem: „Cudotworne dzieła Przenayswiętszey Bogarodzice Panny przy obrazie Iey zdzieszewskim przed Borkiem w dioecesiey poznanskiey prawie niezliczonymi cudami i łaskami jaśniejące”.
Z parafii w Suchym Lesie od 1653 wyrusza pielgrzymka do cudownego obrazu w Zdzieżu. Wizytacja parafii w 1777 zanotowała ponad 800 wotów, w tym również składane przez miasta. Wota jak również relacje z niezwykłych i cudownych wydarzeń składane są aktualnie i na bieżąco.

</doc>
<doc id="5261500" url="https://pl.wikipedia.org/wiki?curid=5261500" title="Mieruko-chan">
Mieruko-chan



</doc>
<doc id="5261502" url="https://pl.wikipedia.org/wiki?curid=5261502" title="Manila Standard">
Manila Standard

Manila Standard – filipiński dziennik wydawany w języku angielskim. Został założony w 1987 roku.
Linki zewnętrzne.
 

</doc>
<doc id="5261509" url="https://pl.wikipedia.org/wiki?curid=5261509" title="Zapaść behawioralna">
Zapaść behawioralna

Zapaść behawioralna – termin stworzony przez etologa Johna B. Calhouna, aby opisać załamanie zachowań, które może wynikać z przeludnienia danej populacji. Termin i koncepcja wywodzą się z serii eksperymentów Calhouna na temat przeludnienia, które przeprowadził na szczurach norweskich w latach 1958-1962. W ramach eksperymentów Calhoun i jego badacze stworzyli serię badań znanych jako „szczurze utopie” – stanowiące zamknięte przestrzenie, w których szczury miały nieograniczony dostęp do pożywienia i wody, umożliwiając nieskrępowany wzrost populacji. Calhoun ukuł termin „zapaść behawioralna” w swoim raporcie z 1 lutego 1962 r. w artykule zatytułowanym „Gęstość populacji i patologia społeczna” w Scientific American na temat eksperymentu na szczurach. Później przeprowadzał podobne eksperymenty na myszach, od 1968 do 1972 roku. 
Praca Calhouna została wykorzystana jako zwierzęcy model upadku społecznego, a jego badania stały się kamieniem probierczym socjologii miejskiej i psychologii w ogóle. Jednym z głównych pól zainteresowań Johna B. Calhouna był potencjalny wpływ przeludnienia na społeczeństwo. W powojennych latach, kiedy światowa populacja gwałtownie wzrastała, przeludnienie było postrzegane jako bardzo realny potencjalny problem.
Eksperymenty.
W badaniu z 1962 roku Calhoun opisał zachowanie w następujący sposób:Wiele [samic szczurów] nie było w stanie przeżyć ciąży lub porodu, gdyby do niego doszło. Jeszcze większa liczba, po pomyślnym porodzie, nie spełniała funkcji macierzyńskich. Wśród samców zaburzenia zachowania wahały się od dewiacji seksualnych do kanibalizmu i od szaleńczej nadaktywności do patologicznego wycofania, z którego poszczególne osobniki wychodziły, aby jeść, pić i poruszać się tylko wtedy, gdy inni członkowie społeczności spali. Równie zakłócona była społeczna organizacja zwierząt...
Wspólne źródło tych zaburzeń stało się najbardziej widoczne w populacjach naszej pierwszej serii trzech eksperymentów, w których obserwowaliśmy rozwój tego, co nazwaliśmy "zapaścią behawioralną". Zwierzęta gromadziły się w największej liczbie w jednej z czterech połączonych ze sobą zagród, w których utrzymywana była kolonia. Aż 60 z 80 szczurów w każdej eksperymentalnej populacji gromadziło się w jednym kojcu podczas pory karmienia. Pojedyncze szczury rzadko jadły, z wyjątkiem towarzystwa innych szczurów. W rezultacie w kojcu przystosowanym do jedzenia rozwinęło się ekstremalne zagęszczenie populacji, pozostawiając pozostałe przestrzenie niemal niezamieszkane. 
... W eksperymentach, w których rozwinęła się "zapaść behawioralna", śmiertelność osesków sięgała aż 96 procent wśród najbardziej zdezorientowanych grup w populacji.Wczesne eksperymenty Calhouna ze szczurami zostały przeprowadzone na polach uprawnych w Rockville w stanie Maryland, począwszy od 1947 roku.
Calhoun w czasie gdy pracował w Narodowym Instytucie Zdrowia Psychicznego (National Institute of Mental Health) w 1954 roku, rozpoczął liczne eksperymenty na szczurach i myszach. Podczas swoich pierwszych testów umieścił około 32 do 56 szczurów w skrzyni o wymiarach 10 na 14 stóp (3 na 4.2 metra) w stodole w hrabstwie Montgomery. Podzielił przestrzeń na cztery pokoje. Każdy pokój został specjalnie stworzony, aby pomieścić tuzin dojrzałych brązowych szczurów norweskich. Szczury mogły manewrować między pokojami, korzystając z ramp. Ponieważ Calhoun zapewniał nieograniczone zasoby, takie jak woda, pożywienie, a także ochrona przed drapieżnikami, chorobami i pogodą, mówiono, że szczury znajdują się w „szczurzej utopii” lub „mysim raju”, wyjaśnił inny psycholog.
Po wcześniejszych eksperymentach na szczurach Calhoun stworzył później w 1972 r. „Środowisko hamujące śmiertelność myszy”: klatkę kwadratową o wymiarach 101 na 101 cali (2,5 na 2,5 metra) dla myszy, z uzupełnianym pożywieniem i wodą w celu stałego wspierania wzrostu populacji, by maksymalnie wykorzystać eksperymentalny charakter badania. W jego najsłynniejszym eksperymencie z serii „Wszechświat 25” populacja osiągnęła szczytową liczbę 2200 myszy, a następnie wykazywała szereg nienormalnych, często destrukcyjnych zachowań. Do 600 dnia populacja była na drodze do wyginięcia.
Artykuł z 1962 r. w Scientific American ukazał się w czasie, gdy przeludnienie stało się przedmiotem wielkiego zainteresowania opinii publicznej i wywarło znaczny wpływ na kulturę. Calhoun sformułował większość swoich prac w kategoriach antropomorficznych, w sposób, który czynił jego idee bardzo przystępnymi dla laickiej publiczności.
Sam Calhoun postrzegał los populacji myszy jako metaforę potencjalnego losu ludzkości. Scharakteryzował załamanie społeczne jako „śmierć duchową”, odnosząc się do śmierci cielesnej jako „drugiej śmierci”, o której mowa w biblijnym wersecie Objawienia 2:11.
Calhoun przeszedł na emeryturę z Narodowego Instytutu Zdrowia Psychicznego w 1984 roku, ale kontynuował pracę nad wynikami swoich badań aż do swojej śmierci 7 września 1995 roku.
Wyjaśnienie.
Uważa się, że specyficzne dobrowolne tłoczenie się gryzoni, do którego odnosi się określenie „zapaści behawioralnej”, wynikało z wcześniejszego, mimowolnego zagęszczenia populacji: poszczególne osobniki tak przyzwyczaiły się do bliskości podczas jedzenia, że zaczęły kojarzyć karmienie z towarzystwem, i rezygnowały z posiłków, gdy nie było innych osobników w pobliżu. Calhoun w końcu znalazł sposób, aby temu zapobiec, zmieniając niektóre ustawienia pomieszczeń, tym samym nieco zmniejszając śmiertelność, ale ogólne patologiczne konsekwencje przeludnienia pozostały niezmienne. 
Zastosowanie u ludzi.
Kontrowersje dotyczą konsekwencji tych badań. Eksperyment psychologa Jonathana Freedmana polegał na zwerbowaniu uczniów szkół średnich i studentów do przeprowadzenia serii eksperymentów, które mierzyły wpływ gęstości zaludnienia na zachowanie ludzi. Mierzył ich poziom stresu, dyskomfort, agresję, rywalizację i ogólne niezadowolenie. Oświadczył w 1975 roku, że nie znalazł żadnych znaczących negatywnych skutków. Naukowcy argumentowali, że „praca Calhouna nie dotyczyła jedynie gęstości w sensie fizycznym, jako liczby osób na jednostkę kwadratową, ale dotyczyła stopni interakcji społecznych”.

</doc>
<doc id="5261513" url="https://pl.wikipedia.org/wiki?curid=5261513" title="Andrea Bouma">
Andrea Bouma

Andrea Bouma (ur. 6 listopada 1999) – holenderska lekkoatletka, sprinterka, medalistka halowych mistrzostw świata w 2022.
Osiągnięcia sportowe.
Odpadła w półfinale biegu na 200 metrów na mistrzostwach świata juniorów w 2016 w Bydgoszczy. Na mistrzostwach Europy juniorów w 2017 w Grosseto zajęła 8. miejsce w sztafecie 4 × 100 metrów i odpadła w półfinale biegu na 200 metrów. Była rezerwową zawodniczką w sztafecie 4 × 400 metrów podczas igrzysk olimpijskich w 2020 w Tokio. 
Wystąpiła w biegu eliminacyjnym sztafety 4 × 400 metrów na halowych mistrzostwach świata w 2022 w Belgradzie. W biegu finałowym zastąpiła ją Femke Bol. Sztafeta holenderska zdobyła srebrny medal i Bouma również uznawana jest za wicemistrzynię świata w tej konkurencji.
Była mistrzynią Holandii w biegu na 400 metrów w 2020.

</doc>
<doc id="5261517" url="https://pl.wikipedia.org/wiki?curid=5261517" title="Heinrich von Herzogenberg">
Heinrich von Herzogenberg

Leopold Heinrich Picot de Peccaduc, Freiherr von Herzogenberg (ur. 10 kwietnia 1843 w Grazu, zm. 9 października 1900 w Wiesbaden) – austriacki kompozytor, baron.
Życiorys.
Pochodził z francuskiej rodziny szlacheckiej, był synem urzędnika na dworze cesarskim w Wiedniu. Otrzymał wszechstronne wykształcenie, uczył się w kolegium jezuickim w Feldkirch, gimnazjach w Monachium, Dreźnie i Grazu, następnie odbył studia prawnicze i filozoficzne w Wiedniu. W latach 1862–1864 uczył się w Konserwatorium Wiedeńskim u Felixa Otto Dessoffa. Przyjaźnił się z Johannesem Brahmsem i w 1868 roku ożenił się z jego znajomą, pianistką Elisabeth von Stockhausen (1847–1892). W 1872 roku wyjechał do Lipska, gdzie w 1874 roku wspólnie z Philippem Spittą, Franzem von Holsteinem i Alfredem Volklandem założył Bachverein, którego w latach 1875–1885 był przewodniczącym. W 1885 roku jako następca Friedricha Kiela został wykładowcą kompozycji w Hochschule für Musik w Berlinie. Od 1889 roku prowadził także mistrzowskie kursy kompozycji. Z powodu pogarszającego się stanu zdrowia stopniowo ograniczał swoje obowiązki pedagogiczne i w 1900 roku ostatecznie przeszedł na emeryturę.
Twórczość.
W swojej muzyce łączył różnorodne prądy artystyczne. W kompozycjach orkiestrowych nawiązywał do Schumanna i Wagnera, w formach kameralnych, pieśniach i utworach fortepianowych natomiast widoczny jest wpływ twórczości Brahmsa. Po śmierci żony w 1892 roku poświęcił się głównie tworzeniu muzyki religijnej, wzorując się na tym polu na dawnych mistrzach takich jak Johann Sebastian Bach i Heinrich Schütz.

</doc>
<doc id="5261518" url="https://pl.wikipedia.org/wiki?curid=5261518" title="Zakład Naukowo-Wychowawczy Sióstr Niepokalanek w Jazłowcu">
Zakład Naukowo-Wychowawczy Sióstr Niepokalanek w Jazłowcu

Zakład Naukowo-Wychowawczy Sióstr Niepokalanek w Jazłowcu – klasztor oraz placówka naukowa, ze szkołą o statusie gimnazjum, założona w 1863 r. i prowadzona przez Niepokalanki w Jazłowcu k. Buczacza na Podolu w latach 1863–1939. W okresie II Rzeczypospolitej (1920–1939) słynna już szkoła i znana w całym kraju jako "Jazłowiec", składała się z liceum ogólnokształcącego oraz seminarium gospodarczego wraz z internatem i uważana była za czołowe żeńskie gimnazjum w Polsce.
Historia i zasady.
Zgromadzenie.
Do stworzenia nowego zgromadzenia Niepokalanek w drugiej połowie XIX-go w. w Rzymie, oprócz Marceliny Darowskiej, przyczynili się księża Aleksander Jełowicki, Hieronim Kajsiewicz oraz Józefa Karska, współzałożycielka, i od listopada 1859 r. pierwsza matka generalna zakonu. W międzyczasie, Darowska szukała na terenie Galicji w zaborze Austro-Węgierskim obiektu na klasztor i szkoły. Taki obiekt znalazł się na Podolu w podupadłej mieścinie, Jazłowcu, niegdyś historycznie znaczącym grodzie, gdzie właściciel majątku, Krzysztof Błażowski, został ofiarodawcą swego rozległego pałacu po Poniatowskich na cel patriotyczny. Pod koniec 1860 zmarła chorowita Józefa Karska w Rzymie i po roku, przyjechawszy wcześniej z Polski do Rzymu, w 1862 Darowska została mianowana przełożoną generalną na jej miejscu.
Darowska przybyła do Jazłowca w 1863, wraz z siedmioma zakonnicami, celem uruchomienia szkoły średniej z internatem dla córek z dostojnych rodzin z wszystkich zaborów Polski i szkoły elementarnej dla dzieci z okolicy, pod opieką nowego zgromadzenia.
Zasady szkolne.
Darowska okazała się prekursorką nowoczesnego stylu wychowania, tzn. odrzucającego zasadę z tamtych czasów „ślepego posłuszeństwa”. W swoich wskazówkach wychowawczych, pisała : 
System wychowawczy opracowany przez nią i opisany na jej "Karteczkach", zawierał cztery punkty:
Przez 10 lat Marcelina Darowska osobiście prowadziła w szkole w Jazłowcu katechizację dzieci.
Program nauczania.
Program nauczania zakładu pokrywał się programem zalecanym dla klasycznych gimnazjów państwowych. Był na tyle rozszerzany w różnych okresach, że oprócz języka i literatury polskiej, były także francuski, niemiecki i rosyjski. Na dobrym poziomie stały historia, geografia, matematyka i nauki ścisłe oraz religia. Dodatkowo były lekcje gry na instrumentach muzycznych i śpiewu oraz rysunku i malarstwa. Popularna wśród wielu uczennic była lekkoatletyka.
Patronat.
Wydarzeniem w historii szkoły było przybycie, a następnie coroczne wizytacje abp. Zygmunta Feliksa Felińskiego, arcybiskupa metropolity warszawskiego. W sierpniu 1883 poświęcił on w Jazłowcu posąg Matki Bożej, wykonany z białego marmuru carraryjskiego przez emigranta polskiego w Rzymie, Oskara Sosnowskiego.
Losy skoły.
Od początku, Jazłowiec cieszył się popularnością do takiego stopnia iż Darowska i kadra nauczycielska zdecydowały po dziesięciu latach istnienia zakładu że był czas na nowy projekt. Tym razem nowa fundacja została utworzona w Jarosławiu w majątku, gdzie przed Kasatą, urzędował klasztor Jezuitów. Mimo wojen, I wojna światowa i Wojna polsko-bolszewicka, Wojna polsko-ukraińska, kiedy to 14 Pułk Ułanów Jazłowieckich zwyciężył na polu bitwy, szkoła przetrwała aż do II wojny światowej. We wrześniu 1939 uczennice już nigdy nie wróciły do Jazłowca i Niepokalanki razem z statuą Matki Bożej Jazłowieckiej zmuszone były opuścić klasztor i mogiły zmarłych sióstr wraz z grobowcem Marceliny Darowskiej, ostatecznie w 1946 r..

</doc>
<doc id="5261520" url="https://pl.wikipedia.org/wiki?curid=5261520" title="Lista postaci cyklu Ziemiomorze">
Lista postaci cyklu Ziemiomorze

Lista fikcyjnych postaci z "Ziemiomorza", cyklu powieści fantasy, amerykańskiej pisarki Ursuli K. Le Guin.
Ged (Krogulec).
Dzieje Geda, zwanego Krogulcem, od jego dzieciństwa do starości, zawarte są we wszystkich częściach cyklu, choć protagonistą jest tylko w pierwszej powieści – "Czarnoksiężniku z Archipelagu" i ostatnim opowiadaniu – "Blask ognia". Jako Arcymag, był największym z żyjących czarodziejów.
Tenar.
Tenar, Biała Pani, główna bohaterka powieści "Grobowce Atuanu" i "Tehanu", pojawia się także w zamykającej cykl powieści "Inny wiatr". Drobnej budowy, czarnowłosa i jasnoskóra. Jedna z nielicznych mieszkańców Ziemiomorza nosząca jawnie swoje imię.
Urodziła się tego samego dnia, kiedy zmarła najwyższa kapłanka Grobowców Atuanu, jednej z wysp Kargadu, więc gdy skończyła sześć lat stała się jej następczynią. Straciła wtedy swe imię i przyjęła przydomek Kapłanki Wiecznie Odradzanej, Arha – „Pożarta”. Od kapłanek niższego szczebla uczyła się obrzędów Bezimiennych. Nauczyła się także na pamięć poruszać się po podziemnym Labiryncie, gdzie spoczywały skarby Bezimiennych.
Któregoś dnia Arha znalazła w podziemiach mężczyznę, który przybył ograbić skarbiec. Po pewnym czasie stwierdziła, że mężczyzna jest magiem, który szuka największego ze skarbów Labiryntu – połowy pierścienia Erreth-Akbego. Wbrew zasadom postanowiła mu pomóc i uwolniła go, darowując wcześniej amulet. Ged, bo to on był owym magiem, uciekając, zabrał ze sobą nie tylko połówkę amuletu, ale i Arhę, teraz znów Tenar, którą uwolnił spod władzy Bezimiennych. Świątynia po ich wyjściu zawaliła się w gruzy. Pierścień Erreth-Akbego znów połączony stanowił klucz do pokoju w całym Archipelagu. A przywiozła go do stolicy, Havnoru, właśnie Tenar. Para bohaterów, Tenar i Ged, mimo łączącej ich więzi nie zdecydowali się na związek. Wybrali zamiast tego pełnienie swych ról społecznych, które wymagają życia w pojedynkę.
Kobieta potem popłynęła na wyspę Gont, gdzie przez kilka następnych lat pobierała nauki u maga Ogiona. Po latach przybrała imię Goha i założyła rodzinę – wyszła za mąż za prostego rolnika Krzemienia, miała dwoje dzieci, córkę Jabłko i syna Iskrę. Jej otoczenie nie wiedziało o roli, jaką odegrała w odzyskaniu pierścienia Erreth-Akbego. Po śmierci męża została sama na farmie. Zaopiekowała się poparzoną dziewczynką, ofiarą okrutnego traktowania ze strony włóczęgów, której nadała imię Therru. Obydwie zajęły się starym magiem Ogionem, który pod ich opieką dożył swoich dni i właśnie Tenar przed śmiercią zdradził swe prawdziwe imię.
Tuż po jego śmierci, smok Kalessin przyniósł półżywego Krogulca, który stracił umiejętności magiczne po pojedynku z Cobem ("Najdalszy brzeg"). Na odludziu mężczyzna powoli dochodził do siebie. W okolicy pojawił się człowiek, który skrzywdził wcześniej Therru, a Tenar wdała się także w konflikt z wyniosłym czarodziejem Aspenem. Postanowiła zabrać Therru do swojego domu, ale tam też znaleźli je złoczyńcy, na szczęście uratował je przybyły w porę Krogulec. Tenar uczyniła go swoim partnerem. Gdy w domu zjawił się syn Tenar, prawowity właściciel farmy, który jako nastolatek uciekł na morze, kobieta stwierdziła, że jest on teraz pustym i zawistnym człowiekiem. Opuściła więc, w towarzystwie Therru i Krogulca, swoją farmę i wróciła do domu Ogiona. Po drodze napotykali dworskiego maga Aspena, wyznawcę Coba, który zniewolił ich. Therru, widząc upokorzenie przybranych rodziców, ujawniła swą prawdziwą naturę i wezwała smoka Kalessina. Smok przybył, uwalniając Tenar i Krogulca i przynosząc zagładę czarnemu magowi i jego stronnikom. W małej Therru, o prawdziwym imieniu Tehanu, odnalazł od dawna poszukiwaną przedstawicielkę zapomnianego rodu ludzi-smoków. Chciał ją zabrać ze sobą, ale Tehanu postanowiła na razie zostać razem ze swoimi najbliższymi w starym domu Ogiona.
Kilka lat później Tenar i Tehanu gościły na Havnorze u króla Lebannena. Król miał wówczas kłopoty – smoki, które ze swoich ziem na zachodzie przyleciały na pobliskie wyspy starały się stamtąd wypłoszyć ludzi. Tenar poznała tam tajemniczą księżniczkę Kargów, którą ojciec chciał wydać za króla Ziemiomorza. Okazało się, że w legendach tego ludu przechowała się historia o tym, iż kiedyś ludzie i smoki byli jednym plemieniem, po czym część wybrała wolność, wieczne życie i odleciała na zachód, stając się smokami, a część wybrała dobrobyt i stała się ludźmi, a aby nie umierać na zawsze, stworzyła magię, która zatrzymuje dusze zmarłych w suchej krainie. Na wyspie Roke wraz z Mistrzami Roke odkryli ostateczną prawdę, przechowaną w legendzie. W krainie zmarłych czarodziej Olcha wraz z Tehanu zburzyli mur i uwolnili zmarłych, pozwalając im umrzeć naprawdę i odejść do krainy poza zachodem. Po rozwiązaniu zagadki Tenar wróciła do swojego mężczyzny, Geda, na Gont.
W serialu "Ziemiomorze" postać Tenar odtwarzała Kristin Kreuk, zaś w "Opowieściach z Ziemiomorza" głosu w angielskiej wersji użyczyła Mariska Hargitay, zaś w japońskiej Jun Fubuki.
Tehanu.
Tehanu jest jedną z głównych bohaterek powieści "Tehanu", pojawia się także w zamykającej cykl powieści "Inny wiatr".
Jako mała dziewczynka, została okrutnie potraktowana przez swoich opiekunów, włóczęgów, którzy prawdopodobnie wykorzystali ją fizycznie i, chcąc zatrzeć ślady swego występku, wrzucili do ognia. Poważnie poparzonym dzieckiem zaopiekowała się Tenar, lecz dziewczynka z trudem powracała do zdrowia, była trwale okaleczona i prawie nie mówiła. Tenar nazwała bezimienną dziewczynkę Therru („Żar ognia”). Therru – a wraz z nią Tenar – została odrzucona przez miejscową społeczność, jako „inna”, nieakceptowana przez swoją odmienność; jej widok przywoływał istnienie „ciemnego fragmentu duszy człowieka”. Na odludziu wyspy Gont, w samotni sędziwego czarodzieja Ogiona, powoli dochodziła do siebie. Kobieta stała się dla niej przybraną matką, a były arcymag Ged przybranym ojcem. Ważną rolę w samouświadomieniu miała dla dziewczynki legenda o tym, że istnieją gdzieś na świecie ludzie-smoki, istoty, które mogą przybierać obydwie postaci. Therru, ratując swych rodziców przed czarnym magiem Aspenem, odkryła w końcu swą prawdziwą naturę, przedstawicielkę zapomnianego rodu ludzi-smoków i swe prawdziwe imię – Tehanu.
Kilkanaście lat później Tehanu pomogła królowi Lebannenowi porozumieć się z rozjuszonymi smokami, chcącymi wyprzeć ludzi ze swoich ziem. Król zabrał ją ze sobą na wyspę magów, Roke, a tam, razem z czarodziejem Olchą, młoda kobieta-smok zburzyła mur, który nie pozwalał martwym ludziom naprawdę odejść i zakłócał równowagę świata. Tam też odkryła nareszcie w pełni swą smoczą naturę, przybrała nową postać i odleciała na zachód, do krainy smoków.
W "Opowieściach z Ziemiomorza" głosu w angielskiej wersji użyczyła Blaire Restaneo, zaś w japońskiej Aoi Teshima.
Cob.
Cob jest głównym antagonistą w powieści "Najdalszy brzeg".
Był on nekromantą obdarzonym ogromną potęgą. Lękał się śmierci tak bardzo, że postanowił stać się nieśmiertelnym za wszelką cenę. Przywoływanie zmarłych – trudna i niebezpieczna sztuka – przychodziła Cobowi tak łatwo, że robił to za pieniądze i sprowadzał z Suchej Krainy kogo tylko chciał. Krogulec rozgniewał się na niego bardzo, gdy ten przywołał ducha arcymaga Nemmerlego, który poświęcił dla niego życie. W gniewie Ged upokorzył Coba zawlókłszy go do Suchej Krainy – ziemi śmierci, której nekromanta tak się lękał.
Cob mimo to nie zaprzestał swych praktyk, lecz dzięki wiedzy zyskanej między innymi z zapisków Szarego Maga z Paln, stał się z czasem znacznie potężniejszy. W końcu dzięki swej magii zyskał swoistą pseudo-nieśmiertelność, dzięki której mógł trwać wiecznie w Suchej Krainie nie tracąc nic ze swej potęgi, ani zdolności do aktywnego działania. By zdobyć władzę nad żywymi ludźmi, Cob wykonał wyłom w murze otaczającym krainę śmierci. Dzięki niemu przemawiał do nich w snach i kusił obietnicą wiecznego życia. Jeszcze groźniejszym skutkiem powstania wyrwy był rozszerzający się wpływ Suchej Krainy na Ziemiomorze, objawiający się m.in. zanikiem magii i rzemiosła.
Zjawisko to nie umknęło uwadze Mistrzów ze Szkoły na Roke. Problem okazał się tak poważny, że arcymag Krogulec zdecydował się wybrać w podróż w poszukiwaniu jego źródła, zabierając ze sobą księcia Arren. Na trop Coba naprowadził ich sam Orm-Embar – najpotężniejszy smok Ziemiomorza. Poprosił on Geda o pomoc, gdyż okazało się, że klątwa Coba może doprowadzić do zagłady smoków, gdyż odbiera im ich język – mowę tworzenia – esencję ich istnienia.
Miejscem, z którego rozprzestrzeniał się wpływ Coba na świat, okazała się wyspa Selidor na najdalszym zachodzie Ziemiomorza. Tam, w miejscu gdzie przed wiekami zginęli w pojedynku Erreth-Akbe i Orm, arcymag wezwał Coba, a ten unieruchomił Geda i towarzyszącego mu Arrena, po czym rzucił w arcymaga zaklętą włócznią Szarego Maga. Krogulca uratował sam Orm-Embar – zionął w Coba swym ogniem, lecz zginął od rzuconej przez niego włóczni. Niestety nie wystarczyło to by zniszczyć nekromantę – ciało przepadło, lecz strzęp człowieka uciekł do Suchej Krainy. Arcymag i młody książę podążyli za nim – przekroczyli mur otaczający krainę umarłych i zeszli po zboczu, aż do Suchej Rzeki. Odnaleźli Coba obok magicznej wyrwy w skalnej ścianie, przez którą wpływ tego miejsca sięgał do Ziemiomorza. Ged zasklepił wyłom i złamał wiążące Coba zaklęcia, które nie pozwalały mu umrzeć. Cob stał się jednym z wielu duchów zamieszkujących krainę umarłych, lecz niektórzy magowie nie zapomnieli o nim, ani o pokusie nieśmiertelności.
Cob jest antagonistą w luźnej adaptacji cyklu, "Opowieściach z Ziemiomorza", lecz jest przedstawiony inaczej niż w powieści. Głos postaci w originale podkłada Yuko Tanaka, a w wersji angielskiej Willem Dafoe.
Inni bohaterowie.
Irian.
Tytułowa postać opowiadania "Ważka", podobnie jak większość postaci, powraca w ostatniej powieści. Przedstawicielka pół-ludzi pół-smoków, co sugeruje jej imię (ang. „Dragonfly”).
Kalessin.
Najstarszy ze smoków, pojawia się pod koniec powieści "Najdalszy brzeg" i "Tehanu", by pomóc głównym bohaterom. Zostaje nazwany Segoyem, co sugeruje, że utożsamiany jest ze stwórcą wysp Ziemiomorza.
Lebannen.
Lebannen, zwany Arrenem, to protagonista "Najdalszego brzegu"; pojawia się też w "Innym wietrze". Syn księcia Enladów z rodu Morreda. Później koronowany, staje się pierwszym królem Ziemiomorza od śmierci Mahariona. Podobnie jak Tenar jawnie nosi swoje imię.
W "Opowieściach z Ziemiomorza" głosu, w angielskiej wersji, użyczył Matt Levin, zaś w japońskiej Jun'ichi Okada.
Ogion.
Aihal z Gontu, zwany Ogionem Milczącym, to mistrz Geda i czarnoksiężnik wyspy Re Albi. Szczupły, śniadoskóry, jest małomówny i ma spokojny charakter, na co dzień prowadzi proste życie – hoduje kozy, spaceruje po lesie. Rzadko korzysta ze swych magicznych mocy.
Orm Embar.
Najpotężniejszy ze smoków w czasach, gdy Ged był Arcymagiem. Potomek legendarnego Orma, którego młody Krogulec poznał jeszcze przed wizytą w Grobowcach Atuanu. Ginie, zabity przez Coba włócznią Szarego Maga, na wyspie Selidor, ratując przy tym Geda.
Vetch.
Estarriol, zwany Vetchem, był czarnoksiężnikiem wyspy Iffish i przyjacielem Geda, któremu pomógł dopłynąć do brzegów Suchej Krainy.

</doc>
<doc id="5261521" url="https://pl.wikipedia.org/wiki?curid=5261521" title="Marcus Agius">
Marcus Agius

Marcus Ambrose Paul Agius (ur. 22 lipca 1946) – brytyjski finansista i były przewodniczący grupy Barclays.
Życiorys.
Marcus Agius urodził się 22 lipca 1946 r. jako syn Eny Eleanory (z domu Hueffer) i podpułkownika Alfreda Victora Louisa Benedykta Agiusa. Pochodzi z Malty i kształcił się w St George’s College w Weybridge. Uzyskał stopień naukowy w dziedzinie nauk mechanicznych i ekonomii w Trinity Hall w Cambridge, a także posiada tytuł MBA w Harvard Business School.
Wczesna kariera i Lazard (1972-2006).
Karierę bankową Agius rozpoczął w banku inwestycyjnym Lazard, gdzie pracował w latach 1972–2006 na kilku wyższych stanowiskach. Został mianowany prezesem londyńskiego oddziału Lazard w 2001 roku i wiceprezesem Lazard LLC w 2002 roku. W 1995 roku dołączył do BAA PLC jako dyrektor niewykonawczy, a od 2002 do 2006 roku pełnił funkcję jej prezesa.
Zarząd Barclays i przewodniczący (2006-2012).
W dniu 1 września 2006 r. Agius dołączył do zarządu Barclays jako dyrektor niewykonawczy i zastąpił Matthew Barretta na stanowisku przewodniczącego od 1 stycznia 2007 r. Jego ostatnio zgłoszona pensja wynosiła 750 000 funtów.
W dniu 2 lipca 2012 r. ogłoszono, że Agius zrezygnuje ze stanowiska z powodu kar nałożonych na niektórych pracowników Barclays za manipulację LIBOR. W listopadzie 2012 roku poinformowano, że może zostać zatrudniony jako konsultant.
W lipcu 2012 r. Agius został przywrócony na stanowisko Prezesa Wykonawczego, po rezygnacji CEO Boba Diamonda do czasu mianowania nowego dyrektora naczelnego. Podczas swojego pobytu w Barclays Agius wziął udział w spotkaniu Grupy Bilderberg w 2011 roku.
British Bankers’ Association (2010–2012).
Od 2010 do 2012 Agius był przewodniczącym British Bankers' Association (BBA). 
Od grudnia 2006 do 2012 Agius był starszym niezależnym dyrektorem niewykonawczym zarządu BBC. We wrześniu 2011 r. Agius został powołany na członka komitetu do działania jako jeden z trzech powierników Grupy Bilderberg. Pozostali członkowie komisji to poseł Kenneth Clarke i Lord Kerr z Kinlochard.
Botanika.
Agius jest zapalonym ogrodnikiem. W latach 2009–2019 był przewodniczącym powierników Królewskich Ogrodów Botanicznych w Kew. Po przejściu na emeryturę przekazał 500 000 funtów na ogrody, aby stworzyć tam ogród Agius Evolution. Został mianowany przewodniczącym Cambridge University Plant Science Initiative.
W 2021 Agius został odznaczony Komandorem Orderu Imperium Brytyjskiego (CBE) za zasługi dla botaniki i ochrony.
Życie osobiste.
Marcus, katolik, poślubił Katherine (ur. 1949), córkę Edmunda de Rothschild z angielskiej rodziny bankowej Rothschildów i jest blisko związany z majątkiem rodziny Rothschildów, Exbury Gardens w Hampshire. Mają dwójkę dzieci.
W 2010 roku The Tablet nazwał go jednym z najbardziej wpływowych katolików rzymskich w Wielkiej Brytanii.

</doc>
<doc id="5261523" url="https://pl.wikipedia.org/wiki?curid=5261523" title="Nickelodeon Kids’ Choice Awards 2022">
Nickelodeon Kids’ Choice Awards 2022

35. gala Nickelodeon Kids’ Choice Awards odbyła się 9 kwietnia 2022 na amerykańskim Nickelodeon. Galę poprowadziła amerykańska aktorka Miranda Cosgrove oraz amerykański futbolista Rob Gronkowski. Jest to pierwsza ceremonia Kids’ Choice Awards od czasu gali w 2004 roku, w którym było dwóch prowadzących.
Nominacje.
Nominacje zostały oficjalnie potwierdzone 9 marca 2022.

</doc>
<doc id="5261524" url="https://pl.wikipedia.org/wiki?curid=5261524" title="Tenar">
Tenar



</doc>
<doc id="5261526" url="https://pl.wikipedia.org/wiki?curid=5261526" title="Tehanu">
Tehanu



</doc>
<doc id="5261528" url="https://pl.wikipedia.org/wiki?curid=5261528" title="Bodziszek gołębi">
Bodziszek gołębi

Bodziszek gołębi ("Geranium columbinum" L.) – gatunek rośliny z rodziny bodziszkowatych. Występuje niemal w całej Europie (z wyjątkiem Islandii, północnej części Półwyspu Skandynawskiego i północnej Rosji), w północnej Afryce (od Maroka do Libii) i w zachodniej Azji (w rejonie Kaukazu i Bliskiego Wschodu). W Polsce jest rozpowszechniony na południu, rozproszony na zachodzie i północy, bardzo rzadki w środkowej i północno-wschodniej części kraju. Status gatunku w Polsce jest niejasny, uznawany jest za gatunek prawdopodobnie obcy.
Biologia i ekologia.
Roślina jednoroczna i dwuletnia, kwitnąca od maja do sierpnia. Rośnie w miejscach nasłonecznionych – na zboczach, przydrożach, polach i odłogach, żwirowiskach nadrzecznych i w miejscach kamienistych. W polskich górach sięga do ok. 900–1000 m n.p.m.
Liczba chromosomów 2n = 18.

</doc>
<doc id="5261529" url="https://pl.wikipedia.org/wiki?curid=5261529" title="Geranium columbinum">
Geranium columbinum



</doc>
<doc id="5261531" url="https://pl.wikipedia.org/wiki?curid=5261531" title="Komputerowe wyścigi">
Komputerowe wyścigi



</doc>
<doc id="5261533" url="https://pl.wikipedia.org/wiki?curid=5261533" title="Alyona Alyona">
Alyona Alyona

Alyona Alyona, właśc. Alona Olehiwna Sawranenko (ukr. Альона Олегівна Савраненко, ur. 14 czerwca 1991 w Kapitaniwce) – ukraińska raperka oraz kompozytorka śpiewająca w języku ukraińskim.
Alyona jest uważana przez ukraińskie media za „nową gwiazdę rapu na Ukrainie” i „sensację ukraińskiego rapu”. W artykule zatytułowanym „15 European Pop Acts Who Matter Right Now”, The New York Times porównał ją do Azealii Banks.
Życiorys.
Urodziła się w osadzie typu miejskiego Kapitaniwka w obwodzie kirowohradzkim. Posiada dwa tytuły licencjata, z których jeden otrzymała na Państwowym Uniwersytecie Pedagogicznym im. Hryhorij Skoworodaya w Perejasławiu. Przed karierą raperską pracowała jako nauczycielka w przedszkolu „Teremok” w Baryszówce. Następnie kierowała przedszkolem w sąsiedniej wsi Derniwka. W sumie Alyona pracowała w przedszkolach cztery lata, aby po zdobyciu popularności odejść z pracy.
Kariera muzyczna.
Jej początkowe imię sceniczne brzmiało Альона Al.kaida.
Pod obecnym pseudonimem Alyona Alyona wydała swój pierwszy teledysk w październiku 2018 do utworu „Рибки”. 24 października wydała drugi teledysk do tego samego utworu, tym razem w profesjonalnej reżyserii. 12 listopada wypuściła teledysk do „Голови, który w pierwszym miesiącu zebrał milion wyświetleń na platformie YouTube. Następnie pojawiły się dwa kolejne wideoklipy: „Відчиняй” 30 listopada i „Залишаю свій дім” w grudniu. W tym ostatnim symbolicznie przedstawiono artystkę, jak opuszcza Baryszówkę, jej rodzinne miasto.
W styczniu 2019, kiedy miał miejsce polityczny skandal z udziałem prezydenta Petro Poroszenki, Alyona Alyona wydała nową piosenkę zatytułowaną „Обіцянки” (pol. „Obietnice”). Później, w tym samym roku, 8 kwietnia, wydała swój pierwszy album "Пушка", a także teledysk do głównego utworu o tej samej nazwie. Album zawiera cztery wcześniej opublikowane utwory, a także dziewięć nowych, w tym „Падло” w duecie z Aliną Pasz. W tym samym miesiącu została wyróżniona przez Vogue jako „najbardziej nieprawdopodobna gwiazda rapu na Ukrainie”.
W sierpniu 2019 wystąpiła na Sziget Festival w Budapeszcie. W grudniu 2019 napisała tekst „Вільна”, piosenki w wykonaniu Tiny Karol i Juliji Saniny i zawartej w ścieżce dźwiękowej ukraiński film fabularny "Viddana".
7 lutego 2020 podpisała kontrakt z polską wytwórnią Def Jam Polska. W 2021 nakładem wytwórni ukazał się album "Galas", na którym gościnnie wystąpili polscy raperzy: Żabson oraz Kukon.
15 stycznia 2021 zdobyła nagrodę Public Choice w konkursie Music Moves Europe Talent Awards.
W 2021 była częścią ukraińskiego jury Konkursu Piosenki Eurowizji.

</doc>
<doc id="5261535" url="https://pl.wikipedia.org/wiki?curid=5261535" title="Nocny express">
Nocny express

Nocny express – pierwszy singel polskiej piosenkarki Lanberry z jej czwartego albumu studyjnego, zatytułowanego "Obecna". Singel został wydany 21 stycznia 2022.
Kompozycja znalazła się na 17. miejscu listy AirPlay – Top, najczęściej odtwarzanych utworów w polskich rozgłośniach radiowych.
Geneza utworu i historia wydania.
Utwór napisali i skomponowali Małgorzata Uściłowska, Dominic Buczkowski-Wojtaszek i Patryk Kumór. Piosenkarka o singlu:
Singel ukazał się w formacie digital download 21 stycznia 2022 w Polsce za pośrednictwem wytwórni płytowej Agora. Piosenka została umieszczona na czwartym albumie studyjnym Lanberry – "Obecna".
12 lutego 2022 utwór został zaprezentowany telewidzom stacji TVN w programie "Dzień dobry TVN".
„Nocny express” w stacjach radiowych.
Nagranie było notowane na 17. miejscu w zestawieniu AirPlay – Top, najczęściej odtwarzanych utworów w polskich rozgłośniach radiowych.
Teledysk.
Do utworu powstał teledysk w reżyserii Michała Mazurka, który udostępniono w dniu premiery singla za pośrednictwem serwisu YouTube.
18 marca 2022 opublikowano wideo do akustycznej wersji singla, który został zmontowany przez samą piosenkarkę.

</doc>
<doc id="5261541" url="https://pl.wikipedia.org/wiki?curid=5261541" title="Automatic Certificate Management Environment">
Automatic Certificate Management Environment

ACME (ang. "Automatic Certificate Management Environment") – protokół komunikacyjny służący do automatyzacji interakcji pomiędzy urzędami certyfikacji, a serwerami ich użytkowników, umożliwiający automatyczne wdrażanie infrastruktury kluczy publicznych przy bardzo niskich kosztach. Protokół został zaprojektowany przez Internet Security Research Group (ISRG) dla swojej usługi Let’s Encrypt.
Protokół, oparty na przekazywaniu wiadomości w formacie JSON przez HTTPS, został opublikowany jako standard internetowy w RFC 8555.
Implementacje.
ISRG opracowało wolne i otwarte implementacje ACME: "certbot" to oparte na Pythonie oprogramowanie do zarządzania certyfikatami serwera przy użyciu protokołu ACME, a "boulder" to napisana w Go implementacja urzędu certyfikacji.
Wersje API.
ACME v1.
Specyfikacja API v1 została opublikowana 12 kwietnia 2016 roku i obsługuje wydawanie certyfikatów dla w pełni kwalifikowanych nazw domen, takich jak codice_1 lub codice_2, za to nie obsługuje certyfikatów wieloznacznch (ang. "wildcard")"," takich jak codice_3. Obsługa API V1 została wyłączona przez Let’s Encrypt 1 czerwca 2021 roku.
ACME v2.
API v2 zostało opublikowane 13 marca 2018 roku i nie jest wstecznie kompatybilne z v1. Wersja 2 obsługuje domeny wieloznaczne dzięki czemu wiele subdomen np. codice_4, codice_5, codice_6, może używać protokółu TLS w sieciach prywatnych, w ramach jednej domeny, przy użyciu jednego, wspólnego certyfikatu. Wystąpienie o taki certyfikat wymaga modyfikacji rekordu TXT domeny, co weryfikuje kontrolę nad domeną.

</doc>
<doc id="5261546" url="https://pl.wikipedia.org/wiki?curid=5261546" title="Korea Południowa na Zimowych Igrzyskach Olimpijskich 2022">
Korea Południowa na Zimowych Igrzyskach Olimpijskich 2022

Korea Południowa na Zimowych Igrzyskach Olimpijskich 2022 – występ kadry sportowców reprezentujących Koreę Południową na igrzyskach olimpijskich, które odbyły się w Pekinie, w Chińskiej Republice Ludowej, w dniach 4–20 lutego 2022 roku.
Reprezentacja Korei Południowej liczyła sześćdziesięcioro pięcioro zawodników – trzydzieści kobiet i trzydziestu pięciu mężczyzn.
Był to dziewiętnasty start Korei Południowej na zimowych igrzyskach olimpijskich.
Zdobyte medale.
Południowi Koreańczycy zdobyli 9 medali - 2 złote, 5 srebrnych i 2 brązowe. Wszystkie z nich były zasługą łyżwiarzy szybkich. 5, w tym oba złote, wywalczyli na krótkim torze, a 4 na długim torze.
Był to siódmy wynik w dotychczasowej historii startów Korei Południowej na zimowych igrzyskach olimpijskich i najsłabszy od Zimowych Igrzyskach Olimpijskich 2002 w Salt Lake City.
Najbardziej utytułowanym południowokoreańskim zawodnikiem igrzysk została shorttrakistka Choi Min-jeong - zdobywczyni jednego złotego i dwóch srebrnych medali.

</doc>
<doc id="5261553" url="https://pl.wikipedia.org/wiki?curid=5261553" title="Jan Magott">
Jan Magott

Jan Magott (ur. 1951 r.) – polski inżynier informatyk. Absolwent Politechniki Wrocławskiej. Od 2007 profesor na Wydziale Elektroniki Politechniki Wrocławskiej. W 2015 odznaczony Złotym Medalem za Długoletnią Służbę

</doc>
<doc id="5261554" url="https://pl.wikipedia.org/wiki?curid=5261554" title="Worlds Apart (album Russella Allena i Anette Olzon)">
Worlds Apart (album Russella Allena i Anette Olzon)

Worlds Apart – album studyjny duetu metalowych wokalistów: Amerykanina Russella Allena (członka zespołów Symphony X i Adrenaline Mob) oraz Szwedki Anette Olzon (byłej członkini zespołu Nightwish i obecnej członkini zespołu The Dark Element), działających w ramach projektu o nazwie . Został wydany 6 marca 2020 roku nakładem wytwórni Frontiers Records.
Russell Allen i Anette Olzon nawiązali współpracę pod koniec 2019 roku. Wcześniej Russell współpracował z norweskim wokalistą Jørnem Lande (znanym m.in. z występów w zespole Masterplan), z którym w ramach projektu nazwanego wydał cztery albumy. Po wydaniu ostatniego z nich, "The Great Divide" z 2014 roku, Jørn Lande postanowił zakończyć działalność w projekcie Allena.
17 stycznia 2020 roku projekt Allen/Olzon opublikował w internecie pierwszy, promujący album singel, zatytułowany „Worlds Apart”. 18 lutego ukazał się z kolei drugi singel, „Never Die”. W dniu wydania albumu projekt zamieścił w sieci singel „What If I Live”, zaś 27 marca opublikowany został ostatni singel, „I’ll Never Leave You”.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="5261558" url="https://pl.wikipedia.org/wiki?curid=5261558" title="Association Familiale Mulliez">
Association Familiale Mulliez

Association Familiale Mulliez / Stowarzyszenie Rodziny Mulliez (AFM) – spółka holdingowa rodziny Mulliez. Rodzina przedsiębiorców wywodzących się z okolic Lille jest jedną z najbogatszych rodzin we Francji. Organizacja ich reprezentująca, AFM, została założona w 1955 roku przez Gérarda Mullieza i od 2014 roku jest kierowana przez Barthélemy’ego Guislaina.
Motto klanu rzymskokatolickiego to „Tous dans tout” – dosłownie: „wszyscy (członkowie rodziny) we wszystkich (biznesach)”.
Spółki kontrolowane.
Za pośrednictwem AFM rodzina sprawuje kontrolę nad następującymi firmami, z których większość została przez nią założona:
Kontrowersje.
Rosyjska inwazja na Ukrainę w 2022 r..
Po rosyjskiej inwazji na Ukrainę w 2022 roku, która rozpoczęła się 24 lutego, wiele międzynarodowych, zwłaszcza zachodnich firm, wycofało się z Rosji. Większość marek "Association Familiale Mulliez" tego nie zrobiła, a firma ogłosiła, że będzie kontynuować i rozszerzać swoją działalność, przyciągając znaczną krytykę konsumentów i bojkot. Oprócz tego, w połowie lutego 2023 po śledztwie dziennikarzy z kilku krajów wyszło na jaw, że sieć "Auchan" oraganizuje zbiórki w Rosji na rzecz "pomocy humanitarnej", które de facto są zbiórkami dla wojska Putina. Podano także, że sieć przekazuje dane swoich pracowników w Rosji do komisji rekrutujących do armii Putina.

</doc>
<doc id="5261560" url="https://pl.wikipedia.org/wiki?curid=5261560" title="Napad na serce">
Napad na serce

Napad na serce – trzeci singel polskiej piosenkarki Viki Gabor z jej drugiego albumu studyjnego, zatytułowanego "ID". Singel został wydany 4 lutego 2022.
Kompozycja znalazła się na 24. miejscu listy AirPlay – Top, najczęściej odtwarzanych utworów w polskich rozgłośniach radiowych.
Powstanie utworu i historia wydania.
Utwór napisali i skomponowali Jonas Becker, Timotei Crudu, Elshafie Samir Salah, Elshafie Amira Salah, Wiktoria Gabor i Jeremi Sikorski.
Singel ukazał się w formacie digital download 4 lutego 2022 w Polsce za pośrednictwem wytwórni płytowej Sony Music Entertainment Poland. Piosenka została umieszczona na drugim albumie studyjnym Gabor – "ID".
„Napad na serce” w stacjach radiowych.
Nagranie było notowane na 24. miejscu w zestawieniu AirPlay – Top, najczęściej odtwarzanych utworów w polskich rozgłośniach radiowych.
Teledysk.
Do utworu powstał teledysk w reżyserii Pawła Grabowskiego, który udostępniono w dniu premiery singla za pośrednictwem serwisu YouTube.

</doc>
<doc id="5261561" url="https://pl.wikipedia.org/wiki?curid=5261561" title="Worlds Apart">
Worlds Apart



</doc>
<doc id="5261563" url="https://pl.wikipedia.org/wiki?curid=5261563" title="Pyretryna">
Pyretryna



</doc>
<doc id="5261564" url="https://pl.wikipedia.org/wiki?curid=5261564" title="Are Nakkim">
Are Nakkim

Are Nakkim (ur. 13 lutego 1964) – norweski lekkoatleta specjalizujący się w biegach długodystansowych. 
Największy sukces w karierze odniósł w 1990 r. w Splicie, zdobywając srebrny medal mistrzostw Europy w biegu na 10 000 metrów.
Ośmiokrotnie zdobył tytuły mistrza Norwegii, w konkurencjach: bieg na 1500 m (1990), bieg na 5000 m (1986, 1988, 1989, 1990), bieg na 10 000 m (1984) oraz bieg na 3000 m z przeszkodami (1985, 1986). Był również dwukrotnie złotym medalistą halowych mistrzostw Norwegii, w biegu na 3000 m (1990, 1991).
Rekordy życiowe: 

</doc>
<doc id="5261565" url="https://pl.wikipedia.org/wiki?curid=5261565" title="Daniel Akerson">
Daniel Akerson

Daniel Francis „Dan” Akerson (ur. 21 października 1948) jest byłym prezesem i dyrektorem generalnym General Motors. Akerson zastąpił Edwarda Whitacre na stanowisku dyrektora generalnego 1 września 2010 r. i został prezesem zarządu 1 stycznia 2011 r. Jego następcą została CEO General Motors, Mary Barra. Akerson był dyrektorem zarządzającym The Carlyle Group i szefem globalnego wykupu przed dołączeniem do General Motors. Do zarządu General Motors dołączył 24 lipca 2009 roku. Akerson zasiada również we władzach American Express i Fundacji Akademii Marynarki Wojennej Stanów Zjednoczonych, a obecnie jest wiceprzewodniczącym i specjalnym doradcą rady dyrektorów Grupy Carlyle.
Życie osobiste.
Akerson urodził się w Oakland w Kalifornii, dorastał w Mankato w Minnesocie, a obecnie mieszka w McLean w Wirginii. Posiada tytuł Bachelor of Science w dziedzinie inżynierii w Akademii Marynarki Wojennej Stanów Zjednoczonych (klasa z 1970 r.) oraz tytuł magistra ekonomii w London School of Economics. Akerson służył jako oficer na niszczycielu marynarki wojennej w latach 1970–1975.
Dziadkowie Akersona ze strony matki są Niemcami, a dziadkowie ze strony ojca to Szwedzi.
Kariera.
Akerson dołączył do MCI Inc. w 1983 roku, gdzie przez kilka lat pełnił funkcję dyrektora finansowego oraz prezesa i dyrektora ds. operacyjnych. Opuścił MCI w 1993 roku, by zostać prezesem i dyrektorem generalnym General Instrument, gdzie zastąpił byłego sekretarza obrony Stanów Zjednoczonych Donalda Rumsfelda.
W 1996 roku Akerson został zatrudniony jako dyrektor naczelny Nextel. Podczas jego kadencji jako CEO przychody Nextel wzrosły z 171,7 miliona dolarów w roku poprzedzającym jego przybycie do ponad 3,3 miliarda dolarów w 1998 roku. Wkrótce po ustąpieniu ze stanowiska dyrektora generalnego Nextel w lipcu 1999 roku, Akerson został wprowadzony przez Craiga McCawa do uruchomienia Nextlink Communications, później przemianowanej na XO Communications. XO Communications ogłosiło upadłość w czerwcu 2002 r., a Akerson zrezygnował z funkcji CEO w grudniu 2002 r. Akerson dołączył do The Carlyle Group w 2003 roku. Pracując w The Carlyle Group, Akerson kierował największym funduszem private equity firmy.
W lipcu 2009 roku Akerson został powołany do rady dyrektorów General Motors jako przedstawiciel Departamentu Skarbu USA, który w tym czasie posiadał 61% udziałów w GM. 12 sierpnia 2010 r. ogłoszono, że Akerson będzie następcą Eda Whitacre na stanowisku CEO General Motors, począwszy od 1 września 2010 r., a 1 stycznia 2011 r. obejmie również stanowisko przewodniczącego rady dyrektorów. W pierwszym roku swojej kadencji w 2011 roku General Motors osiągnął rekordowy zysk w wysokości 7,6 miliarda dolarów przy przychodach w wysokości 150,3 miliarda dolarów. W grudniu 2013 r. Departament Skarbu USA sprzedał ostatnie pozostałe akcje zwykłe GM.
W kwietniu 2013 roku inwestorzy zaczęli spekulować, że 64-letni menedżer może rozważać przejście na emeryturę. Spekulacje opierały się wyłącznie na zmianach w planie wynagrodzeń Akersona w GM.
10 grudnia 2013 r. firma GM ogłosiła, że z dniem 15 stycznia 2014 r. Akerson zostanie zastąpiony na stanowisku CEO GM przez Mary Barra. Poinformowano, że przejście na emeryturę Akersona zostało przyspieszone z powodu zaawansowanego stadium raka jego żony, jednak 1 marca 2014 r. The Carlyle Group ogłosiła, że Akerson ponownie dołączył do firmy jako wiceprzewodniczący i specjalny doradca rady dyrektorów. Od lutego 2014 r. Akerson zasiada w radzie dyrektorów firmy Lockheed Martin.
Opinie polityczne.
W sierpniu 2016 roku Akerson ogłosił, że po raz pierwszy w życiu nie zagłosuje na republikańskiego kandydata na prezydenta. W artykule opublikowanym dla The Washington Post Akerson potępił Donalda Trumpa w wielu kwestiach, chwaląc jednocześnie Hillary Clinton.

</doc>
<doc id="5261567" url="https://pl.wikipedia.org/wiki?curid=5261567" title="Wojciech Majewski (inżynier)">
Wojciech Majewski (inżynier)

Wojciech Majewski (ur. 4 kwietnia 1931 w Warszawie, zm. 6 lipca 2021) – polski inżynier łączności.
Życiorys.
Urodził się 4 kwietnia 1931 r. w Warszawie. Absolwent Politechniki Wrocławskiej. Pracę naukowo-dydaktyczną na Politechnice Wrocławskiej rozpoczął w 1954 r., specjalizując się w zakresie akustyki mowy i metod oceny jakości transmisji sygnału mowy. Doktoryzował się w 1964 r. i został awansowany na adiunkta. W latach 1969–1981 pełnił obowiązki zastępcy dyrektora Instytutu Telekomunikacji i Akustyki ds. badań naukowych i współpracy z przemysłem. Od 1970 r. był zatrudniony na stanowisku docenta. W 1975 r. utworzył i objął kierownictwo Zakładu Akustyki Cybernetycznej, jednak w 1976 r. w instytucie zlikwidowano zakłady, wobec czego objął funkcję kierownika seminarium rozpoznawania obrazów dźwiękowych.
Sprawował funkcję dyrektora Instytutu w latach 1981–1984. Od 1985 r. profesor nadzwyczajny na Wydziale Informatyki i Zarządzania Politechniki Wrocławskiej, a od 1993 r. profesor zwyczajny. Do struktury zakładowej wrócono w 1985 r., w związku z czym w 1986 r. utworzył i objął kierownictwo Zakładu Analizy i Przetwarzania Sygnałów Akustycznych, pozostając na tym stanowisku do 2002 r., gdy przeszedł na emeryturę. W latach 1993–1996 był prorektorem ds. nauki Politechniki Wrocławskiej.
Autor lub współautor ponad 100 prac naukowych, promotor 10 doktorów. Podczas odbywanych stażów w Stanach Zjednoczonych wykładał w 1973 r. na Uniwersytecie Florydy w Gainesville, a w 1979 r. na Uniwersytecie Stanu Michigan w East Lansing, gdzie uczestniczył m.in. w opracowaniu ekspertyz fonoskopijnych związanych z porwaniem i zabójstwem premiera Włoch Aldo Moro.
Członek Komitetu Akustyki Polskiej Akademii Nauk, a także Wrocławskiego Towarzystwa Naukowego, International Society of Phonetic Sciences, Audio Engineering Society, European Acoustics Association oraz International Association for Forensic Phonetics and Acoustics. Był również honorowym członkiem Polskiego Towarzystwa Akustycznego oraz Polskiego Towarzystwa Fonetycznego.
Zmarł 6 lipca 2021 r.

</doc>
<doc id="5261569" url="https://pl.wikipedia.org/wiki?curid=5261569" title="Stylurus erectocornus">
Stylurus erectocornus



</doc>
<doc id="5261570" url="https://pl.wikipedia.org/wiki?curid=5261570" title="Arrivals and Departures">
Arrivals and Departures



</doc>
<doc id="5261571" url="https://pl.wikipedia.org/wiki?curid=5261571" title="Świadowo">
Świadowo

Świadowo (; ) – wieś na Białorusi, w obwodzie witebskim, w rejonie głębockim, w sielsowiecie Ziabki.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wsie Świadowo I i Świadowo II leżały w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało:
Wierni należeli do parafii rzymskokatolickiej w Bobrowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Ziabkach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5261573" url="https://pl.wikipedia.org/wiki?curid=5261573" title="Halowe Mistrzostwa Świata w Lekkoatletyce 2022 – bieg na 800 m mężczyzn">
Halowe Mistrzostwa Świata w Lekkoatletyce 2022 – bieg na 800 m mężczyzn

Bieg na 800 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw świata w Štark Arena w Belgradzie.
Tytułu mistrzowskiego z 2018 nie bronił Adam Kszczot.
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, rekordy halowych mistrzostw świata, poszczególnych kontynentów oraz najlepszy wynik na listach światowych w 2022.
Wyniki.
Eliminacje.
Awans: Dwóch najlepszych z każdego biegu (Q)..

</doc>
<doc id="5261579" url="https://pl.wikipedia.org/wiki?curid=5261579" title="Niklas Wallenlind">
Niklas Wallenlind

Niklas Wallenlind (ur. 21 listopada 1968 w Göteborgu) – szwedzki lekkoatleta specjalizujący się w biegach płotkarskich, olimpijczyk (1992). 
Na arenie międzynarodowej odniósł następujące sukcesy:
13-krotny złoty medalista mistrzostw Szwecji:
Rekordy życiowe: 

</doc>
<doc id="5261586" url="https://pl.wikipedia.org/wiki?curid=5261586" title="Alena Antalová">
Alena Antalová

Alena Antalová (ur. 28 lipca 1972 w Bratysławie) – słowacka aktorka teatralna i filmowa. 
Życiorys.
Alena Antalová urodziła się 28 lipca 1972 r. w Bratysławie. Jej ojcem jest chemik Miroslav Antal. Dziadek Ladislav Vychodil był uznanym scenografem. Od najmłodszych lat występowała w różnych produkcjach telewizyjnych. Ukończyła Konserwatorium w Bratysławie, a następnie wydział muzyczny Akademia Sztuk Scenicznych im. Leoša Janáčka w Brnie. Od 1994 r. jest członkiem Teatru Miejskiego w Brnie, gdzie występuje na scenach muzycznych i dramatycznych. W 1996 r. zdobyła nagrodę W 1999 r. zdobyła nagrodę Cena Thálie w kategorii Talent Roku do lat 33 za rolę Małgorzaty w spektaklu teatralnym na podstawie powieści Michaiła Bułhakowa "Mistrz i Małgorzata". Grała główne role m.in. w musicalu "Mamma Mia!", w spektaklach "Nine", "Poslední loď", "Jane Eyrová". Występowała m.in. w spektaklach "Cyrano z Bergerac", "Mary Poppins", "Hello, Dolly!" 
Trzykrotnie została wybrana jako najpopularniejsza aktorka Teatru Miejskiego w Brnie w plebiscycie publiczności Křídla (za sezony 1996/1997, 2000/2001 i 2010/2011). 
W 1984 r. zagrała w filmie "Čierny slnovrat". W latach 90. występowała w serialu "Četnické humoresky". W 2003 r. zagrała w filmie "Společník" u boku Jaroslava Duška, Josefa Somra i Evy Holubové. Nagrała partie solowe do filmu "Kytice" i znalazła się na płycie "Mary Poppins". 
W 2003 r. odcisk dłoni Aleny Antalovej został umieszczony w Alei Gwiazd przed Teatrem Miejskim w Brnie.
Życie prywatne.
Alena Antalová jest żoną biznesmena Josefa Juráčka. Mają czworo dzieci: Alenę, Elenę, Jana i Marię.

</doc>
<doc id="5261592" url="https://pl.wikipedia.org/wiki?curid=5261592" title="Atak na parlament Armenii">
Atak na parlament Armenii

Zamach na parlament w Armenii – zamach terrorystyczny przeprowadzony w armeńskim parlamencie 27 października 1999 roku w stolicy Armenii – Erywaniu. W wyniku ataku dokonanego przez pięciu mężczyzn śmierć poniosło ośmiu urzędników państwowych. Zabity został między innymi premier Wazgen Sarkisjan oraz przewodniczący parlamentu – Karen Demirczian. Strzelanina przyczyniła się do licznych zmian politycznych w kraju oraz stała się obiektem wielu teorii spiskowych.
Zamach został przeprowadzony przez członków Armeńskiej Federacji Rewolucyjnej. Brał w nim udział Nairi Hunanjan, jeden z liderów ruchu.
Szczegóły ataku.
Około 17:15 do budynku parlamentu Armenii wkroczyło pięciu mężczyzn uzbrojonych w AK-47. Broń mieli ukrytą pod płaszczami. Wtargnęli do sali obrad i rozpoczęli ostrzał zgromadzonych tam polityków, raniąc śmiertelnie osiem osób, w tym premiera Sarkisjana oraz przewodniczącego parlamentu Demirczjana. Łącznie rany odniosło trzydziestu ludzi.
Po zamachu do stolicy ściągnięte zostały oddziały policyjne. Operacji przewodził bezpośrednio ówczesny prezydent Armenii – Robert Koczarian. Zamachowcy zażądali helikoptera oraz czasu antenowego w państwowej telewizji w celu wygłoszenia manifestu politycznego. W budynku uwięzionych było około 50 zakładników. Po całonocnych negocjacjach prezydenta z terrorystami zgodzili się oni na uwolnienie zakładników i złożyli broń nad ranem. Główną przyczyną ustępstw zamachowców było to, że przez kilkanaście godzin nie osiągnęli oni żadnego znaczącego efektu. W międzyczasie siły zbrojne Armenii zablokowały wszystkie drogi prowadzące do miasta.
Procesy.
29 października cała piątka zamachowców została oskarżona o akt terrorystyczny. Dochodzenie prowadzone przez Gagika Dżangirjana zakończyło się 12 lipca 2000 roku. Wszyscy oskarżeni zostali skazani na dożywotnią karę pozbawienia wolności.
Dżangirjan wykazywał, że prezydent Koczarian był bezpośrednio powiązany z kręgiem terrorystów. Potwierdziły to zeznania Hunanjana, który przekonywał, że w zamach zaangażowany był szef administracji prezydenta. Winy jednak jednoznacznie nie stwierdzono.

</doc>
<doc id="5261593" url="https://pl.wikipedia.org/wiki?curid=5261593" title="Adeo">
Adeo

Adeo S.A. (do 2007 roku "Groupe Leroy Merlin") jest spółką holdingową trzeciej co do wielkości grupy na świecie w sprzedaży towarów konsumpcyjnych do majsterkowania i dekoracji.
Adeo, które jest częścią Stowarzyszenia Rodziny Mulliez, jest spółką-matką marki Leroy Merlin. Grupa obsługuje również średniej wielkości marki DIY, takie jak Weldom, Bricocenter, Zodio czy Bricoman, marka specjalizująca się w sprzedaży dla firm budowlanych.
Historia.
Pod koniec I wojny światowej Adolphe Leroy senior zaczął kupować i odsprzedawać nadwyżki amerykańskich akcji. W 1923 r. syn Adolphe poślubił Rose Merlin i otworzyli sklep w Nœux-les-Mines o nazwie „Au stock américain”, gdzie sprzedawał materiały budowlane, a nawet domy w formie zestawów. W 1947 r. otwarto trzy nowe sklepy na północy, a w 1960 r. grupa została przemianowana na „Leroy Merlin”. Pod koniec lat 70. sieć liczyła 33 sklepy.
W 1979 r. rodzina Mulliez weszła do marki Leroy Merlin. W 1989 r. utworzono w Hiszpanii grupę Leroy Merlin.
W 1994 r. grupa kupiła Bricomana w Belgii od grupy Louis Delhaize. Marka została następnie wprowadzona do Francji w 1999 r. Grupa opuściła rynek belgijski w 2003 r. i sprzedała sklepy holenderskiej grupie Vendex KBB.
W 2007 r. grupa Mulliez zmieniła nazwę grupy Leroy Merlin na Adeo, aby uniknąć pomyłek tylko z jedną z jej marek (Leroy Merlin).
W 2003 r. grupa kupiła hiszpańskie i portugalskie sklepy Aki, a w 2005 r. Weldom i Bricocenter.
W 2008 r. Leroy Merlin kupił w Polsce Williama Obrista za 45 mln euro.
W tym samym roku Leroy Merlin kupił Castorama Italy (31 sklepów) od brytyjskiej grupy Kingfisher za kwotę 615 mln euro. Po uzyskaniu zgody urzędów ds. konkurencji grupa Adeo przeniosła 60 sklepów Castorama we Włoszech pod markę Leroy Merlin (większe) i Bricocenter (mniejsze). Proces ten zakończył się w pierwszej połowie 2011 r.
W czerwcu 2012 grupa Adéo kupuje witrynę Delamaison.fr, która specjalizuje się w meblach.
W październiku 2014 grupa Adeo nabywa Quotatis, stronę internetową umożliwiającą kontakt z rzemieślnikami; platforma jest również obecna w Wielkiej Brytanii i Hiszpanii.
W listopadzie 2015 Adeo ogłasza przejęcie Tikamoon, witryny handlującej meblami.
Pod koniec września 2020 r. Adeo sprzedało 42 sklepów w ramach rebalancingu. Przedmiotowe sklepy znajdują się we Francji, Hiszpanii i Portugalii i należą do marek Leroy Merlin, Bricoman i Bricomart.
Marki.
Adeo poprzez 900 punktów sprzedaży łączy różne marki obecne w 20 krajach:
Pozycja.
We Francji Adeo jest wiodącym graczem w sektorze DIY i centrów ogrodniczych z 44% udziałem w rynku w 2019 roku, wyprzedzając grupę Kingfisher (marki Castorama i Brico Dépôt, 34%), grupę Mr Bricolage (8%), Grupę Muszkieterów (4%), Brico Leclerc (3%), Cofaq (2%) i Entrepôt du Bricolage (2%).

</doc>
<doc id="5261594" url="https://pl.wikipedia.org/wiki?curid=5261594" title="Kosinowa (wieś)">
Kosinowa (wieś)

Kosinowa () – wieś (ros. деревня, trb. dieriewnia) w zachodniej Rosji, w sielsowiecie nikolskim rejonu oktiabrskiego w obwodzie kurskim.
Geografia.
Miejscowość położona jest nad Rogozną (prawy dopływ Sejmu), przy wschodniej granicy centrum administracyjnego sielsowietu (Stojanowa), 22 km na północny zachód od centrum administracyjnego rejonu (Priamicyno), 29 km na północny zachód od Kurska, 22 km od drogi magistralnej (federalnego znaczenia) M2 «Krym».
We wsi znajdują się 24 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 31 osób.

</doc>
<doc id="5261595" url="https://pl.wikipedia.org/wiki?curid=5261595" title="Kosinowa">
Kosinowa

Kosinowa () – żeńska forma rosyjskiego nazwiska Kosinow oraz toponim w Rosji

</doc>
<doc id="5261596" url="https://pl.wikipedia.org/wiki?curid=5261596" title="Elena Klenina">
Elena Klenina

Elena Klenina (ur. 3 października 1968) – ukraińska archeolożka, doktor habilitowany nauk humanistycznych. Specjalizuje się w archeologii klasycznej oraz śródziemnomorskiej. Adiunkt na Wydziale Historii Uniwersytetu im. Adama Mickiewicza w Poznaniu, gdzie pracuje w Pracowni Historii Wizualnej oraz kieruje Centrum Ekspedycji Novae.
Stopień doktorski uzyskała w 2005 na podstawie pracy pt. "Stołowa i kuchenna ceramika III-VI wieku z Novae (północna Bułgaria)" (promotorem był prof. Tadeusz Makiewicz). Habilitowała się w 2020 na podstawie oceny dorobku naukowego i monografii pt. "Chersonesus Taurica in the Principate. Some Aspects of Economic History according to Archaeological Data".

</doc>
<doc id="5261597" url="https://pl.wikipedia.org/wiki?curid=5261597" title="Świadowo (Ziabki)">
Świadowo (Ziabki)

Świadowo – dawniej majątek. Obecnie część wsi Ziabki wieś na Białorusi, w obwodzie witebskim, w rejonie głębockim, w sielsowiecie Ziabki.
Historia.
W czasach zaborów dobra w powiecie dzisieńskim, w guberni wileńskiej Imperium Rosyjskiego.
W latach 1921–1945 majątek leżał w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 25 osób, wszystkie były wyznania rzymskokatolickiego i zadeklarowały polską przynależność narodową. Było tu 5 budynków mieszkalnych. W 1931 w 3 domach zamieszkiwały 23 osoby.
Wierni należeli do parafii rzymskokatolickiej w Bobrowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Ziabkach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5261598" url="https://pl.wikipedia.org/wiki?curid=5261598" title="Kosinow">
Kosinow

Kosinow () – rosyjskie nazwisko oraz toponimy w Rosji

</doc>
<doc id="5261601" url="https://pl.wikipedia.org/wiki?curid=5261601" title="Stepan Demirczian">
Stepan Demirczian

Stepan Demirczian (orm. Ստեփան Դեմիրճյան; ur. 7 czerwca 1959 roku w Erywaniu) – ormiański polityk, deputowany do parlamentu Armenii, syn Karena Demircziana. Kandydat na prezydenta Armenii w wyborach prezydenckich w 2003 roku. 
Życiorys.
Stepan Demirczian urodził się 7 czerwca 1959 roku w Erywaniu jako syn Karena Demircziana, późniejszego przewodniczącego parlamentu Armenii. W 1981 ukończył studia na Uniwersytecie Narodowym w Erywaniu, jako inżynier elektryk. W latach 1981–1986 pracował najpierw jako robotnik, a później jako kierownik stacji, a następnie zastępca kierownika montowni w Zespole Przemysłowym Silników Elektrycznych przy Ministerstwie Przemysłu Elektrotechnicznego. W latach 1984–1986 pracował jako asystent inżyniera w Zespole Przemysłowym Silników Elektrycznych. W latach 1986–1988 pracował najpierw jako główny inżynier, a później jako dyrektor w Zakładzie Konstrukcji Sprzętu Programującego w Ministerstwie Sprzętu, Automatyki i Systemów Zarządzania ZSRR.
27 października 1999 roku jego ojciec zginął w zamachu terrorystycznym na armeński parlament.
W 2003 roku zgłosił swoją kandydaturę w wyborach na prezydenta Armenii i tego samego roku został wybrany deputowanym do parlamentu z ramienia "Sojuszu Sprawiedliwości" (orm. "Ardarutyun)."
Jest żonaty i ma trójkę dzieci.

</doc>
<doc id="5261604" url="https://pl.wikipedia.org/wiki?curid=5261604" title="Tragogomphus christinae">
Tragogomphus christinae



</doc>
<doc id="5261606" url="https://pl.wikipedia.org/wiki?curid=5261606" title="Ryszard Magiera">
Ryszard Magiera

Ryszard Magiera (ur. 13 sierpnia 1946 w Świdnicy) - profesor nauk matematycznych, specjalista w zakresie statystyki matematycznej. Tytuł  profesora nauk matematycznych uzyskał w 2000 r. Pracę dydaktyczną i naukową rozpoczął w roku 1970 na Politechnice Wrocławskiej (PWr), początkowo w Instytucie Matematyki i Informatyki, a następnie na Wydziale Podstawowych Problemów Techniki i na Wydziale Matematyki.
Stopień naukowy doktora habilitowanego  nauk matematycznych w zakresie statystyki matematycznej otrzymał w 1993r. na Uniwersytecie Wrocławskim. Stopień naukowy doktora nauk matematycznych otrzymał w roku 1975 w Instytucie Matematyki PWr.  Rozprawę doktorską (pt. Sekwencyjna estymacja parametrów procesów statystycznych) napisał  pod kierunkiem prof. Stanisława Trybuły, wybitnego matematyka-statystyka, ucznia prof. Hugona Steinhausa. 
Prof. R. Magiera wypromował pięciu  doktorów nauk matematycznych  w zakresie statystyki matematycznej.  Jest autorem 68 prac naukowych ze statystyki matematycznej, w tym ponad 52 artykułów opublikowanych w czasopismach o międzynarodowej renomie. Jest  autorem pięciu podręczników akademickich ze statystyki matematycznej. Prowadził seminarium naukowe Statystyka Matematyczna na PWr. Brał czynny udział w 64 konferencjach, w większości zagranicznych. Przewodniczył w kilku sesjach naukowych konferencji zagranicznych i w kilkunastu krajowych. Organizował dwie międzynarodowe konferencje ze statystyki matematycznej (2000, 2007) oraz Warsztaty Naukowe - Statystyka Matematyczna (1998).
Przez wiele lat kierował współpracą naukową między  Technische Universität Dresden, Institut für Mathematische Stochastik a Instytutem Matematyki i Informatyki PWr. Był członkiem z wyboru towarzystwa niemieckiego Arbeitsgemeinschaft Stochastische Modelle für Zuverlässigkeit Qualität und Sicherheit e.V. 
Jest autorem 10 programów specjalistycznych kursów statystyki matematycznej i współautorem przyjętego do realizacji kierunku zamawianego. Od wielu lat prowadził  specjalistyczne wykłady ze statystyki matematycznej dla studentów matematyki PWr i był opiekunem specjalności Statystyka Matematyczna.
Szkołę średnią ukończył  w roku 1965 w Lotniczych Zakładach Naukowych, uzyskując stopień zawodowy technika mechanika w zakresie budowy silników lotniczych. W tym roku został przyjęty na Studium Podstawowych Problemów Techniki (SPPT) przy Wydziale Mechanicznym na PWr, a w następnym roku na SPPT przy Wydziale Elektroniki. Studia ukończył w 1970 r. uzyskując stopień zawodowy mgra inż. elektroniki w zakresie specjalności automatyka.
Hobby: fotografia, wcześniej motoryzacja: wicemistrz w samochodowym „Rajdzie o Kropelce” organizowanym przez Politechnikę Wrocławską (Instytut Konstrukcji i Eksploatacji Maszyn) w 1980 r., zużywając 3.26 l/100 km paliwa Fiatem 126p 600 z zamontowanym, skonstruowanym przez siebie,  elektronicznym zapłonem (Słowo Polskie 30.05.1980, Dolnośląskie ciekawostki). W latach 1993 i 2002 wydał „Praktyczny Słownik Samochodowy Niemiecko-Polski” (ISBN83-901066-1-2).  

</doc>
<doc id="5261607" url="https://pl.wikipedia.org/wiki?curid=5261607" title="Teresdwór (rejon głębocki)">
Teresdwór (rejon głębocki)

Teresdwór – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie głębockim, w sielsowiecie Psuja.
Historia.
W czasach zaborów folwark w powiecie dzisieńskim, w guberni wileńskiej Imperium Rosyjskiego. Pod koniec XIX wieku własność Oczapowskich.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 22 osoby, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 1 domu zamieszkiwało 20 osób.
Wierni należeli do parafii rzymskokatolickiej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5261608" url="https://pl.wikipedia.org/wiki?curid=5261608" title="Ryszard Makowski (inżynier)">
Ryszard Makowski (inżynier)

Ryszard Andrzej Makowski (ur. 1950 r.) – polski inżynier elektronik. Absolwent z 1974 Politechniki Wrocławskiej. Od 2015 profesor na Wydziale Elektroniki Politechniki Wrocławskiej.

</doc>
<doc id="5261609" url="https://pl.wikipedia.org/wiki?curid=5261609" title="Tragogomphus mamfei">
Tragogomphus mamfei



</doc>
<doc id="5261610" url="https://pl.wikipedia.org/wiki?curid=5261610" title="Stefan Pogorzelski">
Stefan Pogorzelski

Stefan Teofil Pogorzelski (ur. 16 kwietnia 1881 w Opatowie, zm. 1 października 1961 w Łodzi) – polski nauczyciel i działacz socjalistyczny.
Życiorys.
Stefan Pogorzelski był synem lekarza Ludwika Pogorzelskiego oraz Marii z domu Podworskiej. Naukę w szkołach średnich pobierał w Sandomierzu i Kielcach, lecz został wydalony ze szkoły za posiadanie nielegalnych publikacji oraz został poddany nadzorowi policyjnemu. Przeniósł się więc do Warszawy, gdzie ukończył prywatną szkołę handlową. Następnie studiował polonistykę na Uniwersytecie Jagiellońskim, gdzie również należał do socjalistycznej organizacji „Ruch” oraz przyjaźnił się z Karolem Radkiem, Stefanem Jaraczem i Julije Benešićem. Pogorzelski porzucił studia i przeniósł się do Szwajcarii, gdzie wstąpił w 1904 do Polskiej Partii Socjalistycznej (PPS). W związku z wezwaniem władz PPS w 1905 powrócił do Polski, gdzie został członkiem Organizacji Bojowej PPS i uczestniczył w jej akcjach w Łodzi i Warszawie, jednocześnie działając jako publicysta i redaktor m.in. w: „Kurierze Codziennym” i „Młodości”. W tym okresie zaprzyjaźnił się z Zofią Nałkowską, która oparła na nim bohatera swojej powieści „Książę”.
W 1906 został nauczycielem w Kupieckiej Szkole Handlowej w Zgierzu. W latach 1912–1924 był dyrektorem szkoły, przyczyniając się w 1916 do przekształcenia jej w Gimnazjum Matematyczno-Przyrodnicze (od 1918 Gimnazjum im. Stanisława Staszica, późn. I Liceum Ogólnokształcące im. Stanisława Staszica). W 1924 został wizytatorem w Kuratorium Łódzkiego Okręgu Szkolnego, a następnie naczelnikiem Wydziału w Kuratorium. W 1928 został Kuratorem Wileńskiego Okręgu Szkolnego. W ramach swojej działalności wyróżniał się przeciwstawianiem się dyskryminacji na tle wyznaniowym i narodowościowym wobec Białorusinów, w związku z czym został odwołany i przeniesiony do Brzeskiego Okręgu Szkolnego. W 1933 został dyrektorem gimnazjum i liceum Towarzystwa Szkoły Mazowieckiej w Warszawie, którym kierował do 1939.
Podczas II wojny światowej był skarbnikiem Departamentu Oświaty i Kultury w Delegaturze Rządu na Kraj, organizatorem tajnego nauczania oraz wykładał na tajnych kompletach. Został aresztowany w październiku 1942 i zamknięty w celi nr 192 na Pawiaku, w której przebywał z Adamem Grzymałą-Siedleckim. Dzięki działalności Tajnej Organizacji Nauczycielskiej został wypuszczony z aresztu. Po upadku powstania warszawskiego przeniósł się w rejon Łowicza, gdzie prowadził tajne gimnazjum w szkole rolniczej. Po zakończeniu wojny zamieszkał w Łodzi, gdzie do 1951 pracował jako dyrektor liceum dla dorosłych. Po przejściu na emeryturę przez 6 lat pracował jako lektor języka rosyjskiego na Akademii Medycznej oraz Uniwersytecie Łódzkim.
Stefan Pogorzelski był członkiem Związku Nauczycielstwa Polskiego oraz zajmował się tłumaczeniem literatury rosyjskiej. Wystąpił również w filmie Jana Batorego pt. „Podhale w ogniu”.
Został pochowany na cmentarzu Doły w Łodzi w Alei Zasłużonych.

</doc>
<doc id="5261612" url="https://pl.wikipedia.org/wiki?curid=5261612" title="Zbigniew Malara">
Zbigniew Malara

Zbigniew Malara (ur. 15 marca 1951 w Cieplicach Śląskich-Zdroju) – polski teoretyk i praktyk zarządzania, inżynier organizator przemysłu, profesor nauk ekonomicznych w dyscyplinie nauki o zarządzaniu i jakości, profesor zwyczajny Politechniki Wrocławskiej.
Życiorys.
W 1975 roku ukończył Wydział Informatyki i Zarządzania Politechniki Wrocławskiej, uzyskując tytuł mgr.inż. w specjalnościach zarządzanie przemysłem oraz przetwarzanie informacji. Początkowo zatrudniony w gospodarce, m.in. w Zakładzie Elektronicznej Techniki Obliczeniowej w Jeleniej Górze, następnie – po uzyskaniu stopnia doktora – zajął się pracą naukową. Stopień doktora nauk ekonomicznych (specjalność: organizacja i zarządzanie) uzyskał w 1991 roku w Instytucie Organizacji i Zarządzania w Przemyśle „Orgmasz” w Warszawie na podstawie pracy napisanej pod kierunkiem prof. Bronisława Pilawskiego pt. "Zastosowanie metody wielokryterialnej analizy Bellingera do wyboru asortymentu produkcji w przedsiębiorstwach przemysłowych". Tamże, w 2002 roku osiągnął stopień doktora habilitowanego nauk ekonomicznych w dyscyplinie nauki o zarządzaniu na podstawie rozprawy pt. "Restrukturyzacja organizacyjna przedsiębiorstwa". W dniu 17 czerwca 2009 uzyskał tytuł naukowy profesora nauk ekonomicznych.
Od 1992 roku jest pracownikiem naukowym Politechniki Wrocławskiej na Wydziale Informatyki i Zarządzania, pracując kolejno: na stanowisku wykładowcy (1992), adiunkta (1993–2002), profesora nadzwyczajnego (2003–2009) oraz profesora zwyczajnego. Na tej uczelni pełnił szereg funkcji, m.in.: kierownika Zakładu Innowacji i Przedsiębiorczości (2003–2009), kierownika Katedry Infrastruktury Zarządzania (2009–2014), kierownika Katedry Organizacji i Zarządzania (2014–2020). Ponadto piastował funkcję prodziekana ds. nauki i rozwoju kadry (2016–2019) oraz prodziekana ds. jakości nauczania (2019–2020) na Wydziale Informatyki i Zarządzania Politechniki Wrocławskiej. Udzielał się także w pracach komisji Senatu Politechniki Wrocławskiej, m.in. w komisji ds. badań naukowych i współpracy z gospodarką oraz w radzie ds. jakości kształcenia.
Odbył kilka misji i staży naukowych, m.in. w Polytechnic School w Leicester (Wielka Brytania), University of Texas at Tyler (USA), Goldratt Institute (Izrael), Uniwersytet Ekonomiczny w Grodnie (Białoruś) oraz Technische Universität Zittau/Goerlitz (Niemcy). Kierownik szeregu projektów badawczych, realizator grantów naukowych oraz promotor 12 doktoratów i kilkuset specjalistów zarządzania (mgr. inż., inż., lic.). Jest autorem, jak dotąd, przeszło 220 udokumentowanych prac i publikacji naukowych, w tym 19 publikacji zwartych i książek, których jest autorem lub współautorem oraz kilkudziesięciu prac popularnonaukowych, a także ekspertem organizacji gospodarczych i funduszy.
W wyborach do Sejmu w 1997 otwierał jeleniogórską listę okręgową Krajowej Partii Emerytów i Rencistów.
Odznaczenia.
W 2022 został odznaczony Brązowym Krzyżem Zasługi.

</doc>
<doc id="5261613" url="https://pl.wikipedia.org/wiki?curid=5261613" title="Halowe Mistrzostwa Świata w Lekkoatletyce 2022 – bieg na 3000 m mężczyzn">
Halowe Mistrzostwa Świata w Lekkoatletyce 2022 – bieg na 3000 m mężczyzn

Bieg na 3000 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw świata w Štark Arena w Belgradzie.
Tytułu mistrzowskiego z 2018 nie bronił Etiopczyk Yomif Kejelcha.
Rekordy.
W poniższej tabeli przedstawiono (według stanu przed rozpoczęciem mistrzostw) halowe rekordy świata, rekordy halowych mistrzostw świata, poszczególnych kontynentów oraz najlepszy wynik na listach światowych w 2022.
Wyniki.
Eliminacje.
Awans: Czterech najlepszych z każdego biegu (Q) oraz trzech z najlepszymi czasami wśród przegranych (q)..

</doc>
<doc id="5261615" url="https://pl.wikipedia.org/wiki?curid=5261615" title="Teresdwór (sielsowiet Psuja)">
Teresdwór (sielsowiet Psuja)

Teresdwór – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie głębockim, w sielsowiecie Psuja.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Prozoroki.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 7 osób.
Wierni należeli do parafii rzymskokatolickiej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5261617" url="https://pl.wikipedia.org/wiki?curid=5261617" title="Saccolabium">
Saccolabium

Saccolabium – rodzaj roślin z rodziny storczykowatych ("Orchidaceae"). Epifityczne rośliny zielne rosnące w lasach na wysokościach 900-1200 m n.p.m. Wszystkie 4 gatunki występują na Jawie oraz Sumatrze.
Systematyka.
Rodzaj sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5261618" url="https://pl.wikipedia.org/wiki?curid=5261618" title="Tragogomphus tenaculatus">
Tragogomphus tenaculatus



</doc>
<doc id="5261620" url="https://pl.wikipedia.org/wiki?curid=5261620" title="Terespol (rejon głębocki)">
Terespol (rejon głębocki)

Terespol (; ) – chutor na Białorusi, w obwodzie witebskim, w rejonie głębockim, w sielsowiecie Psuja.
Historia.
W czasach zaborów futor w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 18 osób, 7 było wyznania rzymskokatolickiego a 11 prawosławnego. Jednocześnie 7 mieszkańców zadeklarowało polską a 11 prawosławną przynależność narodową. Był tu 1 budynek mieszkalny. W 1931 w 2 domach zamieszkiwało 14 osób.
Wierni należeli do parafii rzymskokatolickiej w Prozorokach i prawosławnej w Psuji. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5261621" url="https://pl.wikipedia.org/wiki?curid=5261621" title="Jacek Malko">
Jacek Malko

Jacek Malko (ur. 19 marca 1937 we Lwowie, zm. 5 lipca 2015 we Wrocławiu) – polski inżynier elektryk. Absolwent Politechniki Wrocławskiej. Od 1995 r. profesor na Wydziale Elektrycznym Politechniki Wrocławskiej.
Życiorys.
Urodził się 19 marca 1937 r. we Lwowie. W 1939 r. jego ojciec został aresztowany (potem zamordowany), a on sam wraz z matką w 1940 r. deportowany do sowchozu w Semipałatyńsku na terenie Kazachstanu, gdzie przebywał do 1945 r., gdy wraz z matką repatriował się do Wrocławia. We Wrocławiu odbył edukację podstawową i średnią w III Liceum Ogólnokształcącym, po czym w latach 1954–1959 uzyskał na Politechnice Wrocławskiej dyplom inżyniera elektryka. Po studiach w latach 1959–1961 pracował jako konstruktor w fabryce maszyn elektrycznych Dolmel, a następnie do 1965 r. w Instytucie Automatyki Systemów Energetycznych we Wrocławiu.
Od 1965 r. uzyskał stopień doktora i rozpoczął pracę na Politechnice Wrocławskiej, początkowo w Katedrze Systemów Energetycznych, a następnie w Instytucie Energoelektryki. W 1979 r. uzyskał stopień doktora habilitowanego i został awansowany na stanowisko docenta. W latach 1984–1988 pełnił funkcję prodziekana Wydziału Elektrycznego Politechniki Wrocławskiej, a później przez dwie kadencje był zastępcą dyrektora ds. dydaktyki Instytutu Energoelektryki. Stanowisko profesora nadzwyczajnego uzyskał w 1989 r., zaś tytuł profesora w 1995 r. W trakcie pracy zawodowej był m.in. kierownikiem Zakładu Elektrowni i Gospodarki Energetycznej w Instytucie Energoelektryki. Ponadto wykładał na Politechnice Śląskiej, Politechnice Łódzkiej, Uniwersytecie Wrocławskim i Akademii Ekonomicznej we Wrocławiu oraz był członkiem Rady Nadzorczej "Polskich Sieci Elektroenergetycznych S.A."
Autor ponad 450 artykułów i referatów, 5 monografii i 3 podręczników, promotor 4 doktorów. Jego zainteresowania naukowe obejmowały teorię systemów, planowanie rozwoju i eksploatacji systemów energetycznych, prognozowanie w energetyce, procesy transformacji rynkowej, legislację w energetyce, mechanizmy rynkowe i regulacyjne, nowe źródła energii. Członek prezydium Komitetu Problemów Energetyki Polskiej Akademii Nauk i Sekcji Systemów Elektroenergetycznych Komitetu Elektrotechniki PAN, a także Stowarzyszenia Elektryków Polskich, Wrocławskiego Towarzystwa Elektrotechniki Teoretycznej i Stosowanej, Polskiego Komitetu Światowej Rady Energetycznej, Instytutu Inżynierów Elektryków i Elektroników w USA oraz Międzynarodowego Stowarzyszenia Ekonomiki w Energetyce. Przewodniczył radzie naukowej Instytutu Automatyki Systemów Energetycznych we Wrocławiu.
Był instruktorem międzynarodowym nurkowania Światowej Konfederacji Sportów Podwodnych oraz instruktorem państwowym ratownictwa wodnego.
Zmarł 5 lipca 2015 r. we Wrocławiu.

</doc>
<doc id="5261623" url="https://pl.wikipedia.org/wiki?curid=5261623" title="Landstuhl (ujednoznacznienie)">
Landstuhl (ujednoznacznienie)

Niemcy:
Inne:

</doc>
<doc id="5261625" url="https://pl.wikipedia.org/wiki?curid=5261625" title="Rhynchostylis">
Rhynchostylis

Rhynchostylis – rodzaj roślin z rodziny storczykowatych ("Orchidaceae"). Epifityczne rośliny zielne rosnące w lasach na wysokościach do 1800 m n.p.m. Wszystkie gatunki występują w Azji Południowo-Wschodniej w takich krajach i regionach jak: Andamany, Asam, Bangladesz, Borneo, Kambodża, południowo-centralne Chiny, wschodnie i zachodnie Himalaje, Hajnan, Indie, Jawa, Laos, Malezja, Mjanma, Nepal, Nikobary, Filipiny, Sri Lanka, Sumatra, Tajlandia, Wietnam.
Systematyka.
Rodzaj sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5261626" url="https://pl.wikipedia.org/wiki?curid=5261626" title="Verbandsgemeinde Ramstein-Miesenbach">
Verbandsgemeinde Ramstein-Miesenbach



</doc>
<doc id="5261627" url="https://pl.wikipedia.org/wiki?curid=5261627" title="Verbandsgemeinde Otterberg">
Verbandsgemeinde Otterberg



</doc>
<doc id="5261629" url="https://pl.wikipedia.org/wiki?curid=5261629" title="Verbandsgemeinde Otterbach">
Verbandsgemeinde Otterbach



</doc>
<doc id="5261630" url="https://pl.wikipedia.org/wiki?curid=5261630" title="Rhynchogyna">
Rhynchogyna

Rhynchogyna – rodzaj roślin z rodziny storczykowatych ("Orchidaceae"). Epifityczne rośliny zielne występujące w lasach na wysokościach 200-700 m n.p.m. Oba gatunki występują w Tajlandii, Wietnamie oraz Malezji Zachodniej.
Systematyka.
Rodzaj sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5261631" url="https://pl.wikipedia.org/wiki?curid=5261631" title="Verbandsgemeinde Hochspeyer">
Verbandsgemeinde Hochspeyer



</doc>
<doc id="5261633" url="https://pl.wikipedia.org/wiki?curid=5261633" title="Verbandsgemeinde Enkenbach-Alsenborn (1972–2014)">
Verbandsgemeinde Enkenbach-Alsenborn (1972–2014)



</doc>
<doc id="5261636" url="https://pl.wikipedia.org/wiki?curid=5261636" title="Jhilmar Lora">
Jhilmar Lora

Carlos Jhilmar Lora Saavedra (ur. 24 października 2000 w Limie) – peruwiański piłkarz występujący na pozycji środkowego obrońca, reprezentant kraju, obecnie zawodnik Sportingu Cristal.
Kariera reprezentacyjna.
27 kwietnia 2021 r. menedżer Ricardo Gareca przedstawił wstępne 50-osobowe wyzwanie Copa América z Peru na Copa América 2021, w którym uczestniczył Jhilmar Lora. 21 maja został powołany po raz pierwszy do eliminacji Mistrzostw Świata 2022 przeciwko Kolumbii i Ekwadorowi. 10 czerwca weszła ostateczna nominacja reprezentacji narodowej na Copa América w Brazylii. W ćwierćfinałowym meczu turnieju z Paragwajem Lora zadebiutował z reprezentacją narodową, wchodząc na boisko w miejsce Aldo Corzo w 90+2 minuty. Mecz zakończył się wynikiem 3:3, a reprezentacja Peru wygrała w rzutach karnych, stając się jednocześnie pierwszym peruwiańskim zawodnikiem urodzonym w XXI wieku, który zadebiutował w Copa America. W kolejnych meczach, półfinale z Brazylią (0:1) i meczu o 3 miejsce z Kolumbią (2:3), Lora jeszcze dwukrotnie wyszła na boisko w miejsce Corzo i ostatecznie zajęła ze swoim zespołem czwarte miejsce turnieju.
29 sierpnia został pilnie powołany na eliminacje Mistrzostw Świata 2022 przeciwko Urugwajowi, Wenezueli i Brazylii. 24 września 2021 został wezwany do gry na potrójnej randce przeciwko Chile, Boliwii i Argentynie. W trzecim meczu potrójnej randki z Argentyną Lora zadebiutował z drużyną w rundzie eliminacyjnej Mistrzostw Świata FIFA, wchodząc na boisko jako starter. Mecz zakończył się wynikiem 1:0 na korzyść Argentyny, a także został pierwszym peruwiańskim graczem urodzonym w XXI wieku, który zadebiutował w kwalifikacjach Conmebol do Mistrzostw Świata.

</doc>
<doc id="5261637" url="https://pl.wikipedia.org/wiki?curid=5261637" title="Halowe Mistrzostwa Świata w Lekkoatletyce 2022 – bieg na 800 m kobiet">
Halowe Mistrzostwa Świata w Lekkoatletyce 2022 – bieg na 800 m kobiet

Bieg na 800 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw świata w Štark Arena w Belgradzie.
Tytułu mistrzowskiego z 2018 nie broniła Burundyjka Francine Niyonsaba.
Rekordy.
W poniższej tabeli przedstawiono (według stanu przed rozpoczęciem mistrzostw) halowy rekord świata, rekord halowych mistrzostw świata, poszczególnych kontynentów oraz najlepszy wynik na listach światowych w 2022.
Wyniki.
Eliminacje.
Awans: Dwie najlepsze z każdego biegu (Q) oraz dwie z najlepszymi czasami wśród przegranych (q)..

</doc>
<doc id="5261639" url="https://pl.wikipedia.org/wiki?curid=5261639" title="Superliga Kosowa w piłce siatkowej mężczyzn (2021/2022)">
Superliga Kosowa w piłce siatkowej mężczyzn (2021/2022)

Superliga Kosowa w piłce siatkowej mężczyzn 2021/2022 – rozgrywki o mistrzostwo Kosowa zorganizowane przez Związek Piłki Siatkowej Kosowa ("Federata e Volejbollit e Kosovës", FVK). Zainaugurowane zostały 2 października 2021 roku i trwały do 8 maja 2022 roku. 
W rundzie jesiennej uczestniczyło dziesięć drużyn. Rozegrały one między sobą po jednym spotkaniu. Sześć najlepszych zespołów rundy jesiennej trafiło w rundzie wiosennej do Superligi A, pozostałe natomiast rywalizowały w Superlidze B wraz z dwoma najlepszymi zespołami rundy jesiennej I ligi. Cztery najlepsze drużyny Superligi A uczestniczyły w fazie play-off składającej się z półfinałów i finałów.
Mistrzem Kosowa został , który w finałach fazy play-off pokonał .
Bibliografia.
Biuletyny:

</doc>
<doc id="5261641" url="https://pl.wikipedia.org/wiki?curid=5261641" title="Porrorhachis">
Porrorhachis

Porrorhachis – rodzaj roślin z rodziny storczykowatych ("Orchidaceae"). Epifityczne rośliny zielne rosnące w omszałych lasach oraz wśród zarośli na wysokościach 1100-1700 m n.p.m. Występują na Borneo, Jawie, Celebes.
Systematyka.
Rodzaj sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5261642" url="https://pl.wikipedia.org/wiki?curid=5261642" title="Gomphus abbreviatus">
Gomphus abbreviatus



</doc>
<doc id="5261643" url="https://pl.wikipedia.org/wiki?curid=5261643" title="Landkreis Marburg-Biedenkopf">
Landkreis Marburg-Biedenkopf



</doc>
<doc id="5261644" url="https://pl.wikipedia.org/wiki?curid=5261644" title="Pance Pondaag">
Pance Pondaag

Pance Frans Pondaag (ur. 18 lutego 1951 w Makasarze, zm. 3 czerwca 2010 w Dżakarcie) – indonezyjski piosenkarz i twórca utworów popowych.
Jest zaliczany do grona najsławniejszych indonezyjskich muzyków popowych lat 80. XX wieku. Wówczas zasłynął jako twórca lokalnych przebojów i zdołał wypromować takich artystów jak Dian Piesesha czy Meriam Bellina.
Jego dużym sukcesem komercyjnym był utwór „Tak Ingin Sendiri” (wykonanie: Dian Piesesha), który doczekał się wielu wersji nagranych przez innych wykonawców. W dalszym okresie aktywności prezentował własne wykonania piosenek („Walau Hati Menangis”, „Bukan Salahmu Bukan Salahku”, „Perasaan”).

</doc>
<doc id="5261647" url="https://pl.wikipedia.org/wiki?curid=5261647" title="Gomphus adelphus">
Gomphus adelphus



</doc>
<doc id="5261648" url="https://pl.wikipedia.org/wiki?curid=5261648" title="Prowotorowa (wieś)">
Prowotorowa (wieś)

Prowotorowa () – wieś (ros. деревня, trb. dieriewnia) w zachodniej Rosji, w sielsowiecie nikolskim rejonu oktiabrskiego w obwodzie kurskim.
Geografia.
Miejscowość położona jest nad Rogozną (prawy dopływ Sejmu), przy północnej granicy centrum administracyjnego sielsowietu (Stojanowa), 22 km na północny zachód od centrum administracyjnego rejonu (Priamicyno), 30 km na północny zachód od Kurska, 22 km od drogi magistralnej (federalnego znaczenia) M2 «Krym».
We wsi znajduje się 46 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 61 osób.

</doc>
<doc id="5261649" url="https://pl.wikipedia.org/wiki?curid=5261649" title="Plectorrhiza">
Plectorrhiza

Plectorrhiza – rodzaj roślin z rodziny storczykowatych ("Orchidaceae"). Obejmuje 5 gatunków. Występują we wschodniej Australii w stanach Queensland, Wiktoria, Nowa Południowa Walia oraz na wyspie Lord Howe. Są to epifityczne, rzadziej litofityczne, rośliny zielne rosnące w lasach na wysokościach do około 1300 m n.p.m.
Systematyka.
Rodzaj sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5261650" url="https://pl.wikipedia.org/wiki?curid=5261650" title="Prowotorowa">
Prowotorowa

Prowotorowa () – żeńska forma rosyjskiego nazwiska "Prowotorow" oraz toponim w Rosji

</doc>
<doc id="5261654" url="https://pl.wikipedia.org/wiki?curid=5261654" title="Halowe Mistrzostwa Świata w Lekkoatletyce 2022 – bieg na 1500 m kobiet">
Halowe Mistrzostwa Świata w Lekkoatletyce 2022 – bieg na 1500 m kobiet

Bieg na 1500 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw świata w Štark Arena w Belgradzie.
Tytułu mistrzowskiego z 2018 nie broniła Etiopka Genzebe Dibaba.
Rekordy.
W poniższej tabeli przedstawiono (według stanu przed rozpoczęciem mistrzostw) halowy rekord świata, rekord halowych mistrzostw świata, poszczególnych kontynentów oraz najlepszy wynik na listach światowych w 2022.
Wyniki.
Eliminacje.
Awans: Trzy najlepsze z każdego biegu (Q) oraz trzy z najlepszymi czasami wśród przegranych (q)..

</doc>
<doc id="5261656" url="https://pl.wikipedia.org/wiki?curid=5261656" title="Landkreis Darmstadt-Dieburg">
Landkreis Darmstadt-Dieburg



</doc>
<doc id="5261657" url="https://pl.wikipedia.org/wiki?curid=5261657" title="Pelatantheria">
Pelatantheria

Pelatantheria – rodzaj roślin z rodziny storczykowatych ("Orchidaceae"). Epifityczne lub litofityczne rośliny zielne rosnące w lasach na wysokościach 700-1100 m n.p.m. Występują w Azji Południowo-Wschodniej w takich krajach i regionach jak: Asam, Bangladesz, Kambodża, południowo-centralne, północno-centralne i południowo-wschodnie Chiny, wschodnie i zachodnie Himalaje, Indie, Japonia, Korea Południowa i Północna, Laos, Malezja Zachodnia, Mjanma, Nepal, Sumatra, Tajlandia, Wietnam.
Systematyka.
Rodzaj sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5261659" url="https://pl.wikipedia.org/wiki?curid=5261659" title="Edith Gyömrői">
Edith Gyömrői

Edith Gyömrői, właściwie Edit (Gelb, Rényi, Glück, Ujvári, Ludowyk) Gyömrői (ur. 8 września 1896 w Budapeszcie, zm. 11 lutego 1987 w Londynie) – węgierska psychoanalityczka pochodzenia żydowskiego, przedstawicielka Budapesztańskiej Szkoły Psychoanalitycznej, współpracowniczka Anny Freud w Hampstead Clinic, poetka, powieściopisarka, lewicowa działaczka społeczna. Współcześnie znana na terenie Węgier jako terapeutka międzywojennego poety Attila Józsefa.
Życiorys.
Urodziła się w budapesztańskiej średniozamożnej rodzinie żydowskiej jako córka Ilony Pfeifer oraz Márka Gelba zajmującego się zawodowo wyrobem mebli. W 1899 jej ojciec zmienił niemieckie nazwisko rodziny "Gelb" na węgierskie "Gyömrői". To na jego życzenie Edit zaczęła później studia w zakresie wystroju wnętrz, które ostatecznie porzuciła na rzecz psychoanalizy. Do ruchu psychoanalitycznego wprowadził ją w 1910 roku jej wuj, węgierski psychonalityk István Hollós. Czyni ją to jedną z pierwszych psychoanalityczek w historii – w tym samym roku Margarete Hilferding została pierwszą kobietą należącą formalnie do Wiedeńskiego Towarzystwa Psychoanalitycznego. 
Rozwój kariery Gyömrői w obrębie ruchu umożliwiło jej wzięcie udziału w odbywającym się w 1918 V Międzynarodowym Kongresie Psychoanalitycznym w Budapeszcie. W 1916 roku wystąpiła z gminy żydowskiej. Wcześniej, w 1914, wyszła za mąż za inżyniera Ervina Rényi, z którym miała w następnych latach jedno dziecko, syna Gábora. Małżeństwo Rényi wzięło ze sobą rozwód w 1918. Później Edit zawarła związek małżeński jeszcze trzykrotnie – z László Tölgym (Glückiem), László Ujvárim oraz Lynem Ludowykem. 
W okresie po rozstaniu z pierwszym mężem Gyömrői zaangażowała się w działalność polityczną i edukacyjną we współpracy z władzami Węgierskiej Republiki Ludowej. Po jej upadku w roku 1919 przeniosła się do Wiednia, gdzie, odmawiając tym samym przyjęcia pomocy rodziców, pracowała kolejno w fabryce parasolek oraz księgarni wydawnictwa Hugona Hellera związanej z ruchem psychoanalitycznym, środowiskiem Młodego Wiednia i europejskim modernizmem. Następnie przebywała na terenie Czechosłowacji i Rumunii, skąd została usunięta z powodu związków z komunistami. 
Lata 1923–1933 spędziła w Berlinie. Została tam projektantką kostiumów filmowych dla Neumann Produktion Studio, podjęła się pracy translatorskiej, zainteresowała się fotografią i sztukami plastycznymi, współpracowała z przebywającymi w Republice Weimarskiej węgierskimi artystami, redagowała komunistyczne czasopismo „Rote Hilfe”, a także odbyła pomiędzy 1925 a 1929 trening psychoanalityczny dzięki wstawiennictwu Siegfrieda Bernfelda w Niemieckim Towarzystwie Psychoanalitycznym. To ostatnie umożliwiło jej otwarcie własnej praktyki psychoanalitycznej. W Berlinie, oprócz Bernfelda, Edith podtrzymywała również kontakty z innymi lewicowymi działaczami z kręgu psychoanalitycznego: Anną i Wilhelmem Reichami, Edith Jacobson czy Ottonem Fenichelem. Wzięła udział w seminariach Fenichela poświęconych psychoanalizie dziecięcej. Mimo wydalenia w 1934 roku z partii komunistycznej, Gyömrői nie odrzuciła poglądów komunistycznych. 
Przemiany polityczne w Niemczech oraz rosnący antysemityzm zmusiły ją jednak do opuszczenia państwa. Przeniosła się najpierw do Pragi, a później rodzinnego Budapesztu, gdzie organizowała we współpracy z Lillián Rotter dyskusje wokół tematyki edukacji oraz macierzyństwa. Przejęła również od Samu Rapaporta analizę cierpiącego na schizofrenię poety Attila Józsefa oraz angażowała się w działalność węgierskiego ruchu psychoanalitycznego. W 1938, w obliczu antysemickich ustaw, razem z mężem wyemigrowała na Cejlon. W tym samym czasie zmagała się z kryzysem po śmierci oddanego w 1927 do domu dziecka syna, który, nie zdoławszy opuścić Węgier, zginął w obozie pracy. Na emigracji Gyömrői została członkinią Indyjskiego Towarzystwa Psychoanalitycznego, organizowała seminaria i wykłady, prowadziła radiowe audycje dedykowane matkom, zaangażowała się w lokalny ruch polityczny o rodowodzie trockistwoskim. Mimo niewielkiej popularności freudyzmu w Indiach, Edit próbowała kontynuować pracę analityczną. Zainteresowała się również buddyzmem, któremu postanowiła poświęcić doktorat. Na Cejlonie zmarł w 1940 trzeci mąż Edit – László Ujvári. Niedługo później poznała jednak Lyna Ludowyka (badacza utworów Williama Shakespere'a), którego poślubiła w 1942 roku. W 1956 roku wyprowadziła się do Londynu, gdzie, rozpoczynając współpracę z Anną Freud w Hampstead Clinic, pozostała aktywną psychoanalityczką do własnej śmierci w 1987 roku. 
Dorobek naukowy i literacki.
Zainteresowania naukowe Gyömrői oscylowały wokół zagadnień kobiecości, dojrzewania, rytuałów przejścia oraz przemian społecznych. W swoich badaniach łączyła ona metodologię psychoanalityczną z elementami etnologii. Interdyscyplinarny charakter naukowej refleksji Gyömrői jest widoczny w jej opublikowanym w 1955 roku studium "Pubertätsriten der Mädchen in einer in Umwandlung begriffenen Gesellschaft" poświęconym specyfice kobiecych rytuałów wchodzenia w dorosłość. Ponadto pobyt w Indiach skłonił ją do zajęcia się tematem filozofii buddyjskiej, czego efektem była napisana przez nią w 1944 roku rozprawa doktorska "Miracle and Faith in Early Buddhism". W okresie współpracy z Anną Freud podjęła się próby zbadania wpływu doświadczenia Holocaustu na psychikę dziecka. Swoje obserwacje zawarła w wydanej w roku 1963 pracy "The Analysis of a Young Concentration Camp Victim", w której skoncentrowała się na problemach traum i separacji w młodym wieku, a także rozwoju osobowości w ich cieniu oraz wykształcenia się pierwszych psychopatologii. Opisała je na przykładzie pochodzącej prawdopodobnie z Czechosłowacji i zesłanej w dzieciństwie do KL Auschwitz Elizabeth, która trafiła później do Londynu, gdzie przeszła analizę u Gyömrői. Poza pracą analityczną Gyömrői przez prawie całe życie zajmowała się twórczością literacką. 
W 1919 roku opublikowała tomik poezji zatytułowany jej imieniem oraz nazwiskiem pierwszego męża ("Rényi Edit versei"). Od tego momentu jego nazwisko było artystycznym pseudonimem Gyömrői – również pod nim, jako Edith Rényi"," napisała powieść "Gegen den Strom" (1941), która została wydana pośmiertnie w języku niemieckim (2014) oraz węgierskim (2015). Mimo pokrewieństwa opisanych w niej wydarzeń i życiorysu autorki, kreacji protagonistki wskazującej na bycie jej "porte-parole" i kochającego ją Chrisa przypominającego Lyna Ludowyka (jej czwartego męża), Gyömrői sprzeciwiała się określaniu jej książki autobiografią. W liście do Erzsébet Vezér, posługując się metaforą filiżanki rozbitej i złożonej na nowo w całkowicie odmienny od pierwotnego sposób, wskazała na „fałszywość” opisanych wydarzeń przy jednoczesnej „prawdziwości” literackich obserwacji i wniosków. Jej drugą, a zarazem ostatnią napisaną powieścią jest z kolei opublikowane w 1979 roku "Versöhnung", w którym Gyömrői posłużyła się topiką biblijną. 

</doc>
<doc id="5261660" url="https://pl.wikipedia.org/wiki?curid=5261660" title="Hochtaunuskreis">
Hochtaunuskreis



</doc>
<doc id="5261663" url="https://pl.wikipedia.org/wiki?curid=5261663" title="Landkreis Gießen">
Landkreis Gießen



</doc>
<doc id="5261664" url="https://pl.wikipedia.org/wiki?curid=5261664" title="Paraphalaenopsis">
Paraphalaenopsis

Paraphalaenopsis – rodzaj roślin z rodziny storczykowatych ("Orchidaceae"). Wiszące rośliny zielne epifityczne lub rzadko litofityczne rosnące w lasach i na nizinach na wysokościach do około 1000 m n.p.m. Wszystkie cztery gatunki są endemitami wstępującymi na Borneo.
Systematyka.
Rodzaj sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5261667" url="https://pl.wikipedia.org/wiki?curid=5261667" title="Gomphus apomyius">
Gomphus apomyius



</doc>
<doc id="5261669" url="https://pl.wikipedia.org/wiki?curid=5261669" title="Main-Taunus-Kreis">
Main-Taunus-Kreis



</doc>
<doc id="5261670" url="https://pl.wikipedia.org/wiki?curid=5261670" title="Breathing Underwater">
Breathing Underwater

Breathing Underwater – singel szkockiej piosenkarki Emeli Sandé wydany 28 października 2016 nakładem Virgin Records i promujący album "Long Live the Angels". Utwór wyprodukował Chris Crowhurst, który wraz z samą wokalistką był także współautorem kompozycji. 
Do utworu powstał teledysk, za którego reżyserię odpowiadał Tim Mattia. Teledysk miał premierę w serwisie internetowym YouTube 9 listopada 2016.
Singel był notowany na 78. miejscu na UK Singles Chart, a także 19. pozycji zestawienia Scottish Singles and Albums Charts.

</doc>
<doc id="5261672" url="https://pl.wikipedia.org/wiki?curid=5261672" title="Odenwaldkreis">
Odenwaldkreis



</doc>
<doc id="5261675" url="https://pl.wikipedia.org/wiki?curid=5261675" title="Alexandr Azarkevitch">
Alexandr Azarkevitch

Alexandr Azarkevitch (ros. Александр Азаркевич, ur. 14 maja 1972 na Białorusi) – polski tancerz, choreograf, menadżer kultury, nauczyciel akademicki pochodzenia białoruskiego.
Życiorys.
W latach 1992–1994 pracował jako tancerz w zespole baletowym . Występował w musicalach m.in.: „My Fair Lady”, „Hello, Dolly!”, „Szklanka wody'”', operetkach m.in.: „Hrabina Marica”, „Noc w Wenecji”, „Księżniczka Czardasza” i spektaklach baletowych: „Szeherezada”, „Straussiana”, „Hiszpańskie divertissement”. Studiował na Wydziale Sztuki Muzycznej i Choreograficznej , gdzie zdobył dyplom tancerza i choreografa oraz tytuł zawodowy magistra sztuki.
W 1995 roku przyjechał do Polski i podjął pracę w zespole baletowym Teatru Muzycznego w Łodzi, gdzie pracował jako tancerz-koryfej. Tańczył partie solowe w scenach baletowych w operetkach: „Baron cygański”, „Zemsta nietoperza”, „Bal w Savoyu”, a także w widowisku muzycznym „Z batutą u Straussów”. Z zespołem Teatru Muzycznego w Łodzi odbył tournée po Europie Zachodniej. W sezonie artystycznym 1996/1997 pracował w Polskim Teatrze Tańca jako tancerz-koryfej, gdzie tańczył m.in. w spektaklach: „Album z tego świata”, „Cul de sac”, „Dziecko słońca”, „Daina, czyli Kaziukowe Widma”. W latach 1997–2003 pracował jako tancerz w Teatrze Muzycznym im. Danuty Baduszkowej w Gdyni. Tańczył w musicalach takich jak: „Evita”, „Skrzypek na dachu”, „Czarnoksiężnik z krainy Oz”, „Szachy”, „Sen nocy letniej”, „Okno Mistrza Świata”, „Wichrowe wzgórza”, „Jesus Christ Superstar”, „Klatka szaleńców”. Jako tancerz-solista zatańczył m.in. w koncercie pt. „Operetka z okazji 40-lecia Teatru Muzycznego im. Danuty Baduszkowej w Gdyni” i w musicalu „Szachy”. Z zespołem Teatru Muzycznego w Gdyni odbył liczne tournée po Niemczech, Holandii, Włoszech, Austrii, Szwajcarii, Lichtensteinie i Luksemburgu. W latach 1997–1998 jako tancerz współpracował z zespołem baletowym Opery Bałtyckiej w Gdańsku, gdzie tańczył w baletach: „Dziadek do orzechów”, „Wiosna, lato, jesień, zima”, „Królewna Śnieżka i siedmiu krasnoludków”, a także w scenach baletowych opery „Carmen” i operetki „Wesoła wdówka”.
W latach 2000–2001 współpracował jako choreograf z sekcją łyżwiarstwa figurowego GKS Stoczniowiec Gdańsk. Polscy łyżwiarze figurowi Agata Błażowska i Marcin Kozubek w 2001 roku na Mistrzostwach Świata w Łyżwiarstwie Figurowym w Vancouver w Kanadzie zaprezentowali się w programie dowolnym w jego układzie choreograficznym.
W latach 1998–2006 był założycielem, kierownikiem artystycznym i choreografem Trójmiejskiego Teatru Plastyki Ruchu w Gdańsku (TTPR) z siedzibą w Dworku Artura w Gdańsku-Oruni. Z zespołem teatru brał udział w ogólnopolskich i międzynarodowych przeglądach, festiwalach i konkursach, zarówno w Polsce, Rosji, na Białorusi i Ukrainie. W latach 2002–2006 był dyrektorem artystycznym Pomorskich Warsztatów Tańca Współczesnego oraz organizatorem Międzynarodowych Wieczorów Baletu Współczesnego w Dworku Artura w Gdańsku.
W 2002 roku uzyskał obywatelstwo polskie nadane przez Prezydenta Rzeczypospolitej Polskiej. W 2004 roku w Instytucie Badań Literackich Polskiej Akademii Nauk w Warszawie ukończył studia podyplomowe w zakresie Zarządzania kulturą w strukturach Unii Europejskiej, zaś w Instytucie Sztuki Polskiej Akademii Nauk w Warszawie w 2006 roku uzyskał stopień naukowy doktora nauk humanistycznych w zakresie nauk o sztuce – teatrologii w specjalnościach: historia baletu i teoria tańca. W roku 2016 Alexandr Azarkevitch ukończył także dwuletnie studia podyplomowe w zakresie Organizacji produkcji filmowej i telewizyjnej na Wydziale Organizacji Sztuki Filmowej w Państwowej Wyższej Szkole Filmowej, Telewizyjnej i Teatralnej im. L. Schillera w Łodzi.
W roku akademickim 2007/2008 prowadził zajęcia z tańca współczesnego oraz wykłady z historii baletu na Wydziale Kompozycji, Teorii Muzyki, Rytmiki i Edukacji Artystycznej (specjalność: choreografia i techniki tańca) w Akademii Muzycznej im. Grażyny i Kiejstuta Bacewiczów w Łodzi. W latach 2008–2021 był zatrudniony na stanowisku adiunkta i na stanowisku profesora (od 2020 roku) na Wydziale Artystycznym Akademii Humanistyczno-Ekonomicznej w Łodzi, gdzie utworzył specjalność: tancerz-choreograf na kierunku kulturoznawstwo (od roku akademickiego 2008/2009 do 2010/2011 pełnił funkcję opiekuna specjalności tancerz-choreograf); był także pomysłodawcą i twórcą odrębnego kierunku taniec na Wydziale Artystycznym Akademii Humanistyczno-Ekonomicznej w Łodzi, gdzie od roku akademickiego 2011/2012 do 2018/2019 pełnił funkcję prodziekana kierunku taniec, a od roku akademickiego 2019/2020 do 2020/2021pełnił funkcję dziekana kierunku taniec. W październiku 2020 roku został mianowany przez władze Akademii na stanowisko profesora Akademii Humanistyczno-Ekonomicznej w Łodzi. Alexandr Azarkevitch był wieloletnim organizatorem i opiekunem artystycznym dyplomowych „Wieczorów Młodych Choreografów” i „Wieczorów Tańca Współczesnego” w wykonaniu studentów kierunku taniec prezentowanych na scenach Polski, Niemiec i Ukrainy, m.in.: w Czerwonym Ratuszu w Berlinie; w Wielkiej Sali Rathaus Pankow w Berlinie; w sali koncertowej Podkarpackiego Uniwersytetu Narodowego im. Wasyla Stefanyka w Iwano-Frankowsku na Ukrainie; w sali teatralnej MPK „Tekstylnik” w Równem na Ukrainie, w sali widowiskowej AOIA w Łodzi. Był także autorem projektu „Kierunek taniec ma wielkie serce”, którego celem była pomoc charytatywna w rozwoju artystycznym dla młodzieży z domów dziecka, młodzieżowych ośrodków socjoterapii i terapii zajęciowej, szkół specjalnych i ośrodków szkolno-wychowawczych w Łodzi i regionie łódzkim. W latach 2009–2012 był opiekunem artystycznym studiów podyplomowych w zakresie Pedagogiki tańca w Wyższej Szkole Humanistycznej TWP w Szczecinie. Od 2009 do 2017 roku był zatrudniony na stanowisku adiunkta w Zakładzie Animacji Kultury i Andragogiki na Wydziale Pedagogiki, Psychologii i Socjologii Uniwersytetu Zielonogórskiego.
Alexandr Azarkevitch od 2002 do 2019 roku pełnił funkcję prezesa Międzynarodowego Stowarzyszenia Promocji Sztuki Choreograficznej im. Sergiusza Diagilewa w Łodzi. Był także twórcą i dyrektorem Międzynarodowego Konkursu Sztuki Choreograficznej im. Sergiusza Diagilewa organizowanego w latach 2002–2012 w Teatrze Muzycznym im. Danuty Baduszkowej w Gdyni, a następnie w Teatrze Wielkim w Łodzi i Teatrze Muzycznym w Łodzi. W sześciu edycjach Międzynarodowego Konkursu Sztuki Choreograficznej im. Sergiusza Diagilewa zaprezentowanych zostało 71 konkursowych spektakli choreograficznych twórców pochodzących z: Australii, USA, Peru, Brazylii, Japonii, Włoch, Austrii, Francji, Szwecji, Izraela, Wielkiej Brytanii, Rosji, Szwajcarii, Niemiec, Białorusi, Słowenii, Litwy, Łotwy, Estonii, Holandii, Ukrainy, Macedonii, Dominikany, Czech, Gruzji, Polski. W organizowanym przez Azarkevitcha konkursie brali udział choreografowie i tancerze reprezentujący m.in.: Teatr Bolszoj w Moskwie (Rosja), Polski Balet Narodowy, Kiev Modern Ballet (Ukraina), Polski Teatr Tańca – Balet Poznański, Operę Narodową i Balet w Skopje (Macedonia), Kielecki Teatr Tańca, Dortmund Theater (Niemcy), Estonian National Opera (Estonia), Ballet Nacional del Perú (Peru), Kaunas Dance Theatre Aura (Litwa), Teatr Wielki w Łodzi, Balet Narodowy Republiki Dominikańskiej (Dominikana), Mikhailovsky Theatre St. Petersburg (Rosja), The Tbilisi State Academic Theatre of Opera and Ballet (Gruzja), The National Theatre Brno (Czechy).
Pomysłodawca i opiekun artystyczny międzynarodowego inkluzywnego projektu „Log-in Tanz” w Berlinie w Niemczech w latach 2021 i 2022. Opiekun artystyczny „Ukraińsko-Niemieckiego Wieczoru Tańca Współczesnego” w Berlinie w Niemczech w roku 2022.
Współpraca choreograficzna.
Jako choreograf i reżyser ruchu Alexandr Azarkevitch współpracuje z wieloma teatrami dramatycznymi, muzycznymi, operowymi i teatrami tańca w Polsce i za granicą. Autor kilkudziesięciu spektakli i choreografii, m.in.: autor choreografii „Amok” w Operze Bałtyckiej w Gdańsku w roku 1998; reżyser i autor choreografii wielkiego widowiska tanecznego „Ważna jest róża”, którego premiera miała miejsce podczas wernisażu wystawy Salvadora Dali w muzeum im. Xawerego Dunikowskiego w Warszawie w roku 1999; twórca ruchu scenicznego i choreografii w komedii „Rewizor” w Nowym Teatrze im. Witkacego w Słupsku w roku 2009; autor ruchu scenicznego i choreografii operetki klasycznej „Cygańska miłość” w Teatrze Muzycznym w Poznaniu w roku 2010; twórca ruchu scenicznego i choreografii opery „Dydona i Eneasz” w Teatrze Wielkim w Łodzi i kultowego broadwayowskiego musicalu „Cabaret” w Nowym Teatrze im. Witkacego w Słupsku; reżyser ruchu i autor choreografii komedii „Po prostu Leon po prostu” i spektaklu „Sen nocy letniej” w Lubuskim Teatrze im. Leona Kruczkowskiego w Zielonej Górze w roku 2011; autor ruchu scenicznego i choreografii broadwayowskiego musicalu „Kiss me, Kate” w Teatrze Muzycznym w Poznaniu w roku 2012; reżyser i autor choreografii spektaklu tanecznego „Lux Aeterna” w Państwowym Teatrze „Balet Jewgienia Panfiłowa” w Permie w Rosji w roku 2013; autor choreografii „W oczekiwaniu na…” w Kieleckim Teatrze Tańca w roku 2013; reżyser i autor choreografii spektaklu „Quasimodo” według powieści Wiktora Hugo „Katedra Marii Panny w Paryżu”, którego premiera odbyła się na dużej scenie Państwowego Teatru „U Mosta” w Permie w Rosji w roku 2015; autor ruchu scenicznego i choreografii spektaklu „Dwanaście miesięcy” w Teatrze im. Wilama Horzycy w Toruniu w roku 2016; reżyser i choreograf spektaklu „Wir sind hier”, którego premiera odbyła się w czerwcu 2017 roku w Russisches Haus der Wissenschaft und Kultur w Berlinie w Niemczech w ramach międzynarodowego projektu „Die Kamera klickt und ich bleibe”; autor choreografii spektaklu „Kopciuszek” w Teatrze im. Wojciecha Bogusławskiego w Kaliszu w roku 2018; autor ruchu scenicznego i choreografii spektaklu „La Strada. Das Lied der Strasse” w Städtische Theater Chemnitz w Niemczech w roku 2019; autor ruchu scenicznego i choreografii spektaklu „Zapisani” w Teatrze Lalek „Arlekin” im. Henryka Ryla w Łodzi w roku 2019; autor choreografii i ruchu scenicznego musicalu „Kolory” w Państwowym Zespole Ludowym Pieśni i Tańca „Mazowsze” im. Tadeusza Sygietyńskiego (premiera on-line 19 grudnia 2020 roku, premiera z publicznością 21 lutego 2021 roku); autor choreografii i ruchu scenicznego spektaklu „Calineczka” w Teatrze Lalek „Arlekin” im. Henryka Ryla w Łodzi w roku 2021; autor ruchu scenicznego spektaklu „Niezłe ziółka” w Teatrze Lalek Pleciuga w Szczecinie w roku 2022; autor choreografii spektaklu „Inna księżniczka Burgunda” w Teatrze Lalek „Arlekin” im. Henryka Ryla w Łodzi w roku 2023.

</doc>
<doc id="5261679" url="https://pl.wikipedia.org/wiki?curid=5261679" title="Werra-Meißner-Kreis">
Werra-Meißner-Kreis



</doc>
<doc id="5261680" url="https://pl.wikipedia.org/wiki?curid=5261680" title="Brachypeza">
Brachypeza

Brachypeza – rodzaj roślin z rodziny storczykowatych ("Orchidaceae"). Epifityczne rośliny zielne rosnące na wysokościach do 600 m n.p.m. Występują w Azji Południowo-Wschodniej w takich krajach i regionach jak: Andamany, Borneo, Wyspa Wielkanocna, Jawa, Laos, Małe Wyspy Sundajskie, Malezja Zachodnia, Nowa Gwinea, Nikobary, Filipiny, Celebes, Sumatra, Tajlandia, Wietnam.
Systematyka.
Rodzaj sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5261682" url="https://pl.wikipedia.org/wiki?curid=5261682" title="Hurts (singel Emeli Sandé)">
Hurts (singel Emeli Sandé)

Hurts – singel szkockiej piosenkarki Emeli Sandé wydany 16 września 2016 nakładem Virgin Records i promujący album "Long Live the Angels". Autorami utworu zostali James Murray, Mustafa Omer, Matthew Holmes, Philip Leigh oraz sama wokalistka. Singel otrzymał w Wielkiej Brytanii status złotej płyty.
Do utworu powstał teledysk, za którego reżyserię odpowiadała Dawn Shadforth. Teledysk miał premierę w serwisie internetowym YouTube 5 października 2016.
Singel był notowany między innymi na 22. miejscu na UK Singles Chart, a także 5. pozycji zestawienia Scottish Singles and Albums Charts.

</doc>
<doc id="5261683" url="https://pl.wikipedia.org/wiki?curid=5261683" title="Calymmanthera">
Calymmanthera

Calymmanthera – rodzaj roślin z rodziny storczykowatych ("Orchidaceae"). Rośliny epifityczne rosnące w lasach na wysokościach do 1700 m n.p.m. Występują na Fidżi, Molukach, Nowej Gwinei oraz Wyspach Salomona.
Systematyka.
Rodzaj sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5261685" url="https://pl.wikipedia.org/wiki?curid=5261685" title="Stéphane Brizé">
Stéphane Brizé

Stéphane Brizé (ur. 18 października 1966 w Rennes) – francuski reżyser, scenarzysta i producent filmowy. Autor kilkunastu filmów fabularnych i krótkometrażowych, często nagradzany na najważniejszych festiwalach filmowych.
Nakręcił takie filmy fabularne, jak m.in. "Nie jestem tu po to, żeby mnie kochano" (2005), "Kilka godzin wiosny" (2012), "Miara człowieka" (2015, nagroda aktorska dla Vincenta Lindona na 68. MFF w Cannes), "Historia pewnego życia" (2016, Nagroda FIPRESCI na 73. MFF w Wenecji), "Na wojnie" (2018) czy "Inny świat" (2021).
Zasiadał w jury przyznającym nagrodę Złotej Kamery na 63. MFF w Cannes (2010).

</doc>
<doc id="5261686" url="https://pl.wikipedia.org/wiki?curid=5261686" title="Chroniochilus">
Chroniochilus

Chroniochilus – rodzaj roślin z rodziny storczykowatych ("Orchidaceae"). Rośliny epifityczne rosnące lasach na wysokościach do 1000 m n.p.m. Występują na Borneo, w południowo-centralnych Chinach, na Jawie, Sumatrze, w Tajlandii oraz w Malezji Zachodniej.
Systematyka.
Rodzaj sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5261687" url="https://pl.wikipedia.org/wiki?curid=5261687" title="Stargate (producenci muzyczni)">
Stargate (producenci muzyczni)

Stargate (czasem stylizowane jako StarGate) – norweski duet producentów muzycznych i twórców piosenek, który obecnie (2022) tworzą Mikkel Storleer Eriksen i Tor Erik Hermansen. Wcześniej skład uzupełniał Hallgeir Rustan, który wymyślił nazwę zespołu.
Pierwszą piosenką, napisaną i wyprodukowaną (we współpracy z Tomem Hagenem) przez Stargate była „What About Love” (1998) norweskiej piosenkarki Noory Noor. W latach 1999–2004 zespół zdobył popularność w Europie tworząc przeboje dla S Club 7, Billie Piper, Hear'Say, Atomic Kitten i Samanthy Mumby.
Gdy w 2004 roku jego popularność w Europie przygasła, postanowił przenieść się do Stanów Zjednoczonych. Wówczas z zespołem rozstał się (ze względów rodzinnych) Hallgeir Rustan i Stargate od tamtego momentu działa jako duet. W Stanach Zjednoczonych Stargate spotkali Ne-Yo, który pomógł im zyskać rozgłos na tamtejszym rynku muzycznym. Pierwszym ich wspólnym sukcesem stał się singiel „So Sick” (którego Stargate byli współautorami i producentami), który doszedł do 1. miejsca na liście Hot 100 tygodnika Billboard. W latach następnych Stargate nawiązali współpracę (jako współautorzy, instrumentaliści lub współproducenci) z takimi artystami jak: Beyoncé, Rihanna, Wiz Khalifa, Fifth Harmony, Katy Perry, Coldplay, Pink czy Sia. Single tych artystów wielokrotnie zdobywały pierwsze miejsca na listach przebojów sprzedając się w wielomilionowych nakładach.
W 2017 roku Stargate zadebiutowali jako zespół muzyczny wydając singiel „Waterfall”, na którym jako solistki wystąpiły gościnnie Pink i Sia.
Stargate zdobyli 2 Nagrody Grammy, a 14 razy byli nominowani do niej. Trzykrotnie zdobyli krajową nagrodę Spellemannprisen.
Kariera artystyczna.
Początki.
Mikkel Eriksen w wieku 7 lat zaczął uczęszczać na lekcje gry na fortepianie klasycznym. Później rodzice wysłali go na prywatne lekcje do czołowych muzyków w Trondheim. Jeden z nich miał domowe studio, dzięki czemu Eriksen bardzo wcześnie mógł grać na syntezatorach, automatach perkusyjnych i sekwencerach. Wciągnęło go to do tego stopnia, ze od tamtej pory chciał mieć własne studio i tworzyć muzykę. Mając 10 lat zaczął wbudować własne studio. W 1991 roku, gdy miał 17 lat, napisał swój pierwszy przebój, „Friends”, zaśpiewany przez Stellę Getz. Jej płyta sprzedała się w Europie w nakładzie pół miliona egzemplarzy i sfinansowała komercyjne studio, które Eriksen zbudował wraz z Hallgeirem Rustanem. W 1997 roku usłyszał o Torze Hermansenie, który pracował jako łowca talentów i koordynator A&amp;R dla Warners Norway i który miał być jedyną osobą w Norwegii, która interesowała się amerykańskim R&amp;B. Nawiązał z nim kontakt, po czym wszyscy trzej rozpoczęli współpracę jako Stargate.
Nazwa zespołu.
Nazwa Stargate (pol. Gwiezdne wrota) została wymyślona wcześniej przez Hallgeira Rustana, gdy wraz z Eriksenem zakładali swoje studio w Trondheim. Jak wspominał Eriksen:
Stargate.
Pierwszą piosenką, napisaną i wyprodukowaną (we współpracy z Tomem Hagenem) przez Stargate była „What About Love” norweskiej piosenkarki Noory Noor (która była również współautorką utworu). maxi singiel z kilkoma wersjami piosenki ukazał się na rynku norweskim w 1998 roku. Piosenka znalazła się później na debiutanckim albumie artystki, "Curious", którego współautorami i współproducentami również byli Stargate.
Zespół zdobył popularność w Europie w latach 1999–2004 tworząc przeboje dla S Club 7, Billie Piper, Hear'Say, Atomic Kitten i Samanthy Mumby. 
„S Club Party” (1999).
W 1999 roku Stargate napisali i wyprodukowali w swoim norweskim studiu, Stargate Studios, piosenkę zespołu S Club 7, „S Club Party”. Na czas realizacji nagrania zespół przeniósł się wspólnie ze swoim menedżerem, Simonem Fullerem do Norwegii. Singiel z tym nagraniem stał się ich pierwszym hitem autorstwa Stargate na rynku brytyjskim dochodząc 26 września do 2. miejsca na UK Singles Chart.
Stargate stali się wtedy jednym z największych europejskich producentów hitów. Jednak w 2004 roku ich aktywność w Wielkiej Brytanii uległa spowolnieniu, a członkowie zespołu zaczęli zajmować się własnymi projektami. Wówczas Eriksen i Hermansen postanowili spróbować swoich sił w Nowym Jorku. Hallgeir ze względu na swoje obowiązki rodzinne nie mógł im towarzyszyć.
„Scandalous” (2003).
W Stanach Zjednoczonych Stargate spotkali Ne-Yo, co pomogło im zyskać rozgłos na tamtejszym rynku muzycznym. Ich największym przebojem stał się w 2003 roku singiel „Scandalous” Mis-Teeq, którego Stargate był współautorem i producentem. Doszedł on do 1. miejsca na brytyjskiej liście Hip Hop and R&amp;B Singles Chart Top 40. w kolejnych latach Eriksen i Hermansen stali się jednym z najlepszych zespołów producenckich z gatunku pop/R&amp;B, następcami Jimmy’ego Jama, Terry’ego Lewisa, Babyface’a i L.A. Reida.
„So Sick” (2006).
18 marca 2006 roku singiel Ne-Yo „So Sick”, którego Stargate był współautorem i producentem, doszedł do 1. miejsca na liście Hot 100 tygodnika Billboard. 
„Irreplaceable” (2006).
Również w 2006 roku Stargate wspólnie z Ne-Yo napisali i wyprodukowali piosenkę „Irreplaceable” Beyoncé. Pomysł utworu wyszedł od prezesa Roc Nation Jaya Browna, jednego z pierwszych menedżerów duetu. Beyoncé początkowo odrzuciła pierwotną wersję piosenki (z gitarą akustyczną i hip-hopowymi rytmami), ale później zmieniła zdanie i piosenka (w zmienionej wersji) znalazła się zarówno na jej albumie, "B’Day", jak i na singlu. Singel otrzymał nominację do Nagrody Grammy w kategorii Nagranie Roku, a w 2007 roku przebywał przez 10 tygodni na szczycie listy Hot 100. Do początku stycznia 2008 roku sprzedał się w liczbie ponad 3 milionów cyfrowych kopii stając się wówczas najlepiej sprzedającym się singlem w solowej karierze Beyoncé.
W latach 2007-2009 Stargate zanotował dziewięć kolejnych utworów w pierwszej dziesiątce, współpracując niekiedy z innymi artystami i autorami tekstów niż Ne-Yo.
„Beautiful Liar” (2007).
W 2007 roku Eriksen i Hermansen wyprodukowali wspólny singiel Beyoncé i Shakiry, „Beautiful Liar”, którego byli też współautorami, współwykonawcami oraz inżynierami dźwięku. Singiel doszedł do 1. miejsca na listach przebojów w 32 krajach. W tym samym roku Stargate otrzymali miano Songwriters of the Year, przyznane in przez ASCAP. W 2008 roku „Beautiful Liar” zdobył nagrodę Novello w kategorii Best-selling British song.
„Don’t Stop the Music” (2007).
W 2007 roku Hermansen i Eriksen skomponowali i wyprodukowali piosenkę Rihanny „Don’t Stop the Music”. Według Hermansena była ona jedną z pierwszych (po „SexyBack” Justina Timberlake’a) prób zastosowania założeń muzyki dance w amerykańskim popie. W lutym 2008 roku singiel z piosenką doszedł do 1. miejsca na Hip Hop and R&amp;B Singles Chart Top 40 i do 3. na Hot 100, a 12 grudnia zdobył jednocześnie certyfikat złotej i platynowej płyty w Stanach Zjednoczonych.
2010.
Największy sukces Stargate zanotowali w roku 2010, kiedy przeboje „Rude Boy”, „Only Girl (In the World)” i „What's My Name?” Rihanny oraz „Firework” Katy Perry znalazły się na szczycie listy Hot 100, zdobywając popularność również na parkietach i w radiu. Wśród największych przebojów duetu w następnych latach znalazły się „Black and Yellow” Wiza Khalify, „Diamonds” Rihanny i „The Fox” duetu komików Ylvis.
„Rude Boy”.
31 grudnia 2009 roku na rynku niemieckim wydany został promo singiel z piosenką „Rude Boy”. Jego współautorami i współproducentami byli Hermansen i Eriksen. Wzięli też udział w nagraniu utworu jako instrumentaliści. Razem z nimi w realizacji nagrania uczestniczył Rob Swire. Jak wspominał Hermansen w wywiadzie dla magazynu Sound on Sound był to moment, w którym obaj z Eriksenem zaczęli eksperymentować z łączeniem trance’owych brzmień EDM i wolniejszych rytmów hip-hopowych, a utwór „Rude Boy” był jednym z najwcześniejszych przykładów połączenia tychże brzmień. W lutym następnego roku „Rude Boy” doszedł do 1. miejsca na Hip Hop and R&amp;B Singles Chart Top 40 i 1. na Hot 100, na którym przebywał 5 tygodni. 30 czerwca 2015 roku zdobył w Stanach Zjednoczonych certyfikat 5-krotnej platynowej płyty, a 19 listopada 2021 roku w Wielkiej Brytanii – podwójnej platynowej płyty.
„Only Girl (In the World)”.
13 września wydany został (jako digital download) singiel „Only Girl (In the World)” Rihanny. Jego producentami oraz autorami byli Stargate i Sandy Vee. Singiel (który miał premierę radiową 7 września) zwiastował nowy album artystki, "Loud". 7 listopada doszedł do 1. miejsca na UK Singles Chart, a 4 grudnia do 1. na Hot 100. W licznych krajach zdobył certyfikat platynowej płyty, w tym w Wielkiej Brytanii podwójnej i w Stanach Zjednoczonych 6-krotnej.
„What's My Name?”.
„What's My Name?” to drugi singiel (po „Only Girl (In the World)”) Rihanny z jej albumu "Loud", nagrany z gościnnym udziałem Drake’a. Jego producentami oraz współautorami byli Stargate. Singiel powtórzył sukces swojego poprzednika dochodząc do 1. miejsca na UK Singles Chart (9 stycznia 2011) i do 1. na Hot 100 (20 listopada 2010) oraz zdobywając certyfikat podwójnej platynowej płyty w Wielkiej Brytanii i 6-krotnej w Stanach Zjednoczonych.
„Black and Yellow”.
Piosenka „Black and Yellow” została napisana przez Wiza Khalifę oraz Mikkela Storleera Eriksena i Tora Erika Hermansena, którzy wzięli udział w jej nagraniu jako instrumentaliści i producenci. Singiel z piosenką został wydany 14 września 2010 roku. Doszedł do 1. miejsca na liście Hot 100. Dzięki temu, że drużyna Pittsburgh Steelers dotarła do Super Bowl, piosenka „Black and Yellow” stała się domyślnym hymnem tej drużyny, ponieważ nawiązywał do czarno-żółtych barw miasta Pittsburgh. Za wykonanie piosenki Wiz Khalifa został podczas 54. ceremonii wręczenia nagród Grammy w 2012 roku nominowany do Nagrody Grammy w kategoriach: Best Rap Performance i Best Rap Song. Singiel 17 czerwca 2016 roku zdobył certyfikat 6-krotnej platynowej płyty za 6 milionów sprzedanych egzemplarzy w Stanach Zjednoczonych.
„Firework”.
Piosenka „Firework”, napisana przez Katy Perry, Mikkela Storleera Eriksena, Tora Erika Hermansena, Ester Dean oraz Sandy’ego Wilhelma i wyprodukowana przez Eriksena, Hermansena i Sandy’ego Vee doszła 18 grudnia 2010 roku do 1. miejsca na liście Hot 100. Według danych Nielsen Broadcast Data Systems, opublikowanych 5 stycznia 2012 roku, „Firework” był 5. najczęściej odtwarzanym singlem w amerykańskich rozgłośniach radiowych z 509000 odtworzeń, a Katy Perry była najczęściej słuchaną artystką radiową notując 1457000 odtworzeń. Singiel „Firework” uzyskał 20 sierpnia 2020 roku certyfikat 12-krotnej platynowej płyty za 12 milionów sprzedanych egzemplarzy w Stanach Zjednoczonych.
„Diamonds” (2012).
Piosenkę „Diamonds” napisali wspólnie Sia, Benny Blanco, Mikkel Storleer Eriksen, Tor Erik Hermansen, a wyprodukowali Blanco i dwaj ostatni (jako Stargate). Wykonawczynią była Rihanna. Piosenka, wydana na singlu 26 września 2012 roku stała się kolejnym sukcesem wokalistki: 7 października zajęła 1. miejsce na UK Singles Chart, a 1 grudnia – 1. miejsce na Hot 100. W licznych krajach zdobyła certyfikat platynowej płyty, w tym potrójnej w Wielkiej Brytanii (29 października 2021) i 7-krotnej w Stanach Zjednoczonych (4 listopada 2021).
„Worth It” (2015).
W 2015 roku Hermansen i Eriksen napisali wspólnie z Ori Kaplanem i Priscillą Rene piosenkę „Worth It”, przeznaczoną dla zespołu Fifth Harmony z gościnnym udziałem Kid Inka. Singiel z tą piosenką został wydany 25 stycznia, a 25 listopada uzyskał w Stanach Zjednoczonych certyfikat potrójnej platynowej płyty za 3 miliony sprzedanych egzemplarzy.
„Same Old Love” (2015).
Piosenkę „Same Old Love”, przeznaczoną dla Seleny Gomez napisało 5 autorów: Benny Blanco, Charli XCX, Mikkel Storleer Eriksen, Ross Golan i Tor Erik Hermansen. Duży wkład w ostateczny kształt utworu wniosła Charli XCX. Jak wyjaśniał Eriksen w wywiadzie dla EW:
23 stycznia 2016 roku singiel z piosenką znalazł się na 1. miejscu listy Pop Airplay tygodnika Billboard. 11 maja tego samego roku uzyskał jednocześnie certyfikat złotej i platynowej płyty w Stanach Zjednoczonych, a 2 lipca 2018 roku – potrójnej platyny.
"A Head Full of Dreams" (2015).
Również w 2015 roku Stargate był współproducentem albumu Coldplay "A Head Full of Dreams". W lutym następnego roku album doszedł do 1. miejsca na UK Albums Chart i do 2. na Billboard 200.
Debiut autorski (2017).
W 2017 roku wydał po własnym szyldem singiel „Waterfall”, na którym wystąpiły Pink i Sia. Hermansen i Eriksen pierwotnie napisali tę piosenkę wspólnie z Sią i to ona zasugerowała, żeby jako wykonawczynię dodać do niej Pink. Eriksen w wywiadzie dla EW stwierdził:
Hermansen ze swej strony dodał, iż inspiracji do rozpoczęcia kariery muzycznej dostarczyły im liczne rozmowy z Chrisem Martinem z Coldplay, które miały miejsce podczas pracy nad "A Head Full of Dreams". Zdecydowali więc podjąć wyzwanie:
6 maja 2017 roku piosenka doszła do 24. miejsca na liście Adult Pop Airplay i a 5 sierpnia – do 7. na Dance Club Songs.
Inspiracje.
Spośród artystów, którzy wywarli na Stargate największy wpływ Eriksen i Hermansen wymienili: Prince’a, Steviego Wondera, Depeche Mode, Jaya Z, Brandy i R. Kelly’ego. Natomiast do swoich ulubionych producentów zaliczyli: zespoły autorsko-producenckie Jimmy Jam i Terry Lewis i LA &amp; Babyface oraz Quincy’ego Jonesa, Dr. Dre, Timbalanda, The Neptunes, Rodneya Jerkinsa, Maxa Martina i Jermaine’a Dupriego.
Styl.
Według magazynu Rolling Stone styl Stargate cechuje podniosłe, orkiestrowe brzmienie syntezatorów i pulsujący bas. Duet prawie zawsze najpierw tworzy instrumentalny podkład, a dopiero potem dodaje do niego wokale.
W wywiadzie dla Billa Lamba z magazynu LiveAbout.com Stargate stwierdzili:
Nagrody.
Grammy.
Mikkel Eriksen i Tor Erik Hermansen zdobyli 2 Nagrody Grammy, a 14 razy byli nominowani do niej:
Inne.
W 2012 roku Stargate otrzymali nagrodę za osiągnięcia (Achievement Award), przyznawaną im przez Norwesko-Amerykańską Izbę Handlową (Norwegian‐American Chamber of Commerce). Komitet Nagrody uzasadnił przyznanie nagrody wybitnymi osiągnięciami duetu w branży, w której niewielu Norwegów odniosło wcześniej sukces – w amerykańskim przemyśle muzycznym. Nagroda została wręczona obu twórcom 1 listopada 2012 roku.
Znaczenie.
Zdaniem Bruce’a Aishera, autora piosenek, producenta i wykładowcy muzyki na Uniwersytecie Hertfordshire, Stargate „przez prawie 20 lat ukształtowali sobie ścieżkę kariery, która – obok takich artystów jak Max Martin i Shellback – pozwoliła im stać się rzeczywistymi producentami muzyki pop”. Dokonali tego biorąc na warsztat amerykańskie brzmienie R&amp;B i kształtując je na swój własny sposób, by potem wykorzystać je w muzyce tych brytyjskich zespołów, które nie były zespołami spod znaku R&amp;B oraz artystów popowych. Po wyjeździe do Stanów Zjednoczonych powrócili do pierwotnego brzmienia R&amp;B, pracując z artystami reprezentującymi ten gatunek i wnosząc zarazem do niego swoją skandynawską wrażliwość. Później jednak, gdy R&amp;B zaczął tracić na popularności, Stargate ponownie zainteresowali się Wielką Brytanią, w której od dziesięcioleci na listach przebojów królowała muzyka taneczna (eurodance, EDM), będąca swego rodzaju nowością w Ameryce. Stargate ponownie zaczęli zmieniać kierunek tworząc pewnym sensie wzorce dla następnej dekady w muzyce pop.
Inne przedsięwzięcia.
StarRoc.
We wrześniu 2008 roku raper Jay-Z oraz Stargate założyli nową wytwórnię płytową, StarRoc z siedzibą w studiu nagraniowym Roc the Mic Jaya-Z na Manhattanie. Zamiarem nowej firmy było rozwijanie nowych talentów poprzez kontrakty obejmujące różne aspekty twórczości artysty. Finansowania nowego przedsięwzięcia podjął się koncern Live Nation na podstawie umowy dotyczącej wielu praw autorskich, którą podpisał z Jayem-Z wiosną tego samego roku. StarRoc wydał w latach 2010–2013 10 albumów i singli Alexis Jordan (włącznie ze wznowieniami).
Los Angeles Academy for Artists and Music Production.
Jesienią 2021 roku Stargate otworzyli Los Angeles Academy for Artists and Music Production (LAAMP; Akademię Artystów i Produkcji Muzycznej w Los Angeles). Jej pomysł zrodził się w czasie Pandemii COVID-19, kiedy to wielu muzyków musiało zmienić swoje plany w związku z odwołaniem trasy koncertowych i podróży. Jak stwierdził Hermansen: „Zawsze wierzyliśmy, że warto dawać coś od siebie, a wiedza jest najcenniejszą rzeczą, jaką możemy przekazać następnym pokoleniom. (...) W czasie pandemii poczuliśmy, że nadszedł właściwy moment, aby to zrobić, ponieważ mieliśmy trochę wolnego czasu. Czuliśmy, że jeśli nie zrobimy tego teraz, to nigdy tego nie zrobimy”.
Plany przewidywały dziewięciomiesięczny program edukacyjny, którego realizacja będzie odbywała się w kompleksie studyjnym StarGate w Santa Monica, z możliwością uczestnictwa w kursach online. Do udziału w zajęciach zaproszono 48 artystów muzycznych, autorów tekstów i producentów oraz autorytetów w branży.

</doc>
<doc id="5261688" url="https://pl.wikipedia.org/wiki?curid=5261688" title="Cleisomeria">
Cleisomeria

Cleisomeria – rodzaj roślin z rodziny storczykowatych ("Orchidaceae"). Rośliny epifityczne rosnące w lasach na wysokościach 200-1100 m n.p.m. Występują w takich krajach i regionach jak: Asam, Bangladesz, Borneo, Kambodża, Laos, Malezja Zachodnia, Mjanma, Tajlandia, Wietnam.
Systematyka.
Rodzaj sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5261689" url="https://pl.wikipedia.org/wiki?curid=5261689" title="Alstom Transport Deutschland">
Alstom Transport Deutschland

Alstom Transport Deutschland (wcześniej "Linke-Hofmann-Busch GmbH" (LHB)) – producent pojazdów szynowych w Salzgitter. Zajmuje teren o powierzchni 1,2 miliona m², z czego 200 tysięcy zajmują warsztaty. W 2016 roku zatrudniał 2500 osób.
Historia.
Przedsiębiorstwo otwarto w 1832 roku jako Maschinenbauanstalt Breslau. Od 1839 roku zakład funkcjonował jako Wagenbauanstalt Gottfried Linke. Od tego momentu wytwarzano tabor kolejowy. Podczas I wojny światowej we wrocławskiej fabryce wytwarzano samoloty wojskowe. Produkowano dodatkowo również wagony kolejowe i tramwaje, a fabryka funkcjonowała pod nazwą Linke–Hofmann Werke, natomiast podczas II wojny światowej powstawały tam układy napędowe do rakiet V-2.
W związku z nacjonalizacją przedsiębiorstw w byłej NRD oraz w Polsce po II wojnie światowej, w nowej lokalizacji w Salzgitter, w 1949 roku przedsiębiorstwo rozpoczęło produkcję ciągników kołowych i gąsienicowych. W 1958 roku przedsiębiorstwo stało się częścią grupy Salzgitter, a następnie zajmowało się wyłącznie budową wagonów. W 1965 roku wzniesiono nowy budynek administracyjny, do którego przyłączono muzeum fabryczne. Następnie produkowano elementy do ICE 1 oraz wagony dla europejskich systemów S-Bahn.
Od 1994 roku przedsiębiorstwo należy do francuskiej grupy Alstom. Korzystało również ze swojego oddziału w Polsce, w którym 800 pracowników produkowało prostsze wagony towarowe przy znacznie niższych kosztach niż w Salzgitter.

</doc>
<doc id="5261700" url="https://pl.wikipedia.org/wiki?curid=5261700" title="Park im. Jana Kasprowicza w Szczecinie">
Park im. Jana Kasprowicza w Szczecinie



</doc>
<doc id="5261703" url="https://pl.wikipedia.org/wiki?curid=5261703" title="General Atomics Mojave">
General Atomics Mojave

General Atomics Mojave – prototypowy, amerykański, rozpoznawczo-bojowy bezzałogowy aparat latający firmy General Atomics Aeronautical Systems, powstały na bazie wcześniejszych maszyn bezzałogowych General Atomics MQ-1C Gray Eagle i MQ-9 Reaper
Historia.
Informacje o nowym projekcie firma General Atomics Aeronautical Systems ujawniła oficjalnie 9 grudnia 2021 roku. Podstawowym celem konstruktorów było przystosowanie sprawdzonej konstrukcji z rodziny Predator, do operowania z nieutwardzonych i krótkich pasów startowych. Dzięki takim właściwością, samolot oferowany jest w pierwszej kolejności amerykańskim siłom specjalnym United States Special Operations Command (SOCOM). Będący w dyspozycji SOCOM lotniczy pułk specjalny armii 160th Special Operations Aviation Regiment (Airborne), na co dzień wykorzystuje bezzałogowe MQ-1C Gray Eagles. Mojave, dzięki swoim właściwością mógłby stacjonować bezpośrednio na w obszarze działań sił specjalnych. Operując z krótkich i słabo przygotowanych ziemnych pasów startowych, czas wejścia do akcji zostałby radykalnie skrócony, w porównaniu do czasu reakcji używanych MQ-9A lub MQ-1C, wymagających operowania z klasycznych baz lotniczych, wyposażonych w utwardzone pasy startowe. Najczęściej w znacznym oddaleniu od miejsca działania sił specjalnych. Drugim potencjalnym użytkownikiem jest United States Marine Corps. Korpus z racji specyfiki swoich działań, może być zainteresowany pozyskaniem wszechstronnych aparatów, mogących operować z wysuniętych, polowych baz operacyjnych (Expeditionary Advanced Base Operations - EABO). W znacznym oddaleniu od rozbudowanych, klasycznych lotnisk. Satelitarne łącze komunikacyjne umożliwia sterowanie i komunikacje z samolotem na dystansie do 4600 km. Samolot jest w stanie utrzymywać się w powietrzu do 25 godzin. Jednakże wersja uzbrojona ma krótszy czas przebywania w powietrzu. Samolot może operować autonomicznie jak również pod kontrolą naziemnego stanowiska. Operacje startu i lądowania są zautomatyzowane. Po zdemontowaniu skrzydeł, Mojave może być przewożony na pokładach samolotów transportowych. Czteroosobowa załoga techników jest w stanie przygotować samolot do realizacji kolejnej misji po wylądowaniu w przeciągu 1,5 godziny. 
Aby osiągnąć wymagane cele, konstruktorzy General Atomics Aeronautical Systems wyposażyli aparat w nowe skrzydło. Na krawędzi natarcia umieszczono sloty a na krawędzi spływu dwuszczelinowe klapy. Wzmocniono chowane w locie podwozie, dzięki czemu aparat może operować z gruntowych pasów startowych. Silnik ze śmigłem pchającym dysponuje znacznym zapasem mocy. Zmieniono usterzenia, szeroko rozchylono na boki skierowane do góry stateczniki oraz dodano duży statecznik podogonowy. Bogata mechanizacja skrzydeł oraz znaczny nadmiar mocy, umożliwiają wykonywanie startów i lądowań o charakterystyce STOL. Minimalny rozbieg jaki udało się uzyskać podczas rozpoczętych latem 2021 roku testów w powietrzu wynosił 120 metrów. Wartość tą uzyskano na samolocie skonfigurowanym do wykonywania misji zwiadu i rozpoznania. Samolot z pełnym uzbrojeniem, z szesnastoma pociskami AGM-114 Hellfire potrzebuje 305 metrowego rozbiegu aby wystartować. Średni dobieg samolotu wyniósł około 100 metrów. Minimalna prędkość lądowania wynosi 75 km/h. Właściwości STOL, predysponują samolot do operowania z pokładu lotniskowców lub okrętów desantowych wyposażonych w pokład lotniczy. Producent deklaruje, iż zainteresowanie produktem wyraziło kilku użytkowników zagranicznych.
Uzbrojenie.
Zdaniem producenta, Mojave może przenosić do 16 kierowanych pocisków rakietowych klasy powietrze-ziemia AGM-114 Hellfire. Samolot dysponuje sześcioma podskrzydłowymi węzłami uzbrojenia, dwoma zewnętrznymi o udźwigu 158 kg każdy i czterema głównymi o udźwigu 294 kg każdy. Pod kadłubem znajduje się kolejny pylon do podwieszania ładunku o udźwigu 226 kg. Poza uzbrojeniem uderzeniowym, samolot może realizować misje zwiadu i rozpoznania. Wyposażenie pokładowe może obejmować wielospektralny system celowniczy, radar z syntetyczną aperturą ze wskaźnikiem ruchomych celów naziemnych. Obok zadań rozpoznania obrazowego, samolot może być przystosowany do realizacji misji zwiadu elektronicznego.

</doc>
<doc id="5261705" url="https://pl.wikipedia.org/wiki?curid=5261705" title="Bluffin">
Bluffin

Bluffin – singel Liamoo, wydany 26 lutego 2022 nakładem Giant Records. 
Utwór napisali oraz skomponowali Ali Jammali, Dino Medanhodzic, Jimmy Thörnfeldt oraz Sami Rekik.
Singel dotarł do 8. miejsca na oficjalnej szwedzkiej liście sprzedaży.

</doc>
<doc id="5261709" url="https://pl.wikipedia.org/wiki?curid=5261709" title="Beautiful Silence">
Beautiful Silence

Beautiful Silence – singel Liamoo, wydany 26 listopada 2016 nakładem Universal Music.
Singel dotarł do 42. miejsca na oficjalnej szwedzkiej liście sprzedaży.

</doc>
<doc id="5261711" url="https://pl.wikipedia.org/wiki?curid=5261711" title="Playing with Fire (singel Liama Cacatiana Thomassena)">
Playing with Fire (singel Liama Cacatiana Thomassena)

Playing with Fire – singel Liama Cacatiana Thomassena, wydany 10 grudnia 2016 nakładem Universal Music.
Singel dotarł do 6. miejsca na oficjalnej szwedzkiej liście sprzedaży, a także uzyskał w Szwecji status platynowej płyty.

</doc>
<doc id="5261716" url="https://pl.wikipedia.org/wiki?curid=5261716" title="Heidesheim am Rhein">
Heidesheim am Rhein



</doc>
<doc id="5261718" url="https://pl.wikipedia.org/wiki?curid=5261718" title="Kushe Mica">
Kushe Mica

Kushe Mica (ur. 1841 w Szkodrze, zm. 3 marca 1913) – albańska nauczycielka, założycielka pierwszej szkoły dla kobiet na terenie Albanii.
Życiorys.
W 1859 roku założyła pierwszą szkołę dla kobiet położoną na terenie Albanii, która działała do 1904 roku.
Znała języki francuski i włoski.
Wpływ.
Dzięki założeniu przez Kushe Micę pierwszej żeńskiej szkoły na terenie Albanii powstały na niej inne żeńskie szkoły; ich założycielkami były między innymi Tereza Bërdica, Tone Radoja i Tina Nika, która założyła żeńską szkołę w Szkodrze w 1860 roku.

</doc>
<doc id="5261719" url="https://pl.wikipedia.org/wiki?curid=5261719" title="Stosunki polsko-mołdawskie">
Stosunki polsko-mołdawskie

Stosunki polsko-mołdawskie – wzajemne relacje między Polską a Mołdawią.
Hospodarstwo Mołdawskie.
W czasach Królestwa Polskiego i Rzeczypospolitej Obojga Narodów utrzymywano poprawne stosunki z Hospodarstwem Mołdawskim (istniejącym na terenach dzisiejszej Mołdawii, z którym graniczyły). W 1387 Piotr I Muszatowicz złożył Władysławowi Jagielle hołd lenny ze swoich ziem. Taka forma zależności Mołdawii od Królestwa Polskiego funkcjonowała do 1487, kiedy to te tereny zostały lennem Imperium Osmańskiego. Władze polskie wielokrotnie starały się ponownie odzyskać władzę nad tymi terenami, chcąc oddalić zagrożenie tureckie spod granic Rzeczypospolitej. W 1552 w wyniku intryg Aleksander Lăpușneanu został hospodarem, mimo początkowej pomocy Polski zdecydował się dalej zostać lennikiem tureckim. Ostatni raz podporządkować Polsce hospodarstwo próbował Jan III Sobieski, pomimo trzech prób nie udało się zrealizować celu.
Republika Mołdawii (od 1991).
Stosunki dyplomatyczne między Polską a Mołdawią zostały nawiązane 14 lipca 1992, po ogłoszeniu przez ten kraj niepodległości. Polska posiada Ambasadę RP w Kiszyniowie, natomiast Mołdawia w Warszawie.
Wzajemne obroty handlowe w 2019 miały wartość 403,3 mln dolarów. Eksport z Polski do Mołdawii wyniósł 253,2 mln dolarów, a import 150,1 mln dolarów. Z Mołdawii do Polski importowane były: artykuły spożywcze (sok jabłkowy, wina, nasiona słonecznika; 40% importu) oraz wyroby metalurgiczne (sztaby i pręty). Z Polski do Mołdawii eksportowane są: produkty przemysłu elektromaszynowego – samoloty, chłodziarko-zamrażarki, części turbin hydraulicznych (37% eksportu), leki, włókna, środki grzybobójcze i artykuły spożywcze. Polska nie jest zaangażowana w gospodarkę republiki, obecnie w kraju zarejestrowane są dwie spółki z polskim kapitałem (Krajowa Spółka Cukrowa SA i Plastics Moldova).
Polska jest uważana przez Mołdawię za strategicznego partnera, szczególnie w kwestii europejskich aspiracji republiki.
W ostatnich latach z powodu zagrożenia ze strony Rosji nastąpiło zbliżenie we wzajemnych stosunkach dyplomatycznych. W 2021, podczas kryzysu energetycznego, kraj zakupił od Polski milion metrów sześciennych gazu ziemnego (był to pierwszy kontrakt na zakup gazu z innego źródła niż Rosja w historii Mołdawii), natomiast rok później, w czasie ukraińskiego kryzysu uchodźczego, Polska udzieliła 20 mln dolarów nieoprocentowanego kredytu.
Od 2004 roku Mołdawia znajduje się wśród krajów priorytetowych programu polskiej pomocy rozwojowej.
Polonia.
Zgodnie z danymi ze spisu z 2004 na terenie Mołdawii mieszkało 2383 Polaków, natomiast na terenie Naddniestrza mieszka ich ok. 1100. 

</doc>
<doc id="5261721" url="https://pl.wikipedia.org/wiki?curid=5261721" title="Heidesheim (ujednoznacznienie)">
Heidesheim (ujednoznacznienie)

Niemcy:
Zobacz też:

</doc>
<doc id="5261726" url="https://pl.wikipedia.org/wiki?curid=5261726" title="Gomphus australis">
Gomphus australis



</doc>
<doc id="5261727" url="https://pl.wikipedia.org/wiki?curid=5261727" title="Schronisko w Mącznej Skale">
Schronisko w Mącznej Skale

Schronisko w Mącznej Skale – jaskinia w Dolinie Kluczwody w granicach Wielkiej Wsi, w gminie Wielka Wieś w powiecie krakowskim, w województwie małopolskim. Pod względem geograficznym jest to obszar Wyżyny Olkuskiej wchodzący w skład Wyżyny Krakowsko-Częstochowskiej.
Opis obiektu.
Jest to obiekt typu schronisko. Znajduje się na orograficznie lewym zboczu Doliny Kluczwody, u podnóży niewielkiej skałki zaliczanej do grupy Mącznych Skał. Od szlaku turystycznego wiodącego dnem Doliny Kluczwody prowadzi do niej nieznakowana ścieżka. Schronisko ma trzy otwory. Dwa główne to dziury w ziemi widoczne dopiero z bliska. Jedna z nich ma mniej więcej okrągły kształt, druga to podłużna szczelina. Pod nimi jest metrowej głębokości studzienka stanowiąca salkę o długości około 7 m. Na jej spągu zalega ziemia zmieszana ze skalnym rumoszem. Ku południowemu wschodowi odchodzą od niej ciasne, opadające szczeliny. Ku północy strop salki podnosi się i tworzy kominek. Jego górny koniec znajduje się 0,2 m powyżej otworu i jest zawalony kamieniami. Ku południu odchodzi z salki boczna odnoga zawalona skalnym rumoszem.
Schronisko powstało w późnojurajskich wapieniach i jest krasowego pochodzenia. Nacieków brak, w głębszych partiach jest ciemne i wilgotne. Ze zwierząt obserwowano ślimaki, muchówki i pająki. E. Sanocka-Wołoszynowa w 1981 r. stwierdziła dwa ich gatunki: "Meta menardi" i "Nesticus cellulanus".
Po raz pierwszy jaskinię opisał Kazimierz Kowalski w 1951 r. W 1981 r. E. Sanocka-Wołoszynowa badała w niej faunę pajęczaków. W kwietniu 2015 r. dokumentację i plan jaskini opracował N. Sznober.

</doc>
<doc id="5261732" url="https://pl.wikipedia.org/wiki?curid=5261732" title="Gomphus borealis">
Gomphus borealis



</doc>
<doc id="5261733" url="https://pl.wikipedia.org/wiki?curid=5261733" title="Gomphus cavillaris">
Gomphus cavillaris



</doc>
<doc id="5261734" url="https://pl.wikipedia.org/wiki?curid=5261734" title="Gomphus consanguis">
Gomphus consanguis



</doc>
<doc id="5261735" url="https://pl.wikipedia.org/wiki?curid=5261735" title="Gomphus crassus">
Gomphus crassus



</doc>
<doc id="5261736" url="https://pl.wikipedia.org/wiki?curid=5261736" title="Yusupha Bobb">
Yusupha Bobb

Yusupha Bobb (ur. 22 czerwca 1995 w Bandżulu) – gambijski piłkarz grający na pozycji środkowego pomocnika. Od 2021 jest zawodnikiem klubu Piacenza.
Kariera piłkarska.
Swoją piłkarską karierę Bobb rozpoczął w klubie Bandżul Hawks. W sezonie 2013 zadebiutował w jego barwach w gambijskiej First Division. Grał w nim do końca 2014 roku. W styczniu 2015 przeszedł do AC ChievoVerona. Latem 2015 trafił na wypożyczenie do AS Cittadella. W klubie tym zadebiutował 6 września 2015 w wygranym 2:1 domowym meczu z Cuneo FC. W Cittaddelli spędził rok.
W sierpniu 2016 Bobb udał się na półroczne wypożyczenie do Taranto FC 1927. Swój debiut w nim zanotował 11 września 2016 w zremisowanym 0:0 domowym meczu z US Siracusa.
W styczniu 2017 Bobb został ponownie wypożyczony, tym razem do Calcio Padova, w którym swój debiut zaliczył 26 marca 2017 w zwycięskim 1:0 domowym spotkaniu z Bassano Virtus 55 ST. W Padovie grał przez pół roku.
Latem 2017 Bobba wypożyczono do Reggiany, w której zadebiutował 27 sierpnia 2017 w przegranym 1:2 domowym meczu z Feralpisalò. W Reggianie spędził rok.
W sierpniu 2018 Bobb został wypożyczony z Chievo po raz piąty, tym razem do Cuneo FC. Swój debiut w nim zanotował 17 września 2018 w przegranym 0:1 wyjazdowym meczu z Pisą. W Cuneo grał przez rok.
W lipcu 2019 Bobb rozwiązał kontrakt z Chievo, a w październiku został piłkarzem Calcio Lecco 1912. Zadebiutował w nim 20 października 2019 w przegranym 0:2 wyjazdowym spotkaniu z UC AlbinoLeffe. Zawodnikiem Lecco był do lipca 2020.
W lutym 2021 Bobb podpisał umowę z AS Livorno Calcio. Swój debiut w nim zaliczył 4 marca 2021 w przegranym 0:1 domowym meczu z US Alessandria Calcio 1912. Zawodnikiem Livorno był do końca sezonu 2020/2021.
W lipcu 2021 Bobb został piłkarzem Piacenzy. Swój debiut w niej zanotował 29 sierpnia 2021 w zremisowanym 0:0 domowym meczu z AC Trento.
Kariera reprezentacyjna.
W reprezentacji Gambii Bobb zadebiutował 23 marca 2018 w zremisowanym 1:1 towarzyskim meczu z Republiką Środkowoafrykańską, rozegranym w Bakau. W 2022 roku został powołany do kadry na Puchar Narodów Afryki 2021. Rozegrał na nim cztery mecze: grupowe z Mali (1:1) i z Tunezją (1:0), w 1/8 finału z Gwineą (1:0) oraz ćwierćfinałowy z Kamerunem (0:2).

</doc>
<doc id="5261738" url="https://pl.wikipedia.org/wiki?curid=5261738" title="Lekkoatletyka na Letnich Igrzyskach Olimpijskich 1936 – sztafeta 4 × 100 m kobiet">
Lekkoatletyka na Letnich Igrzyskach Olimpijskich 1936 – sztafeta 4 × 100 m kobiet

Bieg sztafetowy 4 × 100 metrów kobiet był jedną z konkurencji rozgrywanych podczas XI Letnich Igrzysk Olimpijskich. Biegi zostały rozegrane w dniach 8 i 9 sierpnia 1936 roku na Stadionie Olimpijskim w Berlinie. Wystartowały 32 zawodniczki z 8 krajów. Sztafeta Niemiec ustanowiła w eliminacjach rekord świata z czasem 46,4 s. W finale sztafeta niemiecka zdecydowanie prowadziła, gdy biegnąca na ostatniej zmianie Ilse Dörffeldt upuściła pałeczkę i zespół nieniecki nie ukończył biegu. 
Wyniki.
Eliminacje.
Rozegrano dwa biegi eliminacyjne. Pierwsze trzy zespoły z każdego biegu awansowały do finału (Q).

</doc>
<doc id="5261741" url="https://pl.wikipedia.org/wiki?curid=5261741" title="Gomphus descriptus">
Gomphus descriptus



</doc>
<doc id="5261744" url="https://pl.wikipedia.org/wiki?curid=5261744" title="Gomphus dilatatus">
Gomphus dilatatus



</doc>
<doc id="5261747" url="https://pl.wikipedia.org/wiki?curid=5261747" title="Tom Saintfiet">
Tom Saintfiet

Tom Saintfiet (ur. 29 marca 1973 w Mol) – belgijski piłkarz grający na pozycji środkowego pomocnika, a po zakończeniu kariery piłkarskiej trener. Od 2018 jest selekcjonerem reprezentacji Gambii.
Kariera piłkarska.
W swojej karierze piłkarskiej Saintfiet grał w takich klubach jak: Stade Leuven (1991-1992), Zwarte Duivels (1992-1993), Oude God Sport (1993-1996) i K Boom FC (1996-1997).
Kariera trenerska.
Po zakończeniu kariery piłkarskiej Saintfiet został trenerem. Prowadził kolejno: rodzimy FC Zammel (1997-1998), iworyjski Satellite FC Abidżan (2000), farerski B71 Sandoy (2002 i wicemistrzostwo Wysp Owczych), holenderski SC Telstar (2003), katarski Al-Gharafa (2003-2004), reprezentację Kataru U-17 (2004 i 3. miejsce w Mistrzostwach Azji U-17 w 2004), niemiecki BV Cloppenburg (2005-2006), fiński RoPS (2008), reprezentację Namibii (2008-2010), reprezentację Zimbabwe (2010), jordański Shabab Al-Ordon Club (2010-2011), reprezentację Etiopii (2011), tanzański Young Africans SC (2012), reprezentację Jemenu (2012-2013), reprezentację Malawi (2013), południowoafrykański Free State Stars (2014), reprezentację Togo (2015-2016), reprezentację Bangladeszu (2016), reprezentację Trynidadu i Tobago (2016-2017) i reprezentację Malty (2017-2018). W 2018 został selekcjonerem reprezentacji Gambii, którą w 2022 doprowadził do ćwierćfinału Pucharu Narodów Afryki 2021.

</doc>
<doc id="5261748" url="https://pl.wikipedia.org/wiki?curid=5261748" title="Parafia Najświętszego Serca Jezusa w Tomaszowie Lubelskim">
Parafia Najświętszego Serca Jezusa w Tomaszowie Lubelskim



</doc>
<doc id="5261750" url="https://pl.wikipedia.org/wiki?curid=5261750" title="Eadia">
Eadia

Eadia – wymarły rodzaj owadów z rzędu karaczanów, jedyny z monotypowej rodziny Eadiidae. Obejmuje tylko jeden opisany gatunek, "Eadia aidae". Żył w kredzie na terenie współczesnej Europy. Znany jest z inkluzji w bursztynie znalezionym we Francji.
Taksonomia.
Rodzaj i gatunek typowy opisane zostały w 2009 roku przez Petera Vršanskiego na łamach „Geodiversitas”. Opisu dokonano na podstawie pojedynczej inkluzji w bursztynie z Charentes znalezionym na stanowisku Archingeay-Les Nouillers w departamencie Charente-Maritime francuskiej Nowej Akwitanii. Wydobyto ją z podjednostki litologicznej A1sl-A, datowanej na późny alb w kredzie późnej. Nazwa rodzajowa pochodzi od łacińskiego "eadem" oznaczającego „tak samo”, natomiast epitet gatunkowy dobrano tak, by cała kombinacja była palindromem.
Dla rodzaju tego wyodrębniono w tej samej publikacji monotypową rodziną Eadiidae, wskazując jako silne autapomorfie krótkie ciało, budowę głowy i wydłużone przednie stopy. Na podstawie cech głowy zaliczono Eadiidae do nadrodziny Caloblattinoidea, spekulując, że może się ona wywodzić bezpośrednio od Caloblattinidae, rodziny wykazującej dużą różnorodność morfologiczną głów.
Morfologia.
Karaczan ten znany jest tylko ze stadium niedorosłego. Jego głowa była hipognatyczna, ale mocno rozszerzona i wydłużona, ruchliwa. Przypominała tą u rodzaju "Raphidiomimula", od którego jednak "Eadia" wyróżniała się m.in. wyraźnie krótszym i szerszym ciałem. Długość głowy wynosiła około 2 mm, a jej szerokość 1,9 mm. Duże, wystające poza obrys głowy, bardzo szeroko rozstawione oczy zbudowane były z licznych, bardzo drobnych fasetek. Oprócz nich narządami wzroku były trzy stosunkowo duże, jasne przyoczka. Na czole i szwie nadustkowym leżały trzy szeregi liczące po dziesięć krótkich szczecin. Długie i cienkie głaszczki szczękowe dysponowały rozproszonymi i smukłymi sensillami szczecinkowatymi ("sensilla chaetica"). Przedplecze było nadzwyczaj krótkie, osiągając około 0,5 mm długości przy około 2 mm szerokości. Dłuższe i szersze od niego śródplecze zaopatrzone było w wyraźne zawiązki skrzydeł. Zaplecze było dłuższe i szersze od śródplecza. Odnóża miały przysadzistą budowę. Przednia ich para miała tęgie uda z ośmioma ostrogami rozmieszczonymi w dwóch równolicznych szeregach, krótkie i cienkie golenie z licznymi, grubymi, ostro zakrzywionymi ostrogami, oraz bardzo długie, dłuższe od goleni stopy z dziesięcioma szeregami gęsto rozmieszczonych sensillów szczecinkowatych ("sensilla chaetica"). Odnóża pary środkowej miały przysadziste i szerokie uda z silną ostrogą wierzchołkową mającą od 12 do 14 listewek helikalnych oraz stosunkowo tęgie golenie z silnymi żeberkami. Odnóża pary tylnej były mocno wydłużone, o cienkich goleniach. Przysadki odwłokowe były bardzo silnie wydłużone, w połowach nasadowych o formie wrzecionowatej, a w wierzchołkowych połowach niemal nitkowate. Osiągały 2,14 mm długości.
Paleoekologia.
Skrócone przedplecze zapewniało dużą ruchliwość głowy, co w połączeniu z drobno fasetkowanymi oczami złożonymi wskazuje na prowadzenie przez tego owada dziennego trybu życia. Zaopatrzone w liczne "sensilla chaetica" i wydłużone odnóża przednie pełnią funkcje zmysłowe, a nie tylko bieżne – podobne adaptacje znane są u wczesnych modliszek.
Karaczan ten zasiedlał ściółkę wilgotnych i ciepłych lasów kredy. Bursztyn z Charentes z podjednostki A1sl-A dostarcza zapisu kopalnego wielu niewielkich stawonogów albu, zwłaszcza bytujących w piętrze ściółki, gdzie krople żywicy skapywały z drzew. W bursztynie tym zidentyfikowano do 2007 roku około 760 okazów stawonogów. Oprócz "Eadia" wymienić można wśród nich przedstawicieli ważek z rodzaju "Electrohemiphlebia", karaczanów z rodzajów "Batola", "Globula", "Sivis", "Leptolythica", "Sociala" i niezidentyfikowanego Caloblattinidae, niezidentyfikowanych skorków, prostoskrzydłych z rodzaju "Marchandia", psotników z rodzajów "Arcantipsocus", "Parapsyllipsocus", "Proprionoglaris" i "Prospeleketor", nieoznaczonych wciornastków, pluskwiaków z rodzajów "Akmazeina", "Buzinia", "Cretogerris", "Ebboa", chrząszczy z rodzajów "Clidicus", "Duocalar", "Gratshevbelus", "Lidryops", "Paleoripiphorus" i "Synchrotronia", nieoznaczonych wachlarzoskrzydłych, sieciarek z rodzajów "Alboconis" i "Alboberotha", nieoznaczonych wielbłądek, błonkówek z rodzajów "Albiogonalys", "Gaugainia", "Gerontoformica", "Guyotemaimetsha" i "Haidomyrmodes", muchówek z rodzajów "Antodicranomyia", "Eophlebotomus", "Microphorites", "Novelaria" i "Prioriphora", skorpionów z rodzaju "Paleoeuscorpius", zaleszczotków z rodzaju "Heurtaultia", pająków z rodzaju "Archaemecys" oraz roztoczy z rodzaju "Atanaupodus".

</doc>
<doc id="5261752" url="https://pl.wikipedia.org/wiki?curid=5261752" title="Eadiidae">
Eadiidae



</doc>
<doc id="5261753" url="https://pl.wikipedia.org/wiki?curid=5261753" title="Eadia aidae">
Eadia aidae



</doc>
<doc id="5261754" url="https://pl.wikipedia.org/wiki?curid=5261754" title="Marybeth Sant-Price">
Marybeth Sant-Price

Marybeth Sant-Price (ur. 6 kwietnia 1995 w Highlands Ranch) – amerykańska lekkoatletka, sprinterka, medalistka halowych mistrzostw świata w 2022.
Osiągnięcia sportowe.
Studiowała na University of Oregon.
Zdobyła brązowy medal w biegu na 60 metrów na halowych mistrzostwach świata w 2022 w Belgradzie, przegrywając jedynie z Mujingą Kambundji ze Szwajcarii i swą koleżanką z reprezentacji Stanów Zjednoczonych Mikiah Brisco, a wyprzedzając Ewę Swobodę, która uzyskała taki sam czas (7,04 s).
Rekordy życiowe.
Rekordy życiowe Sant-Price:

</doc>
<doc id="5261756" url="https://pl.wikipedia.org/wiki?curid=5261756" title="Ira Eliezer Tapé">
Ira Eliezer Tapé

Ira Eliezer Tapé (ur. 31 sierpnia 1997 w Abobo) – iworyjski piłkarz grający na pozycji bramkarza. Od 2022 jest piłkarzem klubu Bahir Dar Kenema FC.
Kariera klubowa.
Swoją piłkarską karierę Tapé rozpoczął w klubie SO Armée. W sezonie 2015/2016 zadebiutował w jego barwach w pierwszej lidze iworyjskiej. W 2017 odszedł do FC San Pédro. W sezonach 2018/2019, 2019/2020 i 2020/2021 wywalczył z nim trzy wicemistrzostwa Wybrzeża Kości Słoniowej. W sezonie 2018/2019 zdobył również Puchar Wybrzeża Kości Słoniowej. W 2022 przeszedł do etiopskiego Bahir Dar Kenema FC.
Kariera reprezentacyjna.
W reprezentacji Wybrzeża Kości Słoniowej Tapé zadebiutował 22 września 2019 w przegranym 0:2 meczu Mistrzostw Narodów Afryki 2020 z Nigrem, rozegranym w Niamey. W 2019 roku został powołany do kadry na Puchar Narodów Afryki 2019, a w 2022 na Puchar Narodów Afryki 2021. Nie rozegrał na tych turniejach żadnego meczu. W 2021 roku był w kadrze Wybrzeża Kości Słoniowej na Igrzyska Olimpijskie w Tokio.

</doc>
<doc id="5261758" url="https://pl.wikipedia.org/wiki?curid=5261758" title="Gomphus diminutus">
Gomphus diminutus



</doc>
<doc id="5261761" url="https://pl.wikipedia.org/wiki?curid=5261761" title="Karim Konaté">
Karim Konaté

Karim Konaté (ur. 21 marca 2004 w Koumassi) – iworyjski piłkarz grający na pozycji napastnika. Jest wychowankiem klubu ASEC Mimosas.
Kariera klubowa.
Swoją piłkarską karierę Konaté rozpoczął w klubie ASEC Mimosas. W sezonie 2020/2021 zadebiutował w jego barwach w pierwszej lidze iworyjskiej. W sezonie 2020/2021 wywalczył z nim mistrzostwo Wybrzeża Kości Słoniowej.
Kariera reprezentacyjna.
W reprezentacji Wybrzeża Kości Słoniowej Konaté zadebiutował 3 września 2021 w zremisowanym 0:0 meczu eliminacji do MŚ 2022 z Mozambikiem, rozegranym w Maputo. W 2022 roku został powołany do kadry na Puchar Narodów Afryki 2021. Nie rozegrał na tym turnieju żadnego meczu.

</doc>
<doc id="5261762" url="https://pl.wikipedia.org/wiki?curid=5261762" title="Andrzej Zybert">
Andrzej Zybert

Andrzej Zybert – doktor habilitowany w dziedzinie nauk rolniczych w dyscyplinie zootechnika. Profesor Uniwersytetu Przyrodniczo-Humanistycznego w Siedlcach.
Życiorys.
Stopień doktora habilitowanego nauk rolniczych w dyscyplinie zootechnika uzyskał w 2016 roku na podstawie osiągnięcia naukowego pt. „Zmienność zasobów glikolitycznych mięśnia "longissimus lumborum" w 45. min po uboju a wartość wybranych cech jakości mięsa wieprzowego”.
Działalność naukowa.
Jego działalność naukowa skupia się głównie wokół tematyki środowiskowych uwarunkowań jakości mięsa wieprzowego. Jest autorem publikacji naukowych z tego zakresu w czasopismach znajdujących się w bazach Web of Science i Scopus oraz podręczników akademickich wydanych nakładem krajowych i zagranicznych wydawnictw.
Nagrody i odznaczenia.
Odznaczony Medalem Brązowym Za Długoletnią Służbę.

</doc>
<doc id="5261764" url="https://pl.wikipedia.org/wiki?curid=5261764" title="Abdoul Karim Cissé">
Abdoul Karim Cissé

Abdoul Karim Cissé (ur. 20 października 1985 w Abidżanie) – iworyjski piłkarz grający na pozycji bramkarza. Od 2017 jest zawodnikiem klubu ASEC Mimosas.
Kariera klubowa.
Swoją piłkarską karierę Cissé rozpoczął w klubie Issia Wazi FC. W sezonie 2006 zadebiutował w jego barwach w pierwszej lidze iworyjskiej. W debiutanckim sezonie zdobył z nim Puchar Wybrzeża Kości Słoniowej. Grał w nim do końca sezonu 2010.
Na początku 2011 Cissé przeszedł do Africa Sports National. W sezonie 2011 wywalczył z nim mistrzostwo Wybrzeża Kości Słoniowej. Latem 2015 odszedł do SC Gagnoa, w którym spędził dwa sezony.
Latem 2017 Cissé został zawodnikiem ASEC Mimosas. W sezonach 2017/2018 i 2020/2021 wywalczył z nim dwa mistrzostwa Wybrzeża Kości Słoniowej.
Kariera reprezentacyjna.
W reprezentacji Wybrzeża Kości Słoniowej Cissé zadebiutował 29 marca 2015 w zremisowanym 1:1 towarzyskim meczu z Gwineą Równikową, rozegranym w Abidżanie. W 2022 roku został powołany do kadry na Puchar Narodów Afryki 2021. Nie rozegrał na tym turnieju żadnego meczu.

</doc>
<doc id="5261765" url="https://pl.wikipedia.org/wiki?curid=5261765" title="Abdul Karim Cissé">
Abdul Karim Cissé



</doc>
<doc id="5261768" url="https://pl.wikipedia.org/wiki?curid=5261768" title="Helena Pietryka">
Helena Pietryka

Helena Pietryka (ur. 21 stycznia 1907 w Przyłęku, zm. 22 maja 2006 w Lublinie) – żołnierz Batalionów Chłopskich, dama Krzyża Srebrnego Virtuti Militari. 
Życiorys.
Córka Jana i Marii Kassa. Od 1935 r. mieszkała w Kolonii Stasin, gdzie z mężem prowadziła gospodarstwo rolne. Po wybuchu II wojny światowej wstąpiła do Batalionów Chłopskich, działała w Ludowym Związku Kobiet. Zajmowała się organizacją punktów sanitarnych Zielonego Krzyża, kolportażem podziemnej prasy oraz pełniła funkcję łączniczki kierownictwa Stronnictwa Ludowego „Roch” i dowództwa IV Okręgu BCh. 
W jej domu znajdował się punkt kontaktowy, w którym udzielano pomocy rannym żołnierzom BCh oraz koordynowano działalność zespołom LZK które zajmował się działalnością sanitarno-opiekuńczą, łącznością, kolportażem oraz pracą kulturalno-oświatową i wydawniczą. W lipcu 1944 r. teren zagrody Heleny Pietryki stał się miejscem potyczki pomiędzy niemiecką żandarmerią a oddziałem BCh. W wyniku walki całe gospodarstwo zostało zniszczone.
Po zakończeniu działań wojennych małżonkowie sprzedali zrujnowane gospodarstwo i przeprowadzili się do Lublina. Zmarła tam 22 maja 2006 r., została pochowana z honorami wojskowymi na cmentarzu przy ul. Lipowej w Lublinie.
Życie prywatne.
W 1930 wyszła za mąż za Bronisława Pietrykę, miała z nim czwórkę dzieci.

</doc>
<doc id="5261773" url="https://pl.wikipedia.org/wiki?curid=5261773" title="Gomphus exilis">
Gomphus exilis



</doc>
<doc id="5261777" url="https://pl.wikipedia.org/wiki?curid=5261777" title="Łukasz Wachowski">
Łukasz Wachowski

Łukasz Wachowski (ur. 2 listopada 1982 w Olsztynie) – polski prawnik i sekretarz generalny PZPN.
Życiorys.
Łukasz Wachowski urodził się 2 listopada 1982 roku w Olsztynie. Jest prawnikiem, ukończył Uniwersytet Warmińsko-Mazurski w Olsztynie. W Polskim Związku Piłki Nożnej pracuje od 2009 roku, początkowo w Departamencie Prawnym. 12 grudnia 2012 został Dyrektorem Departamentu Rozgrywek Krajowych PZPN.
Przed sezonem 2017/2018 powierzono mu również projekt wprowadzenia systemu VAR w Polsce, który zakończył się sukcesem. PZPN był jedną z pierwszych federacji na świecie, która go wdrożyła, a polscy arbitrzy sędziowali mecze mistrzostw świata w 2018 roku, a obecnie regularnie pracują podczas spotkań Ligi Mistrzów i Ligi Europy.
Wachowski od maja 2015 roku do sierpnia 2017 był Członkiem Komisji UEFA ds. Statusu Piłkarzy, Transferów i Agentów Piłkarskich. Od maja 2015 jest również delegatem meczowym UEFA, a od września 2017 Członkiem Komisji ds. Licencji Klubowych UEFA.
Od 2 września 2021 roku jest sekretarzem generalnym PZPN.

</doc>
<doc id="5261780" url="https://pl.wikipedia.org/wiki?curid=5261780" title="Gomphus externus">
Gomphus externus



</doc>
<doc id="5261783" url="https://pl.wikipedia.org/wiki?curid=5261783" title="Enzo Franciosi">
Enzo Franciosi

Enzo Franciosi (ur. 11 lutego 1970) – włoski lekkoatleta specjalizujący się w biegach płotkarskich.
W 1989 r. zdobył w Varaždinie złoty medal mistrzostw Europy juniorów w biegu na 400 metrów przez płotki (uzyskany czas: 50,69). W 1992 r. jedyny raz w karierze zdobył tytuł mistrza Włoch w tej samej konkurencji (uzyskany czas: 50,55).
Rekord życiowy w biegu na 400 m ppł – 50,37 (4 lipca 1991, Udine).

</doc>
<doc id="5261786" url="https://pl.wikipedia.org/wiki?curid=5261786" title="Gomphus fraternus">
Gomphus fraternus



</doc>
<doc id="5261790" url="https://pl.wikipedia.org/wiki?curid=5261790" title="Gomphus geminatus">
Gomphus geminatus



</doc>
<doc id="5261794" url="https://pl.wikipedia.org/wiki?curid=5261794" title="Akumulator szklany">
Akumulator szklany

Akumulator szklany – rodzaj akumulatora, w którym elektrolit ciekły zastąpiony jest szklanym elektrolitem stałym. Elektrody wykonane są z litu lub sodu. Akumulator został opracowany przez Johna B. Goodenougha z Uniwersytetu Teksańskiego w Austin i Marię H. Bragę z Uniwersytetu w Porto. Artykuł opisujący baterię został opublikowany w grudniu 2016 r. Badania dotyczące wdrożenia tego typu akumulatorów do produkcji zainicjowało przedsiębiorstwo Hydro-Québec.

</doc>
<doc id="5261797" url="https://pl.wikipedia.org/wiki?curid=5261797" title="Gomphus gonzalezi">
Gomphus gonzalezi



</doc>
<doc id="5261798" url="https://pl.wikipedia.org/wiki?curid=5261798" title="Ghislain Konan">
Ghislain Konan

Ghislain N'Clomande Konan (ur. 27 grudnia 1995 w Abidżanie) – iworyjski piłkarz grający na pozycji lewego obrońcy. Od 2018 jest zawodnikiem klubu Stade de Reims.
Kariera klubowa.
Swoją piłkarską karierę Konan rozpoczął w klubie ASEC Mimosas. W sezonie 2014/2015 zadebiutował w jego barwach w pierwszej lidze iworyjskiej. W debiutanckim sezonie wywalczył z nim wicemistrzostwo Wybrzeża Kości Słoniowej.
W styczniu 2016 Konan przeszedł do portugalskiej Vitórii. W 2016 roku grał w rezerwach tego klubu w drugiej lidze portugalskiej, a następnie stał się członkiem pierwszego zespołu. W nim swój debiut w pierwszej lidze portugalskiej zaliczył 10 grudnia 2016 w zwycięskim 2:1 wyjazdowym meczu z Boavistą. Zawodnikiem Vitórii był do końca sezonu 2017/2018.
1 lipca 2018 Konan podpisał kontrakt z francuskim Stade de Reims, który zapłacił za niego kwotę 4 milionów euro. Swój debiut w Reims w Ligue 1 zanotował 11 sierpnia 2018 w wygranym 1:0 wyjazdowym meczu z OGC Nice.
Kariera reprezentacyjna.
W reprezentacji Wybrzeża Kości Słoniowej Konan zadebiutował 4 czerwca 2017 w przegranym 0:5 towarzyskim meczu z Holandią, rozegranym w Rotterdamie. W 2022 roku został powołany do kadry na Puchar Narodów Afryki 2021. Na tym turnieju rozegrał cztery mecze: grupowe z Gwineą Równikową (1:0), ze Sierra Leone (2:2) i z Algierią (3:1) oraz w 1/8 finału z Egiptem (0:0, k: 4:5).

</doc>
<doc id="5261800" url="https://pl.wikipedia.org/wiki?curid=5261800" title="Mistrzostwa Świata w Łucznictwie 1977">
Mistrzostwa Świata w Łucznictwie 1977

29. Mistrzostwa Świata w Łucznictwie odbyły się między 8 a 11 lutego 1977 w Canberze w Australii. Organizatorem była Międzynarodowa Federacja Łucznicza. Jedyny medal dla Polski - srebrny - zdobyła Jadwiga Wilejto.

</doc>
<doc id="5261802" url="https://pl.wikipedia.org/wiki?curid=5261802" title="Carl Bengtström">
Carl Bengtström

Carl Bengtström (ur. 13 stycznia 2000) – szwedzki lekkoatleta specjalizujący się w biegach sprinterskich i płotkarskich. 
Osiągnięcia.
Wielokrotny złoty medalista mistrzostw Szwecji:

</doc>
<doc id="5261805" url="https://pl.wikipedia.org/wiki?curid=5261805" title="Mistrzostwa Świata w Łucznictwie 1975">
Mistrzostwa Świata w Łucznictwie 1975

28. Mistrzostwa Świata w Łucznictwie odbyły się między 25 a 28 czerwca 1975 w Interlaken w Szwajcarii. Organizatorem była Międzynarodowa Federacja Łucznicza. 

</doc>
<doc id="5261806" url="https://pl.wikipedia.org/wiki?curid=5261806" title="Gomphus graslinellus">
Gomphus graslinellus



</doc>
<doc id="5261808" url="https://pl.wikipedia.org/wiki?curid=5261808" title="Katedra w Gubbio">
Katedra w Gubbio

Katedra w Gubbio () – kościół gotycki z poł. XIV wieku znajdujący się w Gubbio, w Umbrii.
Kościół dedykowany jest świętym męczennikom Marianowi i Jakubowi z Numidii.
Historia.
Pierwotne założenie w stylu gotyckim z ok. 1190 według projektu Giovanniego da Gubbio z czasów biskupa Bentivoglio. Ukończona w 1229 roku, rozbudowana w 1336 roku. Fasadę z dużym ostrołukowym portalem i okulusem ukończono w latach 1325–1350, gdy diecezją Gubbio rządził biskup Pietro Gabrielli. Użyto wcześniejszych romańskich elementów architektonicznych, symbole ewangelistów i baranek. Strukturę modyfikowano aż do połowy XIV wieku. Ołtarz główny konsekrował 25 kwietnia 1366 roku biskup Giovanni da Morlacca. W dobie baroku szlachta z Gubbio fundowała liczne ołtarze boczne. W latach 1913–1918 przeprowadzono renowację. Na ścianach wewnętrznych zachowały się nieliczne pierwotne freski. Kościół jest na planie krzyża łacińskiego z transeptem.
Sztuka.
W katedrze znajdują się dzieła następujących artystów: Dono Doni ("Pieta", "Via crucis"), Francesco Allegrini, Luca Maffei, Giacomo Maffei, Benedetto Nucci, Eusebio da San Giorgio, Virgilio Nucci, Sinibaldo Ibi, Antonio Gherardi.

</doc>
<doc id="5261813" url="https://pl.wikipedia.org/wiki?curid=5261813" title="Jean Evrard Kouassi">
Jean Evrard Kouassi

Jean Evrard Kouassi (ur. 25 września 1994 w N'Damienie) – iworyjski piłkarz grający na pozycji lewoskrzydłowego. Od 2022 jest zawodnikiem klubu Trabzonspor.
Kariera klubowa.
Swoją piłkarską karierę Kouassi rozpoczął w klubie Moossou FC. W sezonie 2012 zadebiutował w jego barwach w drugiej lidze iworyjskiej. W 2013 roku przeszedł do Hajduka Split. Swój debiut w nim zaliczył 16 lutego 2013 w zwycięskim 2:0 wyjazdowym meczu z NK Slaven Belupo. W sezonie 2012/2013 zdobył z Hajdukiem Puchar Chorwacji. W Hajduku występował do końca 2014 roku.
Na początku 2015 Kouassi został sprzedany za 2 miliony euro do chińskiego Shanghai SIPG. Swój debiut w nim zanotował 7 marca 2015 w zwycięskim 2:1 domowym meczu z Jiangsu FC. W sezonie 2015 wywalczył z nim wicemistrzostwo Chin.
W styczniu 2017 Kouassi przeszedł do Wuhan Zall. Zadebiutował w nim 4 kwietnia 2018 w zwycięskim 4:0 domowym spotkaniu z Liaoning Whowin. W debiucie strzelił gola. w sezonie 2018 wygrał z Wuhan rozgrywki League One i awansował z nim do Super League. W Wuhan grał do końca sezonu 2021.
W styczniu 2022 Kouassi podpisał kontrakt z Trabzonsporem. Swój debiut w Trabzonsporze w Süper Lig zanotował 6 marca 2022 w zremisowanym 1:1 wyjazdowym meczu z Fenerbahçe SK.
Kariera reprezentacyjna.
W reprezentacji Wybrzeża Kości Słoniowej Kouassi zadebiutował 30 marca 2021 w wygranym 3:1 meczu kwalifikacji do Pucharu Narodów Afryki 2021 z Etiopią, rozegranym w Abidżanie. W 2022 roku został powołany do kadry na Puchar Narodów Afryki 2021. Na tym turnieju rozegrał jeden mecz, grupowy ze Sierra Leone (2:2).

</doc>
<doc id="5261815" url="https://pl.wikipedia.org/wiki?curid=5261815" title="Gomphus hodgesi">
Gomphus hodgesi



</doc>
<doc id="5261818" url="https://pl.wikipedia.org/wiki?curid=5261818" title="Pozdniakowa (obwód kurski)">
Pozdniakowa (obwód kurski)

Pozdniakowa () – wieś (ros. деревня, trb. dieriewnia) w zachodniej Rosji, w sielsowiecie nikolskim rejonu oktiabrskiego w obwodzie kurskim.
Geografia.
Miejscowość położona jest w pobliżu źródła Rogozny (prawy dopływ Sejmu), 3,5 km od centrum administracyjnego sielsowietu (Stojanowa), 26 km na północny zachód od centrum administracyjnego rejonu (Priamicyno), 32 km na północny zachód od Kurska, 22,5 km od drogi magistralnej (federalnego znaczenia) M2 «Krym».
We wsi znajdują się 14 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 10 osób.

</doc>
<doc id="5261819" url="https://pl.wikipedia.org/wiki?curid=5261819" title="Henryk Markiewicz (ujednoznacznienie)">
Henryk Markiewicz (ujednoznacznienie)



</doc>
<doc id="5261821" url="https://pl.wikipedia.org/wiki?curid=5261821" title="Pozdniakowa">
Pozdniakowa

Pozdniakowa () – żeńska forma rosyjskiego nazwiska Pozdniakow oraz toponimy w Rosji

</doc>
<doc id="5261825" url="https://pl.wikipedia.org/wiki?curid=5261825" title="Pozdniakow">
Pozdniakow

Pozdniakow () – rosyjskie nazwisko

</doc>
<doc id="5261834" url="https://pl.wikipedia.org/wiki?curid=5261834" title="Rajd des Garrigues – Languedoc-Roussillon 1991">
Rajd des Garrigues – Languedoc-Roussillon 1991

Rajd des Garrigues – Languedoc-Roussillon 1991 (12. Rallye des Garrigues – Languedoc-Roussillon) – 12. edycja rajdu samochodowego Rajd des Garrigues – Languedoc-Roussillon rozgrywanego we Francji. Rozgrywany był od 1 do 3 marca 1991 roku. Była to szósta runda Rajdowych Mistrzostw Europy w roku 1991 (rajd miał najwyższy współczynnik - 20). Składał się z 16 odcinków specjalnych.

</doc>
<doc id="5261849" url="https://pl.wikipedia.org/wiki?curid=5261849" title="Murarka powojówka">
Murarka powojówka

Murarka powojówka, murarka makowa ("Hoplitis papaveris") – gatunek pszczoły samotnej z rodziny miesierkowatych (Megachilidae). 
Charakterystyka.
Gatunek letni, w Europie Środkowej rzadko spotykany, lata od czerwca do sierpnia. Nie jest wyspecjalizowany pokarmowo, samica zbiera pyłek z różnych gatunków roślin, chociaż wykazuje preferencje względem astrowatych, powoju polnego i dzwonków.
Budowa gniazda.
Gatunek ten gniazduje w ziemi. Samica, kopiąc gniazdo, wynosi piasek na odległość około metra od niego. Wnętrze gniazda wykłada płatkami kwiatów. Chętnie używa do tego celu maku (stąd jej nazwa naukowa i jedna ze zwyczajowych nazw polskich), ale może wykorzystywać również inne gatunki, takie jak ślazy, pięciorniki, posłonki, bodziszki, żmijowiec, chabry, powój polny i inne. Samo gniazdo jest bardzo płytkie, ma zaledwie kilka centymetrów (według różnych źródeł 3-4 do 5-7) długości i zawiera zazwyczaj tylko jedną komórkę gniazdową (zawierającą porcję pyłku i jedno jajo, a później rozwijającą się larwę). Po ukończeniu budowy gniazdo jest zamykane płatkami kwiatu i przysypywane ziemią.

</doc>
<doc id="5261851" url="https://pl.wikipedia.org/wiki?curid=5261851" title="N’Drin Ulrich Edan">
N’Drin Ulrich Edan

N’Drin Ulrich Edan (ur. 19 października 1992) – iworyjski piłkarz grający na pozycji bramkarza. Od 2017 jest zawodnikiem klubu ASEC Mimosas.
Kariera klubowa.
Od 2017 roku Edan jest zawodnikiem klubu AFAD Djékanou.
Kariera reprezentacyjna.
W 2022 roku Edan został powołany do reprezentacji Wybrzeża Kości Słoniowej na Puchar Narodów Afryki 2021. Nie rozegrał na tym turnieju żadnego meczu.

</doc>
<doc id="5261853" url="https://pl.wikipedia.org/wiki?curid=5261853" title="Park Seong-hyeon">
Park Seong-hyeon

Park Seong-hyeon (; ur. 12 października 1999) – południowokoreański łyżwiarz szybki, olimpijczyk z Pekinu 2022.

</doc>
<doc id="5261856" url="https://pl.wikipedia.org/wiki?curid=5261856" title="Gomphus hybridus">
Gomphus hybridus



</doc>
<doc id="5261859" url="https://pl.wikipedia.org/wiki?curid=5261859" title="Henryk Markiewicz (1933–2020)">
Henryk Markiewicz (1933–2020)

Henryk Markiewicz (ur. 1933, zm. 2020) – polski inżynier elektryk.
Życiorys.
Urodził się w 1933 r. w Narwiliszkach. Ukończył studia na Wydziale Elektrycznym Politechniki Wrocławskiej i od 1957 r. pracował w Katedrze Urządzeń Elektrycznych, a następnie w Instytucie Energoelektryki. Stopień doktora uzyskał w 1965 r., habilitował się w 1970 r. i został awansowany na stanowisko docenta. W 1986 r. uzyskał stanowisko profesora nadzwyczajnego, a w 1994 r. tytuł profesora zwyczajnego. Wykładał na Wydziale Elektrycznym Politechniki Wrocławskiej.
Na Politechnice Wrocławskiej sprawował funkcje kierownika Zakładu Urządzeń Górniczych (1971–1972) i Zakładu Urządzeń Elektroenergetycznych (1985–2002), a także zastępcy dyrektora Instytutu ds. badań naukowych i współpracy z przemysłem (1972–1981) oraz dyrektora Instytutu (1987–1993). Pełnił także funkcję prodziekana ds. studiów zaocznych Wydziału Elektrycznego (1984–1987).
W swojej pracy badawczej zajmował się bezpieczeństwem elektrycznym z punktu widzenia projektowania instalacji, konstrukcji i budowy urządzeń oraz metod eksploatacji sieci elektrycznych. Autor 7 podręczników akademickich, ponad 170 publikacji, promotor 5 doktorów, współautor 7 patentów.
Zmarł 25 października 2020 r. i został pochowany na cmentarzu na Swojczycach.

</doc>
<doc id="5261860" url="https://pl.wikipedia.org/wiki?curid=5261860" title="Ołeksij Arestowycz">
Ołeksij Arestowycz

Ołeksij Mykołajowycz Arestowycz (, ur. 3 sierpnia 1975 w Dedoplisckaro) – ukraiński analityk polityczny i wojskowy pochodzenia polsko-białorusko-rosyjskiego, bloger, terapeuta, podpułkownik rezerwy Sił Zbrojnych Ukrainy. Był aktorem, producentem filmowym oraz oficerem wywiadu. Zajmuje się także psychologią oraz filozofią. W latach 2020–2023 doradca Szefa Kancelarii Prezydenta Ukrainy ds. komunikacji strategicznej w dziedzinie bezpieczeństwa narodowego i obrony.
Jest aktywny jako bloger. Ma ponad 870 tys. obserwujących na Facebooku, ponad 490 tys. obserwujących na Twitterze i przeszło 1,6 mln subskrybentów na YouTube. Według sondażu opublikowanego przez program „Fakty” znalazł się na liście 100 najpoczytniejszych blogerów Ukrainy.
Życiorys.
Pochodzenie i wykształcenie.
Arestowycz ma polskie korzenie. Pochodzi po ojcu, białoruskim Polaku, ze szlacheckiej rodziny Arestowicz herbu Rola, matka zaś jest Rosjanką z obwodu woroneskiego. Urodził się w wojskowym miasteczku Dedoplisckaro w Kachetii w Gruzińskiej SRR, gdzie służył jego ojciec. Znaczną część dzieciństwa spędził na Białorusi, później zaś rodzina przeprowadziła się na Ukrainę. W 1992 roku ukończył szkołę nr 178 w Kijowie. Wstąpił na Wydział Biologii Uniwersytetu Narodowego im. Tarasa Szewczenki. W 1993 roku zaczął występować w kijowskim teatrze studyjnym "Czornyj kwadrat" („Czarny kwadrat”) i opuścił uczelnię.
Od 2000 roku prowadzi seminaria i szkolenia psychologiczne. W 2003 roku wstąpił do prywatnej szkoły "Cziełowiek sriedi ljudiej" („Człowiek wśród ludzi”) rosyjskiego psychologa Absałoma Podwodnego, którą ukończył w 2010 roku. Studiował także teologię w Instytucie św. Tomasza z Akwinu w Kijowie.
Aktor, producent.
W latach 90. i 2000. kontynuował pracę jako aktor w teatrze studyjnym "Czornyj kwadrat" w Kijowie. Grał w reklamach, a także wystąpił w 17 rosyjskich i ukraińskich filmach, takich jak "Powernennja Muchtara", "Ne bijsja, ja porucz", czy "Brat za brata-2".
W 2007 roku był współzałożycielem przedsiębiorstwa zajmującego się produkcją filmów Aegis Artist Group.
W 2013 roku brał udział w realizacji programu telewizyjnego "Nawczyty nas żyty" („Naucz nas żyć”) na kanale ICTV jako psycholog rodzinny i gospodarz.
Wojskowy, polityk.
Jest absolwentem Odeskiego Instytutu Wojsk Lądowych, posiada dyplom tłumacza wojskowego. Według danych, które wymagają dalszych potwierdzeń, w latach 1994–2005 pracował w Centralnej Agencji Wywiadu.
W 2005 roku wstąpił do partii Bractwo i był zastępcą przewodniczącego partii Dmytro Korczynskiego. Wielokrotnie brał udział w konferencjach Międzynarodowego Ruchu Eurazjatyckiego Aleksandra Dugina, gdzie aktywnie sprzeciwiał się pomarańczowej rewolucji.
Na początku 2009 roku wraz z Dmytro Korczynskim zorganizował inicjatywę obywatelską "Het’ usich" („Pozbądź się wszystkich”), której zadaniem było „zmuszenie rządu do rozwiązania głównych problemów małych i średnich przedsiębiorstw oraz firm przewozowych w kraju”. W czerwcu tego roku został zastępcą szefa Administracji Obwodu Nadmorskiego Rady Miejskiej Odessy, ale został odwołany na własną prośbę po 3 miesiącach.
Po Euromajdanie po raz pierwszy zaczął regularnie pojawiać się w mediach jako ekspert od spraw wojskowych i udzielał obszernych wywiadów z analizą wojskowo-polityczną bieżących wydarzeń dla wielu krajowych kanałów telewizyjnych, stacji radiowych, mediów elektronicznych i drukowanych, a także kontynuował prowadzenie bloga na Facebooku i YouTube.
Od 2014 roku przygotowuje jednostki bojowe w ramach programu Rezerwa Ludowa, jest też organizatorem charytatywnego funduszu pomocy psychologicznej dla wojskowych, którzy służyli w strefie ATO (2014–2017).
Od września 2018 do września 2019 roku służył w strefie ATO pod Kramatorskiem w 72 Brygadzie Zmechanizowanej jako zwiadowca. Wcześniej, według własnych oświadczeń, walczył ochotniczo, staczając łącznie 33 potyczki poza linią frontu.
28 października 2020 roku został mianowany doradcą ds. polityki informacyjnej z rekomendacji byłego prezydenta Łeonida Krawczuka i oficjalnym przewodniczącym delegacji ukraińskiej do Trójstronnej Grupy Kontaktowej ds. Pokojowego Rozwiązania Wojny na Wschodzie Ukrainy na rozmowach w Mińsku.
1 grudnia 2020 roku Szef Kancelarii Prezydenta Ukrainy Andrij Jermak powołał Arestowycza na swojego niezależnego doradcę ds. komunikacji strategicznej w dziedzinie bezpieczeństwa narodowego i obrony. Nominacja ta otrzymała zarówno recenzje krytyczne (Ihor Kozłowski), jak i pozytywne (Dmytro Kułeba). Łeonid Krawczuk zauważył, że kandydaturę Arestowycza wybrano ze względu na jego doświadczenie wojskowe oraz znajomość wizji i stanowiska państwa ukraińskiego w kwestiach będących przedmiotem rozmów w Mińsku.
W styczniu 2022 roku zrezygnował z funkcji niezależnego doradcy Szefa Kancelarii Prezydenta oraz przewodniczącego ukraińskiej delegacji do Mińska, jednak według Kancelarii Prezydenta nie podpisał wniosku o zwolnienie i „nie jest wykluczone, że ta współpraca będzie kontynuowana”.
Od początku pełnoskalowej inwazji Rosji na Ukrainę 24 lutego 2022 roku prowadzi codzienne konferencje prasowe na temat sytuacji na froncie w imieniu Kancelarii Prezydenta. W kwietniu 2022 roku otrzymał awans na podpułkownika.
Wieczorem 14 stycznia, po ataku rakietowym na budynek mieszkalny w Dnieprze, Ołeksij Arestowycz oświadczył w programie „Feygin Live”, że pocisk, który zniszczył część budynku w Dnieprze, został zestrzelony przez ukraińskie siły obrony powietrznej, spadł na budynek i eksplodował. Po zdementowaniu tej wersji wydarzeń przez dowódcę sił powietrznych generała broni Mykołę Oleszczuka, Arestowycz został oskarżony o dezinformację. W ukraińskim parlamencie rozpoczęto zbieranie podpisów za dymisją Arestowycza, a także zbiorowy apel do SBU. 17 stycznia 2023 roku złożył rezygnację z funkcji doradcy w Kancelarii Prezydenta.
Prognozy geopolityczne.
W 2008 roku przewidział aneksję Krymu przez Federację Rosyjską, ograniczenie przez Rosję żeglugi na Morzu Azowskim oraz ograniczenie podróży turystycznych na Krym.
18 lutego 2014 roku, na kilka godzin przed pierwszymi strzałami na Majdanie, wysnuł dwa alternatywne scenariusze wydarzeń rewolucji godności, z których jeden się spełnił. Jednak jego prognoza dotycząca przyszłego rządu spełniła się tylko częściowo, gdyż Petro Poroszenko został w 2014 roku nie premierem, lecz prezydentem, a Witalija Kłyczko wybrano burmistrzem Kijowa, a nie prezydentem.
W 2017 roku przewidział wycofanie wojsk rosyjskich z terytorium Białorusi po zakończeniu wspólnych ćwiczeń Zapad 2017 i ich powrót do tego kraju w przyszłości.
W styczniu 2019 roku skłonny był sądzić, że w wyborach prezydenckich w 2019 roku na Ukrainie nie dojdzie do zmiany głowy państwa, czyli wygra Petro Poroszenko, co nie nastąpiło.
W rozmowie z 18 marca 2019 roku na kanale Youtube „Apostrof TV” przewidział wojnę z Rosją na pełną skalę do 2022 roku. W swojej prognozie zidentyfikował wszystkie obszary interwencji wojskowej i metody prowadzenia wojny przez Rosję, które okazały się prawdziwe, m.in. atak z terytorium Białorusi i okupowanego Krymu, próby okrążenia Kijowa, czy ataki rakietowe na strategiczne obiekty wojskowe w całym kraju. Twierdził też wtedy, że wsparcia militarnego i materialnego Ukrainie udzielą także państwa zachodnie, które pomogą jej wygrać wojnę z Rosją, a później wstąpić do NATO.
Poglądy.
Nazywa siebie zwolennikiem „projektu zjednoczonej Ziemi w duchu de Chardina i Wiernadskiego”, są mu bliskie poglądy Elona Muska na przyszłość ludzkości. Docenia wagę patriotyzmu i propagowania języka ukraińskiego, ale mówi, że nie jest nimi osobiście zainteresowany. W 2018 roku uznał "Tomos" i utworzenie niezależnej od Moskwy Prawosławnej Cerkwi Ukrainy za kamień milowy w rozwoju Ukrainy.
W 2020 roku wspierał Petra Poroszenkę po opublikowaniu filmów z rzekomymi tajnymi rozmowami prezydenta Ukrainy z Władimirem Putinem. 9 grudnia 2020 roku, komentując działania mediów bliskich Wiktorowi Medwedczukowi, stwierdził, że „[oni] nie są naszymi wrogami, to przedstawiciele ukraińskich mediów, którzy działają zgodnie z prawem. Doceniamy ich aktywność zawodową”. 26 marca 2021 roku wyraził opinię, że uważa Andrija Antonenkę i Serhija Sternenkę za więźniów politycznych.
Kontrowersje.
17 grudnia 2020 roku, komentując śmierć żołnierza schwytanego przez separatystów, stwierdził, że ukraiński wojskowy „był nietrzeźwy, dokonał nieuprawnionego przejścia na stronę wroga (bez broni) i zmarł w wyniku zatrucia alkoholem lub narkotykami”, co okazało się nieprawdą. Zgodnie z protokołem oględzin ciała zabitego żołnierza przyczyną zgonu była asfiksja ze śladami pobicia. 18 grudnia Arestowycz przeprosił za dezinformację.
Według byłego zastępcy sekretarza Rady Bezpieczeństwa Narodowego i Obrony Serhija Kriwonosa, Arestowycz miał w 2018 roku poprowadzić grupę snajperów na pole minowe w Donbasie. Arestowycz odparł, że ta informacja była nieprawdziwa. W lutym 2021 roku partia Europejska Solidarność oskarżyła Arestowycza o seksizm wobec członkiń partii i wojska oraz wezwała do usunięcia go ze stanowiska rzecznika ukraińskiej delegacji na rozmowy pokojowe w Mińsku.
16 marca 2021 roku wulgarnie obraził jednego ze swoich czytelników za to, że poprosił go o pisanie po ukraińsku na Facebooku. Jewhenia Krawczuk, zastępczyni szefa frakcji Sługa Ludu, powiedziała, że „to, co zrobił Arestowycz, jest niedopuszczalne, to świństwo. Takie zachowanie dyskredytuje go jako osobę, która powinna informować o postępach w negocjacjach”, ale lider frakcji Dawid Arahamia określił takie zachowanie normalnym. Sam Arestowycz uważa swoją uwagę za „godną odpowiedź człowiekowi w języku, który rozumie” i nazwał botem użytkownika, który poprosił go o pisanie postów po ukraińsku.
W marcu 2022 roku Komitet Śledczy Białorusi na wniosek Prokuratury Generalnej wszczął postępowanie karne przeciwko Arestowyczowi za podżeganie podczas swoich publicznych wystąpień do popełnienia aktów terroryzmu i sabotażu na Kolejach Białoruskich oraz innych działań mających na celu naruszenie bezpieczeństwa narodowego Republiki Białorusi”.
Życie prywatne.
Ojciec Mykoła Serhijowycz jest pułkownikiem rezerwy, a matka Tamara Ołeksijiwna szefem spółdzielni handlowej. W 2015 roku ożenił się z Anastasiją Hrybanową, dyrektorką ds. rozwoju w jednym z wydawnictw. Para wychowuje syna Aleksandra i córkę Weronikę oraz córkę Ołeksija z pierwszego małżeństwa, Aelitę.

</doc>
<doc id="5261863" url="https://pl.wikipedia.org/wiki?curid=5261863" title="THE iDOLM@STER">
THE iDOLM@STER



</doc>
<doc id="5261865" url="https://pl.wikipedia.org/wiki?curid=5261865" title="Habib Maïga">
Habib Maïga

Habib Digbo G'nampa Maïga (ur. 1 stycznia 1996 w Gagnoi) – iworyjski piłkarz grający na pozycji defensywnego pomocnika. Od 2018 jest zawodnikiem klubu FC Metz.
Kariera klubowa.
Swoją piłkarską karierę Maïga rozpoczął w klubie SC Gagnoa. W sezonie 2013/2014 zadebiutował w jego barwach w pierwszej lidze iworyjskiej. W 2014 roku odszedł do AS Saint-Étienne. Początkowo grał w jego rezerwach, a w 2017 stał się członkiem pierwszego zespołu. 5 maja 2017 zadebiutował w nim w Ligue 1 w zremisowanym 2:2 domowym meczu z Girondins Bordeaux.
W lutym 2018 Maïga został wypożyczony z Saint-Étienne do Arsienału Tuła. 4 marca 2018 zaliczył w nim debiut w zwycięskim 1:0 domowym meczu z Achmatem Grozny i był to jego jedyny rozegrany ligowy mecz w barwach Arsienału.
W lipcu 2018 Maïga trafił na wypożyczenie do FC Metz. Swój debiut w nim zanotował 19 października 2018 w wygranym 3:0 domowym spotkaniu z Chamois Niortais FC. W sezonie 2018/2019 wygrał z Metz rozgrywki Ligue 2 i wywalczył awans do Ligue 1. W lipcu 2019 został przez Metz wykupiony za kwotę miliona euro.
Kariera reprezentacyjna.
W reprezentacji Wybrzeża Kości Słoniowej Maïga zadebiutował 6 września 2019 w przegranym 1:2 towarzyskim meczu z Beninem, rozegranym w Caen. W 2022 roku został powołany do kadry na Puchar Narodów Afryki 2021. Na tym turnieju rozegrał dwa mecze grupowe: z Gwineą Równikową (1:0) i z Algierią (3:1).

</doc>
<doc id="5261870" url="https://pl.wikipedia.org/wiki?curid=5261870" title="Shun'ichi Miyamoto">
Shun'ichi Miyamoto



</doc>
<doc id="5261872" url="https://pl.wikipedia.org/wiki?curid=5261872" title="Chata Polska">
Chata Polska

Chata Polska – sieć sklepów ogólnospożywczych o powierzchni powyżej 150 m2, działających na zasadzie franczyzy. Rozwija się od 1997 roku. Oparta jest w 100% na kapitale polskim i skupia wyłącznie przedsiębiorców polskich.
Centrala sieci ma swoją siedzibę w Poznaniu. Aktualnie (marzec 2022) sieć posiada 334 sklepy na terenie siedmiu województw:
Stale otwierane są nowe sklepy.
Według strony internetowej Chaty Polskiej specjalnością sieci są polskie lokalne produkty spożywcze oraz produkty regionalne. Strategię sieci określa hasło: „Blisko. Lokalnie. Naturalnie.” W jej ofercie są dwie marki własne: Kraina Smaków Chaty Polskiej oraz Dobra Nasza.
Sieć prowadzi także sprzedaż przez internet.

</doc>
<doc id="5261873" url="https://pl.wikipedia.org/wiki?curid=5261873" title="Mobile Suit Gundam SEED">
Mobile Suit Gundam SEED



</doc>
<doc id="5261876" url="https://pl.wikipedia.org/wiki?curid=5261876" title="Ibrahim Sangaré">
Ibrahim Sangaré

Ibrahim Sangaré (ur. 2 grudnia 1997 w Koumassi) – iworyjski piłkarz grający na pozycji środkowego pomocnika. Od 2020 jest zawodnikiem klubu PSV.
Kariera klubowa.
Swoją piłkarską karierę Sangaré rozpoczął w klubie AS Denguelé. W sezonie 2013/2014 zadebiutował w jego barwach w pierwszej lidze iworyjskiej. W 2016 roku odszedł do Toulouse FC. Początkowo grał w jego rezerwach, a następnie stał się członkiem pierwszego zespołu. 22 października 2016 zadebiutował w nim w Ligue 1 w zremisowanym 1:1 wyjazdowym meczu z FC Metz. W sezonie 2019/2020 zajął z Toulouse ostatnie miejsce w lidze i spadł z nim do Ligue 2.
28 września 2020 Sangaré przeszedł za 7 milionów euro do PSV. Swój debiut w nim w Eredivisie zaliczył 18 października 2020 w zwycięskim 3:0 wyjazdowym spotkaniu z PEC Zwolle. W sezonie 2020/2021 wywalczył z PSV wicemistrzostwo Holandii.
Kariera reprezentacyjna.
W reprezentacji Wybrzeża Kości Słoniowej Sangaré zadebiutował 18 października 2015 w przegranym 1:2 meczu Mistrzostw Narodów Afryki 2016 z Ghaną, rozegranym w Kumasi. W 2019 roku był w kadrze na Puchar Narodów Afryki 2019. Na tym turnieju wystąpił dwóch meczach: grupowym z Namibią (4:1) i ćwierćfinałowym z Algierią (1:1, k. 3:4).
W 2022 roku Sangaré został powołany do kadry na Puchar Narodów Afryki 2021. Na tym turnieju rozegrał cztery mecze: grupowe z Gwineą Równikową (1:0), ze Sierra Leone (2:2) i z Algierią (3:1) oraz w 1/8 finału z Egiptem (0:0, k: 4:5).

</doc>
<doc id="5261877" url="https://pl.wikipedia.org/wiki?curid=5261877" title="Bateria kwantowa">
Bateria kwantowa

Bateria kwantowa – koncepcja zakładająca budowę magazynu energii elektrycznej, funkcjonującego podobnie do akumulatora, w oparciu o założenia fizyki kwantowej. W teorii może ładować się szybciej niż konwencjonalna bateria chemiczna. Jest technologią dopiero rozwijaną, znajdująca się w fazie badań. Według założeń jej działanie ma polegać na przenoszeniu kubitów do wyższego stanu energetycznego i obniżaniu tego stanu w miarę rozładowywania się baterii, co ma umożliwić magazynowanie energii do wykorzystania w przyszłości. Dotychczas nie opracowano praktycznej, możliwej do wykorzystania poza laboratorium, wersji takiej baterii. Jednym z mechanizmów, który brany jest pod uwagę przy próbie zbudowania baterii kwantowej jest pochłanianie światła przez materię.

</doc>
<doc id="5261878" url="https://pl.wikipedia.org/wiki?curid=5261878" title="Gomphus kurilis">
Gomphus kurilis



</doc>
<doc id="5261880" url="https://pl.wikipedia.org/wiki?curid=5261880" title="Katarzyna Pawlikowska">
Katarzyna Pawlikowska

Katarzyna Anna Pawlikowska (ur. 23 grudnia 1967) − polska autorka książek i publikacji na temat komunikacji marketingowej kobiet, a także badań dotyczących ich społecznych oraz konsumenckich zachowań. Współzałożycielka pierwszej w Polsce agencji PR skierowanej do kobiet. Mówczyni motywacyjna i wykładowczyni akademicka. Jedyna Polka prelegentka na konferencji Marketing to Women w Nowym Jorku.
Kariera zawodowa.
Od 1998 roku była związana z branżą kosmetyczną. W latach 2002-2005 pełniła funkcję Dyrektora do spraw marketingu Nu Skin Enterprises. W 2005 roku została dyrektorem do spraw marketingu strategicznego Grupy Kolastyna, a od 2006 roku zajmowała stanowisko Account Director w agencji Partner of Promotion. Jesienią 2007 założyła Garden of Words - pierwszą w Polsce agencję specjalizującą się w komunikacji marketingowej uwzględniającej kobiece kody komunikacji.
Pozostała działalność.
Wykładała na Podyplomowym Studium Public Relations i Komunikacji Strategicznej. Jest mówczynią motywacyjną prowadząca spotkania z zakresu budowania marki i komunikacji medialnej oraz świata komunikacji i zachowań społecznych kobiet. Inicjatorka i współautorka ogólnopolskiego badania kobiet i segmentacji psychograficznej konsumentek „Polki same o sobie" oraz psychografii Polek i Polaków 2018, a także badań dotyczących macierzyństwa. Jako pierwsza Polka była konsultantką i członkinią zarządu merytorycznego światowego kongresu Marketing to Women 2016 w Nowym Yorku. Jurorka w polskich i międzynarodowych konkursach branżowych takich jak Stevie Awards, czy Sukces Pisany Szminką. Prelegentka kongresu Marketing to Moms w Nowym Jorku. Od września 2018 prowadziła cykl "Kobiece DNA" w śniadaniowym programie Dzień Dobry TVN.

</doc>
<doc id="5261882" url="https://pl.wikipedia.org/wiki?curid=5261882" title="Worlds Apart (album)">
Worlds Apart (album)



</doc>
<doc id="5261884" url="https://pl.wikipedia.org/wiki?curid=5261884" title="Gomphus lineatifrons">
Gomphus lineatifrons



</doc>
<doc id="5261885" url="https://pl.wikipedia.org/wiki?curid=5261885" title="Tadeusz Marcinkowski">
Tadeusz Marcinkowski



</doc>
<doc id="5261886" url="https://pl.wikipedia.org/wiki?curid=5261886" title="Premijer liga Bosne i Hercegovine (2019/2020)">
Premijer liga Bosne i Hercegovine (2019/2020)

Premijer Liga (2019/2020) (znana jako BH Telecom Premier League ze względów sponsorskich)
była 26. edycją rozgrywek w piłce nożnej o mistrzostwo Bośni i Hercegowiny. W rozgrywkach brało udział 12 zespołów. 
Rozgrywki rozpoczęły się 20 lipca 2019. Rywalizacja została przerwana 12 marca z powodu pandemii COVID-19
1 czerwca 2020 Nogometni/Fudbalski Savez Bosne i Hercegovine postanowił definitywnie zakończyć rozgrywki w sezonie 2019/2020.
Mistrzostwo po raz drugi z rzędu, a piąty w swej historii zdobyło Sarajevo

</doc>
<doc id="5261887" url="https://pl.wikipedia.org/wiki?curid=5261887" title="Michał Lisowski">
Michał Lisowski



</doc>
<doc id="5261888" url="https://pl.wikipedia.org/wiki?curid=5261888" title="Małgorzata Markiewicz">
Małgorzata Markiewicz



</doc>
<doc id="5261890" url="https://pl.wikipedia.org/wiki?curid=5261890" title="Andrzej Kucharski">
Andrzej Kucharski



</doc>
<doc id="5261891" url="https://pl.wikipedia.org/wiki?curid=5261891" title="Józef Kożuchowski">
Józef Kożuchowski



</doc>
<doc id="5261893" url="https://pl.wikipedia.org/wiki?curid=5261893" title="Prešovská kalvária">
Prešovská kalvária

Prešovská kalvária – barokowy zespół budowli sakralnych wybudowany w XVIII wieku w Preszowie, na wzniesieniu znajdującym się na zachód od miasta. W przeszłości uważana za drugą najpiękniejszą kalwarię na terytorium Królestwa Węgier, po Kalwarii Bańsko-Szczawnickiej.
Historia.
Inicjatorem budowy kalwarii w Preszowie było Towarzystwo Chrystusa Konającego założone na początku XVIII przez zakon jezuitów. Fundatorami było miasto oraz mieszczanie i okoliczna szlachta. Budowę kaplic rozpoczęto w 1720, kościół wybudowano w latach 1752–1753. Budową kościoła i kalwarii kierował jezuita František Perger (który również prowadził budowę kalwarii w Bańskiej Szczawnicy). W 1721 konsekrowano pierwszą kaplicę (Modlitwa Chrystusa na Górze Oliwnej). Większość zespołu powstała do 1769, kilka kaplic powstało w końcu XIX wieku.
Opis.
W skład kompleksu wchodzą kaplice drogi krzyżowej, kaplica Świętych Schodów, kościół Świętego Krzyża i cmentarz. Kaplice wybudowane do 1769 wybudowane są w dwóch rzędach. Są to z jednej strony: "Modlitwa Chrystusa na Górze Oliwnej, Chrystus przed Arcykapłanem, Biczowanie, Niesienie Krzyża (Jezus spotyka płaczące niewiasty)", z drugiej strony: "Ukrzyżowanie, Złożenie do Grobu, Zmartwychwstanie, Objawienie Apostołom (Niewierny Tomasz) i Wniebowstąpienie". Wraz z później wybudowanymi kaplicami i kościołem całość kalwarii obejmuje 14 stacji Drogi Krzyżowej.
Większość kaplic posiada podobny kształt architektoniczny, są niewielkie, z półkolisto zakończonym wejściem, nad którym umieszczony był herb fundatora. Wśród nich wyróżnia się kaplica Świętych Schodów, wybudowana w 1765 jako wyraz wdzięczności Karola Stanisława Radziwiłła za udzielenie mu azylu w Preszowie po przegranej bitwie pod Słonimem. Kaplica Świętych Schodów wzorowana była na kaplicy Sancta Scala w Rzymie na Lateranie. Wewnątrz znajduje się 28 stopni z miejscem na relikwie, na ołtarzu kaplicy znajduje się Pietà, a jej ściany ozdabiają malowane sceny autorstwa preszowskiego malarza Ondreja Trtiny. Na budynku jeszcze w 1896 r. widoczny był napis "Carolus Radziwiłł princeps Lithuaniae benefactor 1765" wraz z łacińsko-słowiańskim dopiskiem: "Sacri gradus - Svate Schodi".
W obrębie zespołu znajduje się również cmentarz, który początkowo miał być miejscem pochówków darczyńców kalwarii, a później chowano na nim także okolicznych mieszkańców.

</doc>
<doc id="5261894" url="https://pl.wikipedia.org/wiki?curid=5261894" title="Paravi">
Paravi

 – japońska usługa mediów strumieniowych VOD obsługiwana przez Premium Platform Japan (PPJ). Usługa wystartowała 1 kwietnia 2018 roku we współpracy z TBS, TV Tokyo i Wowow.

</doc>
<doc id="5261896" url="https://pl.wikipedia.org/wiki?curid=5261896" title="Gomphus lividus">
Gomphus lividus



</doc>
<doc id="5261902" url="https://pl.wikipedia.org/wiki?curid=5261902" title="Ołeh Handej">
Ołeh Handej

Ołeh Wołodymyrowycz Handej (; ur. 5 marca 1999 w Kijowie) – ukraiński łyżwiarz szybki specjalizujący się w short tracku, olimpijczyk z Pekinu 2022.
Życie prywatne.
Mieszka w Kijowie. Studiował na Narodowym Uniwersytecie Wychowania Fizycznego i Sportu Ukrainy.

</doc>
<doc id="5261907" url="https://pl.wikipedia.org/wiki?curid=5261907" title="Henri-Marie Dondra">
Henri-Marie Dondra

Henri-Marie Dondra (ur. 14 sierpnia 1966) – polityk środkowoafrykański, premier Republiki Środkowoafrykańskiej od 15 czerwca 2021 do 7 lutego 2022. Zanim został premierem, sprawował urząd ministra finansów.

</doc>
<doc id="5261908" url="https://pl.wikipedia.org/wiki?curid=5261908" title="Yohan Boli">
Yohan Boli

Yohan Alexandre Mady Boli (ur. 17 listopada 1993 w Arras) – iworyjski piłkarz grający na pozycji napastnika. Od 2020 jest zawodnikiem klubu Ar-Rajjan SC. Jest synem Rogera Boli, byłego piłkarza oraz bratankiem Basile Boli, także piłkarza i byłego reprezentanta Francji. Jego bracia Kévin i Charles też są piłkarzami.
Kariera klubowa.
Swoją piłkarską karierę Boli rozpoczął w klubie CS Avion i grał w nim w latach 2010-2011. W latach 2012–2013 był zawodnikiem rezerw CS Sedan. W 2013 roku przeszedł do belgijskiego drugoligowca, KSV Roeselare. Swój debiut w nim zaliczył 30 sierpnia 2013 w zremisowanym 3:3 domowym meczu z AFC Tubize. Grał w nim przez rok.
W lipcu 2014 Boli przeszedł do RCS Verviétois. Zadebiutował w nim 5 października 2014 w zremisowanym 3:3 domowym spotkaniu z KVK Tienen. W debiucie strzelił dwa gole. W RCS Verviétois spędził rok.
Latem 2015 Boli został zawodnikiem pierwszoligowego Sint-Truidense VV. Swój debiut w nim zanotował 24 lipca 2015 w zwycięskim 2:1 domowym meczu z Club Brugge. W Sint-Truidense występował do końca 2019 roku.
W styczniu 2020 Boli przeszedł za 3 miliony euro do katarskiego Ar-Rajjan SC. Swój debiut w nim zaliczył 1 lutego 2020 w wygranym 1:0 domowym meczu z Al-Duhail SC i w debiucie strzelił gola. W sezonie 2019/2020 wywalczył z Ar-Rajjan wicemistrzostwo Kataru.
Kariera reprezentacyjna.
W reprezentacji Wybrzeża Kości Słoniowej Boli zadebiutował 2 września 2017 w wygranym 3:0 meczu eliminacji do MŚ 2018 z Gabonem, rozegranym w Libreville. W 2022 roku został powołany do kadry na Puchar Narodów Afryki 2021. Na tym turnieju nie rozegrał jednak żadnego meczu.

</doc>
<doc id="5261911" url="https://pl.wikipedia.org/wiki?curid=5261911" title="Strefa konfrontacji rosyjsko-ukraińskiej w Donbasie">
Strefa konfrontacji rosyjsko-ukraińskiej w Donbasie

Strefa konfrontacji rosyjsko-ukraińskiej w Donbasie (, dawniej: Strefa operacji antyterrorystycznej na Ukrainie, ukr. Територія проведення антитерористичної операції, w skrócie Strefa ATO, ukr. Зона АТО) – część terytorium Ukrainy o specjalnym reżimie prawnym ustanowionym w wyniku prowadzonych działań wojennych na wschodzie Ukrainy.
Obejmuje ponad połowę obszaru obwodów donieckiego i ługańskiego (Donieckie Zagłębie Węglowe), a także niewielką część obwodu charkowskiego (Izium i okoliczne wsie). Większość obszaru Strefy została wyzwolona przez siły ukraińskie podczas letniej kontrofensywy w 2014 roku. Pomiędzy okupowaną i nieokupowaną częścią Strefy przebiega linia kontaktu ogniowego (dosłownie „linia zetknięcia”, ukr. лінія зіткнення). Okupowana część Strefy ma nazwę ustaloną w porozumieniach mińskich – Wydzielone rejony obwodów donieckiego i ługańskiego (ukr. Окремі райони Донецької та Луганської областей). Wraz z Krymem Strefa należy do terytoriów określanych przez państwo ukraińskie jako tymczasowo okupowane. Terytorium kontrolowane przez siły rosyjskie i separatystów nie pokrywa się całkowicie z tym wyznaczonym w porozumieniach mińskich: np. Debalcewo znajduje się pod kontrolą wojsk rosyjskich, gdyż zostało przez nie zdobyte po podpisaniu porozumień. Powierzchnia Strefy to około 40 tys. km.
20 lutego 2018 r. prezydent Ukrainy Petro Poroszenko zmienił status prawny Strefy z obszaru prowadzenia operacji antyterrorystycznej na „podejmowanie działań w celu zapewnienia bezpieczeństwa i obrony narodowej oraz odpieranie i powstrzymywanie zbrojnej agresji Federacji Rosyjskiej w obwodach donieckim i ługańskim”. Pozwoliło to Siłom Zbrojnym Ukrainy przejąć bezpośrednią kontrolę nad obszarem od Służby Bezpieczeństwa Ukrainy. Jednocześnie zmieniono jej nazwę na Strefę operacji zjednoczonych sił (ukr. Операція об'єднаних сил).
Linia frontu w Donbasie uległa częściowemu rozmyciu po rozpoczęciu pełnoskalowej inwazji Rosji na Ukrainę. 

</doc>
<doc id="5261912" url="https://pl.wikipedia.org/wiki?curid=5261912" title="Strefa operacji antyterrorystycznej na Ukrainie">
Strefa operacji antyterrorystycznej na Ukrainie



</doc>
<doc id="5261913" url="https://pl.wikipedia.org/wiki?curid=5261913" title="Strefa ATO">
Strefa ATO



</doc>
<doc id="5261914" url="https://pl.wikipedia.org/wiki?curid=5261914" title="Patrice Beaumelle">
Patrice Beaumelle

Patrice Beaumelle (ur. 24 kwietnia 1978 w Arles) – francuski piłkarz grający na pozycji obrońcy, a po zakończeniu kariery piłkarskiej trener. Od 2020 do 2022 był selekcjonerem reprezentacji Wybrzeża Kości Słoniowej.
Kariera piłkarska.
W swojej karierze piłkarskiej Beaumelle grał w takich klubach jak: Stade Beaucairois (1986–1991) i Nîmes Olympique (1991–2000).
Kariera trenerska.
Po zakończeniu kariery piłkarskiej Beaumelle został trenerem. W 2005 roku prowadził ES Grau-du-Roi. W latach 2013–2014 był selekcjonerem reprezentacji Zambii. W 2020 został selekcjonerem reprezentacji Wybrzeża Kości Słoniowej, którą w 2022 doprowadził do 1/8 finału Pucharu Narodów Afryki 2021.

</doc>
<doc id="5261915" url="https://pl.wikipedia.org/wiki?curid=5261915" title="Ostatnia Wieczerza (obraz Macieja Świeszewskiego)">
Ostatnia Wieczerza (obraz Macieja Świeszewskiego)

Ostatnia Wieczerza – obraz olejny trójmiejskiego malarza Macieja Świeszewskiego, przedstawiający motyw ostatniej wieczerzy. Obraz znajduje się w hali przylotów gdańskiego lotniska.
Obraz powstawał w Gdańsku w latach 1995–2005. Został odsłonięty 11 listopada 2005 w gdańskim kościele św. Jana. Wernisaż, który towarzyszył Gdańskiemu Areopagowi, zgromadził 2,5 tys. osób. Pomysł na obraz powstał w połowie lat 80., kiedy artysta pracował nad konserwacją dzieł Eugène’a Delacroix i Gustave’a Courbeta w Luwrze. Artysta w roli apostołów umieścił znanych gdańszczan, osoby związane z kulturą i sztuką. W tym gronie znaleźli się m.in. Stefan Chwin, Paweł Huelle, Jerzy Kiszkis, Jan Kozłowski, Janusz Limon, Jerzy Limon, Krzysztof Niedałtowski, Jacek Tylicki i Władysław Zawistowski.
W 2007 Paweł Huelle wydał powieść "Ostatnia Wieczerza", która była inspirowana okolicznościami powstania obrazu Świeszewskiego. Książka była nominowana do Nagrody Literackiej „Nike”. Pomiędzy 2005 a 2016 praca nie miała stałego miejsca ekspozycji. W 2011 w ramach polskiej prezydencji w Radzie Unii Europejskiej obraz został pokazany w Królewskim Muzeum Sztuk Pięknych w Brukseli.
W 2015 obraz miał być pokazywany w polskim pawilonie w trakcie EXPO 2015 w Mediolanie. W mieście znajduje się "Ostatnia Wieczerza" Leonarda da Vinci. Niedługo przed otwarciem targów wyjazd obrazu do Włoch został zablokowany przez ówczesnego wicepremiera Janusza Piechocińskiego.
21 marca 2016 (Wielki Poniedziałek) obraz został odsłonięty w hali przylotów gdańskiego lotniska im. Lecha Wałęsy. W 2022 tygodnik "Polityka" uznał obraz za jedno z dziesięciu najważniejszych dzieł sztuki ostatniego trzydziestolecia.

</doc>
<doc id="5261983" url="https://pl.wikipedia.org/wiki?curid=5261983" title="Andreas Münch">
Andreas Münch

Andreas Münch (ur. 19 lipca 1957) – niemiecki lekkoatleta specjalizujący się w biegach płotkarskich i sprinterskich. Reprezentował Niemiecką Republikę Demokratyczną. 
Największy sukces w karierze odniósł w 1975 r. w Atenach, zdobywając na mistrzostwach Europy juniorów dwa złote medale: w biegu na 400 metrów przez płotki (uzyskany czas: 51,26) oraz w sztafecie 4 × 400 metrów.
W lekkoatletycznych mistrzostwach NRD na otwartym stadionie zdobył łącznie 6 medali: w biegu na 400 m ppł – 3 srebrne (1976, 1977, 1979) i brązowy (1980), natomiast w sztafecie 4 × 400 m – srebrny (1980) i brązowy (1977).
Rekord życiowy w biegu na 400 m ppł: 50,49 (2 lipca 1977, Drezno)

</doc>
<doc id="5261984" url="https://pl.wikipedia.org/wiki?curid=5261984" title="Nikolskoje (rejon oktiabrski)">
Nikolskoje (rejon oktiabrski)

Nikolskoje () – wieś (ros. село, trb. sieło) w zachodniej Rosji, w sielsowiecie nikolskim rejonu oktiabrskiego w obwodzie kurskim.
Geografia.
Miejscowość położona jest nad Rogozną (prawy dopływ Sejmu), 3 km od centrum administracyjnego sielsowietu (Stojanowa), 25 km na północny zachód od centrum administracyjnego rejonu (Priamicyno), 31 km na północny zachód od Kurska, 22,5 km od drogi magistralnej (federalnego znaczenia) M2 «Krym».
We wsi znajduje się 8 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 5 osób.

</doc>
<doc id="5262011" url="https://pl.wikipedia.org/wiki?curid=5262011" title="Lesław Martan">
Lesław Martan

Lesław Martan (ur. 5 czerwca 1925, zm. 11 maja 2008) – polski prawnik. Absolwent Uniwersytetu Wrocławskiego. Od 1989 profesor na Wydziale Informatyki i Zarządzania Politechniki Wrocławskiej. Prorektor Politechniki Wrocławskiej (1972-1981).

</doc>
<doc id="5262012" url="https://pl.wikipedia.org/wiki?curid=5262012" title="Zbigniew Matheisel">
Zbigniew Matheisel

Zbigniew Matheisel (ur. 1922, zm. 2002) – polski inżynier elektryk. Absolwent z 1950 Politechniki Wrocławskiej. Od 1978 profesor na Wydziale Elektrycznym Politechniki Wrocławskiej.

</doc>
<doc id="5262013" url="https://pl.wikipedia.org/wiki?curid=5262013" title="Licznerski">
Licznerski

Osoby o tym nazwisku:

</doc>
<doc id="5262014" url="https://pl.wikipedia.org/wiki?curid=5262014" title="Łubniewski">
Łubniewski

Osoby o tym nazwisku:
• Sebastian Łubniewski - przedsiębiorca budowlany

</doc>
<doc id="5262015" url="https://pl.wikipedia.org/wiki?curid=5262015" title="Machelski">
Machelski

Osoby o tym nazwisku:

</doc>
<doc id="5262016" url="https://pl.wikipedia.org/wiki?curid=5262016" title="Manfred Konow">
Manfred Konow

Manfred Konow (ur. 22 lutego 1958) – niemiecki lekkoatleta specjalizujący się w biegach płotkarskich i sprinterskich. Reprezentował Niemiecką Republikę Demokratyczną. 
Największy sukces w karierze odniósł w 1977 r. w Doniecku, zdobywając na mistrzostwach Europy juniorów dwa złote medale: w biegu na 400 metrów przez płotki (uzyskany czas: 50,61) oraz w sztafecie 4 × 400 metrów.
W lekkoatletycznych mistrzostwach NRD na otwartym stadionie zdobył łącznie 8 medali: w biegu na 400 m ppł – 3 złote (1978, 1979, 1984), 2 srebrne (1982, 1983) i brązowy (1977), w biegu na 400 m – srebrny (1979) oraz w sztafecie 4 × 400 m – srebrny (1984). Był również trzykrotnym medalistą halowych mistrzostw NRD w biegu na 400 m: złotym (1978), srebrnym (1983) i brązowym (1981).
Rekordy życiowe:

</doc>
<doc id="5262018" url="https://pl.wikipedia.org/wiki?curid=5262018" title="Machnikowski">
Machnikowski

Osoby o tym nazwisku:

</doc>
<doc id="5262030" url="https://pl.wikipedia.org/wiki?curid=5262030" title="Malara">
Malara

Osoby o tym nazwisku:

</doc>
<doc id="5262031" url="https://pl.wikipedia.org/wiki?curid=5262031" title="Malko">
Malko

Osoby o tym nazwisku:

</doc>
<doc id="5262032" url="https://pl.wikipedia.org/wiki?curid=5262032" title="Rajd Costa Smeralda 1991">
Rajd Costa Smeralda 1991

Rajd Costa Smeralda 1991 (14. Rally Costa Smeralda 1991) – 14 edycja rajdu samochodowego Rajd Costa Smeralda rozgrywanego we Włoszech. Rozgrywany był od 10 do 12 kwietnia 1991 roku. Była to dwunasta runda Rajdowych Mistrzostw Europy w roku 1991 (rajd miał najwyższy współczynnik - 20) oraz druga runda Rajdowych Mistrzostw Włoch.

</doc>
<doc id="5262033" url="https://pl.wikipedia.org/wiki?curid=5262033" title="Andrzej Matynia">
Andrzej Matynia

Osoby o tym nazwisku:

</doc>
<doc id="5262046" url="https://pl.wikipedia.org/wiki?curid=5262046" title="Andrzej Matynia (inżynier)">
Andrzej Matynia (inżynier)

Andrzej Eugeniusz Matynia (ur. 1947) – polski inżynier chemik. Absolwent z 1970 Politechniki Wrocławskiej. Od 2002 profesor na Wydziale Chemicznym Politechniki Wrocławskiej i dziekan tego wydziału (2008-2012). Został odznaczony: Złotą Odznaką Politechniki Wrocławskiej (1985), Złotą Odznaką Zasłużony dla Województwa Wrocławskiego i Miasta Wrocławia (1987), Srebrnym Krzyżem Zasługi (1988), Srebrną i Złotą Odznaką Honorową NOT (1990, 1996), Odznaką Honorową za Zasługi dla Oświaty (1996), Medalem Wojciecha Świętosławskiego (1997), Medalem Komisji Edukacji Narodowej (2002)

</doc>
<doc id="5262061" url="https://pl.wikipedia.org/wiki?curid=5262061" title="Michał Mazur (inżynier)">
Michał Mazur (inżynier)

Michał Mazur (ur. 1891, zm. 1952) – polski inżynier budownictwa wodnego. Absolwent Politechniki Lwowskiej. Doktorat obronił w 1932, w 1939 uzyskał stanowisko docenta. Od 1946 we Wrocławiu organizator Szkoły Hydrauliki, Modelowania Budowli Hydrotechnicznych. Dziekan Wydziału Budownictwa Uniwersytetu i Politechniki we Wrocławiu (1947-1949). Od 1949 profesor na Wydziale Inżynierii, a od 1951 na Wydziale Inżynierii Sanitarnej Politechniki Wrocławskiej.

</doc>
<doc id="5262068" url="https://pl.wikipedia.org/wiki?curid=5262068" title="Gregor Tarkovič">
Gregor Tarkovič

Gregor Tarkovič ( (d. ), ; ur. 21 listopada 1745 w Pasice, zm. 16 stycznia 1841 w Preszowie) – rusiński duchowny greckokatolicki, pierwszy biskup (eparcha) słowackiej eparchii preszowskiej.
Życiorys.
Urodził się 21 listopada 1745 roku w Pasice w komitacie Bereg na terenie Węgier wchodzących w skład Monarchii Habsburgów (obecnie w obwodzie zakarpackim w Ukrainie). Pochodził z rusińskiej rodziny, jego ojciec był kantorem, a dziadek greckokatolickim księdzem. Po ukończeniu gimnazjum w Użhorodzie, studiował filozofię w Wielkim Waradynie, ukończył też teologię na Barbareum w Wiedniu.
Biskup Andrej Bačinský 20 grudnia 1778 roku udzielił mu święceń diakonatu, a następnie 1 stycznia 1779 roku w koło Mokaczewa prezbiteriatu. Początkowo wykładał teologię w Użhorodzie, w 1793 roku został proboszczem w Hajdudorog, a w 1797 w Użhorodzie. W latach 1803–1813 przebywał w Budapeszcie, gdzie był cenzorem ksiąg wydawanych w cyrylicy przez drukarnię uniwersytecką. W 1813 roku został wikariuszem wikariatu koszyckiego w eparchii mukaczewskiej, a w 1815 wikariuszem kapitulnym eparchii mukaczewskiej.
W 1815 roku cesarz Franciszek I postanowił wydzielić z eparchii mukaczewskiej nową diecezję ze stolicą w Preszowie. Zgodnie z prawem patronackim 13 marca 1816 roku wyznaczył Gregora Tarkoviča na pierwszego biskupa preszowskiego, który przez kolejne dwa lata przebywał w Wiedniu w celu dokończenia procesu kanonicznego tworzenia nowej eparchii. 18 września 1818 roku papież Pius VII zatwierdził bullą "Relata semper" utworzenie eparchii preszowskiej, 26 września Stolica Apostolska potwierdziła powołanie Gregora Tarkoviča na jej pierwszego ordynariusza. Do Preszowa przybył w listopadzie 1820. Sakrę biskupią otrzymał z rąk eparchy mukaczewskiego Alexisa Potsa 17 czerwca 1821 roku w w Krasnym Brodzie.
W czasie sprawowania urzędu biskupa przyczynił się do rozwoju Preszowa, wyremontował popadający w ruinę dawny klasztor Braci Mniejszych adaptując go na pałac biskupi i kurię, założył bibliotekę i archiwum diecezjalne, zalecał zakładanie szkół przykościelnych w celu zwalczania analfabetyzmu wśród ubogich, dbał o wykształcenie księży i zapewnienie opieki duszpasterskiej więźniom.
Wyczerpany licznymi obowiązkami związanymi z organizacją nowej diecezji końcówkę życia spędził w odosobnieniu powierzając większość zadań sekretarzom, samemu poświęcając się nauce. Gregor Tarkovič zmarł 16 stycznia 1841 roku w Preszowie. Został pochowany w krypcie katedry św. Jana Chrzciciela w Preszowie.

</doc>
<doc id="5262074" url="https://pl.wikipedia.org/wiki?curid=5262074" title="Halina Pipiórska">
Halina Pipiórska

Halina Pipiórska (ur. 15 lutego 1918 w Łodzi, zm. 3 lutego 1944 w Warszawie) – żołnierz Armii Krajowej, dama Orderu Virtuti Militari.
Życiorys.
Córka Zygmunta Pipiórskiego, łódzkiego litografa. W Piastowie ukończyła Szkołę Powszechną nr 1, a następnie Żeńską Szkołę Handlową w Warszawie. Działała w Związku Harcerstwa Polskiego, była drużynową 26 drużyny Chorągwi Warszawskiej. Pracowała zawodowo w Odlewni Żelaza Braci Gąsiorowskich w Warszawie.
Po wybuchu II wojny światowej wzięła udział w obronie Warszawy jako sanitariuszka. W pierwszych latach niemieckiej okupacji pracowała społecznie w Polskim Czerwonym Krzyżu jako opiekunka dzieci, dla których organizowała wyżywienie oraz nauczanie. Została zaprzysiężonym żołnierzem polskiej konspiracji, posługiwała się pseudonimem „Sowa". Od 1941 r. była kierowniczką łączności radiowej w kompanii „Iskrówka" w VI Rejonie VII Obwodu Armii Krajowej. Pracowała również dla Referatu Lotnictwa AK.
Została aresztowana 11 sierpnia 1943 r. na terenie Piastowa i osadzona w więzieniu na Pawiaku. Została poddana brutalnemu śledztwu przez Gestapo i 3 lutego 1944 r. rozstrzelana w grupie 13 więźniarek w ruinach warszawskiego getta.

</doc>
<doc id="5262075" url="https://pl.wikipedia.org/wiki?curid=5262075" title="Jean-Noël Amonome">
Jean-Noël Amonome

Jean-Noël Amonome (ur. 24 grudnia 1997 w Libreville) – gaboński piłkarz grający na pozycji bramkarza. Od 2018 jest zawodnikiem klubu AmaZulu.
Kariera klubowa.
Swoją karierę piłkarską Amonome rozpoczął w klubie FC 105 Libreville. W sezonie 2015 zadebiutował w jego barwach w pierwszej lidze gabońskiej. W 2018 roku przeszedł do południowoafrykańskiego AmaZulu. W sezonie 2019/2020 był z niego wypożyczony do Royal Eagles, a w sezonie 2020/2021 do Uthongathi.
Kariera reprezentacyjna.
W reprezentacji Gabonu Amonome zadebiutował 25 marca 2021 w wygranym 3:0 meczu kwalifikacji do Pucharu Narodów Afryki 2021 z Demokratyczną Republiką Konga, rozegranym we Franceville. W 2022 roku został powołany do kadry na Puchar Narodów Afryki 2021. Na tym turnieju rozegrał cztery mecze: grupowe z Komorami (1:0), z Ghaną (1:1) i z Marokiem (2:2) oraz w 1/8 finału z Burkiną Faso (1:1, k. 6:7).

</doc>
<doc id="5262076" url="https://pl.wikipedia.org/wiki?curid=5262076" title="Stanisław Mazur (inżynier)">
Stanisław Mazur (inżynier)

Stanisław Mazur (ur. 1921 r., zm. 2011 r.) – polski inżynier budownictwa lądowego. Absolwent z 1950 Politechniki Wrocławskiej. Od 1969 profesor na Wydziale Budownictwa Lądowego (od 1990 r. Budownictwa Lądowego i Wodnego) Politechniki Wrocławskiej i dziekan tego wydziału (1981-1987).

</doc>
<doc id="5262077" url="https://pl.wikipedia.org/wiki?curid=5262077" title="Dzisiaj jest mojej córki wesele (singel)">
Dzisiaj jest mojej córki wesele (singel)



</doc>
<doc id="5262078" url="https://pl.wikipedia.org/wiki?curid=5262078" title="Bolesław Mazurek">
Bolesław Mazurek

Bolesław Mazurek (ur. 1938, zm. 13 października 2022 we Wrocławiu) – polski inżynier elektryk. Absolwent Politechniki Wrocławskiej. Od 1992 profesor na Wydziale Elektrycznym Politechniki Wrocławskiej.
Zmarł 13 października 2022. Został pochowany na cmentarzu św. Wawrzyńca we Wrocławiu.

</doc>
<doc id="5262079" url="https://pl.wikipedia.org/wiki?curid=5262079" title="Prosto (ujednoznacznienie)">
Prosto (ujednoznacznienie)



</doc>
<doc id="5262080" url="https://pl.wikipedia.org/wiki?curid=5262080" title="Jacek Mercik">
Jacek Mercik

Jacek Wiesław Mercik (ur. 1951) – polski inżynier podstawowych problemów techniki w zakresie matematyki. Absolwent Politechniki Wrocławskiej. Od 2001 profesor na Wydziale Informatyki i Zarządzania Politechniki Wrocławskiej. W 2021 wybrany rektorem Wyższej Szkoły Bankowej we Wrocławiu

</doc>
<doc id="5262082" url="https://pl.wikipedia.org/wiki?curid=5262082" title="Uczta (album)">
Uczta (album)

Uczta – trzeci album studyjny polskiej piosenkarki Sanah. Wydawnictwo ukazało się 15 kwietnia 2022 nakładem wytwórni muzycznej Magic Records w dystrybucji Universal Music Polska.
Album jest utrzymany w stylu muzyki pop i składa się z wersji standardowej (1 CD), deluxe (1 CD), limitowanej deluxe box (1 CD i torba) oraz płyty analogowej.
Płyta zadebiutowała na 1. miejscu polskiej listy sprzedaży – OLiS. Wydawnictwo uzyskało status diamentowej płyty, przekraczając liczbę 150 tysięcy sprzedanych kopii. Album był najlepiej sprzedającą się płytą w Polsce w 2022.
Nagrania były promowane singlami: „Mamo tyś płakała”, „Szary świat”, „Czesława”, „Tęsknię sobie”, „Audi”, „Sen we śnie”, „Baczyński (Pisz do mnie listy)”, „Eldorado”, „Oscar”, „
Ostatnia nadzieja” i „
Święty Graal”.
Lista utworów.
Uwagi:
Promocja.
Uczta Tour.
Opracowano na podstawie materiału źródłowego.
Podczas każdego koncertu piosenkarce towarzyszył gość specjalny, który śpiewał gościnnie na albumie studyjnym "Uczta". Dodatkowo na niektórych koncertach śpiewała „Sen” (fragment utworu z tekstem Adama Mickiewicza) i „Warszawa” (fragment utworu z tekstem Juliana Tuwima).
Twórcy.
Opracowano na podstawie materiału źródłowego.

</doc>
<doc id="5262084" url="https://pl.wikipedia.org/wiki?curid=5262084" title="Dimorphorchis">
Dimorphorchis

Dimorphorchis – rodzaj roślin z rodziny storczykowatych ("Orchidaceae"). Obejmuje 9 gatunków. Występują na wyspach Archipelagu Malajskiego (Borneo, Filipiny, Celebes, Nowa Gwinea) oraz na Archipelagu Bismarcka i Wyspach Salomona. Są to epifity rosnące w lasach deszczowych na wysokościach do 1300 m n.p.m.
Systematyka.
Rodzaj sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5262085" url="https://pl.wikipedia.org/wiki?curid=5262085" title="Alex Moucketou-Moussounda">
Alex Moucketou-Moussounda

Alex Yowan Kevin Moucketou-Moussounda (ur. 10 października 2000 w Libreville) – gaboński piłkarz grający na pozycji środkowego obrońcy. Od 2021 jest zawodnikiem klubu Aris Limassol.
Kariera klubowa.
Swoją karierę piłkarską Moucketou-Moussounda rozpoczął w klubie AS Mangasport. W sezonie 2018 zadebiutował w jego barwach w pierwszej lidze gabońskiej. W debiutanckim sezonie wywalczył z nim mistrzostwo Gabonu. W 2020 przeszedł do AS Bouenguidi.
W sierpniu 2021 Moucketou-Moussounda przeszedł do cypryjskiego Arisu Limassol. Swój debiut w nim zaliczył 2 października 2021 w wygranym 3:0 wyjadowym meczu z Ethnikosem Achna.
Kariera reprezentacyjna.
W reprezentacji Gabonu Moucketou-Moussounda zadebiutował 11 października 2021 w wygranym 2:0 meczu eliminacji do MŚ 2022 z Angolą, rozegranym we Franceville. W 2022 roku został powołany do kadry na Puchar Narodów Afryki 2021. Na tym turnieju rozegrał trzy mecze: grupowe z Ghaną (1:1) i z Marokiem (2:2) oraz w 1/8 finału z Burkiną Faso (1:1, k. 6:7).

</doc>
<doc id="5262087" url="https://pl.wikipedia.org/wiki?curid=5262087" title="Szary świat">
Szary świat

Szary świat – singel polskiej piosenkarki Sanah i polskiego zespołu muzycznego Kwiat Jabłoni. Utwór pochodzi z trzeciego albumu studyjnego Sanah pt. "Uczta". Singel został wydany 17 marca 2022.
Kompozycja znalazła się na 1. miejscu listy AirPlay – Top, najczęściej odtwarzanych utworów w polskich rozgłośniach radiowych. Nagranie otrzymało w Polsce status diamentowego singla, przekraczając liczbę 250 tysięcy sprzedanych kopii.
Geneza utworu i historia wydania.
Piosenka została napisana i skomponowana przez Zuzannę Jurczak, natomiast za produkcję utworu odpowiadają Dominic Buczkowski-Wojtaszek i Patryk Kumór.
Singel ukazał się w formacie digital download 17 marca 2022 w Polsce za pośrednictwem wytwórni płytowej Magic Records w dystrybucji Universal Music Polska. Piosenka została umieszczona na trzecim albumie studyjnym Sanah – "Uczta".
Utwór znalazł się na polskiej składance "Hity na czasie: Lato 2022" (wydana 24 czerwca 2022).
„Szary świat” w stacjach radiowych.
Nagranie było notowane na 1. miejscu w zestawieniu AirPlay – Top, najczęściej odtwarzanych utworów w polskich rozgłośniach radiowych.

</doc>
<doc id="5262088" url="https://pl.wikipedia.org/wiki?curid=5262088" title="Diplocentrum">
Diplocentrum

Diplocentrum – rodzaj roślin z rodziny storczykowatych ("Orchidaceae"). Obejmuje dwa gatunki będące endemitami Indii, przy czym wedle źródła z XIX wieku rodzaj występował także na Sri Lance. Oba gatunki są epifitami rosnącymi w lasach liściastych na wysokościach 1200-1600 m n.p.m.
Systematyka.
Rodzaj sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5262089" url="https://pl.wikipedia.org/wiki?curid=5262089" title="Danuta Michalska-Fąk">
Danuta Michalska-Fąk

Danuta Michalska-Fąk (ur. 1948) – polska inżynier chemii. Absolwentka Politechniki Wrocławskiej. Od 2002 profesor na Wydziale Chemicznym Politechniki Wrocławskiej.

</doc>
<doc id="5262090" url="https://pl.wikipedia.org/wiki?curid=5262090" title="Mercik">
Mercik

Osoby o tym nazwisku:

</doc>
<doc id="5262094" url="https://pl.wikipedia.org/wiki?curid=5262094" title="Kim Dong-wook">
Kim Dong-wook

Kim Dong-wook (; ur. 23 kwietnia 1993 w Yeosu) – południowokoreański łyżwiarz szybki specjalizujący się w short tracku, wicemistrz olimpijski z Pekinu 2022.
Igrzyska olimpijskie w Pekinie były jego debiutanckim turniejem międzynarodowym. Wcześniej występował w Pucharze Świata.
Życie prywatne.
Mieszka w Inczonie. Studiował na Dankook University.

</doc>
<doc id="5262096" url="https://pl.wikipedia.org/wiki?curid=5262096" title="Oriana Masternak">
Oriana Masternak

Oriana Masternak - polska skrzypaczka, kameralistka i pedagożka. Doktor habilitowana sztuk muzycznych, wykładowczyni Akademii Muzycznej im. Krzysztofa Pendereckiego w Krakowie. Ważnym elementem artystycznej działalności skrzypaczki jest praca w zespołach kameralnych: od 2014 roku współtworzy zespół Messages Quartet, a od 2019 współpracuje z pianistką Justyną Danczowską. Występowała podczas festiwali: Norfolk Chamber Music Festival (USA), FestivalPablo Casals (Prades), Mozartiade (Augsburg), Kalkalpen Festival (Grossraming), Pacific Music Festival (Sapporo), 21. Frühling Wiener Festival (Konzerthaus, Wiedeń), Warszawska Jesień czy Sacrum Profanum. W styczniu 2012 roku wystąpiła w słynnej sali Musikverein w Wiedniu, w listopadzie 2014 roku w Muzeum im. Puszkina w Moskwie, zaś w grudniu 2015 roku w nowojorskiej CarnegieHall. Jesienią 2019 roku została zaproszona do wykonania 13 recitali z muzyką polską w najbardziej prestiżowych salach koncertowych Chin. Przy fortepianie towarzyszyła jej Justyna Danczowska. Oriana Masternak prowadzi kursy w ramach Małopolskiej Akademii Talentów w Łącku, a także Letniej Akademii Muzycznej w Krakowie. 

</doc>
<doc id="5262097" url="https://pl.wikipedia.org/wiki?curid=5262097" title="Bogdan Miedziński">
Bogdan Miedziński

Bogdan Miedziński (ur. 21 września 1942 r. w Polskich Olędrach) – polski inżynier elektryk.
Życiorys.
Urodził się w rodzinie inteligenckiej. Liceum Ogólnokształcące w Koźminie Wielkopolskim ukończył w 1960 r., a studia na Wydziale Elektrycznym Politechniki Wrocławskiej w 1967 i w tym samym roku rozpoczął pracę na Politechnice Wrocławskiej, którą kontynuował do 2012 r.
Doktoryzował się w 1971, stopień doktora habilitowanego obronił w 1988, a tytuł profesora otrzymał w 1997 r. Na Politechnice Wrocławskiej pełnił funkcje prodziekana Wydziału Elektrycznego (1987-1990), zastępcy dyrektora Instytutu Energoelektryki (1991-1993) i kierownika Zakładu Elektroenergetycznej Automatyki Zabezpieczeniowej (1999-2012). Ponadto wykładał na Texas Tech University w Lubbock (1978-1990) oraz Technische Universitat w Karl-Marx Stadt (1982).
Członek Stowarzyszenia Elektryków Polskich (od 1965) oraz przewodniczący jego Sekcji Elektrotechniki i Automatyki Górniczej przy wrocławskim oddziale (od 1998), grupy doradców prezesa Wyższego Urzędu Górniczego w Katowicach (1996-2002), Członek Rady Naukowej Instytutu Technik Innowacyjnych w Katowicach (od 1999) i jej przewodniczący (od 2003 r.), Członek Rady Naukowej Instytutu Tele- i Radiotechnicznego w Warszawie (od 2003) i jej przewodniczący (od 2008 r.) oraz International Advisory Group of Electric Contact Phenomena (od 2008).
W pracy naukowej prowadzi badania w zakresie elektroenergetyki, elektroenergetycznej automatyki zabezpieczeniowej, elektrotechniki i automatyki górniczej, sieci sensorycznych, techniki światłowodowej. Promotor 15 doktorów. Autor ponad 300 publikacji, 6 książek i monografii i ok. 30 patentów krajowych. 

</doc>
<doc id="5262098" url="https://pl.wikipedia.org/wiki?curid=5262098" title="Miedziński">
Miedziński

Osoby o tym nazwisku:

</doc>
<doc id="5262103" url="https://pl.wikipedia.org/wiki?curid=5262103" title="Giennadij Timczenko">
Giennadij Timczenko

Giennadij Timczenko (; ur. 9 listopada 1952 w Giumri) – rosyjski przedsiębiorca, założyciel i udziałowiec Volga Group, grupy inwestycyjnej o portfelu inwestycji w kluczowych sektorach rosyjskiej gospodarki.
Timczenko jest również udziałowcem Banku Rossija. Bank ten jest uznawany za osobisty bank wyższych rangą urzędników Federacji Rosyjskiej. Od momentu aneksji Krymu bank otworzył swoje oddziały na Krymie i w Sewastopolu, umacniając tym ich integrację z Federacją Rosyjską.
Timczenko jest wieloletnim znajomym prezydenta Władimira Putina, uznawanym za jedną z jego zaufanych osób.
Decyzją z dnia 28 lutego 2022 r. Rada Unii Europejskiej nałożyła na Timczenkę sankcje za wspieranie działań podważających integralność terytorialną, suwerenność i niezależność Ukrainy, jak również za udzielanie wsparcia, finansowego i materialnego, rosyjskim decydentom odpowiedzialnym za aneksję Krymu i destabilizację wschodniej Ukrainy oraz za czerpanie korzyści z powiązań z tymi decydentami.

</doc>
<doc id="5262108" url="https://pl.wikipedia.org/wiki?curid=5262108" title="Henryk Renk">
Henryk Renk

Henryk Edward Renk (ur. 7 września 1930 w Chojnicach, zm. 8 marca 2022) – polski oceanolog, prof. dr hab.
Życiorys.
W 1953 ukończył studia na Wydziale Matematyki, Fizyki i Chemii Wyższej Szkoła Pedagogiczna w Gdańsku. W latach 1956-1966 pracował na Politechnice Gdańskiej, w tym czasie ukończył także studia na Uniwersytecie Mikołaja Kopernika w Toruniu (1959) i na zatrudniającej go uczelni (z zakresu elektroniki w 1963). W 1966 uzyskał na Uniwersytecie Łódzkim stopień doktora nauk fizycznych.
W latach 1966-1969 pracował w Instytucie Maszyn Przepływowych PAN, od 1969 w Morskim Instytucie Rybackim w Gdyni, w Zakładzie Oceanografii (od 1999 Zakładzie Oceanografii i Ekologii Morza). W 1973 uzyskał w Akademii Rolniczej w Szczecinie stopień doktora habilitowanego. W 1985 nadano mu tytuł profesora w zakresie nauk przyrodniczych. W 2001 przeszedł na emeryturę.
W latach 1986-1992 pracował równocześnie w Wyższej Szkole Pedagogicznej w Słupsku, w latach 1987-1990 był tam dziekanem Wydziału Matematyczno-Przyrodniczego i kierownikiem katedry Fizyki. W latach 1992-1995 był także zatrudniony w Instytucie Oceanografii Uniwersytetu Gdańskiego. Pracował też w Instytucie Rybactwa Śródlądowego im. S. Sakowicza.
Był odznaczony Krzyżem Kawalerskim Orderu Odrodzenia Polski.
W swoich badaniach zajmował się produkcją pierwotną i produktywnością biologiczną na obszarze Morza Bałtyckiego.

</doc>
<doc id="5262111" url="https://pl.wikipedia.org/wiki?curid=5262111" title="Wowow">
Wowow

 – pierwszy prywatny i płatny kanał w telewizji satelitarnej w Japonii. Rozpoczął nadawanie 1 kwietnia 1991 roku. 1 grudnia 2000 r. został pierwszym kanałem nadawanym cyfrowo w jakości HD. Centrum nadawcze stacji znajduje się w Koto w Tokio.

</doc>
<doc id="5262116" url="https://pl.wikipedia.org/wiki?curid=5262116" title="Linia Schomburgka">
Linia Schomburgka

Linia Schomburgka – linia wyznaczająca zachodni zasięg brytyjskich terytoriów w Gujanie.
W 1814 r. Wielka Brytania nabyła terytorium w Gujanie na podstawie traktatu zawartego z Niderlandami, tworząc Gujanę Brytyjską. Z powodu braku określenia przebiegu zachodniej granicy nowego terytorium brytyjski komisarz Robert Schomburgk wytyczył w 1835 r. nową granicę, określaną później jako linia Schomburgka, w efekcie czego terytorium brytyjskie w Gujanie powiększyło się o 30 tys. mil kwadratowych.
W 1841 r. rząd Wenezueli oprotestował brytyjskie roszczenia terytorialne, uznając za obowiązującą linię graniczną powstałą w momencie uzyskania niepodległości przez Wenezuelę od Hiszpanii. Tym samym Wenezuela domagała się zwrotu ziem po rzekę Essequibo, co stanowiło ⅔ terytorium Gujany. Po odkryciu na spornych terenach złóż złota Wielka Brytania zaczęła zgłaszać roszczenia do kolejnych terytoriów na zachód od linii Schomburgka, których powierzchnia wynosiła dalsze 33 tys. mil kwadratowych. W 1876 r. Wenezuela oprotestowała te roszczenia i zwróciła się do Stanów Zjednoczonych o pomoc, powołując się na doktrynę Monroego. Przez kolejne 19 lat rząd Wenezueli bezskutecznie ponawiał petycje do rządu USA, jednak rząd Stanów Zjednoczonych ograniczał się do wyrażenia zaniepokojenia.
W 1895 r. nowy sekretarz stanu USA Richard Olney zwrócił się do rządu lorda Salisbury, by poddał się arbitrażowi USA w tej kwestii. Wobec brytyjskiej odmowy jeszcze w tym samym roku prezydent Grover Cleveland uzyskał od Kongresu zgodę na powołanie komisji granicznej i wyegzekwowanie jej ustaleń "wszelkimi środkami". Pod presją wojny burskiej Wielka Brytania zgodziła się na propozycje USA.
Efektem prac komisji była opinia z 1899 r., w wyniku której granicę wytyczono wzdłuż linii Schomburgka, odrzucając tym samym brytyjskie roszczenia do dodatkowych ziem na zachodzie oraz wenezuelskie do ziem na wschód od niej. Wenezuela pomimo zawodu ratyfikowała to orzeczenie. Angielsko-wenezuelski konflikt był pierwszym potwierdzeniem obowiązywania doktryny Monroego i uznania USA za mocarstwo, które może ustalać i egzekwować swoje reguły na zachodniej półkuli.

</doc>
<doc id="5262117" url="https://pl.wikipedia.org/wiki?curid=5262117" title="Jewgienij Prilepin">
Jewgienij Prilepin



</doc>
<doc id="5262131" url="https://pl.wikipedia.org/wiki?curid=5262131" title="Park Jang-hyuk">
Park Jang-hyuk

Park Jang-hyuk (; ur. 31 października 1998 w Seulu) – południowokoreański łyżwiarz szybki specjalizujący się w short tracku, wicemistrz olimpijski z Pekinu 2022, wicemistrz świata juniorów.
Życie prywatne.
Mieszka w Seulu. Studiował na Koreańskim Narodowym Uniwersytecie Sportu.

</doc>
<doc id="5262138" url="https://pl.wikipedia.org/wiki?curid=5262138" title="Diploprora">
Diploprora

Diploprora – rodzaj roślin z rodziny storczykowatych ("Orchidaceae"). Obejmuje dwa gatunki występujące w Azji Południowo-Wschodniej w takich krajach i regionach jak: Andamany, Asam, Bangladesz, południowo-centralne i południowo-wschodnie Chiny, wschodnie Himalaje, Indie, Mjanma, Sri Lanka, Tajwan, Tajlandia, Wietnam, Riukiu. Są to epifityczne rośliny zielne rosnące w lasach na wysokościach 200-1700 m n.p.m.
Systematyka.
Rodzaj sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5262146" url="https://pl.wikipedia.org/wiki?curid=5262146" title="Seo Whi-min">
Seo Whi-min

Seo Whi-min (; ur. 13 marca 2002 w Seulu) – południowokoreańska łyżwiarka szybka specjalizująca się w short tracku, wicemistrzyni olimpijska z Pekinu 2022, mistrzyni świata juniorów.
Mieszka w Anyang.

</doc>
<doc id="5262148" url="https://pl.wikipedia.org/wiki?curid=5262148" title="Dryadorchis">
Dryadorchis

Dryadorchis – rodzaj roślin z rodziny storczykowatych ("Orchidaceae"). Obejmuje 5 gatunków będących endemitami wyspy Nowa Gwinea. Są to epifityczne rośliny zielne rosnące w lasach na wysokościach do 1700 m n.p.m.
Systematyka.
Rodzaj sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5262149" url="https://pl.wikipedia.org/wiki?curid=5262149" title="Knut Myre">
Knut Myre

Knut Myre (ur. 10 marca 1916 w Kristiania, zm. 22 kwietnia 1989 w Oslo) - norweski urzędnik konsularny i dyplomata.
Życiorys.
Syn Olava Myre (1878-1954), dziennikarza oraz bibliografa, i Evy Holm (1888-1975). Po wstąpieniu do norweskiej służby zagranicznej pełnił funkcje - wicekonsula w Nankingu (1947-1949), sekretarza w Bangkoku (1949-1950), wicekonsula w Bombaju (1950-1951), I sekr. w Nowym Delhi (1953) i w Rzymie (1955-1960) i "charge d'affaires" przy FAO w Rzymie (1959), konsula w Gdańsku (1960-1964), konsula generalnego w Bilbao (1965) i Los Angeles (1975-1981).

</doc>
<doc id="5262151" url="https://pl.wikipedia.org/wiki?curid=5262151" title="Teodor Winnicki">
Teodor Winnicki

Teodor (Fedor) Winnicki herbu Sas (zm. ok. 1655 roku) – poseł na sejm nadzwyczajny 1652 roku z ziemi przemyskiej.
Ojciec metropolity kijowskiego Antoniego i Stefana. 
Był wyznawcą prawosławia.

</doc>
<doc id="5262152" url="https://pl.wikipedia.org/wiki?curid=5262152" title="Dmytro Kotowski">
Dmytro Kotowski

Dmytro Wołodymyrowycz Kotowski (; ur. 8 listopada 2001) – ukraiński narciarz dowolny specjalizujący się w skokach akrobatycznych, olimpijczyk z Pekinu 2022. Pochodzi z Równego.

</doc>
<doc id="5262154" url="https://pl.wikipedia.org/wiki?curid=5262154" title="Jan Habdas">
Jan Habdas

Jan Habdas (ur. 2 grudnia 2003 w Bielsku-Białej) – polski skoczek narciarski, reprezentant klubu LKS Klimczok Bystra. Medalista zimowego olimpijskiego festiwalu młodzieży Europy (2022) oraz mistrzostw świata juniorów (2023).
Jego starszy brat, Piotr Habdas, uprawia narciarstwo alpejskie.
Przebieg kariery.
W FIS Cupie zadebiutował w lipcu 2018 w Szczyrku, zajmując 60. miejsce. Pierwsze punkty cyklu zdobył w lipcu 2019 na tej samej skoczni, zajmując 21. pozycję. 10 sierpnia 2019 w Wiśle zadebiutował w Letnim Pucharze Kontynentalnym, a dzień później zdobył pierwsze punkty tych zawodów, zajmując 29. miejsce. Wystąpił na Zimowych Igrzyskach Olimpijskich Młodzieży 2020, zawody indywidualne kończąc na 23. lokacie. W marcu 2021 zadebiutował w zimowej edycji Pucharu Kontynentalnego. W zawodach w Zakopanem zajął 53. i 44. pozycję.
W letniej części sezonu 2021/2022 trzykrotnie stawał na podium FIS Cup: był 3. w Ljubnie i Lahti oraz 2. w Falun. 5 grudnia 2021 zadebiutował w Pucharze Świata, zajmując 46. miejsce w zawodach w Wiśle. W dalszej części sezonu startował głównie w Pucharze Kontynentalnym, w którym najwyżej klasyfikowany był na 21. lokacie. Wystąpił na Mistrzostwach Świata Juniorów w Narciarstwie Klasycznym 2022. Zajął 13. miejsce indywidualnie, 5. w drużynie męskiej i 9. w mieszanej. Wystartował również na Zimowym Olimpijskim Festiwalu Młodzieży Europy 2022, na którym zdobył dwa srebrne medale: w zawodach indywidualnych oraz w drużynie męskiej.
15 stycznia 2023 zdobył pierwsze w karierze punkty Pucharu Świata, zajmując 21. miejsce w zawodach w Zakopanem.

</doc>
<doc id="5262156" url="https://pl.wikipedia.org/wiki?curid=5262156" title="Ania Ahlborn">
Ania Ahlborn

Ania Ahlborn - urodzona w Ciechanowie pisarka, najlepiej sprzedająca się autorka horrorów w serwisie Amazon dzięki swojej powieści "Seed".
Życiorys.
Uzyskała dyplom z języka angielskiego na uniwersytecie w Nowym Meksyku. Pisze thrillery grozy, na początku samodzielnie publikowała swoje pierwsze powieści. Jej książki zostały przetłumaczone na język niemiecki. W 2015 i 2017 roku była nominowana do nagrody "This is Horror" oraz znalazła się na liście "Bram Stoker Award" w 2011 r, przez "Horror Writers Association" (Stowarzyszenie Twórców Horrorów).
Mieszka w Karolinie Południowej z mężem oraz psem.

</doc>
<doc id="5262158" url="https://pl.wikipedia.org/wiki?curid=5262158" title="Tkaczewszczyzna">
Tkaczewszczyzna

Tkaczewszczyzna – dawny folwark i kolonia. Tereny, na których leżały, znajdują się obecnie na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów folwark prywatny w powiecie dzisieńskim, w guberni wileńskiej Imperium Rosyjskiego. W 1865 roku własność Wasilewskich.
W latach 1921–1945 folwark i kolonia leżały w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 14 osób, 13 było wyznania rzymskokatolickiego a 1 prawosławnego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 folwark w 1 domu zamieszkiwało 5 osób, a kolonię w 3 domach 10 osób.
Wierni należeli do parafii rzymskokatolickiej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5262159" url="https://pl.wikipedia.org/wiki?curid=5262159" title="Jan Wojakowski (zm. 1667)">
Jan Wojakowski (zm. 1667)

Jan Wojakowski herbu Brochwicz (zm. w 1667 roku) – chorąży przemyski w latach 1660-1667, podstoli przemyski w latach 1658-1660, łowczy chełmski w latach 1651-1658, sekretarz królewski w 1648 roku.
Syn kasztelana lubaczowskiego Remigiana i Sylwestry Zamoyskiej. 
Poseł na sejm elekcyjny 1648 roku, sejm koronacyjny 1649 roku, sejm 1649/1650 roku, sejm nadzwyczajny 1652 roku, sejm 1655 roku, poseł na sejm zwyczajny 1654 roku i sejm 1659 roku z ziemi sanockiej. Trzynastokrotny marszałek sejmików w latach 1651-1667, sędzia kapturowy ziemi przemyskiej w 1648 roku, poborca ziemi przemyskiej w 1652 roku.

</doc>
<doc id="5262162" url="https://pl.wikipedia.org/wiki?curid=5262162" title="Noor Vidts">
Noor Vidts

Noor Vidts (ur. 30 maja 1996 w Vilvoorde) – belgijska lekkoatletka, wieloboistka, złota medalistka halowych mistrzostw świata w 2022.
Osiągnięcia sportowe.
Zajęła 15. miejsce w siedmioboju dziewcząt na mistrzostwach świata juniorów młodszych w 2013 w Doniecku i 16. miejsce w siedmioboju na mistrzostwach świata juniorów w 2014 w Eugene. Na mistrzostwach Europy juniorów w 2015 w Eskilstunie zajęła w tej konkurencji 4. miejsce, a na młodzieżowych mistrzostwach Europy w 2017 w Bydgoszczy 5. miejsce.
Zdobyła brązowy medal w siedmioboju na uniwersjadzie w 2017 w Tajpej, przegrywając tylko z Vereną Preiner z Austrii i Alyshą Burnett z Australii. Zajęła 20. miejsce w tej konkurencji na mistrzostwach Europy w 2018 w Berlinie i 15. miejsce na mistrzostwach świata w 2019 w Dosze. 
Zdobyła srebrny medal w pięcioboju na halowych mistrzostwach Europy w 2021 w Toruniu, przegrywając jedynie ze swą koleżanką z reprezentacji Belgii Nafissatou Thiam, a wyprzedzając Węgierkę Xénię Krizsán. Zajęła 4. miejsce w siedmioboju na igrzyskach olimpijskich w 2020 w Tokio.
Zwyciężyła w pięcioboju na halowych mistrzostwach świata w 2022 w Belgradzie, wyprzedzając Adriannę Sułek z Polski i Kendell Williams ze Stanów Zjednoczonych. Ustanowiła przy tym halowy rekord Belgii rezultatem 4929 pkt. Zajęła 5. miejsce w siedmioboju na mistrzostwach świata w 2022 w Eugene. Zdobyła brązowy medal w pięcioboju na halowych mistrzostwach Europy w 2023 w Stambule, za Nafissatou Thiam i Adrianną Sułek.
Rekordy życiowe.
Rekordy życiowe Vidts

</doc>
<doc id="5262164" url="https://pl.wikipedia.org/wiki?curid=5262164" title="Tołkanowo">
Tołkanowo

Tołkanowo – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów folwark prywatny w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Prozoroki.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 7 osób.
Wierni należeli do parafii rzymskokatolickiej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5262166" url="https://pl.wikipedia.org/wiki?curid=5262166" title="Emel Emin">
Emel Emin

Emel Emin (ur. 12 grudnia 1938 w Bazardżiku) – rumuńska i krymskotatarska poetka, pedagog, turkolog, tłumaczka, jedna z pierwszych nauczycielek języka tureckiego z Rumunii. Członek Związku Pisarzy Rumuńskich i Instytutu Języka Tureckiego.
Życiorys.
Emel urodził się 12 grudnia 1938 r. w Bazardżiku (obecnie Dobricz) w Dobrudży w Królestwie Rumunii. Jej rodzinne miasto liczyło wówczas około 50-60 tysięcy mieszkańców, w skład których wchodzili Bułgarzy, Turcy, Grecy, Ormianie i Romowie. Rodzice byli nauczycielami. Po ukończeniu szkoły średniej rozpoczęła naukę w Wyższej Szkole Pedagogicznej w Sofii po ukończeniu której uzyskała uprawnienia do nauczania w szkole podstawowej. Po dwóch latach pracy w szkole w rodzinnym mieście studiowała turkologię na wydziale Orientalistyki na Uniwersytecie Sofijskim im. św. Klemensa z Ochrydy. Po otrzymaniu dyplomu w 1960 r. przez siedem lat pracowała w Dobriczu i Belogradet, obwód Warna. W 1967 r. przeniosła się do Konstancy w Rumunii, gdzie pracowała jako nauczyciel języka tureckiego. Była jednym z pierwszych nauczycieli tego języka w Rumunii. Tam też wyszła za mąż za Emina Atila. W 1991 r. została wykładowcą literatury tureckiej na Wydziale Literatury i Kolegium Nauczycielskim im. Mustafy Kemala Atatürka na Uniwersytecie „Ovidius” w Konstancy. Od 2000 r. jest członkiem Związku Pisarzy Rumuńskich Oddział Dobrudża. Jest członkiem Instytutu Języka Tureckiego.
Emel Emin zainteresowała się poezją w latach licealnych. W czasach studiów w Sofii przebywała w środowisku intelektualnym i poetyckim. Tam zaczęła pisać swoje pierwsze wiersze, w których wyrażała miłość do rodzinnej krainy, ukazywała świat kobiet, marzenia i uczucia macierzyńskie. Swoje pierwsze wiersze publikowała w czasopiśmie "„Renkler/Culori”" (Bukareszt), potem także w "„Türk Dili/Limba Turcă”" (Ankara), "„Turnalar/Cocorii”" (Izmir), "„Cig”" (Prizren); współpracuje z gazetami "„Hakses”" i "„Karadeniz”" (Konstanca). Publikuje artykuły promujące kulturę turecką oraz uczestniczy w sympozjach międzynarodowych, prezentując referaty z zakresu literatury tureckiej.
W 2010 r. Emin otrzymała nagrodę za wkład w kulturę turecką. Nagrodę wręczyli jej przedstawiciele rumuńskiej partii politycznej mniejszości etnicznej reprezentującej społeczność turecką Uniunea Democrată Turcă din România (UDMR): przewodniczący Osman Fedbi i zastępca Ibram Iusein.

</doc>
<doc id="5262170" url="https://pl.wikipedia.org/wiki?curid=5262170" title="Drymoanthus">
Drymoanthus

Drymoanthus – rodzaj roślin z rodziny storczykowatych ("Orchidaceae"). Obejmuje cztery gatunki występujące w Nowej Kaledonii, Nowej Zelandii (w tym na Wyspach Chatham) oraz w stanie Queensland w Australii. Są to epifityczne, rzadziej litofityczne, rośliny zielne rosnące w lasach na wysokościach do około 880 m n.p.m.
Systematyka.
Rodzaj sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5262174" url="https://pl.wikipedia.org/wiki?curid=5262174" title="Macropodanthus">
Macropodanthus

Macropodanthus – rodzaj roślin z rodziny storczykowatych ("Orchidaceae"). Obejmuje 11 gatunków. Występują one w Azji Południowo-Wschodniej w takich krajach i regionach jak: Wietnam, Kambodża, Laos, Tajlandia, Malezja Zachodnia, Filipiny, Nikobary, Borneo, Jawa, Sumatra. Są to epifityczne rośliny zielne rosnące w lasach na wysokościach 500-1900 m n.p.m.
Systematyka.
Rodzaj sklasyfikowany do podplemienia "Aeridinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5262175" url="https://pl.wikipedia.org/wiki?curid=5262175" title="KamAZ">
KamAZ



</doc>
<doc id="5262176" url="https://pl.wikipedia.org/wiki?curid=5262176" title="Uhły (sielsowiet Ziabki)">
Uhły (sielsowiet Ziabki)

Uhły (; ) – wieś na Białorusi, w obwodzie witebskim, w rejonie głębockim, w sielsowiecie Ziabki.
Dawniej używana nazwa – Uhły Góreckie.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwały tu 74 osoby, 55 było wyznania rzymskokatolickiego 19 prawosławnego. Jednocześnie 54 mieszkańców zadeklarowało polską a 20 białoruską przynależność narodową. Było tu 14 budynków mieszkalnych. W 1931 w 14 domach zamieszkiwało 71 osób.
Wierni należeli do parafii rzymskokatolickiej i prawosławnej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5262177" url="https://pl.wikipedia.org/wiki?curid=5262177" title="Verwaltungsgemeinschaft Margetshöchheim">
Verwaltungsgemeinschaft Margetshöchheim



</doc>
<doc id="5262179" url="https://pl.wikipedia.org/wiki?curid=5262179" title="The Dark Element (album)">
The Dark Element (album)

The Dark Element – debiutancki album studyjny szwedzko-fińskiego zespołu muzycznego o tej samej nazwie. Został wydany 10 listopada 2017 nakładem wytwórni Frontiers Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="5262180" url="https://pl.wikipedia.org/wiki?curid=5262180" title="WOWOW">
WOWOW



</doc>
<doc id="5262183" url="https://pl.wikipedia.org/wiki?curid=5262183" title="Gomphus lynnae">
Gomphus lynnae



</doc>
<doc id="5262185" url="https://pl.wikipedia.org/wiki?curid=5262185" title="Uhły Ziabeckie">
Uhły Ziabeckie

Uhły Ziabeckie – dawniej wieś. Obecnie część Psuji na Białorusi, w obwodzie witebskim, w rejonie głębockim, w sielsowiecie Psuja.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 117 osób, 43 były wyznania rzymskokatolickiego a 74 prawosławnego. Jednocześnie wszyscy mieszkańcy zadeklarowali polską przynależność narodową. Było tu 19 budynków mieszkalnych. W 1931 w 26 domach zamieszkiwało 140 osób.
Wierni należeli do parafii rzymskokatolickiej w Bobrowszczyźnie i prawosławnej w Psuji. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5262186" url="https://pl.wikipedia.org/wiki?curid=5262186" title="Anthony Oyono">
Anthony Oyono

Anthony Henri Zué Oyono Omva Torque (ur. 12 kwietnia 2001 w Lille) – gaboński piłkarz grający na pozycji prawego obrońcy. Od 2022 jest zawodnikiem klubu Frosinone Calcio.
Kariera klubowa.
Swoją piłkarską karierę Oyono rozpoczął w klubie US Boulogne. W latach 2018-2020 grał w rezerwach tego klubu w piątej lidze francuskiej. W 2020 roku stał się członkiem pierwszego zespołu. 21 sierpnia 2020 zadebiutował w jego barwach w trzeciej lidze francuskiej w wygranym 1:0 wyjazdowym meczu z US Quevilly. W Boulogne grał do końca 2021 roku.
W styczniu 2022 Oyono przeszedł do włoskiego Frosinone Calcio grającego w Serie B.
Kariera reprezentacyjna.
W reprezentacji Gabonu Oyono zadebiutował 29 marca 2021 w przegranym 0:2 meczu kwalifikacji do Pucharu Narodów Afryki 2021 z Angolą, rozegranym w Luandzie. W 2022 roku został powołany do kadry na Puchar Narodów Afryki 2021. Na tym turnieju rozegrał trzy mecze: grupowe z Ghaną (1:1) i z Marokiem (2:2) oraz w 1/8 finału z Burkiną Faso (1:1, k. 6:7).

</doc>
<doc id="5262187" url="https://pl.wikipedia.org/wiki?curid=5262187" title="Władysław Heraskewycz">
Władysław Heraskewycz

Władysław Mychajłowycz Heraskewycz (; ur. 12 stycznia 1999 w Kijowie) – ukraiński skeletonista, olimpijczyk z Pjongczangu 2018 i z Pekinu 2022.
Życie prywatne.
Syn bobsleisty Mychajło Heraskewycza. Studiuje fizykę na Uniwersytecie Kijowskim. Podczas Inwazji Rosji na Ukrainę w 2022 próbował zaciągnąć się do armii ukraińskiej, nie został jednak przyjęty z powodu braku doświadczenia wojskowego. Służył jako wolontariusz w strefie działań wojennych.
Kariera.
Jest pionierem skeletonu na Ukrainie - przed jego zaangażowaniem się w ten sport, nie istniała ukraińska reprezentacja narodowa. Był pierwszym ukraińskim skeletonistą, który wystąpił na igrzyskach olimpijskich i mistrzostwach świata. Po zajęciu przez niego 12. miejsca podczas igrzysk w Pjongczangu, ukraińska telewizja publiczna rozpoczęła transmisje z Pucharu Świata w skeletonie.
Podczas igrzysk w Pekinie w 2022 zdobył międzynarodowy rozgłos, gdy po swoim ostatnim ślizgu pokazał do kamery kartkę z napisem w języku angielskim "No war in Ukraine" (z ang. "Nie dla wojny na Ukrainie"), zwracając uwagę na ówczesną napiętą sytuację pomiędzy Ukrainą i Rosją oraz dyslokację wojsk rosyjskich przy granicach z Ukrainą. Według komentatorów Heraskewycz naraził się tym samym na karę za polityczną manifestację, jednak Międzynarodowy Komitet Olimpijski uznał wydarzenie za "przesłanie pokojowe bez konkretnego adresata" i nie nałożył za nie kary.

</doc>
<doc id="5262188" url="https://pl.wikipedia.org/wiki?curid=5262188" title="Władysław Heraskiewicz">
Władysław Heraskiewicz



</doc>
<doc id="5262189" url="https://pl.wikipedia.org/wiki?curid=5262189" title="Uhle">
Uhle

Uhle – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie głębockim, w sielsowiecie Ziabki.
Dawniej używana nazwa – Uhły.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Prozoroki, od 1929 roku w gminie Hołubicze.
Według Powszechnego Spisu Ludności z 1921 roku zamieszkiwało tu 5 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwały 4 osoby.
Wierni należeli do parafii rzymskokatolickiej w Bobrowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Podświlu.

</doc>
<doc id="5262190" url="https://pl.wikipedia.org/wiki?curid=5262190" title="To LOVE-Ru">
To LOVE-Ru



</doc>
<doc id="5262192" url="https://pl.wikipedia.org/wiki?curid=5262192" title="To Love Ru">
To Love Ru



</doc>
<doc id="5262193" url="https://pl.wikipedia.org/wiki?curid=5262193" title="Sidney Obissa">
Sidney Obissa

Sidney Evrard Viérin Obissa Mboumini (ur. 4 maja 2000 w Libreville) – gaboński piłkarz grający na pozycji środkowego obrońcy. Od 2021 jest zawodnikiem klubu ROC Charleroi-Marchienne, do którego jest wypożyczony z AC Ajaccio.
Kariera klubowa.
Swoją piłkarską karierę Obissa rozpoczął w klubie FC Bourg-Péronnas. W sezonie 2018/2019 grał w jego rezerwach. W 2020 roku przeszedł do AC Ajaccio, gdzie również stał się członkiem zespołu rezerw. W sierpniu 2021 został wypożyczony do belgijskiego trzecioligowca, ROC Charleroi-Marchienne.
Kariera reprezentacyjna.
W reprezentacji Gabonu Obissa zadebiutował 11 października 2020 w przegranym 0:2 towarzyskim meczu z Beninem, rozegranym w Lizbonie. W 2022 roku został powołany do kadry na Puchar Narodów Afryki 2021. Na tym turnieju rozegrał dwa mecze: grupowy z Komorami (1:0) oraz w 1/8 finału z Burkiną Faso (1:1, k. 6:7).

</doc>
<doc id="5262195" url="https://pl.wikipedia.org/wiki?curid=5262195" title="Mikołaj Jan Górski">
Mikołaj Jan Górski

Mikołaj Jan (Jan Mikołaj) Górski herbu Nałęcz – ciwun twerski w latach 1668-1676, stolnik mścisławski w 1666 roku, stolnik parnawski w 1661 roku.
Elektor Jana III Sobieskiego z Księstwa Żmudzkiego w 1674 roku.

</doc>
<doc id="5262197" url="https://pl.wikipedia.org/wiki?curid=5262197" title="Donald Nzé">
Donald Nzé

Donald Nzé (ur. 5 kwietnia 1992 w Lambaréné) – gaboński piłkarz grający na pozycji bramkarza. Od 2021 jest zawodnikiem klubu AS Maniema Union.
Kariera klubowa.
Swoją piłkarską karierę Nzé rozpoczął w klubie AS Pélican. W sezonie 2013/2014 zadebiutował w nim w pierwszej lidze gabońskiej. W 2018 roku grał w US Bitam, a w 2019 wrócił do AS Pélican. W sezonie 2019 wywalczył z nim wicemistrzostwo Gabonu. W 2020 przeszedł do kongijskiego AS Maniema Union. W sezonie 2020/2021 został z nim wicemistrzem Demokratycznej Republiki Konga.
Kariera reprezentacyjna.
W reprezentacji Gabonu Nzé zadebiutował 4 czerwca 2017 w zremisowanym 0:0 towarzyskim meczu z Zambią, rozegranym w Libreville. W 2022 roku został powołany do kadry na Puchar Narodów Afryki 2021. Na tym turnieju nie rozegrał żadnego meczu.

</doc>
<doc id="5262203" url="https://pl.wikipedia.org/wiki?curid=5262203" title="Michał Mazur">
Michał Mazur



</doc>
<doc id="5262206" url="https://pl.wikipedia.org/wiki?curid=5262206" title="Szczelina za Płytą w Mącznej Skale">
Szczelina za Płytą w Mącznej Skale

Szczelina za Płytą w Mącznej Skale – jaskinia w Dolinie Kluczwody w granicach Wielkiej Wsi, w gminie Wielka Wieś w powiecie krakowskim, w województwie małopolskim. Pod względem geograficznym jest to obszar Wyżyny Olkuskiej wchodzący w skład Wyżyny Krakowsko-Częstochowskiej.
Opis obiektu.
Znajduje się w Mącznych Skałach na orograficznie lewym zboczu Doliny Kluczwody. Jest to spora szczelina pomiędzy jedną z Mącznych Skał a dużym, opartym o nią blokiem skalnym. Otwór południowy ma wysokość ponad 2 m, za nim jest szczelina o szerokości kilkudziesięciu cm. Na wysokości około 1m jest zaklinowana kamieniami dającymi dwie możliwości przejścia.
Obiekt powstał w późnojurajskich wapieniach. Jest suchy i w całości widny. Na spągu jest skalny rumosz i liście, nacieków brak. Na ścianach rosną glony, mchy i paprocie z rodzaju zanokcica.

</doc>
<doc id="5262209" url="https://pl.wikipedia.org/wiki?curid=5262209" title="Edward Chłopicki">
Edward Chłopicki

Edward Chłopicki (ur. 1826 lub 1830 w Mazuryszki, zm. 13 października 1894 w Warszawie) – polski literat, etnograf.
Życiorys.
Urodził się w 1826 lub 1830 w majątku Mazuryszki pod Wilnem w rodzinie Jana, byłego żołnierza napoleońskiego. Ukończył gimnazjum w Krożach i następnie studiował na Sorbonie i w College de France.
Odbył wiele podróży po Francji i Belgii. Około 1858 powrócił do kraju. Nie zaprzestał podróży krajoznawczych i zwiedził w swoich podróżach krajoznawczych: Inflanty, Żmudź, Litwę i Podlasie. Korespondencję ze swoich wypraw zamieszczał w „Kurierze Wileńskim” pod tytułem „Notatki z różnoczasowych podróży po kraju”. W 1863 relacje z podróży zostały wydane w formie książkowej.
Był cenionym „erudytą i szperaczem”, prowadził korespondencję z J.I. Kraszewskim oraz A.H.Kirkorem. Współpracował z „Gazetą Polską”, „Tygodnikiem Ilustrowanym”, „Kłosami”, „Wiekiem”, „Krajem” i innymi czasopismami.
W 1872 napisał powieść "Dzieje jedynaka" i był tłumaczem literatury francuskiej. Przełożył na język polski "Noc letnią" A.Musseta oraz "Alkad z Zalamei" Pedro Calderona.
Praca dziennikarska oraz podróże nie przynosiły dużych dochodów, dlatego też trudnił się innymi zajęciami. Był guwernerem u Ludwika Zakrzewskiego oraz pracował przy kolei żelaznej w Kownie. Często przebywał na wsi u siostry Zofii Klimańskiej w Dedyliszkach, u Aleksandra Chłopickiego w Józefowie i w Zukiewiczach u Wiktora Hłaski.
Zmarł w nędzy 13 października 1894 w Warszawie i pochowany został na cmentarzu powązkowskim.

</doc>
<doc id="5262213" url="https://pl.wikipedia.org/wiki?curid=5262213" title="Aaron Boupendza">
Aaron Boupendza

Aaron Salem Boupendza Pozzi (ur. 7 sierpnia 1996 w Moandzie) – gaboński piłkarz grający na pozycji napastnika. Od 2022 jest zawodnikiem klubu Asz-Szabab Rijad.
Kariera klubowa.
Swoją piłkarską karierę Boupendza rozpoczął w klubie CF Mounana. W 2015 roku zadebiutował w jego barwach w pierwszej lidze gabońskiej. W sezonie 2015 zdobył z nim Puchar Gabonu, a w sezonie 2015/2016 został z nim mistrzem Gabonu.
W 2016 roku Boupendza został zawodnikiem Girondins Bordeaux. W sezonie 2016/2017 grał w jego rezerwach. Latem 2017 został wypożyczony do trzecioligowego Pau FC, w którym zadebiutował 17 sierpnia 2017 w przegranym 1:4 domowym meczu z SO Cholet. W Pau spędził rok.
W lipcu 2018 Boupendza został wypożyczony do drugoligowego Gazélec Ajaccio. Swój debiut w nim zaliczył 27 lipca 2018 w zremisowanym 1:1 domowym meczu z Paris FC. Grał w nim do grudnia 2018.
W grudniu 2018 Boupendzę wypożyczono do trzecioligowego Tours FC. Swój debiut w nim zanotował 13 grudnia 2018 w przegranym 0:1 wyjazdowym meczu ze Stade Lavallois. W Tours grał przez pół roku.
W lipcu 2019 Boupendza trafił na wypożyczenie do portugalskiego drugoligowca, CD Feirense. Swój debiut w nim zaliczył 11 sierpnia 2019 w zwycięskim 2:0 domowym meczu z UD Vilafranquense. Spędził w nim rok.
Latem 2020 Boupendza odszedł z Bordeaux do tureckiego Hataysporu. Zadebiutował w nim 26 września 2019 w wygranym 1:0 domowym spotkaniu z Kasımpaşą. W sezonie 2020/2021 strzelił dla Hataysporu 22 gole i został królem strzelców Süper Lig.
W sierpniu 2021 Boupendza został zawodnikiem katarskiego Al-Arabi SC, który zapłacił za niego 4,25 miliona euro. W nim swój debiut zanotował 12 września 2021 w zwycięskim 1:0 wyjazdowym meczu z Al-Wakrah SC. W debiucie strzelił gola.
W sierpniu 2022 Boupendza został zawodnikiem arabskiego Asz-Szabab Rijad, którym zapłacił za niego 7 milionów euro. Zadebiutował w nim 26 sierpnia 2022 w wygranym 3-0 domowym meczu z Al-Batin w którym strzelił bramkę.
Kariera reprezentacyjna.
W reprezentacji Gabonu Boupendza zadebiutował 10 stycznia 2016 w zremisowanym 1:1 towarzyskim meczu z Ugandą, rozegranym w Njeru. W 2022 roku został powołany do kadry na Puchar Narodów Afryki 2021. Na tym turnieju rozegrał cztery mecze: grupowe z Komorami (1:0), w którym strzelił gola, z Ghaną (1:1) i z Marokiem (2:2) oraz w 1/8 finału z Burkiną Faso (1:1, k. 6:7).

</doc>
<doc id="5262215" url="https://pl.wikipedia.org/wiki?curid=5262215" title="Junarmia">
Junarmia

Wszechrosyjskie Narodowe Stowarzyszenie Patriotyczne i Ruch Społeczny „Młoda Armia” (ros. Всероссийское военно-патриотическое общественное движение «Юнармия», "Wsierossijskoje wojenno-patrioticzeskoje obszczestwiennoje dwiżenije «Junarmija»"), określane w skrócie jako Junarmia (ros. Юнармия, Junarmija) – organizacja młodzieżowa o charakterze paramilitarnym (korpus kadetów), wspierana i finansowana przez Ministerstwo Obrony Federacji Rosyjskiej. Została założona w 2016 roku. Jej głównym zadaniem jest szkolenie przyszłych żołnierzy oraz propagowanie i wpajanie młodym wojskowym wartości patriotycznych i historycznych. Według oficjalnej strony internetowej, liczba członków organizacji wynosi około miliona.
Organizacja wywodzi się z klubów „Młodej Armii” zakładanych od 2008 przez nauczycieli "podstaw bezpieczeństwa w życiu codziennym". W październiku 2016 w Republice Komi odbył się pierwszy zlot Junarmii. Został on poświęcony pamięci Arsena Pawłowa.
Inwazja Rosji na Ukrainę w 2022.
W marcu 2022 wskutek niepowodzeń armii rosyjskiej i braku znaczących postępów podczas inwazji na Ukrainę, minister obrony Rosji Siergiej Szojgu podpisał rozporządzenie nakazujące sprawdzić stopień przygotowania 17-letnich rezerwistów do udziału w działaniach wojennych. Strona ukraińska stwierdziła, iż Junarmia działa analogicznie do nazistowskiego Hitlerjugend.
Decyzją z dnia 21 lipca 2022 r. Rada Unii Europejskiej nałożyła na Junarmię sankcje za wspieranie działań podważających integralność terytorialną, suwerenność i niezależność Ukrainy.

</doc>
<doc id="5262216" url="https://pl.wikipedia.org/wiki?curid=5262216" title="Kalwaria Preszowska">
Kalwaria Preszowska



</doc>
<doc id="5262218" url="https://pl.wikipedia.org/wiki?curid=5262218" title="Christopher Korten">
Christopher Korten

Christopher Korten – brytyjski historyk, doktor habilitowany nauk humanistycznych. Specjalizuje się w historii religii czasów nowożytnych oraz Stanów Zjednoczonych. Profesor uczelni na Wydziale Historii Uniwersytetu im. Adama Mickiewicza w Poznaniu, gdzie pracuje w Pracowni Historii Wizualnej.
Stopień doktorski uzyskał w 2006 na podstawie pracy pt. "The Making of a Pope: How Mauro Cappellari became Pope Gregory XVI (1765-1831)". Habilitował się w 2020 na podstawie oceny dorobku naukowego i monografii pt. "Half-Truths: the Irish College, Rome and a select history of the Catholic Church (1772-1826)".

</doc>
<doc id="5262219" url="https://pl.wikipedia.org/wiki?curid=5262219" title="Chata Polska (sieć handlowa)">
Chata Polska (sieć handlowa)



</doc>
<doc id="5262221" url="https://pl.wikipedia.org/wiki?curid=5262221" title="Chimara">
Chimara



</doc>
<doc id="5262223" url="https://pl.wikipedia.org/wiki?curid=5262223" title="N'Drin Ulrich Edan">
N'Drin Ulrich Edan



</doc>
<doc id="5262224" url="https://pl.wikipedia.org/wiki?curid=5262224" title="Rajd des Garrigues - Languedoc-Roussillon 1991">
Rajd des Garrigues - Languedoc-Roussillon 1991



</doc>
<doc id="5262225" url="https://pl.wikipedia.org/wiki?curid=5262225" title="Stefan Aleksander Billewicz">
Stefan Aleksander Billewicz

Stefan Aleksander Billewicz herbu Mogiła (zm. w 1678 roku) – ciwun twerski w latach 1677-1678, stolnik żmudzki od 1657 roku, koniuszy żmudzki w latach 1649-1657.
Elektor Jana III Sobieskiego z Księstwa Żmudzkiego w 1674 roku.

</doc>
<doc id="5262226" url="https://pl.wikipedia.org/wiki?curid=5262226" title="Mr. Pickles">
Mr. Pickles



</doc>
<doc id="5262232" url="https://pl.wikipedia.org/wiki?curid=5262232" title="Chata Erika">
Chata Erika

Chata Erika – hotel górski w Paśmie Kojszowskiej Hali w Górach Wołowskich w Łańcuchu Rudaw Słowackich we wschodniej Słowacji, na wysokości 1046 m n.p.m. 
Historia.
Pasmo Kojszowskiej Hali początkowo odwiedzane było przez lokalnych drwali, górników, myśliwych, pasterzy i zbieraczy owoców runa leśnego. Pod koniec XIX i na początku XX wieku również turyści i narciarze zaczęli odkrywać walory tego terenu. Pod ich naciskiem w 1926 gelnicka filia Karpathenverein zbudowała pierwszą chatę turystyczną pod wierzchołkiem Kojšovskiej hoľi, na wysokości 1246 m n.p.m., na północnym zboczu Zlatoidskéj hory. Nazwano ją Erika, ze względu na obfite występowanie w tym rejonie wrzośca (łac. "Erica"). W 1931 chałupa została rozbudowana, a w marcu 1939 przekazana klubowi turystycznemu w Koszycach, co związane było z korektą granic (przyłączenie do Węgier). 7 grudnia 1944 obiekt spłonął w trakcie walk partyzanckich słowackiego powstania narodowego. Pozostały z niego jedynie fundamenty, które znajdują się około 100 metrów od obecnego hotelu górskiego.
W 1945, w rejonie lokalnego węzła dróg dojazdowych gelnicki oddział Klubu Słowackich Turystów i Narciarzy wzniósł tymczasowe schronisko z szesnastoma łóżkami. W 1946, przy wsparciu turystów regionu koszyckiego, rozpoczęto budowę nowego obiektu, który oddano do użytku w 1949. W latach 50. i 60. XX wieku administrację schroniska powierzono dzierżawczyni, Gizie Makayovej-Lebenskiej. W 1968 schronisko zajęli żołnierze sowieccy, a w latach 70. XX wieku przejęło je przedsiębiorstwo VSŽ Koszyce, które je rozbudowało i zmodernizowało. Otwarto je ponownie pod koniec 1976. W tym samym czasie sekcja narciarska przedsiębiorstwa VSŽ Koszyce wybudowała herbaciarnię "Katka" i areał narciarski z wyciągami i trasami do narciarstwa biegowego. Na przełomie XX i XXI wieku obiekt przeszedł okres stagnacji i na kilka lat przerwał działalność.
Otoczenie.
Od schroniska na szczyt Zlatoidskéj hory prowadzi wyciąg narciarski. Przy hotelu zbiegają się szlaki:

</doc>
<doc id="5262241" url="https://pl.wikipedia.org/wiki?curid=5262241" title="Daniel Hechler">
Daniel Hechler

Daniel Hechler (ur. 5 sierpnia 1976) – niemiecki lekkoatleta specjalizujący się w biegach płotkarskich i sprinterskich. 
Największy sukces w karierze odniósł w 1995 r. w węgierskim mieście Nyíregyháza, zdobywając na mistrzostwach Europy juniorów złoty medal w biegu na 400 metrów przez płotki (uzyskany czas: 50,42).
W lekkoatletycznych mistrzostwach Niemiec na otwartym stadionie zdobył łącznie 3 medale (wszystkie w sztafecie 4 × 400 m) – złoty (2000) oraz 2 srebrne (1999, 2001). Był również halowym mistrzem Niemiec w sztafecie 4 × 400 m (2000).
Rekordy życiowe: bieg na 400 m – 47,04 (31 lipca 1999, Wipperfürth), bieg na 400 m ppł – 50,42 (29 lipca 1995, Nyíregyháza).

</doc>
<doc id="5262243" url="https://pl.wikipedia.org/wiki?curid=5262243" title="Linda Fruhvirtová">
Linda Fruhvirtová

Linda Fruhvirtová (ur. 1 maja 2005) – czeska tenisistka.
Jej młodsza siostra Brenda Fruhvirtová również jest tenisistką.
Kariera tenisowa.
Kariera juniorska.
Od 2017 szkoliła się w Akademii Patricka Mouratoglou w południowej Francji; trenowała również w Chris Evert Tennis Academy w styczniu 2021.
Jako juniorka osiągnęła półfinały Australian Open 2020 w grze podwójnej dziewcząt (razem z Kamillą Bartone), a także Wimbledonu 2021 zarówno w singlu, jak i deblu dziewcząt (w parze z Poliną Kudiermietową).
13 grudnia 2021 osiągnęła najwyższy w karierze ranking ITF Junior – 2.
Kariera zawodowa.
Zadebiutowała na tourze WTA w sierpniu 2020 w wieku 15 lat na Prague Open 2020 po otrzymaniu dzikiej karty, gdzie przegrała w pierwszej rundzie z rodaczką Kristýną Plíškovą. 
W latach 2021-2022 wygrała trzy turnieje singlowe i dwa deblowe rangi ITF.
Podczas Miami Open 2022 jako 279. zawodniczka w rankingu zakwalifikowała się do turnieju głównego z dziką kartą. W pierwszej rundzie po raz pierwszy wygrała z zawodniczką z pierwszej setki rankingu, Czarnogórką Dankę Kovinić (66. miejsce). W drugiej rundzie pokonała 24. w rankingu Elise Mertens z Belgii, zaś w trzeciej po raz pierwszy zwyciężyła zawodniczkę numer 20. na świecie, trzykrotną mistrzynię turnieju Viktorię Azarenkę, która skreczowała przy wyniku 6:2 i 3:0. W kolejnej rundzie przegrała z nr 6 na świecie Hiszpanką Paulą Badosą. Fruhvirtová znalazła się w 1/8 finału turnieju jako pierwsza tenisistka mająca mniej niż 17 lat od czasu Marii Szarapowej i Tatiany Golovin (w 2004). Zdobyte punkty pozwoliły jej po raz pierwszy na awans do pierwszej 200 w rankingu (188. miejsce). 
Po raz pierwszy wystąpiła w kwalifikacjach wielkoszlemowych podczas French Open 2022, gdzie po zwycięstwie nad Polką Katarzyną Kawą odpadła po przegranej ze Słowaczką Viktórią Kužmovą. Na kolejnym turnieju wielkoszlemowym US Open 2022, awansowała do głównej drabinki po zwycięstwie w trzech rundach kwalifikacyjnych. W pierwszej rundzie wyeliminowała Chinkę Wang Xinyu, a w drugiej przegrała z numerem 10. na świecie Garbiñe Muguruzą.
Zadebiutowała w czeskiej drużynie narodowej na Billie Jean King Cup 2022 w eliminacyjnym meczu z Wielką Brytanią, gdzie przegrała mecz singlowy z Harriet Dart.
Po swoim pierwszym w karierze zwycięstwie w turnieju WTA Chennai Open 2022, gdzie w finale pokonała Magdę Linette, awansowała do pierwszej setki rankingu WTA – 19 września 2022 zajmowała 74. pozycję miejsce w rankingu singlowym. 1 sierpnia 2022 osiągnęła najwyższą lokatę w deblu – 526. miejsce.
Historia występów wielkoszlemowych.
Występy w grze mieszanej.
Linda Fruhvirtová nigdy nie startowała w rozgrywkach gry mieszanej podczas turniejów wielkoszlemowych.

</doc>
<doc id="5262250" url="https://pl.wikipedia.org/wiki?curid=5262250" title="Jewgienij Kozłow">
Jewgienij Kozłow

Jewgienij Jewgienjewicz Kozłow (, ur. 4 lutego 1995 w Siergijewym Posadzie) – rosyjski piłkarz grający na pozycji lewego skrzydłowego w kazaskim klubie Kyzyłżar Petropawł.
Życie prywatne.
Ma młodszego brata Aleksieja, który również jest piłkarzem.

</doc>
<doc id="5262254" url="https://pl.wikipedia.org/wiki?curid=5262254" title="Premijer liga Bosne i Hercegovine (2020/2021)">
Premijer liga Bosne i Hercegovine (2020/2021)

Premijer Liga (2020/2021) (znana jako M:tel Premier League ze względów sponsorskich)
była 27. edycją rozgrywek w piłce nożnej o mistrzostwo Bośni i Hercegowiny. W rozgrywkach brało udział 12 zespołów. 
Sezon rozpoczął się 20 sierpnia 2020, a zakończył 30 maja 2021. Obrońcą tytułu była drużyna Sarajevo. Mistrzostwo po raz drugi w swej historii zdobył Borac.

</doc>
<doc id="5262258" url="https://pl.wikipedia.org/wiki?curid=5262258" title="Mistrzostwa Świata U-21 w Rugby Union Mężczyzn 1995">
Mistrzostwa Świata U-21 w Rugby Union Mężczyzn 1995

Mistrzostwa Świata U-21 w Rugby Union Mężczyzn 1995 – pierwsze mistrzostwa świata U-21 w rugby union mężczyzn zorganizowane przez SANZAR i UAR, które odbyły się w Buenos Aires w 1995 roku.
Zawody zostały rozegrane na boisku Buenos Aires Cricket &amp; Rugby Club. Zwyciężając we wszystkich trzech pojedynkach w zawodach triumfowała Nowa Zelandia.
Spośród 104 zawodników, którzy wzięli udział w turnieju, 34 wystąpiło do 2002 roku w seniorskich kadrach, ich liczba zwiększyła się następnie do 41. Znajdowali się wśród nich Taine Randell, Anton Oliver, Christian Cullen, Carl Hoeft, Kees Meeuws, Scott Robertson i Carlos Spencer; Tom Bowman, Toutai Kefu, Nathan Grey, Justin Harrison i Bill Young; Robbie Kempson, Selborne Boome, Andre Snyman i Breyton Paulse oraz Santiago Phelan, Gonzalo Quesada, Miguel Ruiz, Ignacio Fernández Lobbe i Gonzalo Longo. Arbitrami zawodów byli natomiast Paul McFie, Pablo Deluca, Stuart Dickinson i Carl Spannenberg.

</doc>
<doc id="5262265" url="https://pl.wikipedia.org/wiki?curid=5262265" title="Jerzy Bogdanowicz">
Jerzy Bogdanowicz

Jerzy Bogdanowicz herbu Mogiła – łowczy wendeński w latach 1671-1674.
Elektor Jana III Sobieskiego z Księstwa Żmudzkiego w 1674 roku.

</doc>
<doc id="5262268" url="https://pl.wikipedia.org/wiki?curid=5262268" title="Darko Lemajić">
Darko Lemajić

Darko Lemajić (serb. cyr. Дарко Лемајић, ur. 20 sierpnia 1993 w Belgradzie) – serbski piłkarz grający na pozycji napastnika w belgijskim klubie KAA Gent.

</doc>
<doc id="5262269" url="https://pl.wikipedia.org/wiki?curid=5262269" title="Jakszyna (obwód kurski)">
Jakszyna (obwód kurski)

Jakszyna () – wieś (ros. деревня, trb. dieriewnia) w zachodniej Rosji, w sielsowiecie nikolskim rejonu oktiabrskiego w obwodzie kurskim.
Geografia.
Miejscowość położona jest nad Rogozną (prawy dopływ Sejmu), 2,5 km od centrum administracyjnego sielsowietu (Stojanowa), 24,5 km na północny zachód od centrum administracyjnego rejonu (Priamicyno), 31,5 km na północny zachód od Kurska, 23 km od drogi magistralnej (federalnego znaczenia) M2 «Krym».
We wsi znajduje się 7 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwały 4 osoby.

</doc>
<doc id="5262270" url="https://pl.wikipedia.org/wiki?curid=5262270" title="Jakszyna">
Jakszyna

Jakszyna () – żeńska forma rosyjskiego nazwiska "Jakszyn", toponimy oraz hydronim w Rosji

</doc>
<doc id="5262271" url="https://pl.wikipedia.org/wiki?curid=5262271" title="Wiktor Czopp">
Wiktor Czopp

Wiktor Wilhelm Czopp (ur. 11 czerwca 1891 we Lwowie, zm. 1969) – podpułkownik dyplomowany artylerii Wojska Polskiego, działacz niepodległościowy, wyznania mojżeszowego.
Życiorys.
Urodził się 11 czerwca 1891 we Lwowie, w rodzinie Adolfa (Abrahama) i Laury (lei) z Goldstaubów. W 1910 ukończył naukę i złożył egzamin maturalny w c. k. Gimnazjum VI we Lwowie. Następnie ukończył studia na Wydziale Prawa Uniwersytetu Franciszkańskiego we Lwowie. W międzyczasie (1912) został członkiem Związku Walki Czynnej i Związku Strzeleckiego.
6 sierpnia 1914 wstąpił do oddziałów strzeleckich. Początkowo służył w 4. kompanii III batalionu, a od 28 lutego 1915 w I batalionie 1 Pułku Piechoty. 29 września 1914 został mianowany chorążym. Z dniem 1 lipca 1915 Komenda Legionów Polskich mianowała go podporucznikiem. Od 4 lutego 1915 przebywał w Szpitalu Rezerwowym mieszczącym się w Szkole Ludowej w Kętach. Po wyzdrowieniu wrócił do I batalionu, a następnie został przeniesiony do 6 Pułku Piechoty. 31 stycznia 1916 został przeniesiony do 1 Pułku Artylerii. 21 kwietnia 1916 został przydzielony z macierzystego pułku na stanowisko dowódcy Kolumny Amunicyjnej PA/2 w Dywizyjnym Parku Amunicyjnym. 1 kwietnia został mianowany podporucznikiem artylerii. 13 sierpnia 1917, po kryzysie przysięgowym, został zwolniony z Legionów Polskich. Później służył w Polskim Korpusie Posiłkowym jako I oficer baterii haubic. Po bitwie pod Rarańczą (15–16 lutego 1918) został internowany w Szeklence, a następnie sądzony w procesie legionistów w Máramarossziget (8 czerwca–2 października 1918). 
25 października 1918 został przyjęty do Wojska Polskiego z zatwierdzeniem posiadanego stopnia podporucznika. 8 listopada 1918 Rada Regencyjna mianowała go porucznikiem ze starszeństwem z 12 października 1918. 28 maja 1919 został odkomenderowany z 9 Pułku Artylerii Polowej do Oddziału III Naczelnego Dowództwa Wojska Polskiego. 9 września 1920 jako oficer Naczelnego Dowództwa WP został zatwierdzony z dniem 1 kwietnia 1920 w stopniu kapitana, w artylerii, w grupie oficerów byłych Legionów Polskich. Był także oficerem sztabu 17 Dywizji Piechoty.
2 stycznia 1921 został przydzielony do Szkoły Sztabu Generalnego w Warszawie, w charakterze słuchacza II Kursu. Jego oddziałem macierzystym był nadal 9 Pułk Artylerii Polowej. 6 września 1921, po ukończeniu kursu i otrzymaniu „pełnych kwalifikacji do pełnienia służby na stanowiskach Sztabu Generalnego”, został przydzielony do Inspektoratu Armii Nr 2 na stanowisko II referenta. 3 maja 1922 został zweryfikowany w stopniu kapitana ze starszeństwem z 1 czerwca 1919 i 13. lokatą w korpusie oficerów artylerii. Z dniem 15 października 1922 został przydzielony do Oddziału IV Sztabu Generalnego w Warszawie. W 1923 pełnił służbę w 2 Dywizji Piechoty Legionów w Kielcach na stanowisku szefa sztabu. 31 marca 1924 prezydent RP nadał mu stopień majora ze starszeństwem z dnia 1 lipca 1923 i 10. lokatą w korpusie oficerów artylerii. Z dniem 15 października 1924 został przeniesiony do 2 Pułku Artylerii Polowej Legionów w Kielcach na stanowisko dowódcy III dywizjonu. Później został przeniesiony do kadry oficerów artylerii i ponownie przydzielony do Oddziału IV SG, a w październiku 1926 przydzielony do 8 Dywizji Piechoty na stanowisko szefa sztabu. W grudniu 1929 został przydzielony do Dowództwa Okręgu Korpusu Nr V w Krakowie na stanowisko szefa Oddziału Ogólnego. We wrześniu 1930 został przeniesiony do 5 pułku artylerii ciężkiej w Krakowie na stanowisko dowódcy dywizjonu. W październiku 1931 został przeniesiony do 3 Pułku Artylerii Ciężkiej w Wilnie na stanowisko zastępcy dowódcy pułku. 14 grudnia 1931 prezydent RP nadał mu stopień podpułkownika z dniem 1 stycznia 1932 i 1. lokatą w korpusie oficerów artylerii. W 1938 został przeniesiony do 5 pac na stanowisko I zastępcy dowódcy pułku. 24 sierpnia 1939 objął dowództwo tego pułku i na jego czele walczył w kampanii wrześniowej. 20 września 1939, po bitwie pod Tomaszowem Lubelskim, na czele grupy oficerów i żołnierzy zdołał wyjść z okrążenia. Przedostał się do Francji, a następnie Wielkiej Brytanii. Zmarł na emigracji.
4 grudnia 1919 ożenił się z Wandą Eberhardt (1897–1968), z którą miał córkę.

</doc>
<doc id="5262273" url="https://pl.wikipedia.org/wiki?curid=5262273" title="Park Narodowy Etelä-Konnevesi">
Park Narodowy Etelä-Konnevesi

Południowy Park Narodowy Konnevesi (fiński: "Etelä-Konneveden kansallispuisto") położony jest na fińskim Pojezierzu, na granicy regionów Centralnej Finlandii i Północnej Savonii, w gminach Konnevesi i Rautalampi. Park obejmuje wyspy w południowej części jeziora Konnevesi i rozległy ciągły ciąg lądu stałego na wschodnim brzegu jeziora.
Park narodowy znajduje się na południe od głównej drogi 69 i na północny zachód od autostrady 9. Park można zwiedzać pływając łodzią lub kajakiem przez labirynt wysp, których brzegi to pionowe skalne ściany. Uniwersytet Jyväskylä posiada Stację Badawczą w Konnevesi. Stacja Badawcza Konnevesi zasłynęła z ekologii eksperymentalnej, zarówno naziemnej, jak i wodnej.

</doc>
<doc id="5262275" url="https://pl.wikipedia.org/wiki?curid=5262275" title="Janusz Mierczyński">
Janusz Mierczyński

Janusz Józef Mierczyński (ur. 1956) – polski matematyk. Absolwent Uniwersytetu Wrocławskiego. Od 2013 profesor na Wydziale Podstawowych Problemów Techniki Politechniki Wrocławskiej.

</doc>
<doc id="5262276" url="https://pl.wikipedia.org/wiki?curid=5262276" title="Tadeusz Mikulczyński">
Tadeusz Mikulczyński

Tadeusz Zdzisław Mikulczyński (ur. 1951, zm. 20 kwietnia 2015) – polski inżynier mechanik. Absolwent Politechniki Wrocławskiej. Od 2001 profesor na Wydziale Mechanicznym Politechniki Wrocławskiej.
Odznaczony Srebrnym Krzyżem Zasługi, Złotą Odznakę NOT, Złotą Odznakę Politechniki Wrocławskiej. W 2003 roku został odznaczony Złotym Krzyżem Zasługi.

</doc>
<doc id="5262277" url="https://pl.wikipedia.org/wiki?curid=5262277" title="Mierczyński">
Mierczyński

Osoby o tym nazwisku:

</doc>
<doc id="5262278" url="https://pl.wikipedia.org/wiki?curid=5262278" title="Szczekawica (dzielnica Kijowa)">
Szczekawica (dzielnica Kijowa)



</doc>
<doc id="5262280" url="https://pl.wikipedia.org/wiki?curid=5262280" title="Podatkowi desperaci">
Podatkowi desperaci

Podatkowi desperaci (ang. "Strange Bedfellows") – australijska komedia filmowa z 2004 roku w reżyserii Deana Murphy'ego. Główne role zagrali Paul Hogan i Michael Caton, którzy wystąpili jako heteroseksualni mężczyźni podszywający się za parę gejów w celu otrzymania korzyści finansowych od rządu.
Fabuła.
W małym australijskim miasteczku Yackandandah, Vince będący właścicielem kina oraz kilku innych biznesów, wpada w kłopoty z opłacaniem podatków, z powodu swojej byłej żony. Wiadomość o nowych ulgach podatkowych dla par homoseksualnych sprawia, że Vince wpada na pomysł, aby on i jego najlepszy przyjaciel Ralph udawali jakoby, byliby oni razem w związku, w celu otrzymania zasiłku. Pojawiają się pewne komplikacje, listonosz, przynosząc pocztę, zauważa wniosek o otrzymanie ulgi, czego skutkiem było rozpowszechnienie tej informacji między innymi mieszkańcami miasta. Ponadto rząd chcąc zweryfikować to czy rzeczywiście Vince oraz Ralph są w związku, wysyła śledczego, którego celem jest zweryfikowanie prawdziwości ich relacji.
Vince oraz Ralph uczą się od fryzjera Erica, w jaki sposób wiarygodnie udawać gejów. Odwiedzili również Sydney, gdzie udali się do klubu dla homoseksualistów.
Niespodziewanie pojawia się rządowy śledczy oraz córka Ralpha, Carla, która przedstawia ojcu swoją dziewczynę Petę. Ralph i Vince remontują dom Ralpha, kończą wywiad oraz biorą udział w lokalnym balu strażackim. Z powodu tego, że na balu znajduje się śledczy — Russell, przyjaciele muszą kontynuować swoją maskaradę. Ich znajomi z klubu dla gejów, których poznali, będąc w Sydney, również pojawiają się na balu. Ralph wygłasza swoją przemowę o jego relacji z Vince'em twierdząc, że nikogo nie powinna ona obchodzić, mówi również, że jego znajomi to normalni ludzie, mimo ich nietypowego wyglądu.
Russell mówi mężczyznom, że nie był do nich przekonany podczas wywiadu, jednak teraz uważa, że są oni dobrymi ludźmi w wyjątkowej relacji i nie powinni być oni traktowani jak przestępcy.
Obsada.
Zysk.
Film "Podatkowi desperaci" uzyskał w Australii wpływy ze sprzedaży biletów w wysokości 4 816 495 dolarów.
Opinia publiczna.
W serwisie Rotten Tomatoes, film otrzymał 80% na podstawie 5 recenzji oraz 58% według użytkowników serwisu.
Na stronie IMDb ocena filmu to 6.2/10, gdzie swój głos oddało 1,9 tys. oceniających.

</doc>
<doc id="5262282" url="https://pl.wikipedia.org/wiki?curid=5262282" title="Jan Mikuś">
Jan Mikuś

Jan Mikuś (ur. 1936, zm. 2003) – polski matematyk. Absolwent Wyższej Szkoły Pedagogicznej w Opolu. Od 2000 r. profesor na Wydziale Informatyki i Zarządzania Politechniki Wrocławskiej.

</doc>
<doc id="5262284" url="https://pl.wikipedia.org/wiki?curid=5262284" title="Dawit Czaladze">
Dawit Czaladze

Dawit Czaladze (, ur. 22 stycznia 1976 w Tbilisi) – gruziński piłkarz grający na pozycji napastnika. Czterokrotny reprezentant Gruzji.

</doc>
<doc id="5262287" url="https://pl.wikipedia.org/wiki?curid=5262287" title="Mikuś">
Mikuś

Osoby o tym nazwisku:

</doc>
<doc id="5262292" url="https://pl.wikipedia.org/wiki?curid=5262292" title="Jan Grothus">
Jan Grothus

Jan Grothus herbu własnego – surogator grodzki żmudzki w latach 1754-1765.
W 1764 roku podpisał elekcję Stanisława Augusta Poniatowskiego z Księstwa Żmudzkiego.

</doc>
<doc id="5262295" url="https://pl.wikipedia.org/wiki?curid=5262295" title="Mokradła Orinoko">
Mokradła Orinoko

Mokradła Orinoko (NT0906) – ekoregion wydzielony przez WWF w ramach biomu zalewowe formacje trawiaste i sawanny. Składa się z kilku dużych i małych płatów mokradeł, które tworzą mozaikę siedliskową z lasami bagiennymi i namorzynami w delcie rzeki Orinoko. 
Mokradła Orinoko to również ekoregion wyróżniony przez organizację One Earth w ramach bioregionu gujańskie lasy i sawanny (NT21). W tym ujęciu ekoregion zajmuje powierzchnię 6 030 km².
Położenie.
Mokradła Orinoko to zalane formacje trawiaste występujące w siedmiu odrębnych łatach położonych wśród namorzynów, lasów bagiennych, lasów wilgotnych i llanos. Ekoregion położony jest na północ od delty rzeki Orinoko, zasadniczo w stanie Delta Amacuro we wschodniej Wenezueli. Mokradła występują na północ od głównego nurtu rzeki Orinoko, wzdłuż rzek Boca Grande i San Juan oraz w obrębie delty Orinoko. Główna część ekoregionu znajduje się w pobliżu miasta Tucupita, wzdłuż rzeki Caño Manamo, która odbiega od Orinoko w pobliżu Barrancas del Orinoco, tworząc zachodnią krawędź delty. Następna co do wielkości łata występuje wzdłuż Macarao.
Charakterystyka.
Region delty Orinoco jest nasycony systemami rzecznymi i charakteryzuje się dużą różnorodnością cech nadbrzeżnych, w tym stałymi mokradłami i bagnami, dużymi rzekami, starorzeczami, małymi strumieniami galeryjnymi, groblami i aluwialną równią deltową. Klimat w tym regionie jest tropikalny i wilgotny. Poziom opadów jest zróżnicowany i waha się od 1000 do 2000 mm rocznie. Opady deszczu są nieregularne, a pora deszczowa zaczyna się w kwietniu/maju i zwykle trwa do grudnia z krótką przerwą w lipcu. Gleby w tym ekoregionie to prawie w całości osady aluwialne, pochodzące aż z północnych Andów. Tylko w ciągu ostatniego stulecia delta Orinoko poszerzyła się o ponad 1000 km² przez osady aluwialne, które nadal wpadają do Atlantyku w tempie 40 m rocznie na całej 360-kilometrowej linii brzegowej.
Flora.
Mokradła zdominowane są przez wysokie trawy i ciborowate, w tym "Lagenocarpus guianensis", "Mesosetum", "Mapania", "Paspalum repens" i przygiełka oraz wiesiołkowate z rodzaju ludwigia. Wśród traw znajdują się lokalne skupiska palm, takich jak atalia, euterpa warzywna, "Manicaria saccifera" i "Chelyocarpus", a także monotypowe drzewostany znane jako morichal tworzone przez palmę z gatunku "Mauritia flexuosa". W części zachodniej mokradła stają się bardziej suche i utrzymują się tam wiecznie zielone drzewa liściaste. Mokradła graniczące z tymi formacjami są kolonizowane przez rośliny pionierskie z rodzaju cekropka.
Fauna.
Wśród zagrożonych gatunków w tym ekoregionie występują krokodyl orinokański, sotalia amazońska, jaguar amerykański, pakożer leśny, arirania amazońska, grzywoszyjka amazońska i harpia wielka.
Zagrożenie i ochrona.
Zagrożenia w ekoregionie są umiarkowane. Można do nich zaliczyć wydobycie i poszukiwanie ropy naftowej, projekty zmieniające bieg rzek, budowę zapór wodnych w górnym biegu Orinoko, rozrost miast i wzrost osadnictwa wzdłuż rzek, nadmierne polowania oraz rolnictwo.
Niektóre obszary ekoregionu objęte są ochroną w ramach parków narodowych, takich jak Park Narodowy Delty Orinoko, Park Narodowy Turuïpano i Park Narodowy Mariusa, oraz w ramach rezerwatu biosfery Delta Orinoko. Rezerwat został utworzony w 1991 roku i jest największym obszarem chronionym w regionie delty. Zajmuje powierzchnię 8 765 km². 

</doc>
<doc id="5262296" url="https://pl.wikipedia.org/wiki?curid=5262296" title="Tiffany Haddish">
Tiffany Haddish

Tiffany Haddish (ur. 3 grudnia 1979 w Los Angeles) – amerykańska aktorka, scenarzystka, producentka i stand-uperka.
Życiorys.
Według Tiffany Haddish, rozśmieszanie innych w dzieciństwie i wczesnej młodości pomagało jej radzić sobie z problemami w rodzinie – wychowywała się bez ojca, zaś matka w wyniku urazu mózgu zaczęła wykazywać agresywne zachowania (ze względu na stan zdrowia matki Haddish trafiła na pewien okres do pieczy zastępczej) – oraz w grupie rówieśniczej. Za namową pracownika socjalnego wizęła udział w warsztatach stand-upu "Laugh Factory Comedy Camp", co zadecydowało o wyborze przez nią drogi życiowej – zostaniu zawodową artystką komediową. Została członkinią zespołu artystycznego i regularnie tam występowała.
Tiffany Haddish zagrała m.in. role drugoplanowe w serialu "The Carmichael Show" i filmie "Keanu", jednak przełomem w jej karierze okazał się występ w produkcji "Laski na gigancie" z 2017 roku (pozostałe główne role w tym filmie odegrały Queen Latifah, Regina Hall i Jada Pinkett Smith); zdaniem krytyków rola w "Laskach na gigancie" była tym w karierze Tiffany Haddish, czym rola w "Druhnach" dla Melissy McCarthy.
W 2017 roku ukazała się książka "The Last Black Unicorn", stanowiąca zbiór historii z życia Tiffany Haddish; współautorem tej pozycji jest Tucker Max.
W wieku 17 lat poczęła zbliżać się do tradycji żydowskich (tego wyznania byli jej przodkowie ze strony ojca). Bat micwa artystki odbyła się w jej 40. urodziny.W 2019 roku uzyskała obywatelstwo Erytrei – kraju, z którego terytorium jej ojciec wyjechał do USA. Bywała później krytykowana za poparcie udzielane erytrejskiemu prezydentowi Isajasowi Afewerkiemu, uznawanemu za dyktatora.
W 2018 zdobyła Nagrodę Emmy ("Primetime Emmy Award for Outstanding Guest Actress in a Comedy Series") za występ w "Saturday Night Live". W tym samym roku „Time” zaliczył ją do 100 najbardziej wpływowych osób na świecie, a jej zdjęcie znalazło się na jednej z sześciu wersji okładki tygodnika. W 2021 "Black Mitzvah" Tiffany Haddish została nagrodzona Nagrodą Grammy w kategorii Best Comedy Album.

</doc>
<doc id="5262297" url="https://pl.wikipedia.org/wiki?curid=5262297" title="Stefan Miller">
Stefan Miller



</doc>
<doc id="5262301" url="https://pl.wikipedia.org/wiki?curid=5262301" title="Carlos Silva (lekkoatleta)">
Carlos Silva (lekkoatleta)

Carlos Alberto Silva (ur. 8 czerwca 1974 w Lizbonie) – portugalski lekkoatleta specjalizujący się w biegach płotkarskich, olimpijczyk (1996). 
Na arenie międzynarodowej odniósł następujące sukcesy:
Uczestnik letnich igrzysk olimpijskich (Atlanta 1996) w biegu na 400 m ppł – w biegu eliminacyjnym zajął 3. miejsce i nie awansował do półfinału (uzyskany czas: 49,09).
17-krotny złoty medalista mistrzostw Portugalii:
Rekordy życiowe: 

</doc>
<doc id="5262302" url="https://pl.wikipedia.org/wiki?curid=5262302" title="Stefan Miller (inżynier)">
Stefan Miller (inżynier)

Stefan Miller (ur. 1929, zm. 26 marca 2020) – polski inżynier mechanik. Absolwent z 1956 Politechniki Wrocławskiej. Od 1976 profesor na Wydziale Mechanicznym Politechniki Wrocławskiej. Był odznaczony Złotym Krzyżem Zasługi, Krzyżem Kawalerskim i Krzyżem Oficerskim Orderu Odrodzenia Polski.

</doc>
<doc id="5262312" url="https://pl.wikipedia.org/wiki?curid=5262312" title="Gomphus militaris">
Gomphus militaris



</doc>
<doc id="5262314" url="https://pl.wikipedia.org/wiki?curid=5262314" title="Viktors Dobrecovs">
Viktors Dobrecovs

Viktors Dobrecovs (ur. 9 stycznia 1977 w Lipawie) – łotewski trener piłkarski, obecnie trenujący klub Grobiņas SC. Wcześniej piłkarz grający na pozycji prawego lub lewego skrzydłowego oraz ofensywnego pomocnika. Osiemnastokrotny reprezentant Łotwy.
Życie prywatne.
Jego syn Deivids (ur. 1997), również jest piłkarzem.

</doc>
<doc id="5262318" url="https://pl.wikipedia.org/wiki?curid=5262318" title="Natalia Sindiejewa">
Natalia Sindiejewa



</doc>
<doc id="5262320" url="https://pl.wikipedia.org/wiki?curid=5262320" title="Kupiel (obwód chmielnicki)">
Kupiel (obwód chmielnicki)



</doc>
<doc id="5262321" url="https://pl.wikipedia.org/wiki?curid=5262321" title="Alicja Simon">
Alicja Simon

Alicja Simon, także: Alicja Simonówna, Alice Simon (ur. 13 listopada 1879 w Warszawie, zm. 23 maja 1957 w Łodzi) – polska muzykolog pochodzenia żydowskiego, profesor Uniwersytetu Łódzkiego.
Życiorys.
Alicja Simon studiowała muzykę w Konserwatorium Muzycznym w Warszawie, a następnie muzykologię na Uniwersytecie Fryderyka Wilhelma u Hermanna Kretzschmara w Berlinie (1904–1909), gdzie studiowała również filozofię, psychologię i historię sztuki. Następnie podjęła naukę na Uniwersytecie Zuryskim, gdzie w 1914 obroniła doktorat w oparciu o pracę związaną z elementami polskimi w niemieckiej muzyce klasycznej. Następnie w latach 1920–1923 pracowała w antykwariacie M. Breslauera w Berlinie oraz w Genewie w Międzynarodowej Organizacji Pracy. W latach 1924–1928 była kierowniczką działu muzycznego Biblioteki Kongresu w Waszyngtonie. W latach 1928–1939 pracowała jako docent muzykologii w Wolnej Wszechnicy Polskiej w Warszawie oraz była kustoszem zbiorów im. Aleksandra Polińskiego przy Dyrekcji Państwowych Zbiorów Sztuki. Podczas II wojny światowej organizowała tajne nauczanie. Od 1945 pracowała jako adiunkt i wykładowca muzykologii na Uniwersytecie Łódzkim. W 1954 została profesorem zwyczajnym muzykologii na UŁ.
Jej działalność na polu muzycznym wiązała się z promowaniem muzyki polskiej za granicą, szczególnie w latach 1924–1939 gdy wygłaszała liczne wykłady na ten temat. Ponadto jako muzykolog w swoich pracach analizowała związki muzyki zachodniej (przede wszystkim niemieckiej) z muzyką polską. Publikowała po polsku, niemiecku i angielsku.

</doc>
<doc id="5262322" url="https://pl.wikipedia.org/wiki?curid=5262322" title="Gomphus minutus">
Gomphus minutus



</doc>
<doc id="5262325" url="https://pl.wikipedia.org/wiki?curid=5262325" title="Mavka">
Mavka

Mavka – ukraiński zespół muzyczny wykonujący muzykę elektroniczną, będącą połączeniem wielu innych gatunków, w tym folku, downtempo, ambientu czy trance.
Historia.
Grupa założony w 2013 w Kijowie przez aktorkę teatralną Irynę Lazer, a także Ołeksija Mikriukowa jako Crossworlds. W wydali minialbum "Ivana Kupala Night", natomiast rok później album studyjny "Day and Night." Wtedy też do grupy dołączył Taras Lazer, a nazwę zespołu zmieniono na obecną. Ma ona nawiązywać do miawki, mitologicznej postaci występującej w ukraińskim oraz łemkowskim folklorze.
W 2019 zespół nagrał własną wersję piosenki „Hej Sokoły”, która stała się częścią ścieżki dźwiękowej do ukraińskiego filmu dokumentalnego "Granica. Operacja Hrubieszów".
Grupa w 2021 wypuściła swój drugi album studyjny "Spy", natomiast w następnym roku trzeci – "Gagilka. Die Verwandlung""."

</doc>
<doc id="5262326" url="https://pl.wikipedia.org/wiki?curid=5262326" title="Demerara (rzeka)">
Demerara (rzeka)

Demerara – rzeka we wschodniej Gujanie, uchodząca do Oceanu Atlantyckiego. Liczy 346 km długości.
Źródło rzeki znajduje się pośród lasów w środkowej części kraju. Rzeka płynie w kierunku północnym, pozbawiona jest większych dopływów. Uchodzi do oceanu w mieście Georgetown, stolicy Gujany. Żeglowna dla statków oceanicznych na odcinku 105 km, do miasta Linden (port wywozowy boksytów), dla mniejszych jednostek – do okolic Malali, 145 km od ujścia.
Od XVIII wieku nad rzeką istniała kolonia holenderska Demerara, na początku XIX wieku odstąpiona Wielkiej Brytanii i włączona do Gujany Brytyjskiej.

</doc>
<doc id="5262327" url="https://pl.wikipedia.org/wiki?curid=5262327" title="Ascochilopsis">
Ascochilopsis



</doc>
<doc id="5262329" url="https://pl.wikipedia.org/wiki?curid=5262329" title="Ujście (rejon głębocki)">
Ujście (rejon głębocki)

Ujście – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie głębockim, w sielsowiecie Ziabki.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Prozoroki, od 1929 roku w gminie Plisa.
Według Powszechnego Spisu Ludności z 1921 roku zamieszkiwało tu 18 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 3 domach zamieszkiwało 41 osób.
Wierni należeli do parafii rzymskokatolickiej w Bobrowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Plissie.

</doc>
<doc id="5262330" url="https://pl.wikipedia.org/wiki?curid=5262330" title="Halston">
Halston

Roy Halston Frowick znany lepiej jako Halston (ur. 23 kwietnia 1932 w Des Moines, zm. 26 marca 1990 w San Francisco) – amerykański projektant mody, którego szczyt sławy przypadł na lata 70..
Życiorys.
Roy Halston Frowick urodził się 23 kwietnia 1932 w Des Moines. Od młodego wieku przejawiał zainteresowanie modą i tworzył kapelusze dla swojej matki oraz siostry. Po ukończeniu liceum w 1950 przez krótki okres uczył się na Uniwersytecie Indiany. W 1952 przeniósł się do Chicago, gdzie zajął się tworzeniem damskich kapeluszy. Z czasem zaczął odnosić sukcesy, a kapelusze jego autorstwa nosiły ówczesne gwiazdy jak Kim Novak czy Gloria Swanson. 
W 1957 zaczął projektować swoje kapelusze pod nazwą Halston. W tym samym roku przeprowadził się do Nowego Jorku. W 1961 kapelusz jego autorstwa miała na sobie Jackie Kennedy w trakcie prezydenckiej inauguracji swojego męża Johna F. Kennedy'ego. Wtedy też Halston zyskał ogólnokrajowy rozgłos. Z czasem zarzucił kapelusze na rzecz projektowania damskich ubrań. W 1968 otworzył swój pierwszy butik, a w następnym roku wypuścił pierwszą linię ubrań "Halston Limited". Z roku na rok ubrania Halstona cieszyły się coraz większą popularnością. W gronie jego klientów były m.in. Elizabeth Taylor oraz Liza Minelli. W latach 70. stał się najbardziej znanym projektantem mody w Ameryce. Był stałym bywalcem słynnego klubu Studio 54. 
W 1988 zdiagnozowano u niego wirusa HIV. Zmarł 26 marca 1990 w San Francisco.
Odniesienia w kulturze.
W 2021 Netflix zrealizował 5-odcinkowy miniserial "Halston" o życiu projektanta mody. W rolę głównego bohatera wcielił się Ewan McGregor. 

</doc>
<doc id="5262331" url="https://pl.wikipedia.org/wiki?curid=5262331" title="Esmeralda (roślina)">
Esmeralda (roślina)



</doc>
<doc id="5262332" url="https://pl.wikipedia.org/wiki?curid=5262332" title="Porphyrodesme">
Porphyrodesme



</doc>
<doc id="5262333" url="https://pl.wikipedia.org/wiki?curid=5262333" title="Róża Kaźmierczakowa">
Róża Kaźmierczakowa

Róża Kaźmierczakowa (z domu Rajchel) – docentka doktor habilitowana, polska botaniczka, współautorka Polskiej czerwonej księgi roślin. Emerytowana pracownica Instytutu Ochrony Przyrody PAN.
Studiowała biologię na Uniwersytecie Jagiellońskim; w swojej pracy magisterskiej zajmowała się roślinnością nadpotokową w tatrzańskich dolinach Białego, Spadowca, Ku Dziurze, Za Bramką i Małej Łąki.

</doc>
<doc id="5262336" url="https://pl.wikipedia.org/wiki?curid=5262336" title="Papillilabium">
Papillilabium



</doc>
<doc id="5262337" url="https://pl.wikipedia.org/wiki?curid=5262337" title="Gomphus modestus">
Gomphus modestus



</doc>
<doc id="5262338" url="https://pl.wikipedia.org/wiki?curid=5262338" title="Penkimia">
Penkimia



</doc>
<doc id="5262340" url="https://pl.wikipedia.org/wiki?curid=5262340" title="Casa de la Carnicería">
Casa de la Carnicería

Casa de la Carnicería (pol. "Dom Rzeźnika") – budynek położony po południowej stronie Plaza Mayor w Madrycie. Jest to budowla czterokondygnacyjna, ostatnia kondygnacja wykończona attyką, posiada parter z portykiem, a jej boki są zwieńczone narożnymi wieżami.
Historia.
Zgodnie z decyzją rady miasta w 1565 burmistrz Francisco de Sotomayor nakazał budowę budynku, który będzie przeznaczony tylko na potrzeby miejskiej rzeźni. W ten sposób powstał budynek mieszczący przechowalnię, chłodnię i punkt sprzedaży mięsa, z którego zaopatrywano miejskie targowiska. W XVI wieku sprzedawano tu towar z przeznaczeniem na targowisko mieszczące się na sąsiednim Puerta del Sol. Pod koniec XIX w. mieściła się tu siedziba burmistrza i ośrodek sanitarny dzielnicy Audiencia. Od początku XX w. pełnił funkcję tzw. Trzeciego Ratusza, który mieścił różne biura rady miejskiej. W 1918 ulokowano tu czytelnię i archiwum gazet, w budynku należącym do rady miejskiej, do 2008 wnętrza zajmowała Rada Miejska Dystryktu Centralnego. 
Dokładna data powstania budynku nie jest znana, uważa się, że został on całkowicie przebudowany po pierwszym pożarze Plaza Mayor w 1631, który zniszczył południową pierzeję placu i całkowicie uszkodził fasadę budynku. Podczas rekonstrukcji Juan de Villanueva zastosował styl architektoniczny Casa de la Panadería, która znajduje się po przeciwnej stronie placu. Obecnie jego elewacja jest jednorodna z pozostałymi budynkami na placu. Od otaczających ją kamienic odróżnia się dwoma iglicami oraz podniesiony strop poddasza. 

</doc>
<doc id="5262342" url="https://pl.wikipedia.org/wiki?curid=5262342" title="Gomphus oklahomensis">
Gomphus oklahomensis



</doc>
<doc id="5262344" url="https://pl.wikipedia.org/wiki?curid=5262344" title="Waśkowicze (rejon głębocki)">
Waśkowicze (rejon głębocki)

Waśkowicze – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie głębockim, w sielsowiecie Psuja.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 67 osób, 66 było wyznania rzymskokatolickiego a 1 prawosławnego. Jednocześnie wszyscy mieszkańcy zadeklarowali polską przynależność narodową. Było tu 10 budynków mieszkalnych. W 1931 w 10 domach zamieszkiwało 60 osób.
Wierni należeli do parafii rzymskokatolickiej w Prozorokach i prawosławnej w Psuji. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5262347" url="https://pl.wikipedia.org/wiki?curid=5262347" title="Gomphus ozarkensis">
Gomphus ozarkensis



</doc>
<doc id="5262349" url="https://pl.wikipedia.org/wiki?curid=5262349" title="Gomphus parvidens">
Gomphus parvidens



</doc>
<doc id="5262352" url="https://pl.wikipedia.org/wiki?curid=5262352" title="Sílvia Cruz">
Sílvia Cruz

Sílvia Isabel Cruz (ur. 29 grudnia 1980 w Lizbonie) – portugalska lekkoatletka specjalizująca się w rzucie oszczepem i pchnięciu kulą, olimpijka (2008). 
Na arenie międzynarodowej odniosła następujące sukcesy:
Uczestniczka letnich igrzysk olimpijskich (Pekin 2008) w rzucie oszczepem – w eliminacjach uzyskała wynik 57,06 i nie zdobyła awansu do finału (ostatecznie sklasyfikowana została na 23. miejscu).
18-krotna złota medalista mistrzostw Portugalii:
Rekordy życiowe: 

</doc>
<doc id="5262355" url="https://pl.wikipedia.org/wiki?curid=5262355" title="Aleksiej Szarow">
Aleksiej Szarow

Aleksiej Szarow (; ur. 6 lutego 1980 w Baszkirii, zm. 22 marca 2022 k. Mariupola) – rosyjski oficer, pułkownik gwardii, od 2021 dowódca 810 Samodzielnej Gwardyjskiej Brygady Piechoty Morskiej, będącej w strukturach Floty Czarnomorskiej. 
Życiorys.
W 2002 ukończył Dalekowschodni Instytut Wojskowy, został dowódcą plutonu rozpoznawczego samodzielnego batalionu piechoty morskiej Noworosyjskiej Bazy Marynarki Wojennej Floty Czarnomorskiej, która wchodzi w skład 810 Brygady Piechoty Morskiej. W listopadzie 2003 został dowódcą kompanii desantowo-szturmowej tej bazy. Od lutego 2008 na stanowisku zastępcy dowódcy batalionu.
W 2015 ukończył Ogólnowojskową Akademię Sił Zbrojnych, został wyznaczony na dowódcę batalionu zmechanizowanego samodzielnej brygady obrony brzegowej Floty Czarnomorskiej. Brał udział w działaniach wojskowych w Syrii. W 2018 został zastępcą dowódcy samodzielnej brygady obrony brzegowej Korpusu Armijnego Floty Czarnomorskiej, a po 10 miesiącach służby na tym stanowisku wyznaczono go na szefa sztabu tej jednostki. Od 5 maja 2020 był dowódcą pułku piechoty morskiej gwardyjskiej dywizji zmechanizowanej 58 Armii Ogólnowojskowej Południowego Okręgu Wojskowego. Jesienią 2021 został dowódcą 810 Samodzielnej Gwardyjskiej Brygady
Posiadał 10 nagród, w tym medal Orderu "Za Zasługi dla Ojczyzny". 
Jeden z kilkunastu dowódców rosyjskich poległych w pierwszym miesiącu inwazji Rosji na Ukrainę, zginął w walkach pod Mariupolem w Ukrainie.

</doc>
<doc id="5262357" url="https://pl.wikipedia.org/wiki?curid=5262357" title="Silvia Cruz">
Silvia Cruz



</doc>
<doc id="5262358" url="https://pl.wikipedia.org/wiki?curid=5262358" title="Bloons Tower Defense">
Bloons Tower Defense

Bloons Tower Defense (Bloons TD) – seria gier typu tower defense z serii "Bloons" stworzona i wyprodukowana przez studio Ninja Kiwi. Gra została początkowo opracowana jako gra przeglądarkowa, zbudowana na platformie Adobe Flash i wydana w połowie roku 2007. Późniejsze gry z serii rozszerzono o obsługę różnych platform mobilnych, w tym Androida, iOS, Windows Phone, PlayStation Portable i Nintendo DSi.
Główne odsłony.
Obecnie istnieje sześć wydanych gier numerowanych w serii "Bloons TD", oprócz różnych pakietów dodatków i spin-offów, takich jak "Bloons TD 4 Expansion" i "Bloons Monkey City". Najnowsza wersja, "Bloons TD 6", została wydana 14 czerwca 2018 r. Nazwa serii została zmieniona z "Bloons Tower Defense" na "Bloons TD" w 2009 roku z powodu naruszenia znaku towarowego "Tower Defense: Lost Earth" należącego do Com2uS.
Obecnie istnieje sześć gier głównych i wiele spin-offów opartych głównie na serii "Bloons Tower Defense".

</doc>
<doc id="5262359" url="https://pl.wikipedia.org/wiki?curid=5262359" title="Gomphus quadricolor">
Gomphus quadricolor



</doc>
<doc id="5262361" url="https://pl.wikipedia.org/wiki?curid=5262361" title="Władysław Chmura">
Władysław Chmura



</doc>
<doc id="5262366" url="https://pl.wikipedia.org/wiki?curid=5262366" title="Petro Niszczynski">
Petro Niszczynski

Petro Iwanowycz Niszczynski (Niszczynskyj), także Piotr Niszczyński (; ur. 21 września 1832, Nemenka, zm. 16 marca 1896, Woroszyłówka) – ukraiński hellenista, kompozytor i tłumacz. Publikował pod pseudonimem Petro Baida.
Studiował teorię muzyki i muzykę w Kijowskiej Akademii Duchownej. W 1850 przeniósł się do Aten. Tam został dyrygentem kościelnego chóru ambasady rosyjskiej oraz podjął studia filologiczne i teologiczne na Uniwersytecie w Atenach, które ukończył z tytułem magistra w 1856. W 1860 przeniósł się do Odessy. Był pierwszym tłumaczem "Antygony" Sofoklesa (w 1887) oraz "Odysei" (1889) i fragmentów "Iliady" (1895) Homera z greki oryginału na współczesny ukraiński. Przełożył "Słowo o wyprawie Igora" na grecki (1882). Jest autorem "Wieczornic" (, 1875), muzyki scenicznej do drugiego aktu sztuki Tarasa Szewczenki "Nazar Stodola". Kompozycja Niszczyńskiego obejmuje opracowania autentycznych ukraińskich pieśni ludowych, w tym "Zakuwała ta sywa zozulia".

</doc>
<doc id="5262373" url="https://pl.wikipedia.org/wiki?curid=5262373" title="Ralf Meister">
Ralf Meister

Ralf Meister (ur. 5 stycznia 1962 w Hamburgu) – duchowny Kościół Ewangelickiego w Niemczech, biskup Ewangelicko-Luterańskiego Kościoła Krajowego Hanoweru oraz biskup-przewodniczący Zjednoczonego Kościoła Ewangelicko-Luterańskiego Niemiec.
Życiorys.
W latach 1982-1983 uczył się Czerwonym Krzyżu w zakresie opieki nad osobami starszymi oraz transportu dla osób niepełnosprawnych. W latach 1983-1985 studiował teologię protestancką na Uniwersytecie Hamburskim, po czym przez rok uczęszczał do Uniwersytetu Hebrajskiego w Jerozolimie, lecz w 1986 powrócił do uczelni w Hamburgu. W 1989 ukończył studia. 28 maja 1992 przyjął święcenia kapłańskie w kościele św. Michała w Hamburgu. 
W latach 1992-1996 był pracownikiem wydziału "Kirche und Stadt" (pl. Kościół i miasto) na Uniwersytecie Hamburskim. Od 1994 pisał poranne modlitwy na potrzeby Norddeutscher Rundfunk oraz Deutschlandfunk, a w latach 1996-2001 kierował kilońską redakcją pierwszego z wymienionych. W 2001 został proboszczem okręgu Lubeka Ewangelicko-Luterańskiego Kościoła Krajowego Północnej Łaby. W latach 2004-2010 był prowadzącym audycji Wort zum Sonntag w ARD, a w 2008 został generalnym superintendentem Berlina Kościoła Ewangelickiego Berlina, Brandenburgii i śląskich Górnych Łużyc. 
26 marca 2011 objął stanowisko biskupa Ewangelicko-Luterańskiego Kościoła Krajowego Hanoweru. 
9 września 2018 Synod wybrał go na stanowisko biskupa-przewodniczącego Zjednoczonego Kościoła Ewangelicko-Luterańskiego Niemiec.

</doc>
<doc id="5262396" url="https://pl.wikipedia.org/wiki?curid=5262396" title="Petro Niszczyński">
Petro Niszczyński



</doc>
<doc id="5262397" url="https://pl.wikipedia.org/wiki?curid=5262397" title="Piotr Niszczyński">
Piotr Niszczyński



</doc>
<doc id="5262398" url="https://pl.wikipedia.org/wiki?curid=5262398" title="Petro Baida">
Petro Baida



</doc>
<doc id="5262486" url="https://pl.wikipedia.org/wiki?curid=5262486" title="Carlos Silva">
Carlos Silva



</doc>
<doc id="5262535" url="https://pl.wikipedia.org/wiki?curid=5262535" title="Emmanuel d'Harcourt">
Emmanuel d'Harcourt

Emmanuel d'Harcourt ps. „Amédée d'Ollonde” (ur. 19 listopada 1914 w Thaumiers, zm. 30 lipca 1985 w Gonfreville-l’Orcher) – francuski wojskowy i dyplomata.
Życiorys.
Urodził się w rodzinie o tradycjach arystokratycznych. Jego ojcem był francuski generał i generalny inspektor lotnictwa. Ukończył studia prawnicze, następnie rozpoczął naukę w Ecole des Sciences politiques w Paryżu, którą ukończył w 1936 roku. Następnie odbył zasadniczą służbę wojskową jako oficer rezerwy w kawalerii.
W 1939 roku został zmobilizowany jako podporucznik rezerwy w 18 Pułku Dragonów. W 1940 roku został awansowany do stopnia porucznika. 23 maja 1940 roku, podczas kampanii francuskiej, został poważnie ranny w wyniku wybuchu bomby w Neuville-Saint-Vaast. W wyniku odniesionych obrażeń musiał mieć amputowaną nogę. 31 maja 1940 roku został ewakuowany z Dunkierki do Wielkiej Brytanii. Po kilku miesiącach leczenia dołączył do Wolnych Francuzów, przyjmując pseudonim „Amédée d'Ollonde”, został następnie mianowany zastępcą szefa departamentu ds. stosunków zagranicznych.
29 stycznia 1941 roku został wraz z Georgesem Thierrym d’Argenlieu, Félixem Éboué, Edmondem Popieulem i Henrym Bouquillardem jedną z pierwszych osób odznaczonych Orderem Wyzwolenia, został także członkiem pierwszej kapituły orderu. W marcu 1942 roku został szefem biura w Komisji Spraw Zagranicznych. W sierpniu 1942 roku został wysłany do Francji, wylądował w rejonie Narbony, a następnie nawiązał kontakt z francuskimi osobistościami, m.in. z Paulem Claudelem, Pierre Dunoyerem de Segonzac i swoim ojcem, generałem d'Harcourt. W lutym 1943 roku przekroczył granicę francusko–hiszpańską, wkrótce potem został aresztowany i osadzony w areszcie w Barcelonie. 10 czerwca 1943 roku został zwolniony, a 8 dni później powrócił do Londynu.
Od 1943 roku pracował w sekretariacie Francuskiego Komitetu Wyzwolenia Narodowego, w czerwcu 1944 roku był członkiem delegacji Komitetu w Kanadzie. Od 1944 roku pracował w ambasadzie Francji w Ottawie. W 1948 roku został zastępcą sekretarza generalnego Stałej Komisji Traktatu Brukselskiego w Londynie. Od 1950 roku był radcą francuskiej ambasady w Kopenhadze, a od 1952 roku w Pradze. Od 1954 roku pracował we francuskim Ministerstwie Spraw Zagranicznych w Paryżu, a w 1958 roku został pierwszym radcą w ambasadzie Francji w Warszawie. Od 1963 roku był radcą-ministrem ambasady Francji w Rzymie. W 1969 roku został mianowany ambasadorem Francji w Irlandii, a od 1975 roku był ambasadorem Francji w Czechosłowacji. W 1979 roku przeszedł na emeryturę.
Zmarł 30 lipca 1985 roku w Gonfreville-l’Orcher, został pochowany w Mailleraye-sur-Seine.
Odznaczenia.
Został odznaczony następującymi odznaczeniami:

</doc>
<doc id="5262578" url="https://pl.wikipedia.org/wiki?curid=5262578" title="Cymbidieae">
Cymbidieae

Cymbidieae – plemię roślin z rodziny storczykowatych ("Orchidaceae"). Obejmuje dziesięć podplemion, prawie 140 rodzajów oraz ponad 3400 gatunków. Rośliny te występują w krajach Mezoameryki oraz Ameryki Północnej.
Systematyka.
Plemię sklasyfikowane do podrodziny epidendronowych ("Epidendroideae") w rodzinie storczykowatych ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5262674" url="https://pl.wikipedia.org/wiki?curid=5262674" title=".hack//SIGN">
.hack//SIGN



</doc>
<doc id="5262744" url="https://pl.wikipedia.org/wiki?curid=5262744" title="Komi Can't Communicate">
Komi Can't Communicate



</doc>
<doc id="5262790" url="https://pl.wikipedia.org/wiki?curid=5262790" title="ŌBAN Star Racers">
ŌBAN Star Racers



</doc>
<doc id="5262795" url="https://pl.wikipedia.org/wiki?curid=5262795" title="Turbo FAST">
Turbo FAST



</doc>
<doc id="5262797" url="https://pl.wikipedia.org/wiki?curid=5262797" title="Książęta Obodrzyców">
Książęta Obodrzyców



</doc>
<doc id="5262802" url="https://pl.wikipedia.org/wiki?curid=5262802" title="Landkreis Fulda">
Landkreis Fulda



</doc>
<doc id="5262805" url="https://pl.wikipedia.org/wiki?curid=5262805" title="Rheingau-Taunus-Kreis">
Rheingau-Taunus-Kreis



</doc>
<doc id="5262806" url="https://pl.wikipedia.org/wiki?curid=5262806" title="Tom i Jerry i magiczna fasola">
Tom i Jerry i magiczna fasola



</doc>
<doc id="5262807" url="https://pl.wikipedia.org/wiki?curid=5262807" title="Józef - władca snów">
Józef - władca snów



</doc>
<doc id="5262809" url="https://pl.wikipedia.org/wiki?curid=5262809" title="Tony Hawk - wielka rozwałka">
Tony Hawk - wielka rozwałka



</doc>
<doc id="5262811" url="https://pl.wikipedia.org/wiki?curid=5262811" title="Kryzys finansowy w Rosji (od 2022)">
Kryzys finansowy w Rosji (od 2022)

Kryzys finansowy w Rosji (od 2022) – trwający od 2022 kryzys finansowy spowodowany sankcjami nałożonymi na Federację Rosyjską po inwazji Rosji na Ukrainę w 2022 roku.
Od 2014 Federacja Rosyjska obejmowana była kolejnymi pakietami sankcji wprowadzonymi przez Stany Zjednoczone i Unię Europejską. W marcu 2022 wśród państw, które objęły Rosję sankcjami, znalazły się także m.in. Australia, Nowa Zelandia, Republika Chińska, Kanada, Japonia i Szwajcaria. Dodatkowo liczne zachodnie przedsiębiorstwa zapowiedziały zawieszenie, ograniczenie lub wycofanie swojej działalności prowadzonej w Rosji. Szacuje się, że pierwsze tygodnie prowadzenia działań wojennych, spadku możliwości eksportu i utraconego PKB przełożyły się na ok. 15 mld dolarów strat. W lipcu 2022 rosyjski urząd statystyczny poinformował, że przez sześć miesięcy PKB kraju w porównaniu do IV kwartału 2021 spadło o 19,2%.
Wśród konsekwencji konfliktu zbrojnego i nałożonych na rosyjską gospodarkę sankcji wymienia się m.in.:
W pierwszym kwartale 2023 zaobserwowano wyraźne zwiększenie się deficytu budżetowego, co związane było ze wzrostem wydatków wojskowych przy jednoczesnym znacznym spadku wpływów ze sprzedaży surowców. W publicystyce coraz częściej wskazuje się, że pogarszająca się sytuacja budżetowa w połączeniu z zachodnimi sankcjami i brakiem po stronie rosyjskiej długoterminowej strategii wyjścia z kryzysu skutkować będzie coraz silniejszym uzależnieniem Federacji Rosyjskiej od Chińskiej Republiki Ludowej.

</doc>
<doc id="5262823" url="https://pl.wikipedia.org/wiki?curid=5262823" title="ESC 2022">
ESC 2022



</doc>
<doc id="5262824" url="https://pl.wikipedia.org/wiki?curid=5262824" title="Last Breath">
Last Breath

Last Breath – singel Liamoo, wydany 26 lutego 2018 nakładem Universal Music. 
Utwór napisali oraz skomponowali Lene Dissing, Peter Bjørnskov, Morten Thorhauge oraz sam wokalista.
Singel dotarł do 9. miejsca na oficjalnej szwedzkiej liście sprzedaży, a także uzyskał w Szwecji status platynowej płyty.

</doc>
<doc id="5262825" url="https://pl.wikipedia.org/wiki?curid=5262825" title="Hold You (singel Hanny Ferm i Liamoo)">
Hold You (singel Hanny Ferm i Liamoo)

Last Breath – singel Hanny Ferm i Liamoo, wydany 23 lutego 2019 nakładem Universal Music. 
Utwór napisali oraz skomponowali Anton Hård af Segerstad, Jimmy Jansson, Fredrik Sonefors oraz sami wokaliści.
Singel dotarł do 2. miejsca na oficjalnej szwedzkiej liście sprzedaży.

</doc>
<doc id="5262831" url="https://pl.wikipedia.org/wiki?curid=5262831" title="Ulica Henryka Sienkiewicza w Warszawie">
Ulica Henryka Sienkiewicza w Warszawie

Ulica Henryka Sienkiewicza – ulica w dzielnicy Śródmieście w Warszawie.
Opis.
W pierwszej połowie XVIII wieku w miejscu ulicy biegła aleja ogrodowa, która została zlikwidowana w 1754 w związku z budową Szpitala Dzieciątka Jezus. Po przeniesieniu szpitala na teren folwarku świętokrzyskiego przy ul. Nowogrodzkiej w 1902 w miejscu dawnej alei przez rozparcelowane tereny poszpitalne przeprowadzono ulicę, której nadano nazwę "Nowosienna".
W latach 1900−1901 między ulicami Jasną i wytyczonymi później ulicami Nowosienną i Moniuszki wzniesiono gmach Filharmonii Warszawskiej. W 1908 po przeciwnej stronie ulicy powstał drewniany budynek kina Phènomen, rozebrany w 1909. W jego miejscu w 1912 zakończono budowę siedziby teatru Nowoczesnego z salą na 520 miejsc. Po zamknięciu teatru w 1917 w budynku mieściły kolejno kina i teatry rewiowe, m.in. kina „Polonia” i „Rialto“.
W listopadzie 1916 nazwę ulicy zmieniono na "Henryka Sienkiewicza".
W czasie obrony Warszawy we wrześniu 1939 część zabudowy ulicy (m.in. gmach Filharmonii) została spalona. W okresie okupacji niemieckiej przywrócono jej dawną polską nazwę "Nowosienna" i wprowadzono niemiecką "Neuheustrasse". W sierpniu 1944, w czasie powstania warszawskiego, rejon ulicy Sienkiewicza był miejscem koncentracji, a następnie walk kompanii „Koszta”. W 1944 Niemcy zniszczyli znajdujące przy ulicy kamienice.
W odbudowanym po wojnie gmachu Filharmonii Narodowej główne wejście przeniesiono z ul. Jasnej na stronę ul. Sienkiewicza. W latach 1950−1954 zachodnią pierzeję placu Wareckiego (od 1957 plac Powstańców Warszawy) wypełnił biurowiec Centrali Handlowej Materiałów Budowlanych. Ulica została połączona z placem przez znajdujący się w jego części cokołowej prześwit.
Inne informacje.
W Warszawie znajduje się druga ulica o tej samej nazwie, w dzielnicy Wesoła. Jest to wynik pozostawienia bez zmian ponad 260 dublujących się nazw ulic i placów po przyłączeniu w 2002 Wesołej do Warszawy.

</doc>
<doc id="5262832" url="https://pl.wikipedia.org/wiki?curid=5262832" title="Junior Angulo">
Junior Angulo

Junior Angulo (ur. 14 stycznia 2000) – ekwadorski judoka.
Startował w Pucharze Świata w 2019 i 2020. Brązowy medalista igrzysk panamerykańskich w 2019. Mistrz panamerykański juniorów w 2020 roku.

</doc>
<doc id="5262833" url="https://pl.wikipedia.org/wiki?curid=5262833" title="Enrique del Valle">
Enrique del Valle

Enrique del Valle (ur. 22 lipca 1958) – ekwadorski judoka. Olimpijczyk z Montrealu 1976, gdzie zajął osiemnaste miejsce w wadze lekkiej.
Srebrny medalista mistrzostw panamerykańskich w 1976 roku.

</doc>
<doc id="5262834" url="https://pl.wikipedia.org/wiki?curid=5262834" title="Jhonny MacKay">
Jhonny MacKay

Jhonny MacKay (ur. 20 stycznia 1954) – ekwadorski judoka. Olimpijczyk z Montrealu 1976, gdzie zajął dziewiętnaste miejsce w wadze półśredniej.
Uczestnik MŚ juniorów w 1974 roku.

</doc>
<doc id="5262835" url="https://pl.wikipedia.org/wiki?curid=5262835" title="Jimmy Arévalo">
Jimmy Arévalo

Jimmy Arévalo Suquitana (ur. 25 marca 1960) – ekwadorski judoka. Dwukrotny olimpijczyk. Zajął dziewiętnaste miejsce w Moskwie 1980 i czternaste w Los Angeles 1984. Walczył w wadze półlekkiej.
Brązowy medalista igrzysk Ameryki Południowej w 1986. Trzeci na mistrzostwach panamerykańskich kadetów w 1976 roku.

</doc>
<doc id="5262836" url="https://pl.wikipedia.org/wiki?curid=5262836" title="Juan Barahona">
Juan Barahona

Juan Antonio Barahona Nieves (ur. 15 lutego 1978) – ekwadorski judoka. Olimpijczyk z Sydney 2000, gdzie odpadł w eliminacjach w wadze ekstralekkiej.
Uczestnik mistrzostw świata w 2003. Zajął siódme miejsce na igrzyskach panamerykańskich w 2003. Brązowy medalista mistrzostw panamerykańskich w 2003, a także igrzysk Ameryki Południowej w 1998 i 2002. Zdobył trzy medale na mistrzostwach Ameryki Południowej. Wygrał Igrzyska boliwaryjskie w 2005; trzeci w 2001 roku.

</doc>
<doc id="5262837" url="https://pl.wikipedia.org/wiki?curid=5262837" title="Gomphus rogersi">
Gomphus rogersi



</doc>
<doc id="5262838" url="https://pl.wikipedia.org/wiki?curid=5262838" title="Roberto Ibáñez">
Roberto Ibáñez

Roberto Xavier Ibáñez Romero (ur. 15 lutego 1978) – ekwadorski judoka. Olimpijczyk z Pekinu 2008, gdzie zajął 21. miejsce wadze półlekkiej.
Uczestnik mistrzostw świata w 2007 i 2009. Startował w Pucharze Świata w 2008 i 2009. Wicemistrz igrzysk panamerykańskich w 2007; piąty w 2015 i siódmy w 2003. Srebrny medalista mistrzostw panamerykańskich w 2008 i brązowy w 2005. Triumfator igrzysk Ameryki Południowej w 2006. Zdobył dwa medale na mistrzostwach Ameryki Południowej. Drugi na igrzyskach boliwaryjskich w 2005; trzeci w 2009 roku.
Jest bratem Fernando Ibáñeza, judoki, medalisty kontynentalnego.

</doc>
<doc id="5262839" url="https://pl.wikipedia.org/wiki?curid=5262839" title="Lenin Preciado">
Lenin Preciado

Lenin Fernando Preciado Alvarado (ur. 23 sierpnia 1993) – ekwadorski judoka. Dwukrotny olimpijczyk. Zajął siedemnaste miejsce w Rio de Janeiro 2016 i Tokio 2020. Walczył w wadze ekstralekkiej.
Uczestnik mistrzostw świata w 2013, 2014, 2015, 2017, 2018, 2019 i 2021. Startował w Pucharze Świata w latach 2012-2016, 2018, 2019 i 2022. Triumfator igrzysk panamerykańskich w 2015; drugi w 2019. Wygrał igrzyska Ameryki Południowej w 2018 i drugi w 2022. Zdobył siedem medali na mistrzostwach panamerykańskich w latach 2014-2021. Wicemistrz Ameryki Południowej w 2011. Wygrał Igrzyska boliwaryjskie w 2017 i trzeci w 2013 roku.

</doc>
<doc id="5262840" url="https://pl.wikipedia.org/wiki?curid=5262840" title="Freddy Figueroa">
Freddy Figueroa

Freddy Miguel Figueroa Ortiz (ur. 26 listopada 1994) – ekwadorski judoka. Olimpijczyk z Rio de Janeiro 2016, gdzie zajął siedemnaste miejsce w wadze ciężkiej.
Uczestnik mistrzostw świata w 2015, 2017, 2018 i 2019. Startował w Pucharze Świata w latach 2013-2016, 2018-2020 i 2022. Wicemistrz igrzysk panamerykańskich w 2015; trzeci w 2019. Zdobył cztery medale na mistrzostwach panamerykańskich w latach 2015-2021. Srebrny medalista igrzysk boliwaryjskich w 2013, 2017 i 2022. Wygrał igrzyska Ameryki Południowej w 2018 i 2022; trzeci w 2014 roku.

</doc>
<doc id="5262841" url="https://pl.wikipedia.org/wiki?curid=5262841" title="María Cangá">
María Cangá

María Magda Cangá Valencia (ur. 27 września 1962) – ekwadorska judoczka. Olimpijka z Barcelony 1992, gdzie zajęła szesnaste miejsce w wadze ciężkiej.
Wicemistrzyni igrzysk panamerykańskich w 1991; trzecia w 1987. Brązowa medalistka igrzysk Ameryki Południowej w 1994 roku.
Chorąża reprezentacji podczas ceremonii otwarcia igrzysk w 1992 roku.

</doc>
<doc id="5262842" url="https://pl.wikipedia.org/wiki?curid=5262842" title="Gomphus sandrius">
Gomphus sandrius



</doc>
<doc id="5262843" url="https://pl.wikipedia.org/wiki?curid=5262843" title="Diana Maza">
Diana Maza

Diana Cecilia Maza Romero (ur. 4 października 1984) – ekwadorska judoczka. Olimpijka z Aten 2004, gdzie odpadła w eliminacjach w wadze półśredniej.
Uczestniczka mistrzostw świata w 2003. Startowała w Pucharze Świata w 2004. Zajęła piąte miejsce na igrzyskach panamerykańskich w 2003, a także na mistrzostwach panamerykańskich w 2004. Brązowa medalistka igrzysk Ameryki Południowej w 2002 i 2006. Zdobyła dwa medale na mistrzostwach Ameryki Południowej. Wygrała igrzyska boliwaryjskie w 2001; trzecia w 2009 roku.

</doc>
<doc id="5262844" url="https://pl.wikipedia.org/wiki?curid=5262844" title="Glenda Miranda">
Glenda Miranda

Glenda Cecilia Miranda Alvarado (ur. 6 grudnia 1985) – ekwadorska judoczka. Olimpijka z Pekinu 2008, gdzie zajęła trzynaste miejsce w wadze ekstralekkiej.
Uczestniczka mistrzostw świata w 2003 i 2007. Startowała w Pucharze Świata w 2004 i 2008. Zajęła piąte miejsce na igrzyskach panamerykańskich w 2003 i 2007. Zdobyła cztery medale na mistrzostwach panamerykańskich w latach 2005-2009. Złota medalistka igrzysk Ameryki Południowej w 2002 i brązowa w 2006. Zdobyła cztery medale na mistrzostwach Ameryki Południowej. Wygrała igrzyska boliwaryjskie w 2001; trzecia w 2005 i 2009 roku.

</doc>
<doc id="5262845" url="https://pl.wikipedia.org/wiki?curid=5262845" title="Gomphus septima">
Gomphus septima



</doc>
<doc id="5262846" url="https://pl.wikipedia.org/wiki?curid=5262846" title="Vanessa Chalá">
Vanessa Chalá

Vanessa Fernanda Chalá Minda (ur. 13 marca 1990) – ekwadorska judoczka. Olimpijka z Tokio 2020, gdzie zajęła siedemnaste miejsce w wadze półciężkiej.
Uczestniczka mistrzostw świata w 2011, 2013, 2014, 2015, 2018, 2019 i 2021. Startowała w Pucharze Świata w latach 2010-2016, 2018, 2019 i 2022. Brązowa medalistka igrzysk panamerykańskich w 2019; piąta w 2015 i siódma w 2011. Zdobyła cztery medale na mistrzostwach panamerykańskich w latach 2014-2021. Złota medalistka igrzysk Ameryki Południowej w 2018, srebrna w 2010; brązowa w 2014 i 2022. Zdobyła pięć medali na mistrzostwach Ameryki Południowej. Druga na igrzyskach boliwaryjskich w 2009 i 2013; trzecia w 2017 roku.

</doc>
<doc id="5262847" url="https://pl.wikipedia.org/wiki?curid=5262847" title="Gomphus spicatus">
Gomphus spicatus



</doc>
<doc id="5262848" url="https://pl.wikipedia.org/wiki?curid=5262848" title="Konstantinos Tzechanis">
Konstantinos Tzechanis

Konstantinos Tzechanis (, , ; ur. 1740 w Moskopolu, zm. 1800 w Lejdzie) – grecki matematyk i tłumacz pochodzenia arumuńskiego.
Życiorys.
Po ukończeniu studiów na Greckiej Akademii w Moskopolu wyjechał na dalszą naukę do Modry. W 1760 roku wyjechał z rodzicami do Wiednia, gdzie jego ojciec pracował jako kupiec. Studiował również matematykę i literaturę na uniwersytetach w Halle (1768–1774), w Cambridge (1776), Lipsku i Getyndze.
Wykładał grekę i matematykę na Uniwersytecie w Lejdzie, pracował również w greckich szkołach w Timișoarze, Peszcie i Zemunie.
Współpracował ze szwedzkim lingwistą Johannem Erichem Thunmannem w pracach dotyczących języka albańskiego i arumuńskiego.

</doc>
<doc id="5262849" url="https://pl.wikipedia.org/wiki?curid=5262849" title="Kostë Xhehani">
Kostë Xhehani



</doc>
<doc id="5262850" url="https://pl.wikipedia.org/wiki?curid=5262850" title="Constantinus Tzechani">
Constantinus Tzechani



</doc>
<doc id="5262851" url="https://pl.wikipedia.org/wiki?curid=5262851" title="Carmen Chalá">
Carmen Chalá

Carmen Anita Chalá Quilumba (ur. 7 czerwca 1966) – ekwadorska judoczka. Trzykrotna olimpijka. Odpadła w eliminacjach w Sydney 2000 i Atenach 2004 i zajęła osiemnaste miejsce w Pekinie 2008. Walczyła w wadze ciężkiej.
Uczestniczka mistrzostw świata w 1997, 1999, 2001, 2003, 2007 i 2010. Startowała w Pucharze Świata w latach 1999, 2000, 2004, 2005, 2007, 2008 i 2010. Srebrna medalistka igrzysk panamerykańskich w 2007 i brązowa w 1999 i 2003. Szesnastokrotna medalistka mistrzostw panamerykańskich w latach 1996-2009. Zdobyła dziesięć medali igrzysk Ameryki Południowej i dziewięć mistrzostw Ameryki Południowej. Wygrała igrzyska boliwaryjskie w 2001 i druga w 2005 roku.

</doc>
<doc id="5262852" url="https://pl.wikipedia.org/wiki?curid=5262852" title="Estefanía García">
Estefanía García

Estefania Priscila García Mendoza (ur. 13 maja 1988) – ekwadorska judoczka. Trzykrotna olimpijka. Zajęła dziewiąte miejsce w Londynie 2012 i Rio de Janeiro 2016 i siedemnaste w Tokio 2020. Walczyła w wadze półśredniej.
Uczestniczka mistrzostw świata w 2013, 2014, 2015, 2017, 2018, 2019 i 2021. Startowała w Pucharze Świata w latach 2007, 2010-2016 i 2018-2020. Złota medalistka igrzysk panamerykańskich w 2015 i piąta w 2019. Sześciokrotna medalistka mistrzostw panamerykańskich w latach 2012-2021. Wygrała igrzyska Ameryki Południowej w 2014; trzecia w 2006 i 2018. Zdobyła pięć medali mistrzostw Ameryki Południowej. Druga na igrzyskach boliwaryjskich w 2017; trzecia w 2005 i 2013 roku.
Chorąża reprezentacji podczas ceremonii otwarcia igrzysk w 2016 roku.

</doc>
<doc id="5262853" url="https://pl.wikipedia.org/wiki?curid=5262853" title="Gomphus vastus">
Gomphus vastus



</doc>
<doc id="5262854" url="https://pl.wikipedia.org/wiki?curid=5262854" title="Sonia Blanco">
Sonia Blanco

Sonia Blanco – ekwadorska judoczka.
Brązowa medalistka mistrzostw panamerykańskich w 1980 roku.

</doc>
<doc id="5262855" url="https://pl.wikipedia.org/wiki?curid=5262855" title="Sonia Carabajo">
Sonia Carabajo

Sonia Carabajo – ekwadorska judoczka.
Uczestniczka mistrzostw świata w 1980. Srebrna medalistka mistrzostw panamerykańskich w 1980. Trzecia na igrzyskach Ameryki Południowej w 1982 roku.

</doc>
<doc id="5262856" url="https://pl.wikipedia.org/wiki?curid=5262856" title="Gomphus ventricosus">
Gomphus ventricosus



</doc>
<doc id="5262857" url="https://pl.wikipedia.org/wiki?curid=5262857" title="Gomphus viridifrons">
Gomphus viridifrons



</doc>
<doc id="5262858" url="https://pl.wikipedia.org/wiki?curid=5262858" title="Liliana Carreras">
Liliana Carreras

Liliana Carreras – ekwadorska judoczka.
Zajęła piąte miejsce na igrzyskach panamerykańskich w 1999. Brązowa medalistka mistrzostw panamerykańskich w 2001. Wygrała igrzyska boliwaryjskie w 2001, a także mistrzostwa Ameryki Południowej w 2001 roku.

</doc>
<doc id="5262859" url="https://pl.wikipedia.org/wiki?curid=5262859" title="Gomphus westfalli">
Gomphus westfalli



</doc>
<doc id="5262861" url="https://pl.wikipedia.org/wiki?curid=5262861" title="Diana Chalá">
Diana Chalá

Diana Verónica Chalá Zamora (ur. 20 maja 1982) – ekwadorska judoczka.
Uczestniczka mistrzostw świata w 2003, 2013 i 2014. Startowała w Pucharze Świata w latach 2004, 2005, 2007 i 2010-2016. Zajęła piąte miejsce na igrzyskach panamerykańskich w 2003 i 2015. Zdobyła trzy medale na mistrzostwach panamerykańskich w latach 2003 - 2005. Sześciokrotna medalistka igrzysk Ameryki Południowej. Wygrała igrzyska boliwaryjskie w 2013, a druga w 2001 i 2005 roku. Zdobyła osiem medali mistrzostw Ameryki Południowej.

</doc>
<doc id="5262862" url="https://pl.wikipedia.org/wiki?curid=5262862" title="Propaganda rosyjska">
Propaganda rosyjska



</doc>
<doc id="5262863" url="https://pl.wikipedia.org/wiki?curid=5262863" title="Lekkoatletyka na Letnich Igrzyskach Olimpijskich 1936 – bieg na 80 m przez płotki kobiet">
Lekkoatletyka na Letnich Igrzyskach Olimpijskich 1936 – bieg na 80 m przez płotki kobiet

Bieg na 80 metrów przez płotki kobiet był jedną z konkurencji rozgrywanych podczas XI Letnich Igrzysk Olimpijskich. Biegi zostały rozegrane w dniach 5 i 6 sierpnia 1936 roku na Stadionie Olimpijskim w Berlinie. Wystartowały 22 zawodniczki z 11 krajów.
Wyniki.
Eliminacje.
Z każdego z 6 biegów do półfinału awansowały trzy najlepsze zawodniczki.
Półfinały.
Z każdego z półfinałów do finału awansowały trzy najlepsze zawodniczki.

</doc>
<doc id="5262865" url="https://pl.wikipedia.org/wiki?curid=5262865" title="Axel Méyé">
Axel Méyé

Axel Méyé Me Ndong (ur. 6 czerwca 1995 w Libreville) – gaboński piłkarz grający na pozycji napastnika. Od 2021 jest zawodnikiem klubu Ittihad Tanger.
Kariera klubowa.
Swoją piłkarską karierę Méyé rozpoczął w klubie US Bitam. W sezonie 2011/2012 zadebiutował w jego barwach w pierwszej lidze gabońskiej. W debiutanckim sezonie wywalczył z nim wicemistrzostwo Gabonu. W latach 2012-2014 grał w Missile FC, a w sezonie 2015 był zawodnikiem Akandy FC.
W styczniu 2016 Méyé przeszedł do Eskişehirsporu. Swój debiut w nim zaliczył 18 stycznia 2016 w przegranym 0:3 domowym meczu z Fenerbahçe. W sezonie 2015/2016 spadł z nim z Süper Lig do TFF 1. Lig. W Eskişehirsporze również w sezonie 2016/2017.
W lipcu 2017 Méyé został zawodnikiem Manisasporu. Swój debiut w nim zanotował 12 sierpnia 2017 w przegranym 1:4 wyjazdowym meczu z Çaykurem Rizespor. W debiucie strzelił gola. W Manisasporze grał przez pół roku.
W styczniu 2018 Méyé przeszedł do Paris FC, grającego w Ligue 2. Zadebiutował w nim 3 marca 2018 w przegranym 1:2 wyjazdowym spotkaniu z Nîmes Olympique. Był to zarazem jego jedyny mecz rozegrany w barwach Paris FC.
W sierpniu 2018 Méyé został piłkarzem kuwejckiego klubu Al Qadsia. W sezonie 2018/2019 wywalczył z nim wicemistrzostwo Kuwejtu. W 2019 przeszedł do marokańskiego drugoligowca, Chabab Rif Al Hoceima. Z kolei latem 2020 został piłkarzem Ittihadu Tanger, w którym swój debiut zaliczył 6 grudnia 2020 w zwycięskim 1:0 wyjazdowym spotkaniu z Hassanią Agadir.
Kariera reprezentacyjna.
W reprezentacji Gabonu Méyé zadebiutował 15 czerwca 2012 w przegranym 0:3 towarzyskim meczu z Południową Afryką, rozegranym w Mbombeli. W 2022 roku został powołany do kadry na Puchar Narodów Afryki 2021. Na tym turnieju rozegrał dwa mecze: grupowy z Marokiem (2:2) oraz w 1/8 finału z Burkiną Faso (1:1, k. 6:7).

</doc>
<doc id="5262866" url="https://pl.wikipedia.org/wiki?curid=5262866" title="Kévin Mayi">
Kévin Mayi

Ulrich Kévin Mayi (ur. 14 stycznia 1993 w Lyonie) – gaboński piłkarz grający na pozycji napastnika. Od 2021 jest zawodnikiem klubu Denizlispor.
Kariera klubowa.
Swoją piłkarską karierę Mayi rozpoczął w juniorach takich klubów jak: Cheminots Saint-Priest (2005-2007) i AS Saint-Étienne (2007-2010). W 2010 roku zaczął grać w rezerwach Saint-Étienne, a 7 maja 2012 zaliczył debiut w pierwszym zespole w Ligue 1 w zremisowanym 0:0 domowym meczu z Olympique Marsylia.
Latem 2013 Mayi został wypożyczony do grającego w Ligue 2, Chamois Niortais FC. Swój debiut w nim zanotował 23 sierpnia 2013 w zremisowanym 1:1 wyjazdowym spotkaniu z FC Metz. W Niort grał przez rok.
W sierpniu 2014 Mayi odszedł z Saint-Étienne do Gazélec Ajaccio. Zadebiutował w nim 22 sierpnia 2014 w wygranym 4:3 wyjazdowym meczu z Clermont Foot 63. W debiucie strzelił dwa gole. W sezonie 2014/2015 awansował z nim z Ligue 1 do Ligue 2, a w sezonie 2015/2016 spadł z nim do Ligue 2.
W lipcu 2016 Mayi został zawodnikiem holenderskiego NEC Nijmegen. Swój debiut w nim zanotował 5 sierpnia 2016 w zremisowanym 1:1 domowym spotkaniu z PEC Zwolle. W sezonie 2016/2017 spadł z NEC z Eredivisie do Eerste divisie.
W sierpniu 2017 Mayi wrócił do Francji i został piłkarzem Stade Brestois 29. Swój debiut w tym klubie zaliczył 11 września 2017 w zwycięskim 1:0 wyjazdowym meczu ze Stade de Reims. W sezonie 2018/2019 wywalczył z Brestem awans z Ligue 2 do Ligue 1.
1 września 2020 Mayi podpisał kontrakt z tureckim Ümraniyesporem, grających w TFF 1. Lig. Zadebiutował w nim 12 września 2020 w wygranym 2:1 domowym spotkaniu z Bandırmasporem. Strzelił w nim gola. W Ümraniyesporze spędził rok.
We wrześniu 2021 Mayi odszedł z Ümraniyesporu do Denizlisporu. Swój debiut w nim zanotował 27 września 2021 w przegranym 2:3 domowym meczu z Samsunsporem, ale w debiucie strzelił gola.
Kariera reprezentacyjna.
W reprezentacji Gabonu Mayi zadebiutował 25 marca 2021 w wygranym 3:0 meczu kwalifikacji do Pucharu Narodów Afryki 2021 z Demokratyczną Republiką Konga, rozegranym we Franceville. W 2022 roku został powołany do kadry na Puchar Narodów Afryki 2021. Na tym turnieju rozegrał jeden mecz, grupowy z Marokiem (2:2).

</doc>
<doc id="5262870" url="https://pl.wikipedia.org/wiki?curid=5262870" title="International Rally Zlatni 1991">
International Rally Zlatni 1991

Rajd Bułgarii 1991 (22. International Rally Zlatni) – 22 edycja rajdu samochodowego Rajd Bułgarii rozgrywanego w Bułgarii. Rozgrywany był od 11 do 12 maja 1991 roku. Była to szesnasta runda Rajdowych Mistrzostw Europy w roku 1991 (rajd miał najwyższy współczynnik - 20).

</doc>
<doc id="5262872" url="https://pl.wikipedia.org/wiki?curid=5262872" title="Rajd Bułgarii 1991">
Rajd Bułgarii 1991



</doc>
<doc id="5262874" url="https://pl.wikipedia.org/wiki?curid=5262874" title="Aciagrion heterosticta">
Aciagrion heterosticta



</doc>
<doc id="5262876" url="https://pl.wikipedia.org/wiki?curid=5262876" title="Louis Ameka">
Louis Ameka

Louis Ameka Autchanga (ur. 3 października 1996 w Libreville) – gaboński piłkarz grający na pozycji ofensywnego pomocnika. Od 2021 jest zawodnikiem klubu Maghreb Fez.
Kariera klubowa.
Swoją piłkarską karierę Ameka rozpoczął w klubie CF Mounana. W sezonie 2015/2016 zaliczył w jego barwach debiut w pierwszej lidze gabońskiej. W sezonach 2015/2016 i 2016/2017 wywalczył z nim dwa tytuły mistrza Gabonu. W CF Mounana grał do połowy sezonu 2018.
W lipcu 2018 Ameka przeszedł do francuskiego Chamois Niortais FC. Swój debiut w nim w Ligue 2 zanotował 27 lipca 2018 w zwycięskim 2:1 wyjazdowym meczu z Red Star FC. W Chamois Niortais występował do końca sezonu 2020/2021.
W sierpniu 2021 Ameka został zawodnikiem marokańskiego Maghrebu Fez. Swój debiut w nim zaliczył 12 września 2021 w zremisowanym 0:0 domowym spotkaniu z Renaissance Berkane.
Kariera reprezentacyjna.
W reprezentacji Gabonu Ameka zadebiutował 10 czerwca 2017 w przegranym 1:2 meczu kwalifikacji do Pucharu Narodów Afryki 2019 z Mali, rozegranym w Bamako. W 2022 roku został powołany do kadry na Puchar Narodów Afryki 2021. Na tym turnieju rozegrał cztery mecze: grupowe z Komorami (1:0), z Ghaną (1:1) i z Marokiem (2:2) oraz w 1/8 finału z Burkiną Faso (1:1, k. 6:7).

</doc>
<doc id="5262877" url="https://pl.wikipedia.org/wiki?curid=5262877" title="Ludwik Józef Piłsudski">
Ludwik Józef Piłsudski

Ludwik Józef Piłsudski herbu Kościesza odmienna – pisarz ziemski z repartycji telszewskiej/szawelskiej w latach 1765-1789, koniuszy żmudzki w latach 1746-1765.
W 1764 roku podpisał elekcję Stanisława Augusta Poniatowskiego z Księstwa Żmudzkiego.

</doc>
<doc id="5262878" url="https://pl.wikipedia.org/wiki?curid=5262878" title="RT Documentary">
RT Documentary

RT Documentary – rosyjski dokumentalny kanał telewizyjny nadający w języku angielskim, blisko związany z rosyjską stacją informacyjną RT.
24 lutego 2022 roku Krajowa Rada Radiofonii i Telewizji, powołując się na kwestie bezpieczeństwa i obronności Rzeczypospolitej Polskiej w związku z rozpoczęciem przez Federację Rosyjską działań wojennych na Ukrainie, podjęła uchwałę w sprawie wykreślenia z „Rejestru programów telewizyjnych rozpowszechnianych wyłącznie w systemie teleinformatycznym i programów rozprowadzanych” między innymi programu "RT Documentary".

</doc>
<doc id="5262880" url="https://pl.wikipedia.org/wiki?curid=5262880" title="Ulrick Eneme Ella">
Ulrick Eneme Ella

Ulrick Brad Eneme Ella (ur. 22 maja 2001 w Sens) – gaboński piłkarz grający na pozycji napastnika. Od 2021 jest zawodnikiem klubu Brighton &amp; Hove Albion.
Kariera klubowa.
Swoją piłkarską karierę Eneme Ella rozpoczął w juniorach takich klubów jak: FC Sens (2008-2015), AJ Auxerre (2015-2017) i Red Bull Salzburg (2017-2019). W latach 2019-2020 grał w rezerwach SC Amiens. We wrześniu 2020 przeszedł za 300 tysięcy euro do Brighton &amp; Hove Albion, w którym gra w zespole U23.
Kariera reprezentacyjna.
Eneme Ella grał w młodzieżowych reprezentacjach Francji na szczeblach U-16, U-17, U-18 i U-19. W reprezentacji Gabonu zadebiutował 16 listopada 2021 w przegranym 1:2 meczu eliminacji do MŚ 2022 z Egiptem, rozegranym w Aleksandrii. W 2022 roku został powołany do kadry na Puchar Narodów Afryki 2021. Na tym turnieju rozegrał dwa mecze: grupowe z Komorami (1:0) i z Ghaną (1:1).

</doc>
<doc id="5262884" url="https://pl.wikipedia.org/wiki?curid=5262884" title="Elle Purrier St. Pierre">
Elle Purrier St. Pierre

Elinor Purrier St. Pierre, urodzona jako Elinor Purrier (ur. 20 lutego 1995 w Montgomery Center) – amerykańska lekkoatletka, biegaczka średnio- i długodystansowa, srebrna medalistka halowych mistrzostw świata w 2022.
Osiągnięcia sportowe.
Zajęła 9. miejsce w biegu na 3000 metrów z przeszkodami na mistrzostwach świata juniorów w 2014 w Eugene. Na mistrzostwach świata w 2019 w Dosze zajęła 11. miejsce w biegu na 5000 metrów.
8 lutego 2020 w Nowym Jorku ustanowiła halowy rekord Ameryki Północnej w biegu na milę z czasem 4:16,85. Zajęła 10. miejsce w biegu na 1500 metrów na igrzyskach olimpijskich w 2020 w Tokio.
Zdobyła srebrny medal w biegu na 3000 metrów na halowych mistrzostwach świata w 2022 w Belgradzie, przegrywając jedynie z Lemlem Hailu z Etiopii, a wyprzedzając inną Etiopkę Ejgayehu Taye.
Zwyciężyła w biegu na 1500 metrów w mistrzostwach Stanów Zjednoczonych w 2021 (które były również eliminacjami przedolimpijskimi) oraz w biegu na 3000 metrów w halowych mistrzostwach USA w 2022.
Rekordy życiowe.
Rekordy życiowe Purrier St. Pierre:

</doc>
<doc id="5262886" url="https://pl.wikipedia.org/wiki?curid=5262886" title="Elinor Purrier St. Pierre">
Elinor Purrier St. Pierre



</doc>
<doc id="5262888" url="https://pl.wikipedia.org/wiki?curid=5262888" title="Elinor Purrier">
Elinor Purrier



</doc>
<doc id="5262891" url="https://pl.wikipedia.org/wiki?curid=5262891" title="Mistrzostwa Świata w Łucznictwie 1973">
Mistrzostwa Świata w Łucznictwie 1973

27. Mistrzostwa Świata w Łucznictwie odbyły się między 23 - 29 lipca 1973 w Grenoble we Francji. Organizatorem była Międzynarodowa Federacja Łucznicza. 

</doc>
<doc id="5262892" url="https://pl.wikipedia.org/wiki?curid=5262892" title="Fahd Ndzengue">
Fahd Ndzengue

Fahd Richard Ndzengue Moubeti (ur. 7 lipca 2000 w Libreville) – gaboński piłkarz grający na pozycji lewoskrzydłowego. Od 2019 jest zawodnikiem klubu Tabor Sežana.
Kariera klubowa.
Swoją piłkarską karierę Ndzengue rozpoczął w klubie CF Mounana. W sezonie 2016/2017 zaliczył w jego barwach debiut w pierwszej lidze gabońskiej. W debiutanckim sezonie wywalczył z nim mistrzostwo Gabonu.
W 2019 roku Ndzengue przeszedł do słoweńskiego drugoligowego klubu Tabor Sežana. Swój debiut w nim zaliczył 7 kwietnia 2019 w wygranym 3:0 domowym meczu z ND Bilje. W sezonie 2018/2019 awansował z Taborem do pierwszej ligi.
Kariera reprezentacyjna.
W reprezentacji Gabonu Ndzengue zadebiutował 16 listopada 2020 w przegranym 1:2 meczu kwalifikacji do Pucharu Narodów Afryki 2021 z Gambią, rozegranym w Bakau. W 2022 roku został powołany do kadry na Puchar Narodów Afryki 2021. Na tym turnieju nie rozegrał żadnego meczu.

</doc>
<doc id="5262898" url="https://pl.wikipedia.org/wiki?curid=5262898" title="Wiktory Mikołaj Straszewicz">
Wiktory Mikołaj Straszewicz

Wiktory Mikołaj Straszewicz herbu Odrowąż (zm. przed lub w 1797 roku) – sędzia grodzki repartycji rosieńskiej w latach 1766-1781, oboźny żmudzki w 1744 roku i w latach 1762-1780, rotmistrz Księstwa Żmudzkiego w 1764 roku.
W 1764 roku podpisał elekcję Stanisława Augusta Poniatowskiego z Księstwa Żmudzkiego.

</doc>
<doc id="5262901" url="https://pl.wikipedia.org/wiki?curid=5262901" title="David Sambissa">
David Sambissa

David Sambissa (ur. 11 stycznia 1996 w Saint-Maur-des-Fossés) – gaboński piłkarz grający na pozycji lewego obrońcy. Od 2018 jest zawodnikiem klubu SC Cambuur.
Kariera klubowa.
Swoją piłkarską karierę Sambissa rozpoczął w klubie Girondins Bordeaux. W latach 2012-2016 grał w rezerwach tego klubu w czwartej lidze francuskiej. W 2016 roku przeszedł do piątoligowego US Lège Cap-Ferret. Z kolei w 2017 roku został zawodnikiem FC Twente i w sezonie 2017/2018 grał w jego czwartoligowych rezerwach.
W lipcu 2018 Sambissa przeszedł do SC Cambuur. Swój debiut w nim w Eerste divisie zaliczył 17 sierpnia 2018 w zremisowanym 2:2 wyjazdowym meczu z NEC Nijmegen. W sezonie 2020/2021 awansował z Cambuurem z Eerste divisie do Eredivisie.
Kariera reprezentacyjna.
W reprezentacji Gabonu Sambissa zadebiutował 11 października 2021 w wygranym 2:0 meczu kwalifikacji do Pucharu Narodów Afryki 2021 z Angolą, rozegranym we Franceville. W 2022 roku został powołany do kadry na Puchar Narodów Afryki 2021. Na tym turnieju rozegrał jeden mecz grupowy z Komorami (1:0).

</doc>
<doc id="5262904" url="https://pl.wikipedia.org/wiki?curid=5262904" title="Mistrzostwa Świata w Łucznictwie 1971">
Mistrzostwa Świata w Łucznictwie 1971

26. Mistrzostwa Świata w Łucznictwie odbyły się między 18 - 31 lipca 1971 w Yorku w Wielkiej Brytanii. Organizatorem była Międzynarodowa Federacja Łucznicza. 
Polska wywalczyła dwa medale. Mistrzyniami świata została drużyna kobiet w składzie Maria Mączyńska, Jadwiga Szoszler-Wilejto, Irena Szydłowska. Mączyńska wywalczyła także brąz w konkursie indywidualnym. Medal polskiej drużyny jest ostatnim złotem wywalczonym przez Polskę.

</doc>
<doc id="5262906" url="https://pl.wikipedia.org/wiki?curid=5262906" title="Szymon Piotr Herubowicz">
Szymon Piotr Herubowicz

Szymon Piotr (Piotr Szymon) Herubowicz herbu własnego – cześnik żmudzki w latach 1738-1774.
W 1764 roku podpisał elekcję Stanisława Augusta Poniatowskiego z Księstwa Żmudzkiego.

</doc>
<doc id="5262907" url="https://pl.wikipedia.org/wiki?curid=5262907" title="Arnaud de Lie">
Arnaud de Lie



</doc>
<doc id="5262911" url="https://pl.wikipedia.org/wiki?curid=5262911" title="Medwin Biteghé">
Medwin Biteghé

Medwin Biteghé (ur. 1 września 1996 w Libreville) – gaboński piłkarz grający na pozycji defensywnego pomocnika. Od 2021 jest zawodnikiem klubu Al-Hilal Benghazi.
Kariera klubowa.
Swoją piłkarską karierę Biteghé rozpoczął w klubie CMS Libreville. W sezonie 2015/2016 zadebiutował w jego barwach w pierwszej lidze gabońskiej. W 2017 roku przeszedł do litewskiego Utenisu Uciana, w którym zadebiutował 16 sierpnia 2017 w przegranym 0:4 domowym meczu z FK Riteriai. W Utenisie grał do końca 2017 roku.
We wrześniu 2018 Biteghé został piłkarzem tunezyjskiego US Tataouine. Swój debiut w nim zaliczył 20 października 2018 w zremisowanym 1:1 domowym meczu z CA Bizertin. W US Tatouine występował przez rok.
W lipcu 2019 Biteghé przeszedł do saudyjskiego Al-Adalah FC. Swój debiut w nim zanotował 22 sierpnia 2019 w zremisowanym 1:1 wyjazdowym meczu z Al-Ahli Dżudda. W sezonie 2019/2020 spadł z Al-Adalah z Saudi Professional League do Saudi First Division League.
W październiku 2021 Biteghé został zawodnikiem libijskiego Al-Hilal Benghazi.
Kariera reprezentacyjna.
W reprezentacji Gabonu Biteghé zadebiutował 11 listopada 2017 w zremisowanym 0:0 meczu eliminacji do MŚ 2018 z Mali, rozegranym we Franceville. W 2022 roku został powołany do kadry na Puchar Narodów Afryki 2021. Na tym turnieju nie rozegrał żadnego meczu.

</doc>
<doc id="5262916" url="https://pl.wikipedia.org/wiki?curid=5262916" title="Zbigniew Koszałkowski">
Zbigniew Koszałkowski

Zbigniew Aleksander Koszałkowski (ur. 20 lutego 1955 w Kłodzku) – polski grafik i działacz antykomunistyczny, współzałożyciel Niezależnego Zrzeszenia Studentów w Łodzi
Życiorys.
Zbigniew Koszałkowski w latach 1979–1980 kolportował czasopismo „Puls”, a także publikacje ruchu Obrony Praw Człowieka i Obywatela i Konfederacji Polski Niepodległej. Był współzałożycielem Niezależnego Zrzeszenia Studentów w Łodzi oraz przewodniczącym Niezależnego Zrzeszenia Studentów w Państwowej Wyższej Szkole Sztuk Plastycznych w Łodzi, gdzie studiował na Wydziale Grafiki i Malarstwa. Z ramienia uczelni był negocjatorem i sygnatariuszem porozumień z przedstawicielami rządu ws. wolnych wyborów na uczelni. Był twórcą biblioteki wydawnictw niezależnych na uczelni. W latach 1980–1981 przewodniczył strajkom studentów PWSSP. W latach 1981–1982 był inwigilowany przez Służbę Bezpieczeństwa. W grudniu 1981 udokumentował na fotografiach pacyfikację strajku Wydziale Prawa i Administracji Uniwersytetu Łódzkiego. W 1982 był inicjatorem powstania podziemnej gazety Międzyzwiązkowej Komisji Koordynacyjnej „Jesteśmy”. W okresie od 1982 do 1989 działał na rzecz Ośrodka Pomocy Uwięzionym, Internowanym i ich Rodzinom, działającemu przy kościele. św. Jana w Łodzi. Na dziedzińcu kościoła w 1984 zaprojektował symboliczny grób ks. Jerzego Popiełuszki, ponadto w okresie PRL zaprojektował około 20 serii znaczków poczty podziemnej, a także kalendarzy i kart okolicznościowych. Od 1986 współpracował z Łódzkim Towarzystwem Oświaty Niezależnej.
Ukończył Państwową Wyższą Szkołę Sztuk Plastycznych w Łodzi. Jest autorem licznych projektów w graficznych, katalogów, a także plakatów m.in. dla: Centrum Handlowego Ptak, Narodowego Centrum Kultury, Monnari, Muzeum Sztuki w Łodzi, Muzeum Historii Miasta Łodzi, Telimeny, Banku PBG, Polfy Pabianice, Polski Press, Polleny Ewy. Zaprojektował również loga dla: Monnari, Opus Film, Telimeny, Teatru im. Stefana Jaracza w Łodzi, Klubu Siódemki, Niezależnych RP. Zaprojektował oprawę graficzną czasopism i periodyków takich jak m.in.: „Kalejdoskop”, „Bestseler”, „Sens”, „Tygiel Kultury”, „Ten Ton”, w tym również bezdebitowych: „Nawa św. Krzysztofa”, „Jesteśmy”, „Litery”. Ponadto jest autorem oprawy graficznej dla około 70 książek, w tym dla: Narodowego Centrum Kultury: „Strajk studentów w Łodzi styczeń–luty 1881 r.”, „W trybach systemu – z dziejów łódzkiej opozycji studenckiej w latach 1968–1989”, „Stenogramy. Zapis negocjacji studentów z przedstawicielami rządu PRL w czasie strajku łódzkich uczelni w 1981 roku”.
W latach 2008–2018 wykładał w Wyższej Szkole Sztuki i Projektowania w Łodzi, w ramach Pracowni Projektowania Wydawnictw i Pracowni Podstaw Typografii. Od 2018 jest wykładowcą grafiki wydawniczej i typografii w Akademii Humanistyczno-Ekonomicznej w Łodzi na kierunku grafika. Jest również redaktorem graficznym kwartalnika „Tygiel Kultury”.
Projekty graficzne autorstwa Koszałkowskiego wystawiane były w: Teatrze im. Stefana Jaracza w Łodzi, Galerii Manhattan, Muzeum Miasta Łodzi, Ośrodku Propagandy Sztuki, Muzeum Książki Artystycznej, a także na: Biennale Plakatu w Krakowie, Katowicach i Rzeszowie (1995 –2004) oraz Łódź Design Festival. Zbigniew Koszałkowski organizuje również coroczne wystawy prac studentów Pracowni Projektowania Wydawnictw w WSSiP w Łodzi.

</doc>
<doc id="5262918" url="https://pl.wikipedia.org/wiki?curid=5262918" title="Yannis N’Gakoutou">
Yannis N’Gakoutou

Yannis Clarence N’Gakoutou Yapéndé (ur. 30 września 1998 w Saint-Denis) – gaboński piłkarz grający na pozycji prawego obrońcy. Od 2021 jest zawodnikiem klubu Lyon La Duchère.
Kariera klubowa.
Swoją piłkarską karierę N’Gakoutou rozpoczął w 2011 roku w juniorach klubu JA Drancy. W latach 2015-2020 grał w rezerwach AS Monaco. W sezonie 2020/2021 był zawodnikiem GOAL FC, a w 2021 przeszedł do Lyon La Duchère.
Kariera reprezentacyjna.
W reprezentacji Gabonu N’Gakoutou zadebiutował 4 stycznia 2022 w zremisowanym 1:1 towarzyskim meczu z Mauretanią, rozegranym w Dubaju. W 2022 roku został powołany do kadry na Puchar Narodów Afryki 2021. Na tym turnieju rozegrał jeden mecz, w 1/8 finału z Burkiną Faso (1:1, k. 6:7).

</doc>
<doc id="5262921" url="https://pl.wikipedia.org/wiki?curid=5262921" title="Premijer liga Bosne i Hercegovine (2021/2022)">
Premijer liga Bosne i Hercegovine (2021/2022)

Premijer Liga (2021/2022) (znana jako M:tel Premier League ze względów sponsorskich)
była 28. edycją rozgrywek ligowych najwyższego poziomu piłki nożnej mężczyzn w Bośni i Hercegowiny. W rozgrywkach brało udział 12 zespołów. 
Sezon rozpoczął się 16 lipca 2021, a zakończył 29 maja 2022.
Obrońcą tytułu była drużyna Borac. Mistrzostwo po raz siódmy w swej historii zdobył Zrinjski Mostar.

</doc>
<doc id="5262926" url="https://pl.wikipedia.org/wiki?curid=5262926" title="José Carvalho (lekkoatleta)">
José Carvalho (lekkoatleta)

José de Jesus Carvalho (ur. 15 czerwca 1953 w Porto) – portugalski lekkoatleta specjalizujący się w biegach płotkarskich, dwukrotny olimpijczyk. 
W letnich igrzyskach olimpijskich uczestniczył dwukrotnie: w swoim debiucie – w Monachium (1972) – nie awansował do finałów biegu na 400 m ppł oraz sztafety 4 × 400 m. Cztery lata później, podczas olimpiady w Montrealu (1976), odniósł życiowy sukces, zajmując 5. miejsce w finale biegu na 400 m ppł (uzyskany czas: 49,94). Startował również w eliminacjach biegu na 400 m, nie zdobywając awansu do finału.
Wielokrotnie reprezentował Portugalię na mistrzostwach Europy (m.in. 1974, 1978, 1982), nie odnosząc sukcesów. Na rozegranych w 1983 r. w Barcelonie mistrzostwach ibero-amerykańskich w lekkoatletyce dwukrotnie zajął 4. miejsca: w biegu na 400 m oraz w sztafecie 4 × 400 m.
25-krotnie zdobył złote medale mistrzostw Portugalii na stadionie:
Rekordy życiowe (stadion): 

</doc>
<doc id="5262930" url="https://pl.wikipedia.org/wiki?curid=5262930" title="Pixie cut">
Pixie cut

Pixie cut – rodzaj krótkiej fryzury damskiej. Polega ona na bardzo krótkim przycięciu włosów po bokach głowy oraz nad karkiem i pozostawieniem dłuższej góry fryzury. Do spopularyzowania tego typu fryzury przyczyniła się brytyjska aktorka Audrey Hepburn, po premierze filmu "Rzymskie wakacje" (1953).
Strzyżenie można wykonać na każdym rodzaju włosów - włosach prostych, naturalnie falowanych oraz kręconych. Polecane jest dla kobiet o regularnych rysach twarzy i smukłych szyjach.

</doc>
<doc id="5262933" url="https://pl.wikipedia.org/wiki?curid=5262933" title="Borys Romanczenko">
Borys Romanczenko

Borys Romanczenko (ukr. Борис Тимофійович Романченко; ur. 20 stycznia 1926 w Obwodzie sumskim, zm. 18 marca 2022 w Charkowie) – ukraiński aktywista, ocalony z Holocaustu, ofiara rosyjskiej agresji na Ukrainę w 2022.
W wieku 16 lat Romanczenko został deportowany do Dortmundu w Niemczech, gdzie musiał pracować przymusowo w kopalni węgla. Po nieudanej próbie ucieczki został internowany w obozie koncentracyjnym Buchenwald. Później został zmuszony do pracy przy produkcji rakiet V-2 w Peenemünde. Został przeniesiony do obozu koncentracyjnego Mittelbau-Dora i ostatecznie wyzwolony w obozie koncentracyjnym Bergen-Belsen. Po powrocie do domu osiadł w Charkowie. 
Po przetrwaniu nazistowskich obozów koncentracyjnych Romanczenko aktywnie dzielił się wspomnieniami tamtych wydarzeń. Był zaangażowany w zachowanie pamięci o zbrodniach hitlerowskich, w szczególności był wiceprzewodniczącym Międzynarodowego Komitetu Byłych Więźniów Buchenwald-Dora.
18 marca 2022 r. podczas rosyjskiej inwazji na Ukrainę rejon Charkowa, w którym mieszkał Romanczenko, został ostrzelany przez rosyjską artylerię. Pocisk trafił w mieszkanie Romanczenki, wywołując pożar. Romanczenko w wyniku tego zdarzenia zginął na miejscu. Miał 96 lat.

</doc>
<doc id="5262934" url="https://pl.wikipedia.org/wiki?curid=5262934" title="Junior Assoumou">
Junior Assoumou

Junior Assoumou Akue (ur. 22 lipca 1995 w Le Mans) – gaboński piłkarz grający na pozycji środkowego obrońcy. Od 2021 jest zawodnikiem klubu Aubagne FC.
Kariera klubowa.
Swoją piłkarską karierę Assoumou rozpoczął w klubie Stade Rennais. W latach 2012-2014 występował w jego rezerwach. Z kolei w latach 2014-2016 grał w rezerwach Chamois Niortais FC. Następnie był zawodnikiem takich klubów jak: Olympique Romorantin (2016-2017), Pau FC (2018), US Granville (2018-2019), AS Vitré (2019-2020) i Bourges Foot 18 (2020-2021). W 2021 przeszedł do Aubagne FC.
Kariera reprezentacyjna.
W reprezentacji Gabonu Assoumou zadebiutował 4 stycznia 2022 w zremisowanym 1:1 towarzyskim meczu z Mauretanią, rozegranym w Dubaju. W 2022 roku został powołany do kadry na Puchar Narodów Afryki 2021. Na tym turnieju rozegrał jeden mecz, w 1/8 finału z Burkiną Faso (1:1, k. 6:7).

</doc>
<doc id="5262938" url="https://pl.wikipedia.org/wiki?curid=5262938" title="Leena Lehtolainen">
Leena Lehtolainen

Leena Katriina Lehtolainen (ur. 11 marca 1964 w Vesanto) – fińska pisarka, autorka powieści kryminalnych, w których najczęściej w roli głównej występuje detektyw Maria Kallio. Jej książki zostały przetłumaczone na 30 języków.

</doc>
<doc id="5262939" url="https://pl.wikipedia.org/wiki?curid=5262939" title="Jarosław Duda (polityk)">
Jarosław Duda (polityk)



</doc>
<doc id="5262941" url="https://pl.wikipedia.org/wiki?curid=5262941" title="Orsk (1968)">
Orsk (1968)

Orsk () − duży okręt desantowy projektu 1171/II (w kodzie NATO: "Alligator") Marynarki Wojennej Rosji. Początkowo służył w Marynarce Wojennej ZSRR pod oznaczeniem BDK-69 (ВДК-69). W 2003 roku otrzymał nazwę „Orsk” od miasta położonego przy granicy z Kazachstanem. Brał udział w inwazji na Ukrainę w 2022 roku.
Historia.
„Orsk” był szóstym zbudowanym dużym okrętem desantowym projektu 1171, a przy tym drugą i ostatnią jednostką drugiej modyfikacji tego projektu (1171/II). Typ ten w ZSRR nosił niejawne oznaczenie "Tapir", a w kodzie NATO został oznaczony jako "Alligator". Okręt został zbudowany w stoczni Jantar w Kaliningradzie pod numerem budowy 296. Położenie stępki miało miejsce 30 sierpnia 1967 roku, a wodowanie 29 lutego 1968 roku. Został oddany do służby w marynarce ZSRR 31 grudnia 1968 roku. Otrzymał początkowo oznaczenie BDK-69 ("БДК-69", od Большой Десантный Корабль – "Bolszoj Diesantnyj Korabl", duży okręt desantowy).
Charakterystyka okrętu.
Okręty projektu 1171 zostały zaprojektowane w ZSRR w latach 60. XX wieku na bazie projektu cywilnego drobnicowca, jako duże okręty służące do transportu i wysadzania desantu na nieprzygotowanym brzegu. Mogą również służyć jako okręty transportowe, do przewozu wojska i sprzętu. Ich konstrukcja i architektura jest typowa dla statków, z maszynownią i nadbudówką nad nią w części rufowej i wysokim dziobem, dzięki czemu miały one dobrą dzielność morską, lecz z drugiej strony gorszą od wyspecjalizowanych okrętów niezatapialność. Okręty proj. 1171/II mają cztery ładownie z lukami w pokładzie górnym, z tego trzy przed nadbudówką i jedną rufową za nadbudówką. W dziobnicy znajduje się furta ładunkowa, zakryta drzwiami, z opuszczaną rampą o nośności 50 ton, służącą do wyładunku sprzętu przy brzegu. Dla celów transportowych wyposażone są w charakterystyczny żuraw o udźwigu 7,5 ton obsługujący dziobowe ładownie oraz ładunki przewożone na pokładzie górnym. Wyposażone są też w kotwicę na rufie, służącą do ściągania z brzegu.
Okręty mogą transportować do 22 czołgów podstawowych i 25 transporterów opancerzonych albo 50 transporterów opancerzonych albo 52 ciężarówki oraz w każdym wariancie 313 żołnierzy – odpowiednik batalionu. Ogólna powierzchnia transportowa wynosi 1195 m², z tego 790 m² w ładowniach i 405 m² na pokładzie górnym. Maksymalna masa ładunku wynosi 3750 ton. Załoga wynosiła początkowo 55 osób, w tym 5 oficerów. Autonomiczność jednostki wynosi 15 dni.
Wyporność okrętu niezaładowanego wynosi 2000 ton, standardowa 2905 ton, a pełna – 4360 ton. Długość całkowita wynosi 113 m, a na linii wodnej 105 m, szerokość wynosi 15,6 m, a zanurzenie maksymalne 4,5 m.
Napęd stanowią dwa silniki wysokoprężne M-58A o mocy łącznej 9000 KM, napędzające dwie śruby o stałym skoku. Zasięg pływania wynosi 4800 mil morskich przy prędkości 15,5 węzła, a według innych danych, 10 000 Mm przy prędkości 15 węzłów.
Uzbrojenie okrętów proj. 1171/II stanowią dwie sprzężone armaty uniwersalne kalibru 57 mm w dwudziałowym odkrytym stanowisku ZIF-31B, umieszczone przed nadbudówką. Ponadto okręty mają do samoobrony dwie potrójne wyrzutnie pocisków przeciwlotniczych bliskiego zasięgu Strieła-3, z zapasem 24 pocisków. 
Służba.
Okręt początkowo służył we Flocie Oceanu Spokojnego ZSRR. Po rozpadzie ZSRR w grudniu 1991 roku został przejęty przez Rosję. 
W 1994 roku został przeniesiony do rosyjskiej Floty Czarnomorskiej. W lipcu 1999 roku podczas operacji pokojowej w byłej Jugosławii został użyty wraz z innymi jednostkami do transportu rosyjskich sił z Tuapse do Salonik w Grecji. W 2003 roku otrzymał nazwę: „Orsk”. Nosił numer burtowy 148 (stan na 2015/16).
„Syryjski Ekspres”.
Na „Orsku” spoczywał największy ciężar prowadzenia operacji przerzucania rosyjskiego sprzętu wojskowego i żołnierzy do Syrii w czasie interwencji rosyjskiej w tamtejszej wojnie domowej. Transporty zwane „syryjskim ekspresem” trwały od 2016. Okręt pływający jako „ekspres” stał się obiektem żartów, gdy w Nowy Rok 2020 przepływał uszkodzony przez Bosfor ciągnięty przez holownik. Ostatnie rejsy w ramach tej misji okręt odbył w grudniu 2021 i styczniu 2022.
Inwazja Rosji na Ukrainę.
W 2022 roku „Orsk” służył podczas inwazji Rosji na Ukrainę. Media rosyjskie pokazały okręt 22 marca w trakcie rozładunku w zdobytym i okupowanym przez Rosję porcie w Berdiańsku nad Morzem Azowskim, dokąd dostarczył sprzęt wojskowy mający wesprzeć działania Rosjan w rejonie Mariupola. 24 marca 2022 roku doszło do wybuchu w porcie i pożaru okrętów. Siły Zbrojne Ukrainy początkowo poinformowały, że zatopiły właśnie „Orsk” po ataku rakietą ziemia-ziemia Toczka-U, później sprostowano, że zatopionym okrętem był bliźniaczy „Saratow”. 

</doc>
<doc id="5262943" url="https://pl.wikipedia.org/wiki?curid=5262943" title="Per Sempre Alfredo">
Per Sempre Alfredo



</doc>
<doc id="5262944" url="https://pl.wikipedia.org/wiki?curid=5262944" title="Thunder Cats">
Thunder Cats



</doc>
<doc id="5262945" url="https://pl.wikipedia.org/wiki?curid=5262945" title="Star☆Twinkle Pretty Cure">
Star☆Twinkle Pretty Cure



</doc>
<doc id="5262947" url="https://pl.wikipedia.org/wiki?curid=5262947" title="Przetacznik rolny">
Przetacznik rolny

Przetacznik rolny ("Veronica agrestis" ) – gatunek rośliny należący do rodziny babkowatych ("Plantaginaceae"). Występuje w niemal całej Europie z wyjątkiem północy (brak go w Islandii i północnej Rosji) i rejonu Kaukazu, poza tym w basenie Morza Śródziemnego (północno-zachodnia Afryka i Bliski Wschód). Na Wyspach Brytyjskich uznawany jest za gatunek introdukowany. Występuje zawleczony także w Ameryce Północnej, w południowej Afryce i południowej Azji. W Polsce rozpowszechniony, choć lokalnie rzadszy, np. na zachodzie i w północno-wschodniej części kraju. Rośnie zwykle na polach uprawnych.
Biologia.
Roślina jednoroczna. Kwitnie zwykle od kwietnia do października.
Liczba chromosomów 2n = 2x = 14, 28.

</doc>
<doc id="5262948" url="https://pl.wikipedia.org/wiki?curid=5262948" title="Veronica agrestis">
Veronica agrestis



</doc>
<doc id="5262950" url="https://pl.wikipedia.org/wiki?curid=5262950" title="KiraKira☆Pretty Cure A La Mode">
KiraKira☆Pretty Cure A La Mode



</doc>
<doc id="5262952" url="https://pl.wikipedia.org/wiki?curid=5262952" title="Pier-André Coté">
Pier-André Coté



</doc>
<doc id="5262953" url="https://pl.wikipedia.org/wiki?curid=5262953" title="Mateusz Straszewicz">
Mateusz Straszewicz

Mateusz Straszewicz herbu Odrowąż – oboźny żmudzki w latach 1780-1793, skarbnik starodubowski w latach 1764-1768.
W 1764 roku podpisał elekcję Stanisława Augusta Poniatowskiego z Księstwa Żmudzkiego.

</doc>
<doc id="5262960" url="https://pl.wikipedia.org/wiki?curid=5262960" title="Lahn-Dill-Kreis">
Lahn-Dill-Kreis



</doc>
<doc id="5262963" url="https://pl.wikipedia.org/wiki?curid=5262963" title="Stanisław Billewicz">
Stanisław Billewicz

Stanisław Billewicz herbu Mogiła – skarbnik żmudzki w latach 1763-1768.
W 1764 roku podpisał elekcję Stanisława Augusta Poniatowskiego z Księstwa Żmudzkiego.

</doc>
<doc id="5262966" url="https://pl.wikipedia.org/wiki?curid=5262966" title="Schwalm-Eder-Kreis">
Schwalm-Eder-Kreis



</doc>
<doc id="5262973" url="https://pl.wikipedia.org/wiki?curid=5262973" title="Hirotaka Shimasawa">
Hirotaka Shimasawa



</doc>
<doc id="5262976" url="https://pl.wikipedia.org/wiki?curid=5262976" title="Diana Cobos">
Diana Cobos

Diana Belen Cobos Morales (ur. 25 lipca 1990) – ekwadorska judoczka.
Uczestniczka mistrzostw świata w 2013, 2014 i 2015. Startowała w Pucharze Świata w latach 2011-2016. Zajęła piąte miejsce na igrzyskach panamerykańskich w 2015 i siódme w 2011. Zdobyła trzy medale na mistrzostwach panamerykańskich w latach 2006 - 2015. Wicemistrzyni igrzysk Ameryki Południowej w 2006 i 2014. Wygrała igrzyska boliwaryjskie w 2013; trzecia w 2009 roku. Zdobyła trzy medale mistrzostw Ameryki Południowej.

</doc>
<doc id="5262977" url="https://pl.wikipedia.org/wiki?curid=5262977" title="Kosmiczny Szeryf Gavan">
Kosmiczny Szeryf Gavan



</doc>
<doc id="5262979" url="https://pl.wikipedia.org/wiki?curid=5262979" title="Kosmiczny Szeryf Sharivan">
Kosmiczny Szeryf Sharivan



</doc>
<doc id="5262981" url="https://pl.wikipedia.org/wiki?curid=5262981" title="Kosmiczny Szeryf Shaider">
Kosmiczny Szeryf Shaider



</doc>
<doc id="5262983" url="https://pl.wikipedia.org/wiki?curid=5262983" title="Orsk (okręt)">
Orsk (okręt)



</doc>
<doc id="5262984" url="https://pl.wikipedia.org/wiki?curid=5262984" title="Marcia Coello">
Marcia Coello

Marcia Coello – ekwadorska judoczka.
Brązowa medalistka mistrzostw panamerykańskich w 1980 roku.

</doc>
<doc id="5262985" url="https://pl.wikipedia.org/wiki?curid=5262985" title="Inazuma Eleven GO (anime)">
Inazuma Eleven GO (anime)



</doc>
<doc id="5262987" url="https://pl.wikipedia.org/wiki?curid=5262987" title="Celinda Corozo">
Celinda Corozo

Celinda Jamileth Corozo Ramírez (ur. 28 października 1998) – ekwadorska judoczka.
Startowała w Pucharze Świata w 2019, 2020 i 2022. Srebrna medalistka mistrzostw panamerykańskich w 2021. Wygrała igrzyska Ameryki Południowej w 2022. Wicemistrzyni igrzysk boliwaryjskich w 2022. Mistrzyni panamerykańska juniorów w 2018 roku.

</doc>
<doc id="5262988" url="https://pl.wikipedia.org/wiki?curid=5262988" title="Ken'ichi Ogata">
Ken'ichi Ogata



</doc>
<doc id="5262989" url="https://pl.wikipedia.org/wiki?curid=5262989" title="Emery Lehman">
Emery Lehman

Emery Lehman (ur. 13 czerwca 1996 w Oak Park) – amerykański łyżwiarz szybki, trzykrotny olimpijczyk (2014, 2018, 2022), brązowy medalista olimpijski z Pekinu 2022, mistrz świata juniorów.
Studiował inżynierię lądową na Marquette University.

</doc>
<doc id="5262992" url="https://pl.wikipedia.org/wiki?curid=5262992" title="Yukiko Iwai">
Yukiko Iwai



</doc>
<doc id="5262993" url="https://pl.wikipedia.org/wiki?curid=5262993" title="Mónica Heredia">
Mónica Heredia

Ibeth Mónica Heredia Fárez (ur. 10 maja 1991) – ekwadorska judoczka.
Zdobyła trzy medale na mistrzostwach panamerykańskich w latach 2010 - 2015. Trzecia na igrzyskach Ameryki Południowej w 2010. Brązowa medalistka igrzysk boliwaryjskich w 2009 i 2013 roku. Zdobyła dwa medale mistrzostw Ameryki Południowej.

</doc>
<doc id="5262994" url="https://pl.wikipedia.org/wiki?curid=5262994" title="Way Station">
Way Station

Way Station – ukraiński zespół muzyczny grający kombinację post-rocka oraz post-metalu. Grupa została założona w 2010 w Kijowie z inicjatywy Mykyty Judina.
Historia.
Punktem wyjścia historii zespołu był 2005, kiedy wówczas Mykyta Judin studiował na Konserwatorium Muzycznym im. M. Glinki w Dniepropietrowsku i grał w zespole swoich kolegów ze studiów. Grupa zgłosiła się do konkursu młodych zespołów „Слухай Чернігівське”, a jako swoją nazwę Mykyta zaproponował tytuł ulubionej książki z dzieciństwa – "Пересадкова Станція" (pol. "Stacja tranzytowa;" tytuł oryg. "Way Station") Clifforda D. Simaka. Udział w konkursie zakończył się sukcesem: zespół znalazł się w pierwszej dziesiątce, a piosenka „Зима” trafiła na składankę "Слухай Чернігівське" wydanej przez lokalną rozgłośnię radiową. Później nazwę zespołu zmieniono na „Way Station”, zgodnie z oryginalną nazwą książki.
W 2009 Mykyta przeniósł się do Kijowa i zaczął szukać nowych muzyków.  Był to drugi etap formowania zespołu. W 2011 ze zaktualizowanym składem (Vitalii Yermak (perkusja) i muzyk sesyjny Viktor Rayevsky (gitara basowa) zespół supportował Maybeshewill w Kijowie. Był to ich pierwszy koncert pod nazwą „Way Station”. W 2013 grupa wydała swój pierwszy singiel "Road", następnie "Last Launch", a 27 sierpnia tego samego roku pierwszy album "The Ships" nakładem ukraińskiej wytwórni muzycznej AZH Promo. Pod koniec 2014 zespół wydał singiel "2 Million Light Years", który został udostępniony bezpłatnie w internecie.
W czasie swojego istnienia grupa dzieliła scenę z takimi zespołami jak This Will Destroy You czy Lymbyc Systym. Way Station zagrał kilka koncertów z Maybeshewill, w tym ostatni koncert w Kijowie w lutym 2016, niedługo przed rozpadem brytyjskiej formacji.

</doc>
<doc id="5262995" url="https://pl.wikipedia.org/wiki?curid=5262995" title="Gilchrist Nguema">
Gilchrist Nguema

Gilchrist Nguema (ur. 7 sierpnia 1996 w Libreville) – gaboński piłkarz grający na pozycji prawego obrońcy. Od 2021 pozostaje bez klubu.
Kariera klubowa.
Swoją piłkarską karierę Nguema rozpoczął w 2014 roku w juniorach klubu Casa Pia AC. W sezonie 2015/2016 grał w czwartoligowym CF Os Villanovense. W sezonie 2016/2017 był piłkarzem trzecioligowego GD Tourizense, a w sezonie 2017/2018 - Sertanense FC. W 2018 roku grał w Benfice Macau. W 2019 roku wyjechał do Izraela, gdzie grał w drugoligowych Bene Sachnin (2019) i Maccabi Ahi Nazaret (2020-2021).
Kariera reprezentacyjna.
W reprezentacji Gabonu Nguema zadebiutował 12 listopada 2020 w wygranym 2:1 meczu kwalifikacji do Pucharu Narodów Afryki 2021 z Gambią, rozegranym we Franceville. W 2022 roku został powołany do kadry na Puchar Narodów Afryki 2021. Na tym turnieju nie rozegrał żadnego meczu.

</doc>
<doc id="5262996" url="https://pl.wikipedia.org/wiki?curid=5262996" title="Sushar Manaying">
Sushar Manaying

Sushar Manaying (taj. สุชาร์ มานะยิ่ง "Sucha Manaying" ur. 9 stycznia 1988 w Phimai, Prowincja Nakhon Ratchasima) – tajska aktorka pochodzenia tajsko-chińskiego. Nazywana również Aom (taj. ออม "Om"). Jej chińskie imię to Li Haina (). Jest powszechnie znana w całej Azji, zwłaszcza w Chinach, dzięki roli „Pie” w filmie „Yes or No”.
Życiorys.
Sushar ukończyła szkołę średnią Suranaree School w swoim rodzinnym mieście Nakhon Ratchasima. Następnie studiowała sztukę sceniczną na Uniwersytecie Srinakharinwirot w Bangkoku, którą ukończyła z wyróżnieniem. W 2018 roku Aom zakończyła kontrakt z Channel 3 i została niezależną aktorką.

</doc>
<doc id="5262997" url="https://pl.wikipedia.org/wiki?curid=5262997" title="Miami Open 2022 (mężczyźni)">
Miami Open 2022 (mężczyźni)

Miami Open 2022, właśc. Miami Open presented by Itaú 2022 – tenisowy turniej ATP kategorii ATP Tour Masters 1000 w sezonie 2022 z cyklu Miami Open rozgrywany w dniach 23 marca–3 kwietnia 2022 roku w Miami na kortach twardych o puli nagród wynoszącej 8 584 055 dolarów amerykańskich.

</doc>
<doc id="5262998" url="https://pl.wikipedia.org/wiki?curid=5262998" title="Junior Fotso Noubi">
Junior Fotso Noubi

Junior Fotso Noubi (ur. 20 czerwca 1996 w Libreville) – gaboński piłkarz grający na pozycji bramkarza. Od 2021 jest zawodnikiem klubu Vannes OC.
Kariera klubowa.
Swoją piłkarską karierę Noubi rozpoczął w klubie CF Mounana. Zadebiutował w nim w 2017 roku. Następnie wyjechał do Francji, gdzie grał w takich klubach jak: Saint-Nazaire AF (2018-2019) i SO Cholet (2019-2021). W 2021 przeszedł do Vannes OC.
Kariera reprezentacyjna.
W 2022 roku Noubi został powołany do reprezentacji Gabonu na Puchar Narodów Afryki 2021. Na tym turnieju nie rozegrał żadnego meczu.

</doc>
<doc id="5262999" url="https://pl.wikipedia.org/wiki?curid=5262999" title="Metalowi Herosi">
Metalowi Herosi



</doc>
<doc id="5263003" url="https://pl.wikipedia.org/wiki?curid=5263003" title="Fernando Ibáñez">
Fernando Ibáñez

Fernando Ibáñez Romero (ur. 24 lipca 1988) – ekwadorski judoka.
Uczestnik mistrzostw świata w 2013. Startował w Pucharze Świata w latach 2009, 2010 i 2012-2015. Brązowy medalista mistrzostw panamerykańskich w 2014, a także igrzysk Ameryki Południowej w 2014. Triumfator igrzysk boliwaryjskich w 2013 i trzeci w 2009 roku. Zdobył cztery medale mistrzostw Ameryki Południowej.
Jest bratem Roberto Ibáñeza, judoki i olimpijczyka z Pekinu 2008.

</doc>
<doc id="5263005" url="https://pl.wikipedia.org/wiki?curid=5263005" title="Peder Kongshaug">
Peder Kongshaug

Peder Fejerskov Kongshaug (ur. 13 sierpnia 2001) – norweski łyżwiarz szybki, mistrz olimpijski z Pekinu 2022.
Mieszka w Stavanger.

</doc>
<doc id="5263006" url="https://pl.wikipedia.org/wiki?curid=5263006" title="Hirut Meshesha">
Hirut Meshesha

Hirut Meshesha Mero (ur. 20 stycznia 2001) – etiopska lekkoatletka, biegaczka średniodystansowa, mistrzyni igrzysk afrykańskich w 2019 i medalistka halowych mistrzostw świata w 2022.
Osiągnięcia sportowe.
Zdobyła brązowy medal w biegu na 800 metrów na mistrzostwach świata juniorów młodszych w 2017 w Nairobi i złoty medal na tym dystansie na afrykańskich igrzyskach młodzieży w 2018 w Algierze. Zdobyła brązowy medal w tej konkurencji na igrzyskach olimpijskich młodzieży w 2018 w Buenos Aires oraz srebrny medal na mistrzostwach Afryki juniorów w 2019 w Abidżanie.
Startując w konkurencji seniorek zdobyła złoty medal w biegu na 800 metrów na igrzyskach afrykańskich w 2019 w Rabacie, wyprzedzając Rababe Arafi z Maroka i Halimah Nakaayi z Ugandy.
Zdobyła brązowy w biegu na 1500 metrów na halowych mistrzostwach świata w 2022 w Belgradzie, przegrywając jedynie ze swymi koleżankami z reprezentacji Etiopii Gudaf Tsegay i Axumawit Embaye.
Rekordy życiowe.
Rekordy życiowe Mesheshy:

</doc>
<doc id="5263007" url="https://pl.wikipedia.org/wiki?curid=5263007" title="Stephen Wilhite">
Stephen Wilhite

Stephen Wilhite (ur. 3 marca 1948, zm. 14 marca 2022) – informatyk ze Stanów Zjednoczonych, twórca formatu GIF.
Urodził się 3 marca 1948 Opracował format GIF samodzielnie w domu w latach 1980., gdy był zatrudniony przez CompuServe. Jako szef zespołu pracował nad formatem zapisu grafiki z bezstratną kompresją.
Przeszedł na emeryturę na początku 2000 Zmarł 14 marca 2022 w swoim domu w Ohio.

</doc>
<doc id="5263009" url="https://pl.wikipedia.org/wiki?curid=5263009" title="Uchuu Keiji Shaider">
Uchuu Keiji Shaider



</doc>
<doc id="5263010" url="https://pl.wikipedia.org/wiki?curid=5263010" title="Petros Mhari">
Petros Mhari

Petros Mhari (ur. 15 kwietnia 1989 w Filabusi) – zimbabwejski piłkarz grający na pozycji bramkarza. Od 2013 jest zawodnikiem klubu FC Platinum.
Kariera klubowa.
Swoją karierę piłkarską Mhari rozpoczął w klubie Shabanie Mine FC. W latach 2004-2008 grał w nim w drugiej lidze zimbabwejskiej. W 2009 roku przeszedł do pierwszoligowego Hwange FC. W 2013 roku został zawodnikiem FC Platinum. W sezonach 2017, 2018 i 2019 wywalczył z nim trzy mistrzostwa Zimbabwe. Wcześniej, w sezonie 2014, zdobył Puchar Zimbabwe, a w sezonie 2016 został wicemistrzem tego kraju.
Kariera reprezentacyjna.
W reprezentacji Zimbabwe Mhari zadebiutował 11 listopada 2021 w przegranym 0:1 meczu eliminacji do MŚ 2022 z Południową Afryką, rozegranym w Johannesburgu. W 2022 roku został powołany do kadry na Puchar Narodów Afryki 2021. Na tym turnieju rozegrał dwa mecze: grupowe z Senegalem (0:1) i z Malawi (1:2).

</doc>
<doc id="5263011" url="https://pl.wikipedia.org/wiki?curid=5263011" title="Fryderyki – wokalista roku">
Fryderyki – wokalista roku



</doc>
<doc id="5263012" url="https://pl.wikipedia.org/wiki?curid=5263012" title="Fryderyki – wokalistka roku">
Fryderyki – wokalistka roku



</doc>
<doc id="5263015" url="https://pl.wikipedia.org/wiki?curid=5263015" title="Ol">
Ol

Ol – wymarły rodzaj owadów z rzędu karaczanów, jedyny z monotypowej rodziny Olidae. Obejmuje tylko jeden opisany gatunek, "Ol xiai". Żył w kredzie na terenie obecnej Azji. Wyróżniał się tle wszystkich karaczanów licznymi cechami, w tym dwugrzebieniastymi czułkami i obecnością dobrze widocznej tarczki.
Taksonomia.
Rodzaj i gatunek typowy opisane zostały w 2017 roku przez Petera Vršanskiego i Wang Bo. Opisu dokonano na podstawie inkluzji w bursztynie birmańskim (burmicie) znalezionej w dolinie Hukawng w Mjanmie i datowanej na cenoman w kredzie późnej. Nazwa rodzajowa oznacza w języku santali „pismo”, natomiast epitet gatunkowy nadano na cześć Xia Fangyuana, specjalisty od burmitu.
Rodzaj ten autorzy opisu umieścili w nowej, monotypowej rodzinie Olidae, wskazując 19 autapomorfii, w tym dwugrzebieniaste czułki. Rodzinę tę sklasyfikowano w obrębie nadrodziny Blattoidea na podstawie sposobu ułożenia skrzydeł tylnej pary. Autorzy przypuszczają, że wyewoluować mogła ona z wczesnokredowych karaczanowatych grupy pnia.
Morfologia.
Owad ten osiągał 15,7 mm długości ciała. Głowa była hipognatyczna, wydłużona, o dość wąskich i nieco tylko wystających poza jej obrys oczach złożonych oraz soczewkowatych, nakrytych dachowatymi osłonkami przyoczkach bocznych. Czułki był krótkie, o poszerzonych członach biczyka i wyróżniały się na tle wszystkich karaczanów dwugrzebykowatą formą. Bardzo krótkie głaszczki szczękowe o członach końcowych w postaci okrągłego, spłaszczonego dysku również były autapomorfią rodzaju. Szyja była dość krótka.
Prawie poprzeczne przedplecze gęsto porastały bardzo krótkie, krótsze od szerokości czułków, ale mocne sensilla szczecinkowate ("sensilla chaetica"). Paranotalia były słabo zaznaczone, a u nasady przedplecza znajdowała się dachowata wypustka. Obecność wyraźnej tarczki wyróżniała Olidae na tle całego rzędu. Skrzydło przednie miało około 12,5 mm długości, około 5 mm szerokości i w części nasadowej było rozlegle zesklerotyzowane. Pole kostalne było szerokie, a krótka żyłka subkostalna wypuszczała odgałęzienia, z których pięć osiągało brzeg skrzydła. Żyłka radialna pierwsza była załamana i wypuszczała sześć nierozgałęzionych, długich, prawie prostych odnóg. Sektor radialny zajmował połowę szerokości skrzydła osiągając jego wierzchołek, a dwie spośród jego gałęzi łączyły się ze sobą w pobliżu wierzchołka. Regularna żyłka medialna wypuszczała bardzo długie i niemal proste, pozbawione wtórnych rozgałęzień gałęzie, z który dwie łączyły się w jedną, a 7 ostatecznie osiągało brzeg skrzydła. Żyłka kubitalna przednia była nieregularna i wypuszczała odgałęzienia, z których 12 osiągało brzeg skrzydła. Żyłka kubitalna tylna była ostro ścięta. Żyłki analne były pozbawione modyfikacji. Skrzydła tylne były w pełni wykształcone, błoniaste, przejrzyste, nie odbiegające długością od przednich. Odnóża były bieżne, punktowane, gęsto porośnięte sensillami, gęsto żeberkowane, o wolnych biodrach, w większości bardzo krótkich ostrogach i pięcioczłonowych stopach z symetrycznymi pazurkami i małymi aroliami. Za autapomorfie w ich budowie uznaje się niemal całkiem zredukowane ostrogi końcowe wszystkich ud, bardzo duże ostrogi przednich goleni oraz przylgi tylnej pary zmodyfikowane w hakowate wyrostki.
Odwłok zaopatrzony był w nieczłonowane, symetryczne, położone blisko siebie wyrostki rylcowe oraz jedenastoczłonowe przysadki odwłokowe z licznymi, ale krótkimi sensillami.

</doc>
<doc id="5263016" url="https://pl.wikipedia.org/wiki?curid=5263016" title="Olidae">
Olidae



</doc>
<doc id="5263017" url="https://pl.wikipedia.org/wiki?curid=5263017" title="Ol xiai">
Ol xiai



</doc>
<doc id="5263021" url="https://pl.wikipedia.org/wiki?curid=5263021" title="Godknows Murwira">
Godknows Murwira

Godknows Murwira (ur. 4 lipca 1993 w Buherze) – zimbabwejski piłkarz grający na pozycji prawego obrońcy. Od 2019 jest zawodnikiem klubu Dynamos FC.
Kariera klubowa.
Swoją karierę piłkarską Murwira rozpoczął w klubie Shabanie Mine FC. W 2012 roku zadebiutował w jego barwach w pierwszej lidze. W 2013 roku grał w klubie Monomotapa United, a w 2014 roku wrócił do Shabanie Mine FC. W latach 2015-2016 był zawodnikiem Dynamos FC, z którym w 2015 roku został wicemistrzem Zimbabwe. W latach 2017-2018 był piłkarzem Ngezi Platinum FC. W 2018 roku został z nim wicemistrzem kraju. W 2019 roku grał w FC Platinum, z którym sięgnął po mistrzostwo kraju. W połowie 2019 wrócił do Dynamos FC.
Kariera reprezentacyjna.
W reprezentacji Zimbabwe Murwira zadebiutował 26 marca 2017 w zremisowanym 0:0 towarzyskim meczu z Zambią, rozegranym w Harare. W 2022 roku został powołany do kadry na Puchar Narodów Afryki 2021. Na tym turnieju rozegrał jeden mecz grupowy, z Gwineą (2:1).

</doc>
<doc id="5263022" url="https://pl.wikipedia.org/wiki?curid=5263022" title="Simba">
Simba



</doc>
<doc id="5263026" url="https://pl.wikipedia.org/wiki?curid=5263026" title="Kelvin Madzongwe">
Kelvin Madzongwe

Kelvin Wilbert Madzongwe (ur. 5 stycznia 1990) – zimbabwejski piłkarz grający na pozycji środkowego pomocnika. Od 2022 jest zawodnikiem klubu Bulawayo Chiefs FC.
Kariera klubowa.
Swoją karierę piłkarską Madzongwe rozpoczął w klubie Sparrows FC. W 2007 roku zadebiutował w nim. W 2008 grał w Njube Sundowns FC, a w 2009 w Chicken Inn FC. W latach 2010-2014 był zawodnikiem amerykańskiej drużyny uniwersyteckiej Boston U Terriers Uniwersytetu Bostońskiego, gdzie studiował marketing. W 2016 wrócił do Zimbabwe i do 2017 grał w Bulawayo City FC. W 2018 przeszedł do FC Platinum, z którym w latach 2018 i 2019 wywalczył mistrzostwo Zimbabwe. W 2020 przeszedł do Bulawayo Chiefs FC.
Kariera reprezentacyjna.
W reprezentacji Zimbabwe Madzongwe zadebiutował 4 sierpnia 2019 w wygranym 3:1 meczu Mistrzostw Narodów Afryki 2020 z Mauritiusem, rozegranym w Bulawayo. W 2022 roku został powołany do kadry na Puchar Narodów Afryki 2021. Na tym turnieju rozegrał dwa mecze grupowe: z Senegalem (0:1) i z Malawi (1:2).

</doc>
<doc id="5263028" url="https://pl.wikipedia.org/wiki?curid=5263028" title="Daniel Chrząstowski">
Daniel Chrząstowski

Daniel Chrząstowski herbu Lubicz odmienny (zm. 7 stycznia 1665 roku) – miecznik żmudzki w latach 1648-1665.
W 1648 roku był elektorem Jana II Kazimierza Wazy z Księstwa Żmudzkiego.

</doc>
<doc id="5263032" url="https://pl.wikipedia.org/wiki?curid=5263032" title="Landkreis Kassel">
Landkreis Kassel



</doc>
<doc id="5263036" url="https://pl.wikipedia.org/wiki?curid=5263036" title="Thomas Højrup">
Thomas Højrup

Thomas Højrup (ur. 15 lipca 1953) – duński etnolog.
Życiorys.
W 1984 uzyskał tytuł profesora nadzwyczajnego. W 2004 został profesorem Uniwersytetu Kopenhaskiego. Wykładał też na SAXO-Instituttet. W 1983 napisał książkę "Det glemte folk. Livsformer og centraldirigering" (pol. "Zapomniany lud"), w której opisał przepaść pomiędzy prawem, a rzeczywistą sytuacją duńskiego społeczeństwa, która generuje konflikty polityczno-społeczne. Książka ta uzyskała duża popularność i była wykorzystywana w planowaniu zadań dla duńskiej pomocy społecznej i opieki zdrowotnej. Autor, dzięki opublikowaniu innych swoich prac (m.in. "Omkring livsformsanalysens udvikling" z 1996), przyczynił się również do rozwoju metodyki analizy stylów życia. W 2002 wydał kolejną pracę - "Dannelsens dialektik. Etnologiske udfordringer til det glemte folk".

</doc>
<doc id="5263037" url="https://pl.wikipedia.org/wiki?curid=5263037" title="Kolej Libawsko-Romieńska">
Kolej Libawsko-Romieńska



</doc>
<doc id="5263039" url="https://pl.wikipedia.org/wiki?curid=5263039" title="Wetteraukreis">
Wetteraukreis



</doc>
<doc id="5263040" url="https://pl.wikipedia.org/wiki?curid=5263040" title="Eparchia romnieńska">
Eparchia romnieńska



</doc>
<doc id="5263041" url="https://pl.wikipedia.org/wiki?curid=5263041" title="Hai to gensō no Grimgar">
Hai to gensō no Grimgar

 – seria light novel napisana przez Ao Jūmonjiego i zilustrowana przez Eiri Shirai. Historia opowiada o grupie ludzi, którzy nagle znaleźli się w świecie fantasy bez żadnych wspomnień sprzed przybycia, a także o ich walce o przetrwanie i ułożenie sobie życia jako żołnierze-ochotnicy.
Na podstawie powieści powstała manga oraz 12-odcinkowy telewizyjny serial anime, który był emitowany od stycznia do marca 2016. W marcu tego samego roku został wydany również odcinek OVA.
Fabuła.
Historia rozpoczyna się od pokazania grupy początkujących poszukiwaczy przygód walczących z goblinami w lesie. Wydają się być zupełnie nie w swoim żywiole i są zmuszeni do ucieczki. W retrospekcji okazuje się, że grupa, która prawdopodobnie pochodzi ze współczesnej Ziemi, obudziła się wraz z innymi ludźmi na tym świecie zaledwie kilka tygodni temu.
Nie pamiętając, jak się tu dostali i nie mając innego wyjścia, szybko zostają wcieleni do służby jako wyszkoleni żołnierze-ochotnicy. Niektórzy z nich znoszą to lepiej niż inni. Główna grupa składa się z tych, którym się to nie udało.
Pod przewodnictwem niejakiego Manato połączyli siły i zaczęli polować na słabe potwory, aby stać się silniejszymi i zarobić pieniądze potrzebne do przeżycia. Początkowo nie wszystko idzie dobrze, lecz w końcu uczą się ze sobą współpracować i odnoszą wystarczające sukcesy w polowaniu na gobliny, aby przenieść się z lasu do zrujnowanego miasta. Tam Manato ginie, ratując ich z zasadzki, i pozostawia odpowiedzialność za grupę łotrzykowi Haruhiro.
Pogrążona w rozpaczy grupa jest załamana i opłakuje utraconego przyjaciela, nie zdając sobie sprawy, jak wiele Manato zrobił, by utrzymać ich wszystkich razem. Gdy drużyna godzi się ze stratą, przyjmuje nową kapłankę o imieniu Merry.
Merry początkowo jest zdystansowana i załamana w wyniku utraty własnej drużyny, za co obwinia się, ale stopniowo zaczyna postrzegać Haruhiro i innych jako przyjaciół, choć pozostaje zdystansowana. Wracając do pełni sił, grupa stara się pomścić Manato, uderzając w serce obozowiska goblinów w ruinach. Po zabiciu króla goblinów, drużyna postanawia pomóc Merry w pomszczeniu przyjaciół, udając się na polowanie do kopalń, w których poległa jej stara drużyna.
Sezon kończy się, gdy Merry pozostawia swoją przeszłość za sobą, a bohaterowie, którzy przeżyli, godzą się z życiem i śmiercią, jakie towarzyszyły im podczas pobytu w świecie Grimgar.
Light novel.
Light novel zostały napisane przez Ao Jūmonjiego i zilustrowane przez Eiri Shirai. Pierwszy tom ukazał się nakładem wydawnictwa Overlap w 2013 roku. 
Manga.
Adaptacja w formie mangi, autorstwa Mutsumi Okubashi, była wydawana w magazynie „Gangan Joker” wydawnictwa Square Enix od 22 kwietnia 2015 roku. 
Anime.
Telewizyjny serial anime został wyprodukowany przez studio A-1 Pictures. Za scenariusz i reżyserię odpowiedzialny był Ryosuke Nakamura, a funkcję projektanta postaci pełniła Mieko Hosoi. Zarówno motyw przewodni, „Knew day”, jak i motyw kończący, „Harvest”, zostały wykonane przez (K)NoW_NAME. Seria była emitowana w stacjach AT-X, Tokyo MX, BS11 i ABC od 11 stycznia do 28 marca 2016. Prawa do nadawania serii z angielskim dubbingiem w Ameryce Północnej nabyło Funimation.

</doc>
<doc id="5263043" url="https://pl.wikipedia.org/wiki?curid=5263043" title="Ostriw Zmijinyj">
Ostriw Zmijinyj



</doc>
<doc id="5263044" url="https://pl.wikipedia.org/wiki?curid=5263044" title="Atak na Ostriw Zmijinyj">
Atak na Ostriw Zmijinyj



</doc>
<doc id="5263048" url="https://pl.wikipedia.org/wiki?curid=5263048" title="Andrijiwka (obwód lwowski)">
Andrijiwka (obwód lwowski)



</doc>
<doc id="5263051" url="https://pl.wikipedia.org/wiki?curid=5263051" title="Gerald Takwara">
Gerald Takwara

John Gerald Tungamirai Takwara (ur. 29 października 1994 w Harare) – zimbabwejski piłkarz grający na pozycji defensywnego pomocnika. Od 2021 jest zawodnikiem klubu Venda.
Kariera klubowa.
Swoją karierę piłkarską Takwara rozpoczął w klubie Tsholotsho Pirates. W 2012 roku zadebiutował w nim w pierwszej lidze. W 2015 przeszedł do FC Platinum. W sezonie 2016 wywalczył z nim wicemistrzostwo, a w sezonie 2017 mistrzostwo Zimbabwe.
W styczniu 2018 Takwara został piłkarzem południowoafrykańskiego Ajaksu Kapsztad. Swój debiut w nim zaliczył 9 stycznia 2018 w przegranym 1:2 domowym meczu z Mamelodi Sundowns FC. W sezonie 2017/2018 spadł z Ajaksem do drugiej ligi.
W lipcu 2019 Takwara wrócił do Zimbabwe i został zawodnikiem Ngezi Platinum FC. W sierpniu 2021 został zawodnikiem południowoafrykańskiego klubu Venda. Zadebiutował w nim 11 września 2021 w przegranym 0:1 wyjazdowym spotkaniu z Free State Stars FC.
Kariera reprezentacyjna.
W reprezentacji Zimbabwe Takwara zadebiutował 4 lipca 2015 w zremisowanym 0:0 meczu Mistrzostw Narodów Afryki 2016 z Komorami, rozegranym w Moroni. W 2022 roku został powołany do kadry na Puchar Narodów Afryki 2021. Na tym turnieju rozegrał trzy mecze grupowe: z Senegalem (0:1), z Malawi (1:2) i z Gwineą (2:1).

</doc>
<doc id="5263052" url="https://pl.wikipedia.org/wiki?curid=5263052" title="Kamen Rider Super 1">
Kamen Rider Super 1



</doc>
<doc id="5263055" url="https://pl.wikipedia.org/wiki?curid=5263055" title="Nils Gunder Hansen">
Nils Gunder Hansen

Nils Gunder Hansen – profesor literatury duńskiej na Uniwersytecie Południowej Danii.
Życiorys.
Jest profesorem analizy tekstu i kultury na Wydziale Studiów Kulturowych Uniwersytetu Południowej Danii (dun. "Syddansk Universitet") w Odense. Doktoryzował się na Uniwersytecie Kopenhaskim. Część swojej kariery spędził poza uczelnią jako redaktor i dziennikarz w "Berlingske Tidende" i "Kristeligt Dagblad" (w tym drugim czasopiśmie jako recenzent i felietonista). 
Wśród jego zainteresowań badawczych znajdują się etyczna krytyka literacka oraz najnowsza duńska historia społeczna i ideologiczna. Zajmuje się też teorią narracji, m.in. kwestią postaci literackich, fenomenologią Romana Ingardena, teorią fikcji Käte Hamburger oraz związkami między etyką, a fikcją narracyjną (Paul Ricoeur, Martha Nussbaum, James D. Phelan). Interesuje go także powojenna literatura duńska i jej współgranie z kształtowaniem się państwa opiekuńczego oraz wpływ etycznych eksploracji dzieł fikcyjnych na mentalność mieszkańców państwa opiekuńczego.
W latach 2008-2010 był przewodniczącym Komitetu ds. Literatury przy Duńskiej Fundacji Sztuki.

</doc>
<doc id="5263057" url="https://pl.wikipedia.org/wiki?curid=5263057" title="Itcard">
Itcard



</doc>
<doc id="5263058" url="https://pl.wikipedia.org/wiki?curid=5263058" title="Ishmael Wadi">
Ishmael Wadi

Ishmael Wadi (ur. 19 grudnia 1992) – zimbabwejski piłkarz grający na pozycji napastnika. Od 2021 jest zawodnikiem klubu JDR Stars FC.
Kariera klubowa.
Swoją karierę piłkarską Wadi rozpoczął w klubie Bulawayo City FC. W 2015 roku zadebiutował w nim w pierwszej lidze. W 2016 przeszedł do FC Platinum. W sezonie 2016 wywalczył z nim wicemistrzostwo, a w sezonie 2017 mistrzostwo Zimbabwe. W latach 2017-2018 ponownie grał w Bulawayo City, a w 2019 roku był zawodnikiem Harare City FC. W latach 2020-2021 grał w CAPS United.
W lipcu 2021 Wadi został zawodnikiem południowoafrykańskiego klubu JDR Stars FC. Zadebiutował w nim 21 sierpnia 2021 w wygranym 1:0 domowym meczu z University of Pretoria FC.
Kariera reprezentacyjna.
W reprezentacji Zimbabwe Wadi zadebiutował 7 września 2021 w przegranym 0:1 meczu eliminacji do MŚ 2022 z Etiopią, rozegranym w Bahyr Dar. W 2022 roku został powołany do kadry na Puchar Narodów Afryki 2021. Na tym turnieju rozegrał dwa mecze grupowe: z Senegalem (0:1) i z Malawi (1:2), w którym strzelił gola.

</doc>
<doc id="5263062" url="https://pl.wikipedia.org/wiki?curid=5263062" title="Fryderyki – videoklip roku">
Fryderyki – videoklip roku



</doc>
<doc id="5263063" url="https://pl.wikipedia.org/wiki?curid=5263063" title="Puchar Gruzji w piłce siatkowej mężczyzn (2021)">
Puchar Gruzji w piłce siatkowej mężczyzn (2021)

Puchar Gruzji w piłce siatkowej mężczyzn 2021 – 1. edycja rozgrywek o siatkarski Puchar Gruzji zorganizowana przez Gruziński Narodowy Związek Piłki Siatkowej. Rozegrana została w dniach 19-21 listopada 2021 roku w hali do siatkówki przy ul. Kijowskiej 8 w Tbilisi.
Do Pucharu Gruzji 2021 zgłosiło się osiem drużyn: Batumi, Cageri, Gori, Gruziński Uniwersytet Techniczny (GTU), Kwareli, Rustawi oraz młodzieżowa reprezentacja Gruzji. Rozgrywki składały się z ćwierćfinałów, półfinałów, meczu o 3. miejsce i finału. Rywalizacja toczyła się w systemie pucharowym. Losowanie, na podstawie którego powstała drabinka turniejowa, odbyło się 18 listopada.
Puchar Gruzji zdobył zespół Cageri, który w finale pokonał Batumi. Trzecie miejsce zajęła drużyna Gruzińskiego Uniwersytetu Technicznego. Najlepszym zawodnikiem turnieju (MVP) wybrany został Aleksander Zakaidze.
Rozgrywki.
Wszystkie godziny według strefy czasowej .

</doc>
<doc id="5263064" url="https://pl.wikipedia.org/wiki?curid=5263064" title="Boris López">
Boris López

Boris López – ekwadorski judoka.
Srebrny medalista mistrzostw panamerykańskich w 2002 i brązowy w 2001. Wicemistrz igrzysk boliwaryjskich w 2001 roku. Zdobył trzy medale mistrzostw Ameryki Południowej.

</doc>
<doc id="5263068" url="https://pl.wikipedia.org/wiki?curid=5263068" title="Bruce Kangwa">
Bruce Kangwa

Bruce Kangwa (ur. 24 lipca 1988 w Bulawayo) – zimbabwejski piłkarz grający na pozycji lewego obrońcy. Od 2016 jest zawodnikiem klubu Azam FC.
Kariera klubowa.
Swoją karierę piłkarską Kangwa rozpoczął w klubie Highlanders FC. W 2009 roku zadebiutował w nim w pierwszej lidze. Grał w nim do 2016 roku. W sezonach 2012 i 2013 wywalczył z nim dwa wicemistrzostwa Zimbabwe, a w 2013 zdobył także Puchar Zimbabwe.
Latem 2016 Kangwa został zawodnikiem tanzańskiego klubu Azam FC. W sezonie 2017/2018 został z nim mistrzem Tanzanii, a w sezonie 2018/2019 zdobył Puchar Tanzanii.
Kariera reprezentacyjna.
W reprezentacji Zimbabwe Kangwa zadebiutował 12 sierpnia 2009 w zremisowanym 1:1 towarzyskim meczu z Lesotho, rozegranym w Bulawayo. W 2017 roku był w kadrze Zimbabwe na Puchar Narodów Afryki 2017, jednak nie rozegrał w nim żadnego meczu. W 2022 roku został powołany do kadry na Puchar Narodów Afryki 2021. Na tym turnieju rozegrał trzy mecze grupowe: z Senegalem (0:1), z Malawi (1:2) i z Gwineą (2:1).

</doc>
<doc id="5263069" url="https://pl.wikipedia.org/wiki?curid=5263069" title="Karolina Kukuczka">
Karolina Kukuczka

Karolina Kukuczka (ur. 14 grudnia 2002) – polska biegaczka narciarska, olimpijka z Pekinu 2022.
Mieszka w Koniakowie.
Udział w zawodach międzynarodowych.
Mistrzostwa Polski.
W tabeli przedstawiono wyłącznie pozycje medalowe. Źródło:

</doc>
<doc id="5263071" url="https://pl.wikipedia.org/wiki?curid=5263071" title="Steven Morocho">
Steven Morocho

Steven Morocho (ur. 25 sierpnia 1997) – ekwadorski judoka.
Uczestnik mistrzostw świata w 2019 i 2021. Startował w Pucharze Świata w latach 2018-2020. Trzykrotny medalista mistrzostw panamerykańskich w latach 2019 - 2021. Mistrz Ameryki Południowej w 2018 roku.

</doc>
<doc id="5263072" url="https://pl.wikipedia.org/wiki?curid=5263072" title="Thabani Kamusoko">
Thabani Kamusoko

Thabani Scara Kamusoko (ur. 2 marca 1988 w Mzilikazi) – zimbabwejski piłkarz grający na pozycji defensywnego pomocnika. Od 2016 jest zawodnikiem klubu ZESCO United.
Kariera klubowa.
Swoją karierę piłkarską Kamusoko rozpoczął w klubie Njube Sundowns FC. W 2007 roku zadebiutował w nim w pierwszej lidze. W 2009 roku grał w Underhill FC, a w 2010 w Dynamos FC, z którym wywalczył wicemistrzostwo Zimbabwe. W latach 2011-2015 był zawodnikiem FC Platinum. W sezonie 2011 został z nim wicemistrzem kraju, a w sezonie 2014 zdobył Puchar Zimbabwe.
Latem 2015 Kamusoko przeszedł do tanzańskiego klubu Young Africans SC. Grał w nim do końca sezonu 2018/2019. Z klubem tym wywalczył dwa mistrzostwa Tanzanii w sezonach 2015/2016 i 2016/2017, wicemistrzostwo w sezonie 2018/2019 i Puchar Tanzanii w sezonie 2015/2016.
W 2019 Kamusoko przeszedł do zambijskiego ZESCO United. W sezonie 2020/2021 wywalczył z nim mistrzostwo Zambii.
Kariera reprezentacyjna.
W reprezentacji Zimbabwe Kamusoko zadebiutował 11 lutego 2009 w zremisowanym 0:0 towarzyskim meczu z Tanzanią, rozegranym w Dar es Salaam. W 2019 roku był w kadrze Zimbabwe na Puchar Narodów Afryki 2019. Zagrał w nim w jednym meczu grupowym, z Ugandą (1:1). 
W 2022 roku Kamusoko został powołany do kadry na Puchar Narodów Afryki 2021. Na tym turnieju rozegrał dwa mecze grupowe: z Senegalem (0:1) i z Gwineą (2:1).

</doc>
<doc id="5263073" url="https://pl.wikipedia.org/wiki?curid=5263073" title="Silvio Schirrmeister">
Silvio Schirrmeister

Silvio Schirrmeister (ur. 7 grudnia 1988 w Neubrandenburgu) – niemiecki lekkoatleta specjalizujący się w biegach płotkarskich i sprinterskich, olimpijczyk (2012).
Największy sukces w karierze odniósł w 2007 r. w Hengelo, zdobywając na mistrzostwach Europy juniorów złoty medal w biegu na 400 metrów przez płotki (uzyskany czas: 50,60). W 2009 r. zajął 5. miejsce w biegu na 400 m ppł podczas młodzieżowych mistrzostw Europy w Kownie (uzyskany czas: 50,25). W 2012 r. uczestniczył w letnich igrzyskach w Londynie – w eliminacjach zajął 5. miejsce w biegu na 400 m ppł (uzyskany czas: 50,21) i nie awansował do półfinału. W 2013 r. reprezentował Niemcy na rozegranych w Gateshead drużynowych mistrzostwach Europy (superliga), zwyciężając w biegu na 400 m ppł (uzyskany czas: 49,15; drużyna Niemiec zajęła w zawodach 2. miejsce). W kolejnej edycji superligi (Brunszwik 2014) w tej samej konkurencji zajął 2. miejsce (uzyskany czas: 49,80; drużyna Niemiec zwyciężyła w klasyfikacji generalnej).
W lekkoatletycznych mistrzostwach Niemiec zdobył medal złoty (2013) i srebrny (2010) w biegu na 400 m ppł, jak również 2 srebrne medale w sztafecie 4 × 400 metrów – na otwartym stadionie (2009) oraz w hali (2010).
Rekordy życiowe:

</doc>
<doc id="5263075" url="https://pl.wikipedia.org/wiki?curid=5263075" title="Catasetinae">
Catasetinae

Catasetinae – podplemię roślin z rodziny storczykowatych ("Orchidaceae"). Obejmuje 7 rodzajów. Rośliny te występują w Ameryce Środkowej i Ameryce Południowej.
"Catasetinae" są zapylane wyłącznie przez samce pszczół długojęzyczkowatych ("Euglossini"), które przyciągane są zapachami kwiatów. Zależność pomiędzy pszczołami oraz kwiatami jest bardzo złożona i poszczególny gatunek "Catasetinae" może przyciągać tylko jeden lub kilka gatunków pszczół z plemienia "Euglossini" z kilkudziesięciu występujących w siedlisku.
Systematyka.
Podplemię sklasyfikowane do plemienia "Cymbidieae" z podrodziny epidendronowych ("Epidendroideae") w rodzinie storczykowatych ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5263076" url="https://pl.wikipedia.org/wiki?curid=5263076" title="Szlak Gotycki">
Szlak Gotycki

Szlak Gotycki – trasa turystyczna na Słowacji. Ma długość 276 km i prowadzi przez 9 miast i 24 wsie. Zabytki są oznaczone brązowo-białymi tablicami orientacyjnymi z piktogramem w kształcie gotyckiego sklepienia.
Historia.
Pomysł stworzenia szlaku powstał w 1996 roku. Pierwszy odcinek spisko-gemerski uruchomiono w 1998, a kolejne w 2000 roku. 270 tablic ustawiono na trasie prowadzącej przez 9 miast i 24 wsie. Na brązowo-białych tablicach umieszczono piktogramy w kształcie gotyckiego sklepienia.
Stowarzyszenie Szlaku Gotyckiego.
11 listopada 2007 roku powstało Združenie Gotická Cesta (Stowarzyszenie Szlaku Gotyckiego), które zostało zarejestrowane w styczniu 2008 roku. Skupia ono, oprócz założycieli, profesjonalistów zajmujących się ochroną i restauracją dziedzictwa kulturowego, przedstawicieli gmin w których znajdują się zabytki Szlaku oraz przedstawicieli Kościoła ewangelickiego i rzymskokatolickiego, którzy jako właściciele zabytków wyraziły chęć pracy w stowarzyszeniu. Stowarzyszenie działała na rzecz ochrony zabytków kultury znajdujących się na szlaku turystycznym szlaku. Zbiera fundusze na remonty z 2% podatku dochodowego od osób fizycznych, organizuje konferencje i akcje popularyzujące wiedzę o zabytkach szlaku.
Szlak został podzielony na cztery odcinki:
Odcinek spisko-gemerski
Odcinek spisko-tatrzański
Odcinek spisko-pieniński
Odcinek gemersko-rimawski

</doc>
<doc id="5263078" url="https://pl.wikipedia.org/wiki?curid=5263078" title="Bill Antonio">
Bill Antonio

Bill Leeroy Antonio (ur. 3 września 2002) – zimbabwejski piłkarz grający na pozycji prawoskrzydłowego. Jest wychowankiem klubu Dynamos FC.
Kariera klubowa.
Swoją karierę piłkarską Antonio rozpoczął w klubie Dynamos FC. W 2021 roku zadebiutował w nim w pierwszej lidze.
Kariera reprezentacyjna.
W reprezentacji Zimbabwe Antonio zadebiutował 11 listopada 2021 w przegranym 0:1 meczu eliminacji do MŚ 2022 z Południową Afryką, rozegranym w Johannesburgu. W 2022 roku został powołany do kadry na Puchar Narodów Afryki 2021. Na tym turnieju nie rozegrał żadnego meczu.

</doc>
<doc id="5263080" url="https://pl.wikipedia.org/wiki?curid=5263080" title="Górny Region Zachodni">
Górny Region Zachodni



</doc>
<doc id="5263081" url="https://pl.wikipedia.org/wiki?curid=5263081" title="Górny Region Wschodni">
Górny Region Wschodni



</doc>
<doc id="5263082" url="https://pl.wikipedia.org/wiki?curid=5263082" title="Mieczysław Winkler">
Mieczysław Winkler

Mieczysław Winkler właśc. Mieczysław Romanowski (ur. 30 lipca 1891 w Naborowie, zm. 29 listopada 1971 w Częstochowie) – polski aktor i reżyser teatralny i filmowy, dyrektor teatrów.
Życiorys.
Kształcił się w Warszawie, gdzie zdał maturę (1909) i uczęszczał do Szkoły Aplikacyjnej. Na scenie debiutował w warszawskim Teatrze Małym, gdzie grał w latach 1910-1912. Następnie występował w teatrach prowincjonalnych, by na okres 1915-1917 powrócić do stolicy (Teatr Polski, Teatr Na Czasie, Teatr Ludowy). Kolejne lata spędził w Lublinie (1917, 1919), jako kierownik objazdowego kabaretu Czarny Kot m.in. w Radomiu (1918, pod nazwiskiem Winkler), w Płocku (1918–1919, również jako kierownik zespołu), w objazdowych zespołach wojskowych m.in. w Gdańsku (1920-1921) oraz w Sosnowcu (1921-1922). W okresie 1922-1923 występował w Krakowie (Teatr Miejski, Teatr Bagatela, a w latach 1923-1926 – ponownie w stolicy (Teatr Stańczyk, Teatr Letni, Teatr im. Aleksandra Fredry, Teatr Wodewil). Wówczas też zawarł związek małżeński z Marią Hryniewicz. Przez kolejne lata pracował we Lwowie (Teatr Miejski, 1926-1927), Lublinie (Teatr Miejski, 1927-1928), ponownie w Warszawie (Teatr Nowości 1928 i 1931, Teatr Bagatela 1931) oraz Płocku (1929-1930, pełniąc również funkcję dyrektora administracjnego). W sezonie 1931/1932 grał w Teatrze Objazdowym Samorządów Województwa Białostockiego, a w okresie 1933-1936 kierował Teatrem Popularnym w Łodzi. Następnie powrócił do stolicy, gdzie był kierownikiem artystycznym w Teatrze Rozmaitości (1936-1938) oraz występował na scenach: Cyrulika Warszawskiego, Teatru Letniego oraz Teatru 8.15.
Po wybuchu II wojny światowej pracował jako kelner oraz kasjer, dorywczo grając w jawnym Teatrze Nowości. Brał udział w powstaniu warszawskim. Po zakończeniu walk został mianowany pełnomocnikiem rządu do spraw kultury na Kielecczyźnie, gdzie w latach 1945–1946 kierował 
Teatrem Województwa Kieleckiego. Następnie powrócił do Warszawy, gdzie występował w latach 1946-1954 (Teatr Studio MO, Miejskie Teatry Dramatyczne, Teatr Nowy). W kolejnych latach pracował w Teatrze Ziemi Pomorskiej w Bydgoszczy (1954−1955), Teatrze im. Wojciecha Bogusławskiego w Kaliszu (1955–1957, jako dyrektor i kierownik artystyczny), by ostatecznie osiąść w Częstochowie, gdzie do końca życia grał i reżyserował w tamtejszym Teatrze im. Adama Mickiewicza. Wystąpił również w sześciu audycjach Teatru Polskiego Radia (1950-1955).
Był aktywnym działaczem PZPR. W 1967 roku, w uznaniu zasług otrzymał Medal 750-lecia Częstochowy.
Życie prywatne.
Podczas pracy w Warszawie, w 1926 roku zawarł związek małżeński z aktorką Marią Hryniewicz, z którą rozwiódł się po 1946 roku. Jego kolejną żoną była Ludmiła Danjell – również aktorka. Kierując teatrem w Kaliszu poznał aktorkę Elżbietę Kowalewską, z którą pozostawał w wieloletnim związku partnerskim.

</doc>
<doc id="5263085" url="https://pl.wikipedia.org/wiki?curid=5263085" title="S Club">
S Club



</doc>
<doc id="5263086" url="https://pl.wikipedia.org/wiki?curid=5263086" title="Landkreis St. Wendel">
Landkreis St. Wendel



</doc>
<doc id="5263089" url="https://pl.wikipedia.org/wiki?curid=5263089" title="Isophlebioptera">
Isophlebioptera

Isophlebioptera – wymarły takson owadów z rzędu ważek i podrzędu Epiprocta.
Zapis kopalny tych ważek rozciąga się od triasu do eocenu, przy czym z triasu znane są tylko Triassolestoidea, a z eocenu tylko Pseudostenolestidae, reszta taksonów znana jest z jury i kredy.
Morfologia.
Podobnie jak inne Epiprocta ważki te cechowały się stosunkowo silnej budowy tułowiem i odwłokiem oraz wypukłym ciemieniem z trzema przyoczkami. Brzegi kostalne skrzydeł nie były wcięte na wysokości nodulusów. Ich poznane cechy charakterystyczne dotyczą wyłącznie użyłkowania skrzydeł. Przestrzeń pomiędzy żyłką radialną tylną 3/4 a żyłką medialną przednią była wyraźnie rozszerzona i poprzecinana wtórnymi odnogami tej pierwszej, która to miała przebieg niemal równoległy do żyłki interradialnej drugiej. Między żyłkami medialnymi przednią i tylną leżała bardzo wąska przestrzeń postdyskoidalna – cechę tę wykształciły niezależnie Erichschmidtiidae. Typowo w przestrzeni tej mieścił się tylko jeden szereg komórek. Przestrzeń między żyłką medialna tylną a przednią gałęzią żyłki kubitalnej przedniej była silnie rozszerzona wskutek skrócenia tej drugiej. W pierwotnym planie budowy występował całkowity zanik antenodalnych żyłek poprzecznych między krawędzią kostalną a żyłką subkostalną tylną leżących za drugim sklerytem aksillarnym – żyłki te powracają jednak u niektórych rodzajów. W skrzydle tylnym występowała powiększona komórka subdyskoidalna z uwypukloną krawędzią zewnętrzną, a żyłka analna przednia na przecięciu z żyłką kubitalną tylną silnie zakrzywiała się ku tylnej krawędzi skrzydła i formowała nibypętlę analną. 
Taksonomia.
Takson ten wprowadzony został w 1996 roku przez Güntera Bechly’ego. Jego systematyka do poziomu rodziny według pracy Bechly’ego z 2007 roku z późniejszymi modyfikacjami przedstawia się następująco:
Zaliczane do Isophlebioptera w systemie Bechly’ego z 2007 roku były także Archithemistidae, które obecnie umieszcza się wśród Heterophlebioidea.

</doc>
<doc id="5263090" url="https://pl.wikipedia.org/wiki?curid=5263090" title="Miguel Porteous">
Miguel Porteous

Miguel Porteous (ur. 14 maja 1999 w Hamiltonie) – nowozelandzki narciarz dowolny specjalizujący się w jeździe na halfpipe i slopestyle, olimpijczyk z Pjongczangu 2018 i z Pekinu 2022.
Życie prywatne.
Mieszka w Wanace. Jego młodszy brat Nico Porteous również jest narciarzem dowolnym.

</doc>
<doc id="5263091" url="https://pl.wikipedia.org/wiki?curid=5263091" title="Prześladowania polityczne na Białorusi (od 2020)">
Prześladowania polityczne na Białorusi (od 2020)



</doc>
<doc id="5263096" url="https://pl.wikipedia.org/wiki?curid=5263096" title="Regionalverband Saarbrücken">
Regionalverband Saarbrücken



</doc>
<doc id="5263098" url="https://pl.wikipedia.org/wiki?curid=5263098" title="Nergal-ilaja (eponim w 861 r. p.n.e.)">
Nergal-ilaja (eponim w 861 r. p.n.e.)

Nergal-ilaja, Nergal-ila’i (akad. "Nergal-ilāja", "Nergal-ila’i"; w transliteracji z pisma klinowego zapisywane mdMAŠ.MAŠ-DINGIR-"a-a"; tłum. „Nergal jest mym bogiem”) – wysoki dostojnik za rządów asyryjskiego króla Aszurnasirpala II (883-859 p.n.e.), zgodnie z "Asyryjską listą eponimów" w 861 r. p.n.e. sprawował urząd eponima (akad. "limmu"). To samo imię nosili też eponimowie z 830, 817 i 808 r. p.n.e., ale wydaje się mało prawdopodobne, by chodziło tu o jedną i tą samą osobę.

</doc>
<doc id="5263099" url="https://pl.wikipedia.org/wiki?curid=5263099" title="Waśkowicze (sielsowiet Psuja)">
Waśkowicze (sielsowiet Psuja)

Waśkowicze – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie głębockim, w sielsowiecie Psuja.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 16 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 2 domach zamieszkiwało 10 osób.
Wierni należeli do parafii rzymskokatolickiej w Prozorokach i prawosławnej w Psuji. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5263102" url="https://pl.wikipedia.org/wiki?curid=5263102" title="Saarpfalz-Kreis">
Saarpfalz-Kreis



</doc>
<doc id="5263103" url="https://pl.wikipedia.org/wiki?curid=5263103" title="Nergal-ilaja (gubernator Isany)">
Nergal-ilaja (gubernator Isany)

Nergal-ilaja, Nergal-ila’i (akad. "Nergal-ilāja", "Nergal-ila’i"; w transliteracji z pisma klinowego zapisywane m(d)U.GUR-DINGIR-"a-a"; tłum. „Nergal jest mym bogiem”) – wysoki dostojnik, gubernator prowincji Isana za rządów asyryjskiego króla Salmanasara III (858–824 p.n.e.), zgodnie z "Asyryjską listą eponimów" w 830 r. p.n.e. sprawował urząd eponima (akad. "limmu"). Najprawdopodobniej należy go identyfikować z jego imiennikami, którzy sprawowali urząd eponima w 817 i 808 r. p.n.e.

</doc>
<doc id="5263106" url="https://pl.wikipedia.org/wiki?curid=5263106" title="Crataegus aprica">
Crataegus aprica

Crataegus aprica – gatunek rośliny z rodziny różowatych ("Rosaceae"). Występuje w południowo-wschodniej części Stanów Zjednoczonych (stany: Alabama, Floryda, Georgia, Karolina Północna, Karolina Południowa, Tennessee i Wirginia). Uprawiany jest poza tym głównie w arboretach i ogrodach botanicznych, ze względu na atrakcyjny wygląd krzewu. Owoce ma jadalne. Roślina toleruje warunki klimatyczne stref mrozoodporności z zakresu 5–9. 
Morfologia.
Niewielki krzew (2–3 m, maksymalnie do 6 m), o zwartym pokroju. Gałęzie z krótkimi, prostymi kolcami. Liście nieklapowane lub nieznacznie klapowane. Kwiatostany złożone z kilku niepozornych kwiatów, z których powstają czerwone lub czerwono-pomarańczowe owoce pozorne, każdy z 4–5 przylegającymi do siebie orzeszkami wewnątrz.

</doc>
<doc id="5263111" url="https://pl.wikipedia.org/wiki?curid=5263111" title="Bombardier Transportation (ZWUS) Polska">
Bombardier Transportation (ZWUS) Polska



</doc>
<doc id="5263116" url="https://pl.wikipedia.org/wiki?curid=5263116" title="Waśkowo (rejon głębocki)">
Waśkowo (rejon głębocki)

Waśkowo (; ) – wieś na Białorusi, w obwodzie witebskim, w rejonie głębockim, w sielsowiecie Łomasze.
Dawniej używana nazwa – Waśkowo Karaskie.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Prozoroki.
Powszechny Spis Ludności z 1921 roku nie podał danych dotyczących miejscowości. W 1931 w 5 domach zamieszkiwały 22 osoby.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5263124" url="https://pl.wikipedia.org/wiki?curid=5263124" title="Nergal-ilaja (eponim w 817 r. p.n.e.)">
Nergal-ilaja (eponim w 817 r. p.n.e.)

Nergal-ilaja, Nergal-ila’i (akad. "Nergal-ilāja", "Nergal-ila’i"; w transliteracji z pisma klinowego zapisywane mdMAŠ.MAŠ-DINGIR-"a-a"; tłum. „Nergal jest mym bogiem”) – wysoki dostojnik, gubernator prowincji (nazwa nie zachowała się) za rządów asyryjskiego króla Szamszi-Adada V (823-811 p.n.e.), zgodnie z "Asyryjską listą eponimów" w 817 r. p.n.e. sprawował urząd eponima (akad. "limmu"). Najprawdopodobniej należy go identyfikować z jego imiennikami, którzy sprawowali urząd eponima w 830 i 808 r. p.n.e.

</doc>
<doc id="5263125" url="https://pl.wikipedia.org/wiki?curid=5263125" title="Freweyni Hailu">
Freweyni Hailu

Freweyni Hailu Gebreezibeher (ur. 12 lutego 2001) – etiopska lekkoatletka, biegaczka średniodystansowa, srebrna medalistka halowych mistrzostw świata w 2022.
Osiągnięcia sportowe.
Zajęła 5. miejsce w biegu na 800 metrów na mistrzostwach świata juniorów w 2018 w Tampere oraz 4. miejsce na mistrzostwach Afryki juniorów w 2019 w Abidżanie. Odpadła w eliminacjach biegu na 800 metrów na igrzyskach afrykańskich w 2019 w Rabacie.
Zajęła 4. miejsce w biegu na 1500 metrów na igrzyskach olimpijskich w 2020 w Tokio.
14 sierpnia 2001 w Zagrzebiu zajęła 2. miejsce w biegu na 2000 metrów, w którym Francine Niyonsaba ustanowiła rekord świata z wynikiem 5:21,56. Hailu uzyskała czas 5:25,86, który jest 3. wynikiem w historii (stan na marzec 2022).
Zdobył srebrny medal w biegu na 800 metrów na halowych mistrzostwach świata w 2022 w Belgradzie, przegrywając jedynie z Ajeé Wilson ze Stanów Zjednoczonych, a wyprzedzając Halimah Nakaayi z Ugandy.
Rekordy życiowe.
Rekordy życiowe Hailu:

</doc>
<doc id="5263127" url="https://pl.wikipedia.org/wiki?curid=5263127" title="Freweyni Gebreezibeher">
Freweyni Gebreezibeher



</doc>
<doc id="5263128" url="https://pl.wikipedia.org/wiki?curid=5263128" title="Gisella Naula">
Gisella Naula

Gisella Naula – ekwadorska judoczka.
Brązowa medalistka mistrzostw panamerykańskich w 1994 roku.

</doc>
<doc id="5263134" url="https://pl.wikipedia.org/wiki?curid=5263134" title="Valeria Palomino">
Valeria Palomino

Valeria Palomino – ekwadorska judoczka.
Brązowa medalistka mistrzostw panamerykańskich w 2001, a także igrzysk Ameryki Południowej w 2002. Wygrała mistrzostwa Ameryki Południowej w 2001 roku.

</doc>
<doc id="5263135" url="https://pl.wikipedia.org/wiki?curid=5263135" title="Zygmunt Kazimierz Szukszta">
Zygmunt Kazimierz Szukszta

Zygmunt Kazimierz (Krzysztof) Szukszta herbu Pobóg – podstoli kowieński w latach 1720-1721, strażnik wiłkomierski w latach 1700-1717, miecznik żmudzki w latach 1698-1708, mostowniczy żmudzki w latach 1697-1698.
W 1697 roku był elektorem Augusta II Mocnego z Księstwa Żmudzkiego.

</doc>
<doc id="5263139" url="https://pl.wikipedia.org/wiki?curid=5263139" title="Paul von Klenau">
Paul von Klenau

Paul August von Klenau (ur. 11 lutego 1883 w Kopenhadze, zm. 31 sierpnia 1946 tamże) – duński kompozytor i dyrygent.
Życiorys.
Studiował w konserwatorium w Kopenhadze u Otto Mallinga i Frederika Hillmera, następnie wyjechał do Berlina, gdzie w latach 1902–1904 uczył się Hochschule für Musik u Maxa Brucha (kompozycja) i Karela Halířa (skrzypce). W 1904 roku przeniósł się do Monachium, gdzie pobierał prywatnie lekcje u Ludwiga Thuillego. W 1907 roku został dyrygentem opery we Fryburgu Bryzgowijskim. Od 1908 roku przebywał w Stuttgarcie, gdzie był uczniem Maxa von Schillinga, a w latach 1909–1912 pełnił funkcję korepetytora opery dworskiej. W 1912 roku został dyrygentem Bach-Verein we Frankfurcie nad Menem. Od 1913 roku ponownie był dyrygentem opery we Fryburgu Bryzgowijskim. Po wybuchu I wojny światowej wrócił do Danii W latach 1920–1926 był dyrygentem Dansk Filharmonisk Selksab. Od 1922 do 1930 dyrygował także Konzerthausgesellschaft w Wiedniu.
Twórczość.
Twórczość Klenaua należy do niemieckiego kręgu kultury muzycznej, wykazując niewielki związek z muzyką duńską. W swoich kompozycjach mieszał rozmaite konwencje artystyczne, nie wypracowując własnego stylu. W okresie po I wojnie światowej pod wpływem zetknięcia się z Arnoldem Schönbergiem i ekspresjonizmem przejściowo eksperymentował z awangardą, spotkawszy się jednak z niezrozumieniem powrócił do bardziej konwencjonalnej stylistyki.

</doc>
<doc id="5263142" url="https://pl.wikipedia.org/wiki?curid=5263142" title="Nergal-ilaja (turtanu)">
Nergal-ilaja (turtanu)

Nergal-ilaja, Nergal-ila’i (akad. "Nergal-ilāja", "Nergal-ila’i"; w transliteracji z pisma klinowego zapisywane m(d)MAŠ.MAŠ-DINGIR-"a-a", mŠEŠ.GAL-DINGIR-"a-a"; tłum. „Nergal jest mym bogiem”) – wysoki dostojnik sprawujący urząd „naczelnego dowódcy wojsk” (akad. "turtānu") za rządów asyryjskiego króla Adad-nirari III (810-783 p.n.e.), według asyryjskich list i kronik eponimów w 808 r. p.n.e., sprawował również urząd eponima (akad. "limmu"). Znana jest inskrypcja na odważniku w kształcie kaczki, w której Nergal-ilaja zwany jest „naczelnym dowódcą wojsk ("turtānu"), dowódcą [wielkiej] armii”, a także pieczęć cylindryczna jednego z jego sług o imieniu Isztar-duri, który w inskrypcji na tej pieczęci zwany jest „eunuchem Nergal-ilaji, naczelnego dowódcy wojsk ("turtānu")”. Nergal-ilaję „naczelnego dowódcę wojsk” identyfikować najprawdopodobniej należy z jego imiennikami, którzy sprawowali urząd eponima w 830 i 817 r. p.n.e.

</doc>
<doc id="5263144" url="https://pl.wikipedia.org/wiki?curid=5263144" title="Luz Peña">
Luz Peña

Luz Peña (ur. 2 lutego 1999) – ekwadorska judoczka.
Startowała w Pucharze Świata w 2019 i 2020.Brązowa medalistka mistrzostw panamerykańskich w 2021 roku.

</doc>
<doc id="5263145" url="https://pl.wikipedia.org/wiki?curid=5263145" title="Mónica Proano">
Mónica Proano

Mónica Proano – ekwadorska judoczka.
Brązowa medalistka mistrzostw panamerykańskich w 1980 roku.

</doc>
<doc id="5263147" url="https://pl.wikipedia.org/wiki?curid=5263147" title="I Love Poland">
I Love Poland

I Love Poland – jacht jednokadłubowy trzeciej generacji , którego właścicielem jest Polska Fundacja Narodowa
Na jachcie I Love Poland realizowany jest projekt o tej samej nazwie, którego głównym celem jest "szkolenie kolejnych pokoleń żeglarzy morskich i oceanicznych, ale także, dzięki odnoszonym sukcesom w najbardziej prestiżowych regatach, promocję narodowej żeglugi oceanicznej i Polski poza granicami naszego kraju. Zrodził się z inicjatywy Polskiej Fundacji Narodowej i zakładał udział polskiego jachtu w najważniejszych i najbardziej prestiżowych regatach na świecie oraz szkolenie młodego pokolenia polskich regatowych żeglarzy oceanicznych, z wykorzystaniem nowoczesnego jachtu, świetnego zespołu i najlepszych rozwiązań technicznych"..
Cel projektu I Love Poland.
"I Love Poland to wyjątkowy, największy projekt promujący Polskę za granicą. Zrodził się z inicjatywy Polskiej Fundacji Narodowej i zakładał udział polskiego jachtu w najważniejszych i najbardziej prestiżowych regatach na świecie oraz szkolenie młodego pokolenia polskich regatowych żeglarzy oceanicznych, z wykorzystaniem nowoczesnego jachtu, świetnego zespołu i najlepszych rozwiązań technicznych. W tym celu Polska Fundacja Narodowa sfinansowała zakup supernowoczesnego jachtu jednokadłubowego trzeciej generacji Volvo Open 70 o długości 21,5 i szerokości 5,35 oraz 34. metrowym maszcie. W 2019 roku nowy Zarząd Polskiej Fundacji Narodowej podjął decyzję o zmianie formuły projektu i jacht stał się jednostką dydaktyczną, na której pokładzie szkolą się nowe pokolenia młodych polskich regatowych żeglarzy oceanicznych". 
Programy Szkoleniowe I Love Poland.
Do stałej załogi jachtu I Love Poland regularnie dołączają laureaci Programów Szkoleniowych. Przez cztery lata przyjęto 1173 zgłoszenia polskich żeglarzy chętnych do doskonalenia żeglarskich umiejętności. To młodzi ludzie z bardzo różną przeszłością i zapleczem – niektórzy przyszli wprost po zakończeniu kariery zawodniczej, inni nie mają takich doświadczeń, ale za to wnoszą do załogi wiedzę z innych dziedzin związanych z żeglarstwem. Wszyscy mają za sobą starty w międzynarodowych regatach na jachtach różnego typu. Marzą o udziale w wielkich regatach oceanicznych i są gotowi zrobić wszystko, żeby zbliżyć się do swoich marzeń. Uczestnikiem szkolenia może być osoba w wieku od 18 do 30 lat, która przejdzie pozytywnie weryfikację formalną oraz zostanie zaakceptowana w poszczególnych etapach selekcji. Na ocenę umiejętności i kwalifikacji kandydatów wpływ ma Kapituła, Kapitan i załoga jachtu. Szczegóły określa Regulamin, a praktyki na jachcie odbywały się w Portugalii i na Zatoce Gdańskiej.
Nagrody i wyróżnienia.
2020 - Honorowe Wyróżnienie Rejs Roku 2020 dla Grzegorza Baranowskiego za wyniki osiągnięte na jachcie „I Love Poland” - dwukrotne niezwykle udane starty w prestiżowych regatach morskich. Wiosną zwyciężyli w regatach St. Maarten Heineken Regatta na wyspie St. Maarten na Karaibach. Wyczyn powtórzyli jesienią w Rolex Middle Sea Race na Malcie. Udział i zakończona sukcesem rywalizacja w stawce renomowanych wyścigowych ekip, podtrzymuje ambicje polskich żeglarzy akcentujących swą obecność na światowych szlakach regatowych.
2022 - IMA Caribbean Maxi Challenge - Międzynarodowe Stowarzyszenie jachtów klasy Maxi IMA ustanowiło nagrodę dla najlepszego jachtu cyklu karaibskich regat. W czterech regatach rozgrywanych od stycznia 2022 roku wzięło udział ponad 30 jachtów maxi, a punktowane były najlepsze rezultaty z dwóch startów. Wyniki I Love Poland w RORC Caribbean 600 i St Maarten Heineken Regatta pozwoliły na wygranie prestiżowego trofeum IMA Caribbean Maxi Challenge. W podsumowaniu tego osiągnięcia Maxi IMA zwróciło uwagę na unikalność projektu Polskiej Fundacji Narodowej i wyjątkowo niski wiek załogi składającej się w 100% z polskich żeglarzy i żeglarek.
2 miejsce w klasyfikacji IRC Super Zero za sezon 2022 – nagroda Royal Ocean Racing Club.
Trofeum Duncan Munro-Kerr Youth Challenge dla Borysa Michniewicza, pitmana w załodze I Love Poland. Nagroda przyznawana jest przez Royal Ocean Racing Club najmłodszemu członkowi załogi na jachcie, który uplasował się w pierwszej trójce swojej klasy IRC. Załogant musi być na pokładzie w co najmniej trzech regatach i mieć od 18 do 25 lat.
2022 - III Nagroda Honorowa Rejs Roku 2022 dla Załogi jachtu „I Love Poland” - za regatowe sukcesy podczas wielu prestiżowych imprez oraz konsekwentnie realizowane programy szkoleniowe. Jacht „I love Poland” w wyścigach, treningach i rejsach sezonu 2022 przepłynął około 16 000 Mm.

</doc>
<doc id="5263148" url="https://pl.wikipedia.org/wiki?curid=5263148" title="Piotr Antoni Rynkszelewski">
Piotr Antoni Rynkszelewski

Piotr Antoni Rynkszelewski herbu Lubicz – ciwun berżański w latach 1705-1709, oboźny żmudzki w latach 1695-1705, mostowniczy żmudzki w latach 1690-1695, cześnik witebski w 1677 roku.
W 1697 roku był elektorem Augusta II Mocnego z Księstwa Żmudzkiego.

</doc>
<doc id="5263149" url="https://pl.wikipedia.org/wiki?curid=5263149" title="Waśkowo Dziwnickie">
Waśkowo Dziwnickie

Waśkowo Dziwnickie – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie głębockim, w sielsowiecie Psuja.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Prozoroki.
Powszechny Spis Ludności z 1921 roku nie podał danych dotyczących miejscowości. W 1931 w 5 domach zamieszkiwało 27 osób.
Wierni należeli do parafii rzymskokatolickiej w Prozorokach i prawosławnej w Psuji. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Ziabkach.

</doc>
<doc id="5263152" url="https://pl.wikipedia.org/wiki?curid=5263152" title="Chris Charming">
Chris Charming

Chris Charming (ur. 29 stycznia 1959) – niemiecki aktor, reżyser, producent i montażysta filmów pornograficznych. W 2010 znalazł się na liście finalistów alei sław Hall of Fame i odebrał nagrodę honorową AVN Award.
Życiorys.
Wczesne lata.
Urodził się i dorastał w Düsseldorfie. Od lutego 1977 do sierpnia 1979 pracował na stanowisku operatora tokarki Turner w korporacji Thyssen w Oberkassel. Pierwszy raz uprawiał seks w wieku 19 lat w samochodzie. Od lutego 1983 do maja 1986 odbył praktykę jako kreślarz techniczny w centrum doskonalenia zawodowego we Frankfurcie nad Menem (BFW Frankfurt) z siedzibą w Bad Vilbel. Od czerwca do grudnia 1992 przeszedł dalsze szkolenie w Control Data Institut w Düsseldorfie. Tworzył teksty i grafiki obsługiwane przez komputery PC w systemie MS-DOS, zajmował się też programowaniem podstawowych technik informacyjnych i komunikacyjnych. Studiował jako mechanik, a następnie został rysownikiem inżynierii technicznej. Osiedlił się w Mönchengladbach.
Kariera w branży porno.
W 1995 w Niemczech poznał dziewczyny, związane z biznesem porno, które zachęciły go, by wziął udział w produkcjach BB-Video w Mülheim an der Ruhr. Po raz pierwszy stanął przed kamerą w filmie "Casting Villa" (1995) z udziałem Karima i Hakana, a następnie wystąpił w produkcji "Voll versaute Weiber in Strumpfhosen" (1995) u boku Franka Guna i Steve’a Holmesa, z którym potem stworzył duet w 4–częściowej serii MagmaFilm "Criss &amp; Crass" (2001–2002). Kręcił filmy porno dla zabawy i nie myślał o występach jako zawodzie, ponieważ miał pracę. W 1997 przyjechał do Las Vegas, aby wziąć udział w konwencji. W 1998 rozpoczął współpracę z Rocco Siffredim i Christophem Clarkiem. Potem przeniósł się na rok do Budapesztu. W niemieckiej wersji porno "Taksówkarza" – Obsession "Taxi Driver" (1998) grał postać Harry’ego Waldmanna. Wystąpił we włoskich wysokobudżetowych produkcjach In-X-Cess Productions, takich jak pastiszu "Powiększenia" – "Blow Up" (1998), "Złodziej miłości - Giacomo Casanova" ("Ladro d’amore - Giacomo Casanova", 1998) w roli strażnika więziennego, "Don Juan" ("Don Giovanni - Il Seduttore", 1998) z Nikki Anderson, "Elixir" (1998), "Kobieta w żelaznej masce" ("Anita e la maschera di ferro", 1998) na motywach powieści Aleksandra Dumasa "Wicehrabia de Bragelonne" z Anitą Blond. Wystąpił w parodiach Multi Media Verlag: "Słoneczny patrol" – "Babewatch 3" (1999), cyklu o Jamesie Bondzie – "00sex Part 2 – Im Auge Des Orkans" (1999), "Pretty Women: Kobieta moich marzeń" (1999), "Supergirl: Titten aus StahlCzarujące czarownice" (2000) i "Czarujące czarownice" ("Bezaubernde Hexen", 2001).
W 2000 zadebiutował jako reżyser produkcji New Sensations "Lucky Charm 1". Odbył serię wizyt w Stanach Zjednoczonych, a następnym razem przebywał tam przez 13 miesięcy. Przez pewien czas dużo pracował z Erikiem Everhardem i Brandonem Ironem. Wziął udział w scenie triolizmu z Lupe Fuentes, Johnem Espizedo i Jayem Lassiterem w filmie Teravision "Interactive Girlfriend Sexperience" (2009). W dramacie kryminalnym Vivid Entertainment "Savanna Samson jest masażystką" ("Savanna Samson Is the Masseuse", 2011) w reż. Paula Thomasa zagrał rolę gangstera Horse’a, wspólnika Speeda (Steve Holmes). Był również zaangażowany w serie Jim Powers Productions, Legend Video, Metro, Zero Tolerance, Digital Playground, Evil Angel, Hustler Video, Private Media Group, Metro, Jules Jordan Video, Kink.com, Brazzers i Dogfart Network.
Wziął udział w telewizyjnym filmie dokumentalnym ZDFneo "Achtung, Selbstversuch! Wie werde ich Pornoregisseurin?" (2011).
W 2022 znalazł się na drugim miejscu listy 21. najlepszych niemieckich gwiazd porno portalu EuroSexScene.com.

</doc>
<doc id="5263155" url="https://pl.wikipedia.org/wiki?curid=5263155" title="Marcia Quiñónez">
Marcia Quiñónez

Marcia Quiñónez – ekwadorska judoczka.
Uczestniczka mistrzostw świata w 1986. Brązowa medalistka igrzysk panamerykańskich w 1987. Zdobyła trzy medale na mistrzostwach panamerykańskich w latach 1980 - 1986.

</doc>
<doc id="5263161" url="https://pl.wikipedia.org/wiki?curid=5263161" title="Tag (film 2015)">
Tag (film 2015)

Tag, znany w Japonii jako Real Onigokko (jap. リアル鬼ごっこ) - japoński film akcji zrealizowany przez japońskiego reżysera Sion Sono, mający premierę w 2015 roku, inspirowany powieścią "Riaru Onigokko" autorstwa Yusuke Yamady.
Odbiór.
W serwisie Rotten Tomatoes 92% z 12 recenzji jest pozytywne.

</doc>
<doc id="5263162" url="https://pl.wikipedia.org/wiki?curid=5263162" title="Juliana Rodríguez">
Juliana Rodríguez

Juliana Rodríguez – ekwadorska judoczka.
Uczestniczka mistrzostw świata w 1999. Startowała w Pucharze Świata w 2000. Zajęła piąte miejsce na igrzyskach panamerykańskich w 1999. Wicemistrzni igrzysk Ameryki Południowej w 1998. Srebrna medalistka mistrzostw panamerykańskich w 1998 i brązowa w 1999. Zdobyła dwa medale mistrzostw Ameryki Południowej.

</doc>
<doc id="5263163" url="https://pl.wikipedia.org/wiki?curid=5263163" title="Władysław Jan Rynkszelewski">
Władysław Jan Rynkszelewski

Władysław Jan Rynkszelewski herbu Lubicz – oboźny żmudzki w latach 1709-1710, ciwun wieszwiański w 1708 i 1710 roku, mostowniczy żmudzki w latach 1697-1709, skarbnik inflancki w 1692 roku, podczaszy połocki w 1689 roku.
W 1697 roku był elektorem Augusta II Mocnego z Księstwa Żmudzkiego.

</doc>
<doc id="5263166" url="https://pl.wikipedia.org/wiki?curid=5263166" title="Obraz Matki Bożej Pocieszenia (Górka Duchowna)">
Obraz Matki Bożej Pocieszenia (Górka Duchowna)

Obraz Matki Bożej Pocieszenia — obraz Matki Bożej znajdujący się w kościele w Górce Duchownej.
Historia Obrazu.
W 1410 szalała na tym terenie zaraza. Benedyktyni, którzy zarządzali kościołem, sprowadzili z Lubinia obraz Matki Bożej Pocieszenia. Według legendy przybył on do Lubinia z Cluny. Miejscowa ludność ocalał i obraz pozostał na stałe w góreckiej świątyni. W XVIII wieku został oficjalnie uznany za cudowny. W 1710 spłonęła plebania wraz z archiwum. Kolejny pożar był znacznie tragiczniejszy — w 1927 spłonął kościół, a obraz uległ zniszczeniu. Ocalały tylko złote sukienki, korony, srebrna rama i wota. Wierną kopię obrazu na miedzianej blasze wykonał uczeń Jana Matejki Marian Szczurowski. W czasie okupacji niemieckiej obraz był przechowywany za uszkodzoną zasłoną. Po wojnie z 21 na 22 września 1964 obraz został skradziony wraz wotami, ale złodzieje porzucili wizerunek w okolicach torów kolejowych.
Opis Obrazu.
Obraz o wymiarach 38 x 53 cm namalowany był przez nieznanego malarza na metalowej blasze. Maryja trzyma Dziecię Jezus na prawej ręce i lewą przytula je do siebie. Głowę ma nachyloną ku Dziecięciu, które tuli się do Niej obejmując Ją prawą ręką za szyję. Oczy Madonny są półprzymknięte, a na ustach ma subtelny uśmiech. Część badaczy umieszcza ten obraz w szkole sienieńsko-toskańskiej, inna część przypisuje go z czeskim kręgiem artystycznym.
Koronacja Obrazu.
Uroczystość koronacji obrazu koronami papieskimi miała miejsce 28 sierpnia 1966. Metropolita poznański abp Antoni Baraniak przewodniczył uroczystościom, w których wzięło udział liczne duchowieństwo oraz 50 tysięcy wiernych.
Kult Obrazu.
Początek kultu to XV wiek, źródła podają, że już w tym stuleciu zaczęły przybywać pierwsze pielgrzymki. Wierni przybywali z Dolska, Gostynia, Kościana, Krobi, Krzywinia, Osiecznej, Poznania, Śmigla, Śremu, Wschowy – stanowili przedstawicieli wszystkich stanów. Wśród pielgrzymów był św. Stanisław Kostka oraz ks. Karol Antoniewicz. W 1748 przy sanktuarium powołano Bractwo Matki Bożej Pocieszenia, mające w swoich szeregach czcicieli wszystkich stanów. Z zachowanych księgi cudów Matki Bożej Góreckiej wiele relacji dotyczy przywrócenie wzroku. Po wezwaniu Pani Góreckiej na oczy przejrzeli: karczmarka Anna z Wołkowa w 1749, parobek Filip z Targowiska w 1749, córeczka państwa Chrościckich w 1750, panna Teresa Ganowiczówna w 1743 oraz przedstawiciele duchowieństwa jak np brat Franciszek Kaliszewski bernardyn w 1753.

</doc>
<doc id="5263171" url="https://pl.wikipedia.org/wiki?curid=5263171" title="Carlos Tenesaca">
Carlos Tenesaca

Carlos Tenesaca – ekwadorski judoka.
Startował w Pucharze Świata w 2009. Złoty medalista mistrzostw panamerykańskich w 2005 i srebrny w 2006. Brązowy medalista igrzysk Ameryki Południowej w 2006. Drugi na igrzyskach boliwaryjskich w 2005. Zdobył dwa medale mistrzostw Ameryki Południowej.

</doc>
<doc id="5263178" url="https://pl.wikipedia.org/wiki?curid=5263178" title="Republika Czechosłowacka">
Republika Czechosłowacka



</doc>
<doc id="5263180" url="https://pl.wikipedia.org/wiki?curid=5263180" title="Cristian Toala">
Cristian Toala

Cristhian Gabriel Toala Vera (ur. 9 kwietnia 1990) – ekwadorski judoka.
Startował w Pucharze Świata w latach 2012-2014. Zdobył cztery medale na mistrzostwach panamerykańskich w latach 2012 - 2015. Srebrny medalista igrzysk Ameryki Południowej w 2010. Wygrał igrzyska boliwaryjskie w 2009; trzeci w 2013. Zdobył dwa medale mistrzostw Ameryki Południowej.

</doc>
<doc id="5263183" url="https://pl.wikipedia.org/wiki?curid=5263183" title="Wygary">
Wygary

Wygary – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie głębockim, w sielsowiecie Ziabki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Prozoroki, od 1929 roku w gminie Plisa.
Według Powszechnego Spisu Ludności z 1921 roku zamieszkiwało tu 48 osób, wszystkie były wyznania rzymskokatolickiego i zadeklarowały polską przynależność narodową. Było tu 8 budynków mieszkalnych. W 1931 w 11 domach zamieszkiwały 82 osoby.
Wierni należeli do parafii rzymskokatolickiej w Bobrowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Plissie.

</doc>
<doc id="5263186" url="https://pl.wikipedia.org/wiki?curid=5263186" title="Olga Franko">
Olga Franko

Olga Maria Fiedoriwna Franko, ukr. Ольга Федорівна Франко (ur. 23 lipca 1896 w Wyrowie, zm. 27 marca 1987 we Lwowie) – ukraińska autorka bestsellerowych książek kucharskich, żona Petro Franki i synowa Iwana Franki.
Życiorys.
Urodziła się w rodzinie greckokatolickiego duchownego Teodora Bilewicza i jego żona Olgi z Bazylewiczów. Była ich czwartym i najmłodszym dzieckiem. Dzieciństwo spędziła we wsiach Wyrów i Pobużany. Wiele osób w jej otoczeniu było duchownymi. Od 1911 mieszkała z rodziną w Busku. Tam skończyła ukraińskie prywatne gimnazjum im. Markijana Szaszkiewicza, współzałożone przez ojca. Po maturze, w latach 1918–1919, Olga Bilewicz uczyła języka ukraińskiego w szkole dla dziewcząt w Busku.
W 1919 wyszła za Petro Frankę. W 1920 przeprowadziła się z mężem do Wiednia. W miejscowej Wyższej Szkole Rolniczej skończyła dwuletni kurs kulinarny. W maju 1922 małżonkowie wrócili do Galicji. Mieszkali we wsi Połoniczna. Tam w styczniu 1923 urodziła się córka Franków, Wira Maria. W styczniu 1925 w Kołomyi na świat przyszła druga córka, Iwanna Ołeksandra (rodzina nazywała ją Asią). Oprócz wychowania dzieci Olga Franko uprawiała sport. Brała udział w regionalnych zawodach tenisowych kobiet. W 1927 i 1928 wygrywała debelowe mecze tenisowe.
Pisała książki kucharskie. Najpierw, w 1921, w wydawnictwie założonym przez męża, wydała "Kuchnię w obozie". Za najlepszą jej publikację uważa się ponad 500-stronicową "Pierwszą ukraińską powszechną kuchnię praktyczną", wydaną w Kołomyi w 1929 z przedmową autorstwa męża. Książka była ilustrowana, zawierała 1400 list dań na każdego, osobne przepisy dla wegetarian, chorych, kobiet w ciąży i matek karmiących oraz małych dzieci. Publikacja zyskała dużą popularność wśród doświadczonych gospodyń domowych i początkujących kucharek. Choć nadano jej tytuł sugerujący, że dotyczy kuchni ukraińskiej, w rzeczywistości opisywała kulinarną wielokulturowość kuchni galicyjskiej. Współcześnie książka traktowana jest nie tylko jako encyklopedia kucharska, ale także jako międzywojenny traktat kulturoznawczy i filozoficzny.
W latach 1931–1936 rodzina Franko mieszkała w Charkowie, gdzie Petro Franko pracował jako inżynier chemik i wynalazca w Instytucie Badawczym Stosowanej Chemii Fizycznej i Instytucie Przemysłu Mleczarskiego. Wówczas Olga Franko była świadkiem Hołodomoru. Po powrocie z Charkowa przygotowała kolejną publikację. "Kuchnia narodowa" została wydana we Lwowie w 1937. Publikacja różni się strukturą od poprzedniej. Idąc za duchem czasu i potrzebami czytelniczek, Franko podzieliła przepisy według pór roku (wiosna, lato, jesień i zima) oraz pory dnia (śniadania, obiady i kolacje). Przepisy zakładały oszczędność w przygotowaniu dań.
Od jesieni 1939 rodzina Franko zyskała wyższy status dzięki protekcji władz sowieckich i pracy Iwana m.in. jako delegata na Zgromadzenie Ludowe w Moskwie i Kijowie, deputowanego Rady Najwyższej ZSRR, dziekana wydziału towarowego Ukraińskiego Państwowego Instytutu Handlowego we Lwowie i pierwszego dyrektora nowo utworzonego Muzeum Iwana Franki we Lwowie. Mimo tego Olga Franko na własne ryzyko pomagała kobietom z rodzin uważanych za wrogie władzy, np. żonom uwięzionych. Pracowała w Muzeum Iwana Franki. Zbierała materiały na wystawy, jeździła w teren, nadzorowała renowację willi pisarza i uporządkowanie okolicy.
W 1941 została sama. Mąż został pochwycony przez sowietów i nigdy nie wrócił. We wrześniu 1941 naziści aresztowali córkę Olgi, Wirę. Później trafiła do obozu koncentracyjnego Ravensbrück w Niemczech. W 1946 wróciła i została osadzona w więzieniu w Kijowie. Została skazana na pięć lat w obozie koncentracyjnym w Workucie i dożywocie na zesłaniu na Syberii. Do domu wróciła dopiero po śmierci Stalina. To doświadczenie oraz śmierć drugiej córki (w 1978 z powodu nowotworu) mocno wpłynęły na Olgę Franko.
Olga Franko była aktywna zawodowo do 91 roku życia. Została pochowana w rodzinnym grobowcu na Cmentarzu Łyczakowskim.
Po II wojnie światowej książki Franko nie były wznawiane, ponieważ były uznawane za literaturę „burżuazyjną”.
Jest często mylona z teściową, żoną Iwana Franki, również Olgą.
Upamiętnienie.
Na podstawie jej historii powstaje film fabularny „Smak wolności” (produkcja ​​Ołena Morentsowa-Szulik, reżyseria Alexander Berezan). Film ma trafić do kin jesienią 2022.

</doc>
<doc id="5263187" url="https://pl.wikipedia.org/wiki?curid=5263187" title="Tymoteusz Amilkiewicz">
Tymoteusz Amilkiewicz

Tymoteusz Amilkiewicz (ur. 8 stycznia 2005) – polski skoczek narciarski, reprezentant klubu AZS Zakopane. Srebrny medalista zimowego olimpijskiego festiwalu młodzieży Europy w konkursie drużynowym (2022).
We wrześniu 2021 zadebiutował w FIS Cupie, zajmując 53. miejsce w Ljubnie. Pierwsze punkty tego cyklu zdobył w lutym 2022, za zajęcie 27. lokaty w Villach. W marcu 2022 wystartował na mistrzostwach świata juniorów w Zakopanem, zajmując 26. miejsce indywidualnie oraz 5. w drużynowo. Następnie w tej samej miejscowości zadebiutował w Pucharze Kontynentalnym, zajmując 49. i 39. pozycję. Wystartował również na Zimowym Olimpijskim Festiwalu Młodzieży Europy 2022, na którym zajął 17. miejsce indywidualnie, a w konkursie drużynowym zdobył srebrny medal.

</doc>
<doc id="5263191" url="https://pl.wikipedia.org/wiki?curid=5263191" title="Klemens Joniak">
Klemens Joniak

Klemens Joniak (ur. 2 marca 2005) – polski skoczek narciarski. Srebrny medalista zimowego olimpijskiego festiwalu młodzieży Europy (2022 i 2023).
W rywalizacji dziecięcej na szczeblu międzynarodowym dwukrotnie zajmował lokaty w czołowej dziesiątce zawodów FIS Youth Cup w Hinterzarten (9. w 2018 i 6. rok później). W lipcu 2021 w Otepää zadebiutował w FIS Cupie, plasując się dwukrotnie w drugiej dziesiątce (16. i 20. miejsce). Dwa tygodnie później w Kuopio, w ramach letniej edycji cyklu, po raz pierwszy przystąpił do rywalizacji w Pucharze Kontynentalnym, dwukrotnie punktując (23. i 30. miejsce). W marcu 2022 w Lahti wystąpił na olimpijskim festiwalu młodzieży Europy – indywidualnie był 25, a drużynowo zdobył z polską reprezentacją srebrny medal. 13 sierpnia 2022 we Frenštácie zajął 6. lokatę w zawodach FIS Cupu. Na Zimowym Olimpijskim Festiwalu Młodzieży Europy 2023 zdobył trzy srebrne medale. 

</doc>
<doc id="5263193" url="https://pl.wikipedia.org/wiki?curid=5263193" title="Diana Villavicencio">
Diana Villavicencio

Diana Johanna Villavicencio Rivera (ur. 10 listopada 1985) – ekwadorska judoczka.
Uczestniczka mistrzostw świata w 2003, 2007, 2011 i 2014. Startowała w Pucharze Świata w latach 2004, 2008, 2010-2012 i 2014. Brązowa medalistka igrzysk panamerykańskich w 2007 i siódma w 2011. Zdobyła trzy medale na mistrzostwach panamerykańskich w latach 2005 - 2009. Sześciokrotna medalistka igrzysk Ameryki Południowej. Wygrała igrzyska boliwaryjskie w 2009 i 2013; druga w 2005; trzecia w 2001 i 2017. Zdobyła cztery medale mistrzostw Ameryki Południowej.

</doc>
<doc id="5263195" url="https://pl.wikipedia.org/wiki?curid=5263195" title="Pasteryzator tunelowy">
Pasteryzator tunelowy

Pasteryzator tunelowy – pasteryzator zbudowany w kształcie tunelu, który podzielony jest na strefy ogrzewające i chłodzące produkt poddawany procesowi pasteryzacji.
Pasteryzowany produkt, uprzednio umieszczony w szczelnym opakowaniu (np. w szklanej butelce, puszce lub opakowaniu PET), jest – zgodnie z zasadą procesu pasteryzacji – najpierw ogrzewany do pożądanej temperatury za pomocą natrysku gorącą wodą (bądź jest w niej zanurzany), a następnie chłodzony na analogicznej zasadzie w strefie chłodzącej.
Wydajność pasteryzatora tunelowego mierzona jest w opakowaniach na godzinę.
Typy pasteryzatorów tunelowych.
Wyróżnia się trzy główne rodzaje pasteryzatorów tunelowych:

</doc>
<doc id="5263197" url="https://pl.wikipedia.org/wiki?curid=5263197" title="Pawieł Dzik">
Pawieł Dzik

Pawieł Andrejewicz Dzik (; ur. 18 listopada 1998) – białoruski narciarz dowolny specjalizujący się w skokach akrobatycznych, olimpijczyk z Pekinu 2022, wicemistrz świata juniorów.

</doc>
<doc id="5263198" url="https://pl.wikipedia.org/wiki?curid=5263198" title="Louis Obersteiner">
Louis Obersteiner

Louis Obersteiner (ur. 10 sierpnia 2004) – austriacki skoczek narciarski, reprezentant klubu SC Wiener Stadtadler. Medalista zimowego olimpijskiego festiwalu młodzieży Europy w konkursach drużynowych (2022). Trzeci zawodnik klasyfikacji generalnej Alpen Cupu 2022/2023.
Przebieg kariery.
W lutym 2019 zadebiutował w Alpen Cupie, zajmując 4. miejsce w Kanderstegu. We wrześniu 2021 zadebiutował w FIS Cupie, zajmując 27. lokatę w Villach. Wystartował na Zimowym Olimpijskim Festiwalu Młodzieży Europy 2022, na którym zajął 4. miejsce indywidualnie, w konkursie drużynowym zdobył złoty medal, a w rywalizacji zespołów mieszanych srebrny. W sezonie 2022/2023 sześciokrotnie stawał na podium konkursów Alpen Cupu, cały cykl kończąc na 3. miejscu w klasyfikacji generalnej. W marcu 2023 zadebiutował w Pucharze Kontynentalnym, zajmując 16. i 12. lokatę w Lahti.

</doc>
<doc id="5263199" url="https://pl.wikipedia.org/wiki?curid=5263199" title="André Fussenegger">
André Fussenegger

André Fussenegger (ur. 31 stycznia 2003) – austriacki skoczek narciarski, reprezentant klubu SV Dornbirn. Złoty medalista zimowego olimpijskiego festiwalu młodzieży Europy w konkursie drużynowym (2022).
W grudniu 2021 zadebiutował w Alpen Cupie, zajmując 39. miejsce w Seefeld. 18 września 2021 zadebiutował w FIS Cupie, zajmując 5. lokatę w Villach. Kilka dni później dwukrotnie zwyciężył w zawodach tego cyklu w Lahti. W styczniu 2022 zadebiutował w Pucharze Kontynentalnym, zajmując 20. i 15. miejsce w Innsbrucku. W marcu tego samego roku wystartował na Zimowym Olimpijskim Festiwalu Młodzieży Europy 2022, na którym zajął 10. miejsce indywidualnie, a w konkursie drużynowym zdobył złoty medal. We wrześniu 2022 zadebiutował w Letnim Grand Prix, zajmując 44. miejsce w zawodach w Hinzenbach. 18 lutego 2023 w swoim pierwszym starcie w Pucharze Świata zajął 42. lokatę w Râșnovie.

</doc>
<doc id="5263205" url="https://pl.wikipedia.org/wiki?curid=5263205" title="Saratow (1964)">
Saratow (1964)

Saratow () − okręt desantowy projektu 1171 (w kodzie NATO: "Alligator") Marynarki Wojennej Rosji. Wodowany w 1964 roku, początkowo służył w Marynarce Wojennej ZSRR pod nazwą BDK-10 Woroneżskij komsomolec. Po przejęciu przez marynarkę wojenną Rosji otrzymał w 1992 roku numer BDK-65, a w 2003 roku nazwę „Saratow” od miasta nad Wołgą. Zniszczony podczas inwazji na Ukrainę 24 marca 2022 roku w Berdiańsku.
Budowa.
„Saratow”, pierwotnie „Woroneżskij komsomolec”, był pierwszym prototypowym dużym okrętem desantowym projektu 1171, należącym do jego pierwszej serii (1171/I). Typ ten w ZSRR nosił niejawne oznaczenie "Tapir", a w kodzie NATO został oznaczony jako "Alligator". Okręt został zbudowany, podobnie jak dalsze jednostki tego typu, w stoczni Jantar w Kaliningradzie, pod numerem budowy 291. Położenie stępki miało miejsce 5 lutego 1964 roku, a wodowanie 1 lipca 1964 roku. Został oddany do służby w marynarce ZSRR 18 sierpnia 1966 roku. Otrzymał początkowo oznaczenie BDK-10 (БДК-10, od Большой десантный корабль, "Bolszoj diesantnyj korabl" – duży okręt desantowy) i nazwę „Woroneżskij komsomolec” (Воронежский комсомолец – pol. woroneski komsomolec).
Skrócona charakterystyka.
Okręty projektu 1171 zostały zaprojektowane w ZSRR w latach 60. XX wieku na bazie projektu cywilnego drobnicowca, jako duże okręty desantowe służące do transportu i wysadzania desantu na nieprzygotowanym brzegu. Mogły również służyć jako okręty transportowe, do przewozu wojska i sprzętu. Ich konstrukcja i architektura jest typowa dla statków, z maszynownią i nadbudówką nad nią w części rufowej i wysokim dziobem, dzięki czemu miały one dobrą dzielność morską, lecz z drugiej strony gorszą od wyspecjalizowanych okrętów niezatapialność. Okręty pierwszej serii mają cztery ładownie z lukami w pokładzie górnym, z tego trzy przed nadbudówką i jedną rufową za nadbudówką. W dziobnicy znajduje się furta ładunkowa, zakryta drzwiami, z opuszczaną rampą główną o nośności 50 ton, służącą do wyładunku sprzętu przy brzegu. Mniejsza rampa znajduje się również w rufie. Okręty pierwszej serii wyróżniały się posiadaniem trzech charakterystycznych żurawi przeładunkowych, typowych dla jednostek cywilnych, obsługujących ładownie oraz ładunki przewożone na pokładzie – jednego o udźwigu 7,5 ton na śródokręciu i dwóch o udźwigu 5 ton na dziobie i rufie. Wyposażone są też w kotwicę na rufie, służącą do ściągania z brzegu.
Okręty proj. 1171/I mogą transportować do 22 czołgów podstawowych i 25 transporterów opancerzonych albo 50 transporterów opancerzonych albo 52 ciężarówki oraz w każdym wariancie 313 żołnierzy – odpowiednik batalionu. Ogólna powierzchnia transportowa wynosi 1195 m², z tego 790 m² w ładowniach i 405 m² na pokładzie górnym. Maksymalna masa ładunku wynosi 3750 ton. Załoga wynosiła początkowo 55 osób, w tym 5 oficerów. Autonomiczność jednostki wynosi 15 dni.
Wyporność okrętu niezaładowanego wynosi 2000 ton, standardowa 2905 ton, a pełna – 4360 ton. Długość całkowita wynosi 113 m, a na linii wodnej 105 m, szerokość wynosi 15,6 m, a zanurzenie maksymalne 4,5 m.
Napęd okrętów proj. 1171/I stanowią dwa silniki wysokoprężne M-58A o mocy łącznej 9000 KM, napędzające dwie śruby o stałym skoku. Zasięg pływania wynosi 4800 mil morskich przy prędkości 15,5 węzła, a według innych danych, 10 000 Mm przy prędkości 15 węzłów.
Uzbrojenie okrętów obejmowało dwie sprzężone armaty uniwersalne kalibru 57 mm w dwudziałowym odkrytym stanowisku ZIF-31B, umieszczonym przed nadbudówką. Ponadto okręty proj. 1171/I mają do samoobrony trzy podwójne wyrzutnie pocisków przeciwlotniczych bliskiego zasięgu Strieła-3, z zapasem 24 pocisków.
Służba.
Okręt początkowo służył we Flocie Północnej ZSRR, a od 1985 roku we Flocie Czarnomorskiej. Po rozpadzie ZSRR w grudniu 1991 roku i późniejszym podziale Floty Czarnomorskiej został przejęty przez Rosję. 13 marca 1992 roku zmieniono oznaczenie okrętu z BDK-10 na BDK-65.
W lipcu 1999 roku podczas operacji pokojowej po wojnie w Kosowie został użyty wraz z innymi jednostkami do transportu rosyjskiego komponentu sił pokojowych KFOR z Tuapse do Salonik w Grecji. W 2003 roku otrzymał nazwę: „Saratow”. W 2007 roku został wycofany ze służby, lecz następnie do niej przywrócony. Nosił numer burtowy 150 (stan na 2015/16 rok). We wrześniu 2015 roku brał udział w przewożeniu sprzętu bojowego do Syrii w związku z rosyjską interwencją w wojnie domowej.
W 2022 roku „Saratow” służył podczas inwazji Rosji na Ukrainę. Dowódcą okrętu był kmdr por. Władimir Chromczenkow (który w 2014 roku przeszedł na służbę rosyjską z Marynarki Wojennej Ukrainy). Rano 24 marca 2022 roku okręt zatonął na skutek wybuchu i pożaru w okupowanym przez Rosję porcie w Berdiańsku nad Morzem Azowskim. Przyczyna wybuchu nie jest jednak pewna. Według komunikatu Sił Zbrojnych Ukrainy z dnia zdarzenia, okręt został celnie ostrzelany w porcie ukraińską rakietą ziemia-ziemia Toczka-U, przy tym zatopiony okręt był początkowo identyfikowany w komunikacie jako bliźniaczy „Orsk”; następnego dnia sprostowano, że zniszczonym okrętem był „Saratow”. Część autorów wyklucza możliwość trafienia okrętu rakietą Toczka-U. Ich zdaniem możliwe jest natomiast działanie ukraińskich sił specjalnych lub samolotów bezzałogowych w rodzaju Bayraktar TB2. Według innej wersji, doszło do pożaru paliwa i amunicji na skutek nieostrożności przy rozładunku. Na skutek wybuchu uszkodzenia odniósł też okręt desantowy „Nowoczerkassk” proj. 775.
Według niepotwierdzonych oficjalnie informacji ukraińskich mediów, dowódca okrętu Władimir Chromczenkow w kwietniu 2022 roku zmarł w szpitalu od ran.

</doc>
<doc id="5263206" url="https://pl.wikipedia.org/wiki?curid=5263206" title="Regina Pacanowska">
Regina Pacanowska

Regina Pacanowska – polska historyczka, doktor habilitowany nauk humanistycznych. Specjalizuje się w historii gospodarczej. Profesor uczelni na Wydziale Historii Uniwersytetu im. Adama Mickiewicza w Poznaniu, gdzie pracuje w Pracowni Historii Wizualnej.
Stopień doktorski uzyskała w 2000 na podstawie pracy pt. "Działalność społeczna i gospodarcza samorządu terytorialnego szczebla powiatowego w Wielkopolsce w latach 1918-1939" (promotorem był prof. Stefan Kowal). Habilitowała się w 2020 na podstawie oceny dorobku naukowego i cyklu publikacji pt. "Obraz zmian społeczno-gospodarczych zachodzących w kraju i regionie wielkopolskim w końcu XX i na początku XXI wieku".

</doc>
<doc id="5263212" url="https://pl.wikipedia.org/wiki?curid=5263212" title="IAI Arawa">
IAI Arawa

IAI Arawa (hebr. עֲרָבָה) – izraelski dwusilnikowy samolot transportowy krótkiego startu i lądowania (ang. "Short Take-Off and Landing," STOL) produkowany przez Israel Aerospace Industries (IAI) w latach 1972–1988 w wersjach cywilnych i wojskowych. Łącznie wyprodukowano 103 sztuki samolotu w różnych wersjach. Samoloty Arawa wykorzystywane były przez państwa z Ameryki Północnej i Południowej, Afryki i Azji zarówno przez użytkowników cywilnych jak i wojsko. 
W Izraelu pierwsze bojowe użycie Arawy miało miejsce w 1973 roku, a później podczas wojny w Libanie.
Historia powstania.
W latach 60. XX wieku rząd Izraela zdecydował, że krajowy przemysł zbrojeniowy powinien rozpocząć prace nad skonstruowaniem i produkcją własnego samolotu. Do tej pory zakłady lotnicze Israel Aerospace Industries zajmowały się remontami lub modernizacją posiadanych jednostek. Zespół odpowiedzialny za projekt uznał, że Izrael nie może konkurować z przedsiębiorstwami produkującymi ciężkie samoloty, ale może spróbować sił w produkcji lekkich samolotów transportowych, które można byłoby wykorzystać w lotnictwie cywilnym i wojskowym. Szefostwo IAI postanowiło, że należy stworzyć konstrukcję mogącą startować i lądować na krótkich pasach startowych lub z miejsc, gdzie nie ma pasów i lotnisk. Założono, że rynkiem zbytu dla tego samolotu będą państwa rozwijające się. W założeniach miał być w stanie przewozić podróżnych, ładunki (w tym samochód terenowy) lub spadochroniarzy z wyposażeniem. Prace nad projektem rozpoczęły się w 1966 roku. W 1968 roku premier Lewi Eszkol wydał zgodę na produkcję prototypu samolotu.
W celu osiągnięcia założonych celów zespół konstruktorów postanowił wykorzystać możliwości, jakie dawał jajowaty kadłub, w którym znajdowały się ładownia i kabina pilotów. Ogon został połączony z jednopłatowymi skrzydłami za pomocą oddzielnych belek wyprowadzonych z gondoli turbośmigłowych silników. Skrzydła natomiast podparte były zastrzałami.
27 listopada 1969 roku oblatano maszynę o oznaczeniu 4X-IAI. W oblocie brali udział Awraham Hakohen, Aharon Ozri i Ejtan Szpigel; stwierdzili, że oblot zakończył się sukcesem i wydali pozytywne opinie o konstrukcji. Rok później, 19 listopada, odbył się kolejny testy maszyny 4X-IAI nr 92. Podczas badań flatterowych doszło do katastrofy lotniczej. Skrzydła oderwały się od kadłuba, samolot zaczął nurkować i rozbił się w górach Samarii. Ciała Ozriego i Szpigla zostały wyrzucone z kadłuba i znalezione przez Beduinów. W wypadku zginął również Hakohen. Przeżył jedynie przybyły ze Stanów Zjednoczonych Dave Levin. Do oderwania skrzydeł miało dojść przy prędkości 215 węzłów (ok. 398 km/h).
8 maja 1971 roku odbył się lot testowy drugiej maszyny o znakach 4X-IAA.
W 1972 roku samolot został certyfikowany przez izraelskie i amerykańskie agencje lotnictwa cywilnego. Okazało się jednak, że cywilna wersja samolotu IAI 101 nie cieszyła się zainteresowaniem rynku cywilnego. W związku z tym wersja ta nie weszła do produkcji, ale stała się bazą rozwojową dla cywilnej wersji IAI 101B i IAI 102 oraz wojskowej wersji IAI 201. Wersja IAI 101B przeznaczona była głównie na rynek amerykański. Mogła pomieścić 18 pasażerów i napędzana była dwoma turbośmigłowymi silnikami Pratt &amp; Whitney Canada PT6A-36 o mocy 750 KM. Wersja IAI 102 mogła pomieścić 20 pasażerów i mogła mieć zamontowaną w środku toaletę. W konfiguracji VIP w samolocie mogło podróżować 12 osób. IAI 102 była także przystosowana do transportu medycznego, prac kartograficznych, wymagań przemysłu wydobywczego lub rolnictwa. Wojskowy prototyp wersji (o numerze 4X-IAB) IAI 201 odbył pierwszy lot 7 marca 1972 roku. Wersja ta napędzana była silnikami Pratt &amp; Whitney Canada PT6A-34 o mocy 750 KM. Wersja IAI 102 uzyskała certyfikację w 1976 roku.
W 1980 roku piloci Dave Levin i Eli Mor organizowali loty pokazowe Arawy w państwach afrykańskich w celu promocji samolotu. 15 stycznia 1980 roku podczas prezentacji samolotu (numer 3D-DAB) w Malawi doszło do katastrofy lotniczej z powodu niezachowania należytych zasad bezpieczeństwa. Levin wykonał ostry manewr skrętu maszyny na małej wysokości przy zbyt dużej prędkości. Samolot prawdopodobnie uderzył w ziemię. Obaj piloci zginęli na miejscu.
Służba w Izraelu.
Samoloty Arawa w wersji militarnej nie zdobyły przychylności izraelskich wojskowych. Uważali oni, że możliwości samolotu i jego charakterystyka nie odpowiada do końca wymogom Sił Obronnych Izraela. Pierwsze wykorzystanie Arawy przez armię miało miejsce podczas wojny Jom Kipur (1973) do transportu żołnierzy. Były to dwa samoloty IAI 102 i prototyp IAI 201 włączone do 122 Eskadry. W latach 80. XX wieku weszły na stałe do użytku wojskowego w izraelskiej armii. Pierwsze bojowe wykorzystanie Araw w Izraelu miało miejsce podczas operacji „Pokój dla Galilei” w Libanie. Wykorzystywano wówczas możliwości krótkiego startu i lądowania. W tym samym okresie pojawiła się pierwsza modyfikacja wojskowej Arawy w wersji IAI 202. Miała ona dodane winglety, dłuższy kadłub i mocniejsze silniki, co wpłynęło na poprawę osiągów samolotu.
Izraelska armia w trakcie eksploatacji samolotów Arawa przystosowywała je do następujących funkcji:
Produkcję samolotów Arawa we wszystkich wersjach zakończono w 1988 roku. Do tego czasu wyprodukowano 103 sztuki wszystkich wersji.
W 2004 roku Dan Chaluc zapowiedział, że samoloty Arawa zostaną wycofane ze służby. Mimo to IAI oferowała po tym czasie części zamienne dla Araw, które pozostawały w użytku na świecie.
Pozostali użytkownicy.
 Argentyna
Argentyna użytkowała sześć samolotów Arawa w cywilnej wersji IAI 102.
 Boliwia
Siły Powietrzne Boliwii użytkowały pięć samolotów w wersji IAI 201.
 Ekwador
Marynarka Wojenna Ekwadoru używała trzy samoloty w wersji IAI 201, a sześć samolotów tej samej wersji używały siły lądowe.
2016 roku miała miejsce katastrofa lotnicza z udziałem samolotu Arawa nad ekwadorską częścią Amazonii. W jej wyniku zginęło 19 spadochroniarzy, dwóch pilotów i jeden mechanik.
Hoyle podaje, że w 2022 roku Ekwador stale użytkuje dwa samoloty, natomiast Golowanow podaje, że już w 2019 roku wycofano ze służby ostatnie Arawy.
 Gwatemala
W 1974 roku i w 1982 roku Gwatemala zamówiła łącznie 11 samolotów Arawa. Dziesięć z nich, w wersji IAI 201, było używanych przez Siły Powietrzne Gwatemali.
 Haiti
W 1980 roku Haiti zakupiło jeden samolot Arawa.
 Honduras
Siły Powietrzne Hondurasu używały trzy samoloty w wersji IAI 201.
 Kamerun
W 1985 Kamerun zakupił samoloty w wersji IAI 202, prawdopodobnie cztery sztuki.
 Kolumbia
Siły Powietrzne Kolumbii użytkowały trzy samoloty w wersji IAI 201. W 2022 roku na stanie kolumbijskich sił powietrznych znajduje się jeden samolot.
 Meksyk
Siły Powietrzne Meksyku użytkowały 10 samolotów w wersji IAI 201.
 Nikaragua
W 1973 roku Nikaragua zamówiła i otrzymała dwa samoloty Arawa w wersji IAI 201.
 Papua-Nowa Gwinea
W 1984 roku Papua-Nowa Gwinea zakupiła trzy samoloty Arawa.
 Salwador
W 1973 roku Salwador zakupił cztery samoloty Arawa w wersji IAI 201. W 2008 roku Izrael sprzedał do Salwadoru trzy kolejne samoloty o numerach 205, 211, 217. W 2022 roku Siły Powietrzne Salwadoru posiadają trzy samoloty Arawa na stanie.
 Stany Zjednoczone
W Stanach Zjednoczonych samoloty Arawa w wersji IAI 101B były użytkowane na rynku cywilnym przez Key West Airlines i Airspur of Los Angeles.
 Suazi
W 1979 roku Suazi zakupiło dwa samoloty w wersji wojskowej IAI 201.
 Tajlandia
W 1980 roku Tajlandia zamówiła trzy samoloty w wersji wojskowej do rozpoznania elektromagnetycznego (SIGINT).
 Wenezuela
Wenezuela zakupiła łącznie sześć samolotów, w wersji cywilnej i wojskowej (IAI 202). W 2022 roku Wenezuela wciąż użytkuje cztery samoloty Arawa.

</doc>
<doc id="5263213" url="https://pl.wikipedia.org/wiki?curid=5263213" title="Wataru Morishige">
Wataru Morishige

Wataru Morishige (ur. 17 lipca 2000 w Betsukai) – japoński łyżwiarz szybki, brązowy medalista olimpijski z Pekinu 2022.
Mieszka w Matsumoto.
Kariera.
W Pucharze Świata zadebiutował w 2021 w Tomaszowie Mazowieckim.

</doc>
<doc id="5263217" url="https://pl.wikipedia.org/wiki?curid=5263217" title="Zabołocie (rejon głębcki)">
Zabołocie (rejon głębcki)

Zabołocie (; ) – wieś na Białorusi, w obwodzie witebskim, w rejonie głębockim, w sielsowiecie Psuja.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 77 osób, wszystkie były wyznania rzymskokatolickiego. Jednocześnie 66 mieszkańców zadeklarowało polską a 11 litewską przynależność narodową. Było tu 13 budynków mieszkalnych. W 1931 w 14 domach zamieszkiwało 81 osób.
Wierni należeli do parafii rzymskokatolickiej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5263220" url="https://pl.wikipedia.org/wiki?curid=5263220" title="Marlín Viveros">
Marlín Viveros

Marlín Julessey Viveros Acosta (ur. 25 września 1995) – ekwadorska judoczka.
Uczestniczka mistrzostw świata w 2013. Startowała w Pucharze Świata w latach 2013-2015 i 2018. Brązowa medalistka mistrzostw panamerykańskich w 2014, a także igrzysk boliwaryjskich w 2013. Druga na igrzyskach Ameryki Południowej w 2014. Trzecia na mistrzostwach Ameryki Południowej w 2013 roku.

</doc>
<doc id="5263227" url="https://pl.wikipedia.org/wiki?curid=5263227" title="Zofia Dietrichstein">
Zofia Dietrichstein

Zofia Ewa Dietrichstein z Potockich herbu Pilawa (ur. 1 grudnia 1820 w Łańcucie, zm. 11 września 1892 w Wiedniu) – polska hrabianka, filantropka.
Życiorys.
Była córką Afreda Potockiego i Józefiny Marii z Czartoryskich. Była kształcona w zamku w Łańcucie. Dzięki rodzinnym koneksjom weszła w krąg arystokracji wiedeńskiej. Tak poznała przyszłego męża. W dniu 16 czerwca 1842 w Wiedniu wyszła za Maurycego Jana Hansa von Dietrichstein-Proskau-Leslie. Był ambasadorem austriackim w Londynie w latach 1844–1848.
W ślubnym wianie otrzymała dobra w Łące. Ponieważ nie miała dzieci, w 1854 postanowiła przekazać pałac na zakład dla osieroconych dziewcząt z ordynacji łańcuckiej. Miały się tu uczyć, jak być przykładnymi gospodyniami domowymi pracującymi później na terenie ordynacji. Powstał więc Zakład Sierot w ramach Instytutu Łąckiego Sierot Wiejskich. Na potrzeby zakładu fundatorka przekazała dawne zabudowania pałacowe i dworskie oraz przylegające do nich tereny ze stawami rybnymi (łącznie ok. 10 ha).
Początkowo zakład prowadziły osoby świeckie bezpośrednio podlegające księżnej, ale z powodu braku spodziewanych efektów fundatorka sprowadziła ze Lwowa siostry ze Zgromadzenia Sióstr Opatrzności Bożej. Zakon zajmował się działalnością opiekuńczą, wychowawczą i resocjalizacyjną. Oficjalnie pałac przekazano aktem fundacyjnym spisanym w Łańcucie 1 kwietnia 1860. Hrabianka stworzyła fundusz w wysokości 5000 zł reńskich rocznie zabezpieczonych na hipotece dóbr Łąka z przyległościami. Zobowiązała się również do prowadzenia działalności duszpasterskiej dla wychowanek. Utrzymywała kapelana zakładu. Siostry prowadziły edukację na poziomie elementarnym. W zakładzie opiekowano się osobami starszymi, z niepełnosprawnościami i bezdomnymi.
Hrabina wraz z bratem Alfredem, który wspierał finansowo zakład, odwiedzała placówkę. Dzieci z zakładu były regularnie zapraszane do Łańcuta na imieniny ordynata i okazji świąt.
Wraz z matką ufundowała ołtarz główny w kościele w Łańcucie. Wspierała finansowo jezuitów ze Starej Wsi.
Została odznaczona Orderem Krzyża Gwiaździstego.

</doc>
<doc id="5263231" url="https://pl.wikipedia.org/wiki?curid=5263231" title="Mistrzostwa świata w piłce nożnej mężczyzn 2022">
Mistrzostwa świata w piłce nożnej mężczyzn 2022



</doc>
<doc id="5263232" url="https://pl.wikipedia.org/wiki?curid=5263232" title="Andre Fussenegger">
Andre Fussenegger



</doc>
<doc id="5263235" url="https://pl.wikipedia.org/wiki?curid=5263235" title="E3 Saxo Bank Classic 2022">
E3 Saxo Bank Classic 2022

E3 Saxo Bank Classic 2022 – 64. edycja wyścigu kolarskiego E3 Saxo Bank Classic, która odbyła się 25 marca 2022 na liczącej niespełna 204 kilometry trasie wokół Harelbeke. Impreza kategorii 1.UWT była częścią UCI World Tour 2022.
Uczestnicy.
Lista startowa.
Legenda: DNF – nie ukończył, OTL – przekroczył limit czasu, DNS – nie wystartował, DSQ – zdyskwalifikowany.

</doc>
<doc id="5263238" url="https://pl.wikipedia.org/wiki?curid=5263238" title="Raffael Zimmermann">
Raffael Zimmermann

Raffael Zimmermann (ur. 17 sierpnia 2003) – austriacki skoczek narciarski, reprezentant klubu Nordic Team Absam. Złoty medalista zimowego olimpijskiego festiwalu młodzieży Europy w konkursie drużynowym (2022).
W lutym 2019 zadebiutował w FIS Cupie, zajmując 50. miejsce w Seefeld. Pierwsze punkty tego cyklu zdobył w styczniu 2022, za zajęcie 24. lokaty w Zakopanem. Dwa miesiące później wystartował na Zimowym Olimpijskim Festiwalu Młodzieży Europy 2022, na którym zajął 23. miejsce indywidualnie, a w konkursie drużynowym zdobył złoty medal. 24 września 2022 w Libercu zajął 3. lokatę w zawodach Alpen Cupu.

</doc>
<doc id="5263240" url="https://pl.wikipedia.org/wiki?curid=5263240" title="Gila (ujednoznacznienie)">
Gila (ujednoznacznienie)



</doc>
<doc id="5263241" url="https://pl.wikipedia.org/wiki?curid=5263241" title="Gila (rzeka)">
Gila (rzeka)



</doc>
<doc id="5263243" url="https://pl.wikipedia.org/wiki?curid=5263243" title="Zacisze (rejon głębocki)">
Zacisze (rejon głębocki)

Zacisze – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie głębockim, w sielsowiecie Psuja.
Historia.
W czasach zaborów folwark w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 7 osób, 5 było wyznania rzymskokatolickiego a 2 prawosławnego. Jednocześnie 5 mieszkańców zadeklarowało polską a 2 białoruską przynależność narodową. Był tu 1 budynek mieszkalny. W 1931 w 2 domach zamieszkiwało 13 osób.
Wierni należeli do parafii rzymskokatolickiej w Prozorokach i prawosławnej w Psuji. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5263244" url="https://pl.wikipedia.org/wiki?curid=5263244" title="Erin Jackson">
Erin Jackson

Erin Jackson (ur. 19 września 1992 w Ocali) – amerykańska łyżwiarka szybka i wrotkarka szybka, dwukrotna olimpijka (2018 i 2022), mistrzyni olimpijska z Pekinu 2022.
Pierwsza czarnoskóra kobieta, która wywalczyła indywidualnie złoty medal zimowych igrzysk olimpijskich oraz pierwsza Afroamerykanka w olimpijskiej reprezentacji Stanów Zjednoczonych w łyżwiarstwie szybkim.
Życie prywatne.
Wychowała się w Ocali. Obecnie mieszka w West Jordan. Ukończyła licencjat z inżynierii materiałowej na Uniwersytecie Florydy oraz z kinezjologii i informatyki na Salt Lake Community College.
Kariera.
Od 8 roku życia uprawiała wrotkarstwo. W tej dyscyplinie zdobyła dwa srebrne i pięć brązowych medali mistrzostw świata oraz wicemistrzostwo Igrzysk Panamerykańskich 2015.
We wrześniu 2017 rozpoczęła treningi łyżwiarstwa szybkiego. Zaledwie po kilku miesiącach wywalczyła kwalifikację olimpijską na 500 m. W Pjongczangu była 24.
Wysoka forma, którą prezentowała Jackson w 2021, stawiała ją w roli faworytki do miejsca w amerykańskiej drużynie na igrzyska 2022. Jednak w styczniu 2022, podczas decydującego biegu kwalifikacyjnego, Jackson pechowo się potknęła i dojechała na trzecim miejscu. Stany Zjednoczone miały przyznane dwa miejsce na dystanse 500 m kobiet, więc Jackson nie zmieściła się w drużynie. Wówczas Brittany Bowe, która finiszowała przed nią i miała już wywalczone kwalifikacje na innych dystansach, zrezygnowała z miejsca na rzecz Jackson (później Amerykanie otrzymali również trzecie miejsce i Bowe ostatecznie wystąpiła w biegu na 500 m). Jackson wystartowała również w amerykańskich kwalifikacjach na 1000 m i 1500 m, zajmując odpowiednio 3. i 6. miejsca i nie uzyskując przepustki do Pekinu. Na igrzyskach w Pekinie Jackson wystartowała na swym koronnym dystansie 500 m, wygrywając zawody z rekordem toru.

</doc>
<doc id="5263254" url="https://pl.wikipedia.org/wiki?curid=5263254" title="Joseph Grehl">
Joseph Grehl

Joseph Grehl (ur. 1873 w Bystrzycy Kłodzkiej, zm. 1931 w Głuchołazach) – niemiecki urzędnik i fotograf amator.
Życiorys.
Urodził się w 1873 roku w Bystrzycy Kłodzkiej w Cesarstwie Niemieckim. Był synem urzędnika miejscowego sądu rejonowego. Pracował jako urzędnik w bystrzyckiej landraturze. W 1896 roku poślubił o siedem lat starszą Theresie Scholz. Około 1911 roku przybył do Tarnowskich Gór. Zatrudnił się w administracji Górnośląskiej Spółki Brackiej i zamieszkał w kamienicy przy ulicy Opolskiej 5. W Tarnowskich Górach zajął się też fotografią. Grehl wystawił swoje zdjęcia górnośląskich kościołów drewnianych w październiku 1919 roku podczas wystawy we Wrocławiu. Wiadomo też, że w marcu 1921 roku prezentował swoje fotografie w Tarnowskich Górach. Po podziale Górnego Śląska w 1922 roku, wyjechał do Gliwic, a około 1928 roku zamieszkał w Głuchołazach. Zmarł na zawał serca w 1931 roku.
Fotografie.
Niewielka część z fotografii Grehla została wydana na pocztówkach niedługo po ich wykonaniu, jednak znaczna większość z nich popadła w zapomnienie. W 2021 roku album z jego fotografiami został odnaleziony przez Sebastiana i Monikę Rosenbaum. Album ten został wydany we współpracy ze Stowarzyszeniem Miłośników Ziemi Tarnogórskiej i Muzeum w Gliwicach, jako "Studium krajobrazu. Fotograficzna podróż Josepha Grehla przez Tarnowskie Góry i okolice".

</doc>
<doc id="5263257" url="https://pl.wikipedia.org/wiki?curid=5263257" title="Davide Ghiotto">
Davide Ghiotto

Davide Ghiotto (ur. 3 grudnia 1993 w Vicenzy) – włoski łyżwiarz szybki, wrotkarz szybki i policjant, dwukrotny olimpijczyk (2018 i 2022), brązowy medalista olimpijski z Pekinu 2022 oraz brązowy medalista mistrzostw Europy.
Życie prywatne.
Mieszka w Altavilla Vicentina i oprócz uprawiana sportu jest policjantem. Studiował filozofię na Uniwersytecie w Trydencie.
Kariera.
Początkowo uprawiał wrotkarstwo szybkie, zajmując czołowe miejsca w pierwszej dziesiątce klasyfikacji Pucharu Świata. W 2012 zmienił dyscyplinę na łyżwiarstwo szybkie, gdyż jest ona sportem olimpijskim oraz umożliwia zarobek.

</doc>
<doc id="5263258" url="https://pl.wikipedia.org/wiki?curid=5263258" title="Szuklinka (rejon oktiabrski)">
Szuklinka (rejon oktiabrski)

Szuklinka () – wieś (ros. деревня, trb. dieriewnia) w zachodniej Rosji, w sielsowiecie nikolskim rejonu oktiabrskiego w obwodzie kurskim.
Geografia.
Miejscowość położona jest nad Wilną (lewy dopływ Rogozny), 3 km od centrum administracyjnego sielsowietu (Stojanowa), 20 km na północny zachód od centrum administracyjnego rejonu (Priamicyno), 27 km na północny zachód od Kurska, 19,5 km od drogi magistralnej (federalnego znaczenia) M2 «Krym».
We wsi znajduje się 21 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 13 osób.

</doc>
<doc id="5263261" url="https://pl.wikipedia.org/wiki?curid=5263261" title="Mistrzostwa Ameryki Południowej w Lekkoatletyce 2021">
Mistrzostwa Ameryki Południowej w Lekkoatletyce 2021

52. Mistrzostwa Ameryki Południowej w Lekkoatletyce – zawody lekkoatletyczne, które odbyły się w dniach 29-31 maja 2021 w Guayaquil.
Zawody pierwotnie miały odbyć się w Buenos Aires, jednak zostały one przeniesione do Guayaquil ze względu na pandemię COVID-19.
Klasyfikacja medalowa.
Opracowano na podstawie materiałów źródłowych.

</doc>
<doc id="5263263" url="https://pl.wikipedia.org/wiki?curid=5263263" title="Jewhenija Jaroszynska">
Jewhenija Jaroszynska

Jewhenija Iwaniwna Jaroszynska, (ur. 18 października 1868 w Czuńkiwie, zm. 21 października 1904 w Czerniowcach) – ukraińska pisarka, tłumaczka, etnografka, folklorystka, pedagog, działaczka społeczna na Bukowinie.
Życiorys.
W jej domu rodzinnym rozmawiano po ukraińsku, ale Jaroszynska uczyła się po niemiecku, ponieważ Bukowina była wówczas częścią Cesarstwa Austro-Węgierskiego. Po ukończeniu nauki w gimnazjum w Czerniowcach przez 14 lat uczyła we wsiach Bukowiny. Przy okazji nagrywała pieśni ludowe. Ich zbiór (450 zapisów) ukazał się w 1972 jako "Narodni pisni z-nad Dnistra" ("Pieśni ludowe z Dniestru"). Autorka otrzymała od Towarzystwa Geograficznego srebrny medal oraz nagrodę w wysokości 500 rubli.
Była aktywną członkinią ukraińskiego ruchu feministycznego. We współpracy z ukraińską partią radykalną i Nataliją Kobrynską 1 września 1891 w Stryju zorganizowała wiec feministek. Przybyło na niego 40 kobiet z Galicji i Bukowiny.
Zmarła na zapalenie otrzewnej w szpitalu w Czerniowcach, gdzie została pochowana.
Twórczość literacka i publicystyczna.
W 1886 zaczęła publikować. Zadebiutowała na łamach niemieckojęzycznego pisma. Ukraińskiego musiała się nauczyć. Jej opowiadania i teksty ukazywały się w czasopismach „Zoria”, „Literaturno-naukowyj wistnyk”, „Dzwinok”, „Bukowyna”, „Narod”, „Bat'kiwszczyna”. W 1902 opublikowała realistyczną powieść "Perekynczyky" ukazującą obraz ukraińskiej kobiety i jej pozycji, wpisując wymowę feministyczną w ideę narodową. Oprócz tego napisała dwie powieści ("Ponad Dnistrom" i "Rożi a terne"), kilkadziesiąt opowiadań, esejów, utwory dla dzieci, traktaty folklorystyczne i etnograficzne. Przygotowała zbiory pieśni ludowych i tłumaczenia. Pozostawiła korespondencję.
Blisko współpracowała z Nataliją Kobrynską. W pierwszym numerze ukazującego się w latach 1893–1896 czasopisma „Nasza dola”, redagowanego przez Kobrynską, opublikowano m.in. przemowę dotyczącą praw kobiet autorstwa Jaroszynskiej. Prace Jaroszynskiej publikowano na łamach prasy radykalnej. Pisała m.in. na temat zależności wiejskich kobiet od mężów oraz codzienności ruskich chłopek na Bukowinie.
Upamiętnienie.
Główna ulica w jej rodzinnej wsi oraz miejscowa szkoła noszą jej imię. W 2004 w centrum Czuńkiwa odsłonięto tablicę pamiątkową. Znajduje się w pobliżu osiedla, na którym mieszkała pisarka.
Ulica jej imienia znajduje się we Lwowie.

</doc>
<doc id="5263264" url="https://pl.wikipedia.org/wiki?curid=5263264" title="Nitrianske Rudno">
Nitrianske Rudno

Nitrianske Rudno (węg. "Divékrudnó", do roku 1924 "Rudno") – wieś w powiecie Prievidza w kraju trenczyńskim w zachodniej Słowacji.
Położenie.
Leży w zachodniej części Kotliny Górnonitrzańskiej, w jej wyróżniającej się części, zwanej Kotliną Rudniańską, którą od wschodu ogranicza pasmo Małej Magury, zaś od zachodu Nitrické vrchy. Zabudowania wsi są rozłożone na prawym brzegu rzeki Nitricy oraz utworzonego na niej zbiornika zaporowego Nitrianske Rudno.
Historia.
Okolica była zamieszkana już w czasach wczesnego średniowiecza. Znaleziono tu ślady osadnictwa i cmentarzyska z okresu wielkomorawskiego. W XIII w. w okolicy wydobywano drogocenne kruszce. Wieś prawdopodobnie rozwinęła się ze starszej osady górniczej. Może o tym świadczyć pierwsza pisemna wzmianka o wsi z 1275 r., w której występuje ona pod nazwą "Ruda". W dokumencie z 1348 r. występuje ona już pod nazwą Rudno. Wieś pierwotnie należała do rodziny Diviackych, w XVI w. do Ujfalusich, a później Rudnayów. W roku 1788 w 15 domach żyły tu 122 osoby, z tego 4 domy określono jako „zemianské” (szlacheckie), a pozostałe 11 jako poddańskie. Miejscowi chłopi byli biedni, zajmowali się głównie rolnictwem, zaś poza sezonem prac polowych tkactwem i koszykarstwem. Do Rudnayów należała także sąsiednia Kršťanova Ves, która od 1924 r. jest częścią Nitrianskeho Rudna.
W 1822 r. do Rudna przyszedł młody ksiądz Fraňo Madva, który w 1825 r. został proboszczem tutejszej parafii. W 1828 r. założył tu pierwszą katolicką szkółkę, do której dzieci uczęszczały tylko w zimie, poza okresem prac w polu. Madva, który pracował w Rudnie do 1850 r., zasłynął w szerokiej okolicy jako doskonały farmaceuta i lekarz, hojnie korzystający z leków oferowanych przez naturę.
W okresie słowackiego powstania narodowego w okolicy walczyła brygada partyzancka im. Jana Žižki. Po zakończeniu II wojny światowej impuls do rozwoju wsi jako lokalnego ośrodka sportów wodnych i wypoczynku dało oddanie do użytku w 1951 r. zapory i zbiornika wodnego Nitrianske Rudno. W 1957 r. uruchomiono tu oddział zakładów dziewiarskich „Zornica”.
Demografia.
Początkowo wieś rozwijała się powoli. Jeszcze w 1900 r. miała 263 mieszkańców. Szybszy wzrost liczby ludności zanotowano po tej dacie, a kolejny po II wojnie światowej. Od początku lat 2000 liczba mieszkańców utrzymuje się na stabilnym poziomie ok. 1950. Ludność wsi jest praktycznie jednolita narodowościowo (Słowacy stanowią 99 % mieszkańców) oraz wyznaniowo (ok. 90 % mieszkańców jest katolikami obrządku rzymskiego).
Zabytki.
Dominantą wsi jest kościół rzymskokatolicki, który powstał w latach 1804–1816 na miejscu zniszczonej przez pożar starszej świątyni drewnianej. Kościół został w 1991 roku poświęcony wyjątkowo czczonym w rejonie Nitry świętym Andrzejowi Świeradowi i Benedyktowi. Obok kościoła pomnik poświęcony Fraňovi Madvie, ufundowany w 1925 r. przez miejscowy oddział Macierzy Słowackiej.

</doc>
<doc id="5263267" url="https://pl.wikipedia.org/wiki?curid=5263267" title="Okręty desantowe projektu 1171">
Okręty desantowe projektu 1171

Okręty desantowe projektu 1171 (kod projektu: "Tapir", w kodzie NATO: "Alligator") – typ radzieckich okrętów desantowych z okresu zimnej wojny, używanych głównie przez marynarkę ZSRR, a następnie Rosji. Zbudowano 14 jednostek czterech podtypów. Klasyfikowane były jako duże okręty desantowe (BDK – "Bolszoj Diesantnyj Korabl").
Historia.
Na przełomie lat 50. i 60. XX wieku Marynarka Wojenna ZSRR rozpoczęła budowę morskich sił desantowych, opartych początkowo na średnich i małych okrętach desantowych, budowanych w ZSRR i Polsce (projektu 770). Pierwszymi dużymi okrętami desantowymi, mającymi większe możliwości przewozowe i umożliwiającymi działania oceaniczne, była seria 14 okrętów projektu 1171. Ich projektowanie zostało rozpoczęte w biurze konstrukcyjnym CKB-50, a w 1963 roku przekazane do CKB-17, późniejszego Newskiego Biura Konstrukcyjnego. Bazą do ich skonstruowania był projekt cywilnego drobnicowca, dlatego wykazywały podobieństwo architektury i konstrukcji do statków handlowych. Służyły do transportu i wysadzania desantu na nieprzygotowanym brzegu i mogły również służyć jako okręty transportowe, do przewozu wojska i sprzętu. 
Całą serię 14 okrętów zbudowano w stoczni Jantar w Kaliningradzie. Stępkę pod budowę pierwszej jednostki „Woroneżskij komsomolec” położono 5 lutego 1964 roku, a ostatniej w 1974 roku; wchodziły one do służby w latach 1968–1975. Pierwsze cztery należały do I serii (oznaczanej 1171/I), dwa do II serii, sześć do III serii i dwa ostatnie do IV serii. Druga seria różniła się przede wszystkim zmniejszeniem liczby żurawi pokładowych z trzech do jednego, trzecia seria – dodaniem artyleryjskich wyrzutni rakietowych i czwarta seria – dodaniem działek przeciwlotniczych.
Opis.
Konstrukcja.
Architektura jednostek jest typowa dla statków, z maszynownią i nadbudówką nad nią w części rufowej i wysokim dziobem, dzięki czemu miały one dobrą dzielność morską. Konsekwencją skonstruowania według norm dla statków była z drugiej strony gorsza od wyspecjalizowanych okrętów niezatapialność. Nadbudówka była pięciopiętrowa, o opływowym kształcie (typowym dla statków tego okresu). Okręty miały dwa ciągłe pokłady: ładunkowy i górny. Pod nadbudówką znajdowała się pochylnia komunikacyjna między pokładami, o nośności 12 ton. Kadłub dzielił się poprzecznymi grodziami wodoszczelnymi na siedem przedziałów, przy czym na poziomie pokładu ładunkowego grodzie miały duże wycięcia, umożliwiające przemieszczanie pojazdów, zamykane drzwiami. W dziobnicy znajduje się furta ładunkowa, zakryta drzwiami, z opuszczaną rampą główną o nośności 50 ton, służącą do wyładunku sprzętu przy brzegu. Na jej końcu była rampa dodatkowa o nośności 12 ton. Mniejsza rampa do załadunku z nabrzeża znajdowała się również w rufie. W górnym pokładzie były luki ładowni – w pierwszej i drugiej serii cztery (trzy przed nadbudówką i jeden za nią), a w trzeciej i czwartej serii dwa przed nadbudówką, inaczej rozmieszczone. Okręty wyróżniały się posiadaniem charakterystycznego żurawia przeładunkowego na śródokręciu, typowego dla jednostek cywilnych, obsługującego ładownie oraz ładunki pokładowe, o udźwigu 7,5 ton – a pierwsza seria była dodatkowo wyposażona w dwa żurawie o udźwigu 5 ton na dziobie i rufie. Okręty wyposażone też były w kotwicę na rufie, służącą do ściągania z brzegu po desantowaniu.
Okręty mogą transportować do 22 czołgów podstawowych i 25 transporterów opancerzonych albo 50 transporterów opancerzonych albo 52 ciężarówki. Ponadto mogły przewozić 313 żołnierzy (seria I i II) lub 400 żołnierzy (seria III i IV). Ogólna powierzchnia ładunkowa wynosi 1195 m², z tego 790 m² w ładowniach i 405 m² na pokładzie górnym. Maksymalna masa ładunku wynosi 3750 ton. Załoga wynosiła początkowo 55 osób, w tym 5 oficerów. Według innego źródła (z 2015 roku) załoga liczyła 69 osób (w tym 5 oficerów). Autonomiczność jednostki wynosi 15 dni lub 20 dni w serii III i IV.
Wyporność okrętu niezaładowanego wynosi 2000 ton, standardowa 2905 ton, a pełna – 4360 ton. Długość całkowita wynosi 113 m, a na linii wodnej 105 m, szerokość wynosi 15,6 m, a zanurzenie maksymalne 4,5 m.
Napęd okrętów stanowią dwa silniki wysokoprężne o mocy łącznej 9000 KM typu M-58A (proj. 1171/I i II), M-58A-3 (proj. 1171/III) lub M-58A-4 (proj. 1171/IV). Maszynownia umieszczona była pod pokładem ładunkowym. Silniki napędzały dwie śruby o stałym skoku. Zasięg pływania wynosił 2000 mil morskich przy prędkości 15,5 węzła, a w przypadku zabrania paliwa także do zbiorników paliwowo-balastowych zwiększał się do 4800 Mm. Według innych danych, zasięg wynosił 10 000 Mm przy prędkości 15 węzłów.
Uzbrojenie.
Uzbrojenie okrętów obejmowało dwie armaty uniwersalne kalibru 57 mm na dwudziałowej odkrytej podstawie ZIF-31B, umieszczonej przed nadbudówką. Ponadto miały one do samoobrony wyrzutnie pocisków przeciwlotniczych bliskiego zasięgu Strieła-3: trzy podwójne w przypadku proj. 1171/I, z zapasem 24 pocisków, lub dwie potrójne z zapasem 36 pocisków w pozostałych. W przypadku proj. 1171/I były one rozmieszczone na postumentach na rufie i na burtach na śródokręciu.
W serii III i IV dodano na dziobie 40-prowadnicową wyrzutnię A-215 niekierowanych pocisków rakietowych kalibru 122 mm Grad-M, z zapasem 80 pocisków, do ostrzeliwania brzegu. Według innych danych, uzbrojenie na „Nikołaju Filiczenkowie” stanowią dwie 22-prowadnicowe wyrzutnie takich pocisków. W serii IV dodano również cztery działka przeciwlotnicze kalibru 25 mm w dwóch podwójnie sprzężonych podstawach 2M-3M umieszczone na rufie.
Służba.
Okręty projektu 1171 wchodziły na uzbrojenie Marynarki Wojennej ZSRR od 1966 roku. Zostały rozdzielone pomiędzy wszystkie cztery główne floty (Czarnomorską, Bałtycką, Północną i Oceanu Spokojnego. Początkowo otrzymywały oznaczenia BDK z numerami (nie nadawanymi kolejno) i nazwy (z wyjątkiem BDK-69), potem tylko nazwy.
Wszystkie dotrwały w służbie do rozpadu ZSRR w grudniu 1991 roku, po czym zostały przejęte przez Rosję. Podczas podziału Floty Czarnomorskiej tylko jeden „Ilja Azarow” został w 1996 roku przekazany Ukrainie, gdzie wszedł do służby pod nazwą „Rowno”.
W 2016 roku były w służbie rosyjskiej nadal 4 okręty – we Flocie Czarnomorskiej: „Saratow”, „Orsk” i „Nikołaj Filiczenkow”, a we Flocie Oceanu Spokojnego: „Nikołaj Wilkow”.

</doc>
<doc id="5263268" url="https://pl.wikipedia.org/wiki?curid=5263268" title="Gustav Ucicky">
Gustav Ucicky

Gustav Ucicky, właśc. Gustav Učický (ur. 6 lipca 1899 w Wiedniu, zm. 26 kwietnia 1961 w Hamburgu) – austriacki reżyser, scenarzysta i operator filmowy. Nieślubne dziecko malarza Gustava Klimta.
Życie prywatne.
Gustav Ucicky był synem niezamężnej, urodzonej w Pradze, Marii Učickiej (1880–1928) i austriackiego malarza Gustava Klimta. Učická była jedną z modelek Gustava Klimta.
Ojcostwo Klimta było często kwestionowane w przeszłości. W roku 1925 sam Gustav Ucicky zlecił ekspertowi od krojów pisma, Michaelowi Tomkowi, sporządzenie ekspertyzy dotyczącej korespondencji jego rzekomego ojca, Gustava Klimta, z matką, Marią Učicką. Raport wykazał, że wszystkie listy pochodziły od tego samego autora. W lipcu 1899 roku, na kilka dni przed narodzinami Gustava Ucickiego, Klimt napisał do Marii Učickej: „Szczerze życzę, aby wszystko poszło dobrze i szybko”. Ich korespondencję można odtworzyć do 1916 roku.
Maria Ucicky, jak oficjalnie nazywano ją w Austrii, zmarła w wieku 47 lat i została pochowana 6 stycznia 1928 na cmentarzu Hietzinger Friedhof w Wiedniu. Dziesięć lat wcześniej Klimt został pochowany także na tym cmentarzu, jednak w innej jego części.
Gustav Ucicky został pochowany w grobie matki, w 1961 roku.
Zaangażowanie na rzecz propagandy nazistowskiej.
Pierwszym filmem Ucickiego, nakręconym na podstawie scenariusza autorstwa Gerharda Menzla, pisarza, był "Morgenrot" (1933). Począwszy od niego, do roku 1944, Ucicky współpracował z Menzlem przy każdym ze swoich filmów propagandowych. Efektem ich współpracy są m.in. tytuły "Flüchtlinge" (1933) i "Das Mädchen Johanna" (1935). Łącznie nakręcili 13 filmów.
Ponadto Ucicky jest reżyserem filmu "Heimkehr" (1941), którego fabuła ukazuje rzekome prześladowania ludności niemieckiej na Wołyniu. W filmie ukazywana jest agresja osób narodowości polskiej, w tym także przedstawicieli organów państwa, która to ma budzić w widzu antypolskie przemyślenia.
Filmografia.
Ucicky, w następujących latach, wziął udział w produkcji filmów (podano wybrane tytuły, w ich języku oryginału):

</doc>
<doc id="5263270" url="https://pl.wikipedia.org/wiki?curid=5263270" title="Catarina Sarmento e Castro">
Catarina Sarmento e Castro

Catarina Teresa Rola Sarmento e Castro (ur. 16 maja 1970 w Coimbrze) – portugalska prawniczka, wykładowczyni akademicka i polityk, sędzia Trybunału Konstytucyjnego, sekretarz stanu, od 2022 minister sprawiedliwości.
Życiorys.
Córka polityka Osvalda de Castro. Ukończyła studia prawnicze na Uniwersytecie w Coimbrze. Na tej samej uczelni uzyskała magisterium i doktorat. Kształciła się również na studiach podyplomowych na Université catholique de Louvain. Zawodowo od 1994 związana z macierzystym uniwersytetem, na którym doszła do stanowiska profesora. Wykładowczyni m.in. prawa konstytucyjnego, administracyjnego i podatkowego. Była członkinią rady doradczej przy prokuratorze generalnym oraz komisji CNPD, organu ochrony danych osobowych.
W latach 2010–2019 pełniła funkcję sędziego Trybunału Konstytucyjnego. W 2019 została sekretarzem stanu do spraw zasobów ludzkich i kombatantów w ministerstwie obrony narodowej. W wyborach w 2022 z ramienia Partii Socjalistycznej uzyskała mandat posłanki do Zgromadzenia Republiki. W marcu tegoż roku objęła funkcję ministra sprawiedliwości w trzecim rządzie Antónia Costy.

</doc>
<doc id="5263274" url="https://pl.wikipedia.org/wiki?curid=5263274" title="Zadworze (rejon głębocki)">
Zadworze (rejon głębocki)

Zadworze (; ) – wieś na Białorusi, w obwodzie witebskim, w rejonie głębockim, w sielsowiecie Psuja.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Chwoszczowo, własność Podwińskich.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwały tu 131 osób, 65 było wyznania rzymskokatolickiego, 63 prawosławnego a 3 mojżeszowego. Jednocześnie 57 mieszkańców zadeklarowało polską a 74 białoruską przynależność narodową. Było tu 26 budynków mieszkalnych. W 1931 w 26 domach zamieszkiwały 163 osoby.
Wierni należeli do parafii rzymskokatolickiej w Bobrowszczyźnie i prawosławnej w Psuji. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5263276" url="https://pl.wikipedia.org/wiki?curid=5263276" title="Słowacka koronka klockowa na tiulowym tle">
Słowacka koronka klockowa na tiulowym tle

Słowacka koronka klockowa na tiulowym tle – koronka klockowa wytwarzana na terenie Pogórza Myjawskiego na Słowacji. W 2017 roku została wpisana na reprezentatywną listę niematerialnego dziedzictwa kulturowego Słowacji.
Historia.
Tradycja wytwarzania koronek istniała na terenach obecnej Słowacji już w XIX wieku. Po II wojnie światowej na zachodzie kraju, gdy kobiety zaczęły pracować w fabrykach tradycja koronkarstwa podupadła. Na terenie Pogórza Myjawskiego odrodziła się pod koniec XX wieku, a początki tego odrodzenia związane są ze wsią Krajné. W latach 80. XX wieku koronczarki z Vamberka z Czech zaczęły tam uczyć techniki wykonywania koronek klockowych wzorowanych na belgijskich. Popularność koronek klockowych w okolicach Myjavy jest związana z wykorzystaniem do zdobienia tradycyjnych białych strojów ludowych oraz szat liturgicznych. W 2016 roku koronka została zgłoszona do wpisu na reprezentatywną listę niematerialnego dziedzictwa Słowacji przez Centrum tradičnej kultúry v Myjave (Centrum kultury tradycyjnej w Myjavie). Wpisu dokonano 2 marca 2017 roku, a przedstawicielka Centrum odebrała potwierdzenie wystawione przez Ministra Kultury. Rejestracja na liście krajowej jest warunkiem ubiegania się o wpis na Listę Reprezentacyjną Niematerialnego Dziedzictwa Kulturowego Ludzkości (UNESCO).
W Brezovej pod Bradlom działa od 1998 roku Klub pletenej čipky Brezová (Klub koronki klockowej). Koronczarki starają się odtwarzać stare wzory oraz tworzyć na ich bazie nowe. Koronki otrzymują w zależności od wzoru nazwy takie jak: včeličková, panenková, hrušková, jabĺčková czy hrebienková.
Koronki klockowe są wytwarzane także w innych rejonach Słowacji. 
Wytwarzanie.
Do wytwarzania koronki klockowej potrzebne są najcieńsze nici, które koronczarka nawija na drewnianych klockach. Ich ilość zależy od szerokości wzoru. Do wykonania koronki doszywanej do czepca szerokiej na 9 do 10 centymetrów potrzeba od 160 do 200 klocków. Dodatkowo potrzebna jest poduszka wypchana sianem (nazywana wałkiem) ustawiona na specjalnej podstawce. Na wałku jest mocowany skórzany pas z odpowiednio wybitymi otworami, które pozwalają uzyskać kształt siatki tiulowej. W otwory koronczarki wpijają szpilki mocując nitki po wykonaniu splotów zgodnie ze wzorem. Obecnie zamiast skóry jest używany sztywny papier z naniesionym wzorem. Podstawą koronek wykonywanych na Pogórzu Myjawskim jest siatka z sześciokątnymi oczkami tworząca wzór tiulu. W nią są wplecione grubszą nitką motywy geometryczne i roślinne. Dół koronki jest wykończony zębami w kształcie trójkąta, trapezu lub łuku. Kobiety koronkami ozdabiają czapki, fartuchy, rękawy oraz kamže (komże czyli strój liturgiczny duchowieństwa ewangelickiego). 

</doc>
<doc id="5263278" url="https://pl.wikipedia.org/wiki?curid=5263278" title="Dalibor Matanić">
Dalibor Matanić

Dalibor Matanić (ur. 21 stycznia 1975 w Zagrzebiu) – chorwacki reżyser i scenarzysta filmowy. 
Zasłynął obrazem "Miłe martwe dziewczyny" (2002), opowiadającym o parze lesbijek, których związek budzi gniew otoczenia. Był to pierwszy w historii chorwacki film, którego protagonistami były osoby homoseksualne. 
Inny film Matanicia, "Słońce w zenicie" (2015), przedstawiał trzy historie miłosne rozgrywające się na bałkańskiej prowincji na przestrzeni trzech kolejnych dekad. Film zdobył Nagrodę Jury w sekcji "Un Certain Regard" na 68. MFF w Cannes. Obraz ten był oficjalnym chorwackim kandydatem do Oscara dla najlepszego filmu nieanglojęzycznego, jednak ostatecznie nie otrzymał nominacji.
Jego żoną od 2014 r. jest aktorka Helena Minić. Para ma dwoje dzieci: córkę Lolę i syna Maxa.

</doc>
<doc id="5263280" url="https://pl.wikipedia.org/wiki?curid=5263280" title="Coeliopsidinae">
Coeliopsidinae

Coeliopsidinae – podplemię roślin z rodziny storczykowatych ("Orchidaceae"). Obejmuje trzy rodzaje. Rośliny te występują w Ameryce Środkowej i Ameryce Południowej.
Systematyka.
Podplemię sklasyfikowane do plemienia "Cymbidieae" z podrodziny epidendronowych ("Epidendroideae") w rodzinie storczykowatych ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5263282" url="https://pl.wikipedia.org/wiki?curid=5263282" title="Bykanowo">
Bykanowo

Bykanowo () – nazwa toponimów w Rosji

</doc>
<doc id="5263284" url="https://pl.wikipedia.org/wiki?curid=5263284" title="Bykanowo (rejon oktiabrski)">
Bykanowo (rejon oktiabrski)

Bykanowo () – wieś (ros. село, trb. sieło) w zachodniej Rosji, w sielsowiecie nikolskim rejonu oktiabrskiego w obwodzie kurskim.
Geografia.
Miejscowość położona jest nad Wilną (lewy dopływ Rogozny), 3 km od centrum administracyjnego sielsowietu (Stojanowa), 20 km na północny zachód od centrum administracyjnego rejonu (Priamicyno), 26 km na północny zachód od Kurska, 20 km od drogi magistralnej (federalnego znaczenia) M2 «Krym».
We wsi znajdują się 24 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 39 osób.

</doc>
<doc id="5263289" url="https://pl.wikipedia.org/wiki?curid=5263289" title="Zamchowo (sielsowiet Prozoroki)">
Zamchowo (sielsowiet Prozoroki)

Zamchowo (; ) – chutor na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwały tu 24 osoby, wszystkie były wyznania rzymskokatolickiego. Jednocześnie 18 mieszkańców zadeklarowało polską a 6 białoruską przynależność narodową. Były tu 3 budynki mieszkalne. W 1931 w 4 domach zamieszkiwało 30 osób.
Wierni należeli do parafii rzymskokatolickiej i prawosławnej w Czerniewiczach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5263290" url="https://pl.wikipedia.org/wiki?curid=5263290" title="Jiřina Králová">
Jiřina Králová

Jiřina Králová (ur. 9 grudnia 1911 w Łazach, zm. 1998 w Czeskim Cieszynie) – czeska etnografka, badaczka Śląska Cieszyńskiego.
Życiorys.
Była córką kierownika szkoły i absolwentką szkoły gospodarstwa domowego. Po zamążpójściu zamieszkała w Opawie. Po 1956 pracowała w Muzeum Těšínska w Czeskim Cieszynie. Zamieszkała z rodziną w tym mieście. Dokumentowała i kompletowała stroje ludowe ze Śląska Cieszyńskiego. Wyniki badań prezentowała na łamach czasopism, m.in. „Radostná země”, „Zprávy Okresního muzea v Českém Těšíně”. Prowadziła badania terenowe. Zajmowała się historią rozwoju stroju ludowego na terenach podgórskich i górskich Beskidu Śląskiego i na pograniczu morawsko-słowackim. Materiały pozyskane w terenie uzupełniała informacjami z kwerend archiwalnych. Promowała kulturę ludową Śląska Cieszyńskiego w filmach dokumentalnych i programach w czechosłowackiej telewizji i radiu. 
Współzałożyła dwa zespoły ludowe: Javorový w Trzyńcu i Slezan w Czeskim Cieszynie. Była ich członkinią. Wykonała dla nich dokumentację redakcyjną i rysunkową w celu rekonstrukcji strojów cieszyńskiego, góralskiego, laskiego i jackowskiego, w których zespoły występowały. Od momentu stworzenia Dni Śląska współpracowała (jako organizatorka i autorka) z komisją programową przy Macierzy Śląskiej w Łomnej Dolnej.
Otrzymała szereg odznaczeń i wyróżnień, m.in. w 1981 honorowe członkostwo w Towarzystwie Etnograficznym Czechosłowacji przy Czechosłowackiej Akademii Nauk w Pradze.
Upamiętnienie.
Z okazji setnej rocznicy jej urodzin w Muzeum Těšínska w Czeskim Cieszynie zorganizowano wystawę jej poświęconą. Do 30 października 2011 była pokazywana w sali wystaw w Orłowej, a następnie między 22 lutego a 22 kwietnia 2012 w siedzibie głównej w Czeskim Cieszynie. Można było zobaczyć jej kolekcję elementów stroju cieszyńskiego, odręczne notatki, rekonstrukcje strojów i wzorniki haftów ze Śląska Cieszyńskiego, a także fotografie oraz karty z badań terenowych autorki.

</doc>
<doc id="5263294" url="https://pl.wikipedia.org/wiki?curid=5263294" title="Cymbidiinae">
Cymbidiinae

Cymbidiinae – podplemię roślin z rodziny storczykowatych ("Orchidaceae"). Obejmuje 10 rodzajów. Rośliny te występują w Ameryce Środkowej i Ameryce Południowej.
Systematyka.
Podplemię sklasyfikowane do plemienia "Cymbidieae" z podrodziny epidendronowych ("Epidendroideae") w rodzinie storczykowatych ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5263295" url="https://pl.wikipedia.org/wiki?curid=5263295" title="José Luís Carneiro">
José Luís Carneiro

José Luís Pereira Carneiro (ur. 4 października 1971 w Baião) – portugalski polityk, politolog, nauczyciel akademicki i samorządowiec, poseł do Zgromadzenia Republiki, w latach 2015–2019 sekretarz stanu, od 2022 minister administracji i spraw wewnętrznych.
Życiorys.
Ukończył stosunki międzynarodowe na Universidade Lusíada do Porto. Magisterium z afrykanistyki uzyskał w instytucie ISCSP w Lizbonie. Został nauczycielem akademickim na Universidade Lusíada i w Instituto de Ciências da Informação e Administração w Aveiro. Był publicystą gazety „O Independente”.
Działacz Partii Socjalistycznej. Od 1998 wchodził w skład zarządu miejskiego w Baião. Był doradcą w gabinecie zastępcy sekretarza stanu przy ministrze administracji i spraw wewnętrznych (1999–2000) i dyrektorem gabinetu frakcji poselskiej PS. W 2005 po raz pierwszy uzyskał mandat deputowanego do Zgromadzenia Republiki. W tym samym roku objął urząd burmistrza (presidente da câmara municipal) miejscowości Baião, który sprawował do 2015. Od 2006 do 2015 wchodził w skład Komitetu Regionów. Zasiadał w Radzie Gospodarczej i Społecznej.
W 2015 ponownie wybrany do portugalskiego parlamentu. Mandat uzyskiwał również w wyborach w 2019 i 2022. W latach 2015–2019 pełnił funkcję sekretarza stanu do spraw wspólnot portugalskich. Powołany na zastępcę sekretarza generalnego Partii Socjalistycznej. W marcu 2022 objął funkcję ministra administracji i spraw wewnętrznych w trzecim rządzie Antónia Costy.

</doc>
<doc id="5263303" url="https://pl.wikipedia.org/wiki?curid=5263303" title="Emilia Kołder">
Emilia Kołder

Emilia Kołder (ur. 1904 w Suchej Średniej, zm. 1974 tamże) – autorka książek kucharskich popularyzujących kuchnię Śląska Cieszyńskiego.
Życiorys.
Przyszła na świat w wielodzietnej górniczej rodzinie. Przez całe życie mieszkała w rodzinnym mieście. Wcześnie straciła matkę. Od dzieciństwa pomagała w gospodarstwie i opiekowała się młodszym rodzeństwem. Ukończyła szkołę podstawową i półroczny kurs gotowania.
W 1924 wyszła za mąż za górnika Józefa Kołdera. W 1925 urodziła jedyną córkę.
Działała społeczne w polskich organizacjach. Pisała sztuki teatralne, które wystawiały amatorskie zespoły w regionie. Pieniądze z biletów przekazano na budowę przedszkola. Na rodzinne uroczystości pisała wierszyki, tworzyła pamiętniki. Publikowała w prasie, m.in. nawołując kobiety do udziału w organizacjach społecznych na równi z mężczyznami. Po II wojnie światowej w prasie ukazała się jej odezwa do kobiet, w której zachęcała mężczyzn do nauki gotowania i wsparcia zawodowo pracujących żon.
W czasie II wojny światowej gotowała na weselach, organizowała też takie uroczystości. Przeprowadziła ponad 60 kursów gotowania. Po kursach odbywały się wystawy.
Na kursach pojawiła się myśl, by przepisy kuchni regionalnej wydać drukiem. W 1956 wydała w Trzyńcu niewielką nakładano publikację. Książka bardzo szybko znalazła nabywców. Na kolejne wydanie poszerzonej wersji musiała czekać 7 lat. Walczyła ze zjawiskiem „szklanego sufitu”. W międzyczasie dwukrotnie własnym sumptem zorganizowała wystawy kulinarne.
Finalnie w 1972 w nakładzie 35 tys. egzemplarzy wydano "Kuchnię śląską". W 1975 pojawił się dodruk. Popularność książki zaowocowała kolejnym jej wydaniem w 1978. Łącznie na Zaolziu wydano ok. 100 tys. egzemplarzy. Do dziś z książki gotują zarówno Polacy, jak i Czesi. Publikację bowiem można było nabyć i w czeskiej, i w polskiej części Śląska Cieszyńskiego. Książka zawierała 1101 przepisów, ułożonych tematycznie (zupy, sosy, mięsa, desery, ciasta, napoje itd.). Książka, oddająca specyfikę kuchni Śląska Cieszyńskiego, zyskała pozytywne recenzje.
W 2014 do ponownego wydania bestsellerowej książki kucharskiej "Kuchnia Śląska Cieszyńskiego, czyli wybór przepisów Emilii Kołder" doprowadziła m.in. historyczka Władysława Magiera. Wydawcą było Stowarzyszenie Miłośników Bielska-Białej i Podbeskidzia.
Upamiętnienie.
W 2013 została uhonorowana lampą ufundowaną przez rodzinę oraz przyjaciół umieszczoną na Uliczce Cieszyńskich Kobiet.

</doc>
<doc id="5263304" url="https://pl.wikipedia.org/wiki?curid=5263304" title="Eulophiinae">
Eulophiinae

Eulophiinae – podplemię roślin z rodziny storczykowatych ("Orchidaceae"). Obejmuje 10 rodzajów. Rośliny te występują w Ameryce Środkowej i Ameryce Południowej, Afryce, Azji oraz Australii.
Systematyka.
Podplemię sklasyfikowane do plemienia "Cymbidieae" z podrodziny epidendronowych ("Epidendroideae") w rodzinie storczykowatych ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5263307" url="https://pl.wikipedia.org/wiki?curid=5263307" title="Tadeusz Koter">
Tadeusz Koter

Tadeusz Władysław Koter ps. „Rafałowicz” (ur. 1 grudnia 1919 w Dąbrowicy, zm. 19 grudnia 1995) – profesor nadzwyczajny Politechniki Łódzkiej.
Życiorys.
Tadeusz Koter ukończył Państwowe Gimnazjum i Liceum im. Stanisława Staszica w Lublinie w 1939. Następnie podjął studia na Politechnice Warszawskiej, na której do 1942 studiował konspiracyjnie na Wydziale Elektrycznym. Następnie uczył się na Państwowej Wyższej Szkole Technicznej o statusie szkoły zawodowej, lecz kontynuującej poziom nauczania Politechniki Warszawskiej, co było ukrywane przed okupantami.
Koter został żołnierzem batalionu „Kiliński” w Armii Krajowej w którym służył pod pseudonimem „Rafałowicz”. W ramach walk brał udział w powstaniu warszawskim m.in. w tzw. walkach o PAST-y przy ul. Zielnej 39. Początkowo został uznany za poległego, o czym zostali poinformowani jego rodzice. Został jednak jedynie ranny 3 sierpnia 1944 w nogę poprzez postrzelenie amunicją dum-dum. Rany wyłączyły go z dalszego uczestnictwa w powstaniu, które spędził w szpitalu polowym, w którym poznał pielęgniarkę i przyszłą żonę Annę Bożennę Chadaj, córkę posła Pawła Edwarda Chadaja. Poniesione rany groziły amputacją nogi. Odłamki pocisku pozostały w nodze Kotera, utrudniając mu chodzenie przez całe życie.
Po zakończonym powstaniu Koter i jego narzeczona wyjechali do Milanówka, a następnie do Opoczna, gdzie mieszkali do końca II wojny światowej. W 1945 przenieśli się do Lublina, gdzie wzięli ślub, a następnie osiedlili się w Łodzi, gdzie Koter kontynuował na Wydziale Elektrycznym Politechniki Łódzkiej zwieszoną w trakcie II wojny światowej naukę.
Koter w Łodzi rozpoczął pracę na Wydziale Elektrycznym w 1945 jako zastępca asystenta w Katedrze Maszyn Elektrycznych, studia zaś ukończył w 1948. W 1949 został adiunktem, a w 1957 docentem. Tytuł naukowy profesora nadzwyczajnego uzyskał w 1969 ze względu na znaczące osiągnięcia twórcze, kształcenie kadry naukowej i zasługi dydaktyczne. Był również prodziekanem ds. nauki na Wydziale Elektrycznym (1965–1966), dziekanem (1966–1969) i kierownikiem studiów doktoranckich (1974–1981)oraz prorektorem do spraw nauki na w skali uczelni (1975–1978 oraz 1981–1984).
Tadeusz Koter był członkiem Komisji Głównej Elektrotechniki przy Komitecie Nauki i Techniki (1969–1972), członkiem (od 1972) oraz zastępcą przewodniczącego (od 1981) Komitetu Elektrotechniki PAN (od 1972). Był członkiem, a także przewodniczącym Rady Naukowej Ośrodka Badawczo-Rozwojowego Maszyn Elektrycznych w Katowicach (1975–1990), członkiem (od 1978) Rady Oddziału PAN w Łodzi, członkiem Rady Głównej Nauki Szkolnictwa Wyższego i Techniki (1977–1982) i Stowarzyszenia Elektryków Polskich.
Do jego zainteresowań naukowych należały maszyny wirujące, stany nieustalone w maszynach synchronicznych oraz ich eksploatacją w elektroenergetyce, a także eksploatacja transformatorów energetycznych, specjalnych oraz suchych, zajmował się również wpływem anizotropii magnetycznej rdzeni na właściwości eksploatacyjne silników indukcyjnych.
Był zaangażowany w rozbudowę Wydziału Elektrycznego Politechniki Łódzkiej, budując halę laboratoryjną i budynek dydaktyczny, a także powstałe w 1948 laboratorium maszyn elektrycznych i wybudowany w 1986 zespół laboratoriów. Brał również udział w projektowaniu laboratoriów w Instytucie Elektrotechniki w Warszawie i Fabryce Transformatorów i Aparatury Trakcyjnej „Elta” w Łodzi, a także współpracował z Zakładami Wytwórczymi Maszyn Elektrycznych w Żychlinie, Zakładami „Indukta” w Bielsku-Białej, Zakładami Wytwórczymi Maszyn Elektrycznych „Dolmel” we Wrocławiu, fabryką „Besel” w Brzegu Dolnym nad Odrą, a także z Ośrodkiem Badawczo-Rozwojowym Maszyn Elektrycznych „Komel” w Katowicach.
Życie prywatne.
Tadeusz Koter urodził się w 1919 w Dąbrowicy koło Lublina. Pochodził z rodziny o tradycjach patriotycznych, związanych z ruchem ludowym. Matką Kotera była Zofia Koter, ojcem zaś Andrzej Koter – poseł na sejm z listy PSL wyzwolenie i sadownik, współpracujący z prof. Szczepanem Pieniążkiem. Jego gospodarstwo, uznawane za wzorowe, było wizytowane zarówno przez prezydenta Ignacego Mościckiego, jak i Bolesława Bieruta. Bratem ojca Tadeusza Kotera był Tomasz Koter – również poseł PSL. Tadeusz Koter miał 2 braci – Mariana, który odziedziczył gospodarstwo rolne i Zygmunta, dyrektora PZU w Lublinie. Żoną Tadeusza Kotera była Anna Bożenna z domu Chadaj, z którą miał troje dzieci.
Tadeusz Koter spoczywa w części katolickiej Starego Cmentarza w Łodzi (kwatera: 9, rząd: 5 linia, grób: 40), obok swojej żony.
Upamiętnienie.
W budynku B Wydziału Elektrotechniki, Elektroniki, Informatyki i Automatyki Politechniki Łódzkiej przy ul. Stefanowskiego 18/22 wmurowano spiżową tablicę upamiętniającą i przedstawiającą wizerunek prof. Tadeusza Kotera.

</doc>
<doc id="5263308" url="https://pl.wikipedia.org/wiki?curid=5263308" title="Ana Catarina Mendes">
Ana Catarina Mendes

Ana Catarina Veiga Santos Mendonça Mendes (ur. 14 stycznia 1973 w Coimbrze) – portugalska polityk i prawniczka, długoletnia posłanka do Zgromadzenia Republiki, od 2022 minister delegowany ds. parlamentarnych.
Życiorys.
Ukończyła studia prawnicze na Uniwersytecie Lizbońskim, kształciła się również w ISCTE – Instituto Universitário de Lisboa. Zaangażowała się w działalność polityczną w ramach Partii Socjalistycznej. Kierowała strukturami jej młodzieżówki Juventude Socialista w dystrykcie Setúbal. W latach 1993–1997 zasiadała w zgromadzeniu miejskim Almady.
W 1998 objęła mandat posłanki do Zgromadzenia Republiki VII kadencji. Utrzymywała go w wyborach w 1999, 2002, 2005, 2009, 2011, 2015, 2019 i 2022. W latach 2015–2019 pełniła funkcję zastępczyni sekretarza generalnego PS, a w 2019 stanęła na czele frakcji deputowanych swojej partii.
W marcu 2022 objęła funkcję ministra delegowanego ds. parlamentarnych w trzecim rządzie Antónia Costy.

</doc>
<doc id="5263312" url="https://pl.wikipedia.org/wiki?curid=5263312" title="The Batman (film 2022)">
The Batman (film 2022)



</doc>
<doc id="5263314" url="https://pl.wikipedia.org/wiki?curid=5263314" title="Helena Molak">
Helena Molak

Helena Molak (ur. 1921 w Goleszowie, zm. 2012 w Cisownicy) – polska socjolożka, działaczka ruchu ludowego, kurierka Wincentego Witosa.
Życiorys.
Była córką Pawła Niemca, działacza społecznego, i Anny Cichy. W 1938 ukończyła Szkołę Handlową w Cieszynie. Potem rozpoczęła naukę w Zakopanem.
Jako nastolatka była kurierką między Stronnictwem Ludowym w kraju a Wincentym Witosem, kiedy po procesie brzeskim przebywał w Czechosłowacji (1933). W czasie II wojny światowej pod pseudonimem „Stokrotka” była kurierką i członkinią Stronnictwa Ludowego „Roch”. Była łączniczką między Śląskiem Cieszyńskim a Krakowem. Kierowała łącznością w podokręgu śląskim. W 1942 została członkinią skład kierownictwa „Rocha” w tym okręgu. Wstąpiła do Batalionów Chłopskich, organizowała komórki Ludowego Związku Kobiet. Prowadziła kolportaż gazet. Regularnie przekraczała zieloną granicę. Współpracowała z Delegaturą Rządu na Kraj w Krakowie. Dostarczała Żydom żywność, przekazywała lekarstwa do obozów. 
W 1945 w Cieszynie zdała maturę. W tym samym roku wyszła za mąż za pedagoga Adolfa Molaka. Małżonkowie wyjechali do Warszawy. Tam Molak zaczęła działalność polityczną jako delegatka na I Kongres PSL w Krakowie. Uczestniczyła w tworzeniu struktur ZMW „Wici” na Śląsku.
Ukończyła socjologię na Uniwersytecie Warszawskim. Była redaktorką czasopisma „Płomyczek”. Od 1970 mieszkała w Katowicach, gdyż mąż został dziekanem Wydziału Pedagogicznego na Uniwersytecie Śląskim. W 1975 wróciła do Cisownicy.
Po 1989 była delegatką na Kongresach PSL i członkinią władz partii. Otrzymała wiele odznaczeń państwowych, m.in. Brązowy Krzyż Zasługi (1951), Krzyż Kawalerski Orderu Odrodzenia Polski, Krzyż Walecznych i Odznakę Przyjaciela Dziecka. Była honorową obywatelką Cisownicy. 
Z jej inicjatywy w 2003 w Gródku na Zaolziu postawiono pomnik Wincentego Witosa. Była pierwszą osobą, która posadziła honorowy krzew cisu w Cisownicy.
Została pochowana na cmentarzu ewangelickim w Ustroniu.
Upamiętnienie.
W 2013 została uhonorowana lampą ufundowaną przez rodzinę oraz przyjaciół umieszczoną na Uliczce Cieszyńskich Kobiet.

</doc>
<doc id="5263315" url="https://pl.wikipedia.org/wiki?curid=5263315" title="Adrian Tittel">
Adrian Tittel

Adrian Tittel (ur. 21 lutego 2004) – niemiecki skoczek narciarski, reprezentant klubu SG Nickelhütte Aue. Brązowy medalista zimowego olimpijskiego festiwalu młodzieży Europy w konkursie drużynowym (2022).
W lutym 2019 zadebiutował w Alpen Cupie, zajmując 19. miejsce w Kanderstegu. Trzy lata później zadebiutował w FIS Cupie, zajmując 12. lokatę w Oberhofie. Wystartował na Zimowym Olimpijskim Festiwalu Młodzieży Europy 2022, na którym zajął 5. miejsce indywidualnie, 4. w mikście, a w konkursie drużynowym mężczyzn zdobył brązowy medal. We wrześniu 2022 zadebiutował w Letnim Pucharze Kontynentalnym, zajmując dwukrotnie 46. lokatę w Klingenthal.

</doc>
<doc id="5263320" url="https://pl.wikipedia.org/wiki?curid=5263320" title="Slovo (budynek)">
Slovo (budynek)



</doc>
<doc id="5263321" url="https://pl.wikipedia.org/wiki?curid=5263321" title="Abigail Thorn">
Abigail Thorn

Abigail Thorn (ur. 24 kwietnia 1993 w Northumberland jako Oliver Thorn) – brytyjska YouTuberka i aktorka, najbardziej znana z produkcji kanału YouTube Philosophy Tube. 
Kanał Philosophy Tube wystartował w 2013 roku, kiedy Thorn starała się zapewnić bezpłatne lekcje filozofii po podwyżce czesnego w Wielkiej Brytanii w 2012 roku. W 2018 roku jej filmy stały się bardziej teatralne, a autorka zaczęła wykorzystywać dekoracje studyjne, oświetlenie sceniczne, kostiumy i charakteryzację. Kanał został pozytywnie przyjęty przez krytyków i ma ponad milion subskrybentów. Thorn porusza w swoich filmach tematy związane z polityką, socjologią, życiem społecznym i wpływem rosnącej radykalizacji na dyskurs społeczny.
Thorn publicznie dokonała coming outu jako kobieta transpłciowa w styczniu 2021 roku, z wideo "Coming Out As Trans – A Little Public Statement" i bardziej teatralnej iteracji tej samej idei: Identity": A Trans Coming Out Story".
Życie prywatne.
Thorn pochodzi z Newcastle upon Tyne i ma dwóch starszych braci. Uczęszczała do Królewskiego Gimnazjum, gdzie była członkiem grupy kadetów wojskowych. Thorn przypisuje swoje odkrycie filozofii swojemu nauczycielowi, a także zaliczenie tego przedmiotu jako kursu maturalnego. Później studiowała filozofię i teologię na Uniwersytecie St. Andrews, gdzie brała również udział w Mermaids i St Andrews Revue. Thorn ukończyła z najwyższej klasy szkockim tytułem magistra filozofii w 2015 roku. Następnie kształciła się w East 15 Acting School, uzyskując tytuł Master of Arts przyznany przez University of Essex w 2017 roku, zanim przeniosła się do Londynu.
W październiku 2019 r. Thorn omówiła swoją seksualność w swoim filmie na YouTube "Queer", w którym ujawniła się jako osoba biseksualna. Obecnie identyfikuje się jako lesbijka.
Deadname.
Abigail Thorn, w odróżnieniu od wielu osób trans, akceptuje istnienie swojego deadname w sferze publicznej, i w związku z tym pozostawiła online swoje filmy publikowane, gdy jeszcze posługiwała się publicznie męskim imieniem. Według jej słów, „to oznacza, że ludzie zawsze będą wiedzieć, że jestem transpłciową kobietą. Nie wtopię się w tłum innych kobiet i nie zniknę. Dlaczego miałabym to robić? Nie uważam, żeby bycie trans miało być powodem.” Jej zaimki to she/her (ona/jej) i na co dzień posługuje się swoim imieniem z oficjalnych dokumentów, Abigail Thorn. Wiele jej ról filmowych i reklamowych również zostało podpisanych deadname.
Kariera zawodowa.
YouTube.
Thorn założyła swój kanał na YouTube, Philosophy Tube, jako kanał edukacyjny w 2013 roku w odpowiedzi na potrojenie czesnego w Wielkiej Brytanii w 2012 roku, co spowodowało, że szkolnictwo wyższe stało się mniej dostępne. Thorn uznała, że jej misją jest „rozdawanie [wiedzy wymaganej do] dyplomu z filozofii za darmo”. Thorn pierwotnie planowała nagrywać wykłady, na które uczęszczała, w formie audio, zamiast pojawiać się osobiście w filmach, ale jej uniwersytet nie pozwolił na to. Jej pierwszy film zatytułowany „I think therefore I am” o Kartezjuszu został opublikowany w maju 2013 roku. Jej pierwsza subskrybentka zrezygnowała z subskrypcji w proteście, gdy Thorne po raz pierwszy wyraziła feministyczne opinie.
Thorn zarabia zarówno na dochodach z reklam w YouTube, jak i na crowdfundingu w serwisie Patreon. Styl kanału ewoluował przez lata, od bezpośredniego mówienia do kamery o dziełach filozofów, takich jak Kartezjusz i Immanuel Kant, do bardziej teatralnych produkcji.
Po udziale w konferencji VidCon 2018 Thorn postanowiła zmienić format i sposób tworzenia swoich treści, zaczynając filmować w studiu z kostiumami i charakteryzacją. Używała także rekwizytów oraz pojawiała się w towarzystwie zwierząt, takich jak sowy, węże i konie. Emily St. James z portalu "Vox" podsumowała, że kanał obejmuje zarówno tematy filozoficzne, jak i „społeczno-polityczne idee obecnej epoki z lewicowego punktu widzenia”. Na przykład film o byłym doradcy Trumpa i współzałożycielu "Breitbart News", Stevie Bannonie, przedstawia Thorn wykonującą cover piosenki z musicalu "Hadestown" z tekstem o Bannonie. W 2021 roku Thorn osiągnęła milion subskrybentów. W wywiadzie dla "Insidera" z 2021 r. Thorn powiedziała, że ma pomysł na ostatni odcinek serii, mówiąc, że czuje, że kanał odniósł sukces dzięki liczbie subskrybentów, zaproszeniu do bycia polecanym twórcą na 2021 VidCon i innych kanałach YouTube, które zostały przez nią zainspirowane. Powiedziała, że czas zamknięcia kanału będzie zależał od przyszłych ról aktorskich.
Tematyka filmów.
Abigail Thorn porusza w swoich filmach wiele tematów powiązanych z polityką, filozofią, socjologią i naukami społecznymi. Jej zainteresowanie skupia się wokół korzystania z już istniejącej bazy wiedzy na temat filozofii i wskazywania, w jaki sposób osiągnięcia filozofów i filozofek mają odzwierciedlenie w obecnym dyskursie politycznym i społecznym. Thorn identyfikuje się jako socjalistka, i wiele jej filmów bazuje na teorii lewicowo-socjalistycznej.
Do poruszonych przez Thorn tematów zaliczyć można filozofię Antify, emancypację osób queer, transpłciowość, kryzys klimatyczny, populizm, zagrożenia płynące z radykalizacji konserwatystów powiązanych z ruchami White Power, rasizm, islamofobię, teorię gender, antysemityzm, niesprawiedliwość epistemiczną, zdrowie psychiczne, ustrój monarchiczny i demokrację, filozofię i ideologię znanych postaci, takich jak Jordan Peterson lub Ben Shapiro, marksizm, dziki kapitalizm, pracę seksualną.
"Coming Out As Trans" i "Identity".
30 stycznia 2021 r. Thorn ujawniła się jako transpłciowa kobieta poprzez publiczne oświadczenie, opublikowane w mediach społecznościowych i nagrane jako film "Coming Out As Trans – A Little Public Statement". Harron Walker z "Jezebel" opisał to jako „feministyczny, antykapitalistyczny apel na rzecz równości prawnej osób trans, fizycznej autonomii i szerszego wyzwolenia w Wielkiej Brytanii i poza nią”. W oświadczeniu Thorn omówiła kwestie dostępu do opieki zdrowotnej, dziennikarskiego podżegania strachu przed osobami transpłciowymi oraz braku wybranych, oficjalnych przedstawicieli osób transpłciowych. Mówi również, że inne problemy społeczne, takie jak bezdomność, mają nieproporcjonalny wpływ na społeczność trans. Hasztag „Abigail” zyskał popularność na Twitterze po ogłoszeniu.
Thorn opublikowała także film "Identity: A Trans Coming Out Story", które czerpało z twórczości amerykańskiej pisarki Audre Lorde i obsadziła Rhysa Teesa w roli swojego dawnego, męsko prezentującego się ja. W niektórych swoich filmach opublikowanych na kanale świadomie wybierała rolę mężczyzny, mimo że zdawała sobie już sprawę, że jest osobą transpłciową, i postanowiła pozostawić swoje filmy sprzed tranzycji do publicznego wglądu ze względu na ich treść edukacyjną i wartość artystyczną, a także, ponieważ nie uważa, że bycie osobą transpłciową powinno być źródłem wstydu.
W wywiadzie z Benem Hunte dla BBC w 2021 r. Thorn opisała niepokój związany z upublicznieniem jej tranzycji, oraz poczucie, że nie mogła dłużej utrzymywać tego w tajemnicy. Thorn powiedziała "Insiderowi", że przed jej tranzycją, gdy fani płci męskiej odnosili się do niej jako do pozytywnego wzoru męskości, „zawsze wydawało się, że rozmawiają o kimś innym [...] Próbowałam upodobnić się do mężczyzny na miarę XXI wieku... "woke", ale także współczujący i zabawny, uroczy i seksowny i cała reszta... i to wszystko sprawiło, że byłem naprawdę nieszczęśliwy. Ale rozumiem, dlaczego niektórzy z moich odbiorców tak się czuli”. Po coming oucie Thorn poczuła zewnętrzną presję, by „egzekwować pewien model kobiecości”, jako „biała, stylowa, elokwentna, urocza, niezagrażająca kobieta”, mówiąc, że „takie właśnie według oczekiwań społecznych powinny być Brytyjki”. W innym wywiadzie opisała sytuację, w której musiała zrezygnować z zobaczenia po lockdownie związanym z pandemią COVID-19 swojej siostrzenicy i odebrania jej ze żłobka, ponieważ obawiała się reakcji otoczenia i narażenia dziewczynki na taki widok i sytuację.
Charytatywna transmisja na żywo.
W 2019 roku Thorn postawiła sobie za cel przeczytać Dzieła Zebrane Szekspira, aby zebrać pieniądze dla Samarytan, brytyjskiej organizacji charytatywnej, która pomaga ludziom w trudnej sytuacji emocjonalnej. Thorn wybrała tę organizację, ponieważ powiedziała, że jej telefon zaufania „uratował [jej] życie, gdy rozważała samobójstwo”. Wybrała Szekspira w oparciu o cytat z Judi Dench, który mówi, że „[to co Szekspir napisał] ma w sobie każdą ludzką emocję”. Stream charytatywny został zainspirowany streamem ze stycznia 2019 r. autorstwa YouTubera hbomberguy, który zebrał 278 000 GBP (340 000 USD) dla brytyjskiej organizacji charytatywnej Mermaids. Planowany stream został ogłoszony na końcu jej filmu poświęconemu traumatyzacji mężczyzn "Men. Abuse. Trauma", który ukazał się pod koniec lipca 2019 r.
Transmisja na Twitchu rozpoczęła się w piątek 23 sierpnia i zakończyła we wtorek 27 sierpnia, z przerwami jedynie na sen prowadzącej. Thorn początkowo spodziewała się zebrać od 2000 do 5000 USD, ale według jej oświadczenia na Twitterze stream zebrał 109 447,54 GBP (około 130 000 USD), po opłatach za przewalutowanie PayPala. Transmisję obejrzało ponad 175 000 osób. Royal Shakespeare Company pochwaliła Thorn za to przedsięwzięcie.
Aktorstwo.
Thorn jest wykształconą aktorką. W 2017 roku Thorn (jeszcze posługując się deadname) wystąpiła w "Little Pieces of Gold," wcielając się w kilka różnych ról, a w 2020 r. w "Our Popcorn Movie Dystopia – Some More News: The Movie" jako Brytyjski Cody. W drugim sezonie serialu "Ladhood", który został opublikowany na BBC iPlayer 15 sierpnia 2021 roku, Thorn zagrała gościnną rolę Iony, występując w odcinkach „Indie” i „The Big Day”. W maju 2021 roku ogłoszono, że Thorn uczestniczy w zdjęciach do nadchodzącego 10-odcinkowego serialu telewizyjnego "Django", remake’u westernu z 1966 roku o tej samej nazwie. Aktorka wcieli się w rolę Jess.

</doc>
<doc id="5263322" url="https://pl.wikipedia.org/wiki?curid=5263322" title="Krzyż nordycki">
Krzyż nordycki



</doc>
<doc id="5263323" url="https://pl.wikipedia.org/wiki?curid=5263323" title="Wasilis Georgiadis">
Wasilis Georgiadis

Wasilis Georgiadis, gr. Βασίλης Γεωργιάδης (ur. 12 sierpnia 1921 w Dardanelach, zm. 30 kwietnia 2000 w Atenach) – grecki reżyser filmowy i telewizyjny.
Szczyt popularności osiągnął w latach 60. XX w. Dwa jego filmy, "Czerwone latarnie" (1963) i "Ziemia we krwi" (1965), były nominowane do Oscara dla najlepszego filmu nieanglojęzycznego. Pierwszy z nich opowiadał o prostytutkach z portowego Pireusu, drugi zaś był historią konfliktu między posiadaczami ziemskimi a pracownikami rolnymi w Tesalii początku XX w.
Sukcesem okazał się także film "Dziewczęta na słońcu" (1968), opowiadający o uczuciu rodzącym się między greckim pasterzem a brytyjską turystką. Obraz był nominowany do Złotego Globu za najlepszy film nieanglojęzyczny.

</doc>
<doc id="5263324" url="https://pl.wikipedia.org/wiki?curid=5263324" title="Anne O'Brien">
Anne O'Brien



</doc>
<doc id="5263326" url="https://pl.wikipedia.org/wiki?curid=5263326" title="Łucja Maria Monné">
Łucja Maria Monné

Łucja Maria Monné (ur. 1908 w Cieszynie, zm. 1991 tamże) – polska nauczycielka, działaczka społeczna.
Życiorys.
Była córką urzędnika pocztowego Zdzisława Monné i Marii z Rederów. Rodzina ojca pochodziła z Francji, jej przodkowie w drugiej połowie XVIII w. osiedli w Europie Środkowej i się spolonizowali. 
Ukończyła Gimnazjum im. A. Osuchowskiego w Cieszynie, a w 1933 Studium Wychowania Fizycznego w Krakowie. Studiowała germanistykę na Uniwersytecie Jagiellońskim w Krakowie, ale nie obroniła pracy magisterskiej. W ramach praktyk studenckich uczestniczyła w kursie gimnastyki szwedzkiej w Lund. Po powrocie do Cieszyna utrzymywała się z korepetycji oraz prowadziła wieczorowe kursy gimnastyki dla kobiet. W kolejnym roku zaczęła pracę w Państwowym Seminarium Żeńskim i Państwowej Szkole Handlowej jako nauczycielka gimnastyki. W Państwowym Seminarium Nauczycielskim w Cieszynie-Bobrku prowadziła lekcje wychowania fizycznego i języka niemieckiego. Języka uczyła też w innych szkołach w Cieszynie. Była członkinią Polskiego Towarzystwa Tatrzańskiego i Polskiego Związku Narciarskiego „Watra”. W tym drugim była instruktorką narciarstwa.
W czasie II wojny światowej, po kursie stenografii, pracowała w Powiatowym Biurze Rzemieślniczym. Pomagała Polakom pisać podania i pisma.
Do pracy w szkolnictwie wróciła w 1947. Była wuefistką w II Liceum Ogólnokształcącym im. M. Kopernika w Cieszynie. Prowadziła Szkolne Koło Sportowe. W 1960 była współtwórczynią cieszyńskiego Koła Towarzystwa Ochrony Zwierząt. Od 1980 była jego przewodniczącą. Była współzałożycielką schroniska dla zwierząt w Cieszynie. Zapisała mu w testamencie majątek (oprócz dwóch obrazów Juliana Fałata, które przekazała Muzeum Śląska Cieszyńskiego).
Została odznaczona Krzyżem Kawalerskim Orderu Odrodzenia Polski i Odznaką „Za Zasługi dla Województwa Bielskiego”.
Upamiętnienie.
W 2010 została uhonorowana lampą umieszczoną na Uliczce Cieszyńskich Kobiet.
Jest jedną z bohaterek Cieszyńskiego Szlaku Kobiet opracowanego przez Władysławę Magierę.

</doc>
<doc id="5263327" url="https://pl.wikipedia.org/wiki?curid=5263327" title="Simon Steinbeißer">
Simon Steinbeißer

Simon Steinbeißer (ur. 15 kwietnia 2003) – niemiecki skoczek narciarski, reprezentant klubu SC Ruhpolding. Brązowy medalista zimowego olimpijskiego festiwalu młodzieży Europy w konkursie drużynowym (2022).
W marcu 2017 zadebiutował w Alpen Cupie, zajmując 22. miejsce w Hinterzarten. W styczniu 2020 zadebiutował w FIS Cupie, zajmując 48. lokatę w Rastbüchl. Pierwsze punkty tego cyklu zdobył w lutym 2022, za zajęcie 25. pozycji w Oberhofie. Wystartował na Zimowym Olimpijskim Festiwalu Młodzieży Europy 2022, na którym zajął 12. miejsce indywidualnie, a w konkursie drużynowym zdobył brązowy medal. 17 września 2022 zadebiutował w Letnim Pucharze Kontynentalnym, zajmując 38 i 43. lokatę w Stams. Tydzień później zdobył pierwszy punkt tego cyklu, za zajęcie 30. pozycji w Klingenthal.

</doc>
<doc id="5263328" url="https://pl.wikipedia.org/wiki?curid=5263328" title="Doniecki Akademicki Regionalny Teatr Dramatyczny">
Doniecki Akademicki Regionalny Teatr Dramatyczny



</doc>
<doc id="5263330" url="https://pl.wikipedia.org/wiki?curid=5263330" title="Anne O’Brien">
Anne O’Brien



</doc>
<doc id="5263335" url="https://pl.wikipedia.org/wiki?curid=5263335" title="Jannik Faißt">
Jannik Faißt

Jannik Faißt (ur. 17 kwietnia 2004) – niemiecki skoczek narciarski, reprezentant klubu SV Baiersbronn. Brązowy medalista zimowego olimpijskiego festiwalu młodzieży Europy w konkursie drużynowym (2022).
W lutym 2018 zadebiutował w Alpen Cupie, zajmując 25. lokatę w Planicy. W sierpniu 2021 zadebiutował w FIS Cupie, zajmując 21. lokatę w Einsiedeln, a we wrześniu 2021 w swoim pierwszym starcie w Letnim Pucharze Kontynentalnym zajął 42. miejsce w zawodach w Klingenthal. Wystartował na Zimowym Olimpijskim Festiwalu Młodzieży Europy 2022, na którym zajął 15. miejsce indywidualnie, a w konkursie drużynowym zdobył brązowy medal.

</doc>
<doc id="5263337" url="https://pl.wikipedia.org/wiki?curid=5263337" title="Odd Kaare Barstad">
Odd Kaare Barstad

Odd Kaare Barstad, Odd Barstad (ur. 28 maja 1916 w Bergen, zm. ?) - norweski urzędnik konsularny.
Życiorys.
Syn Sigurda Ingvalda Barstada (1889-), urzędnika, i Elline Johanne Barstad (1893-), gospodyni domowej. Po wstąpieniu do norweskiej służby zagranicznej m.in. pełnił obowiązki wicekonsula w Nowym Orleanie (1948-1950), I wicekonsula w Montrealu (1956-1959), kier. urzędu w randze konsula/konsula generalnego w Gdańsku (1964-1968), radcy w Brasílii (1971-1972), konsula generalnego w Rio de Janeiro (1972-1976).
1 lipca 1975 otrzymał Order św. Olafa 1 klasy. 

</doc>
<doc id="5263339" url="https://pl.wikipedia.org/wiki?curid=5263339" title="Carlos Silva (ujednoznacznienie)">
Carlos Silva (ujednoznacznienie)



</doc>
<doc id="5263340" url="https://pl.wikipedia.org/wiki?curid=5263340" title="Pavol Horov">
Pavol Horov

Pavol Horov (ur. 25 maja 1914 w Bánovcach nad Ondavou, zm. 29 września 1975 w Bratysławie) – słowacki tłumacz i poeta. W 1973 roku otrzymał tytuł Artysty narodowego.
Początkowo jego twórczość miała charakter refleksyjny o wymowie antywojennej (zbiory: "Zradné vody spodné" 1940, "Nioba matka naša" 1942), w późniejszych zbiorach dotykała problematyki filozoficznej i społecznej (Slnce nad nami 1954, "Vysoké letné nebe" 1960, Z posledných 1977).
Pisał również pod takimi pseudonimami jak: Ján Onda, Pavol Horov, Peha, Péhá, PeKa, P. U. Horov, Urban Čák, Urban Horov.
Popularność w Polsce.
Tom poezji „Ponorná rieka” został przetłumaczony przez Witolda Nawrockiego i wydany w 1978 roku jako „Podziemna rzeka” przez Wydawnictwo Naukowe „Śląsk” w ramach cyklu Biblioteka Pisarzy Czeskich i Słowackich.
Jego teksty pojawiały się w antologiach poezji czeskiej i słowackiej.

</doc>
<doc id="5263341" url="https://pl.wikipedia.org/wiki?curid=5263341" title="Fred Meyer">
Fred Meyer



</doc>
<doc id="5263345" url="https://pl.wikipedia.org/wiki?curid=5263345" title="Stalingrad (film)">
Stalingrad (film)



</doc>
<doc id="5263346" url="https://pl.wikipedia.org/wiki?curid=5263346" title="Dark Water">
Dark Water



</doc>
<doc id="5263352" url="https://pl.wikipedia.org/wiki?curid=5263352" title="Dark Waters">
Dark Waters



</doc>
<doc id="5263353" url="https://pl.wikipedia.org/wiki?curid=5263353" title="Salvatore D'Aquale">
Salvatore D'Aquale



</doc>
<doc id="5263354" url="https://pl.wikipedia.org/wiki?curid=5263354" title="Kazimierz Gąsiorowski (profesor medycyny)">
Kazimierz Gąsiorowski (profesor medycyny)



</doc>
<doc id="5263355" url="https://pl.wikipedia.org/wiki?curid=5263355" title="Maksim Gruznov">
Maksim Gruznov

Maksim Gruznov (ur. 21 kwietnia 1974 w Narwie) – estoński piłkarz występujący na pozycji napastnika.

</doc>
<doc id="5263357" url="https://pl.wikipedia.org/wiki?curid=5263357" title="'78 Criminals">
'78 Criminals



</doc>
<doc id="5263358" url="https://pl.wikipedia.org/wiki?curid=5263358" title="'Nduja">
'Nduja



</doc>
<doc id="5263360" url="https://pl.wikipedia.org/wiki?curid=5263360" title="'Round Midnight">
'Round Midnight



</doc>
<doc id="5263361" url="https://pl.wikipedia.org/wiki?curid=5263361" title="'Til Death Do Us Party">
'Til Death Do Us Party



</doc>
<doc id="5263362" url="https://pl.wikipedia.org/wiki?curid=5263362" title="'t Zandt">
't Zandt



</doc>
<doc id="5263363" url="https://pl.wikipedia.org/wiki?curid=5263363" title="'Ala ad-Din Tekesz">
'Ala ad-Din Tekesz



</doc>
<doc id="5263364" url="https://pl.wikipedia.org/wiki?curid=5263364" title="'Ala ad-Din Muhammad II">
'Ala ad-Din Muhammad II



</doc>
<doc id="5263372" url="https://pl.wikipedia.org/wiki?curid=5263372" title="UFD">
UFD



</doc>
<doc id="5263373" url="https://pl.wikipedia.org/wiki?curid=5263373" title="Tahir Kolgjini">
Tahir Kolgjini

Tahir Kolgjini (ur. 24 kwietnia 1903 w Lusën, zm. 28 grudnia 1988 w Stambule) – albański hafiz, nauczyciel, polityk.
Życiorys.
W latach 1913–1924 mieszkał i pracował w Stambule, gdzie otrzymał tytuł hafiza oraz prowadził medresę. Po powrocie do Albanii, w latach 1925–1928 był nauczycielem szkół w miejscowościach Lusen, Lusën, Kolesian i Kukës.
W 1928 roku został sekretarzem sądu w Himarze, a w następnym roku został sekretarzem sądu I instancji w Kukës.
W czasie II wojny światowej był burmistrzem Kukësu, następnie Gjirokastry i Prisztiny. Gdy w 1943 roku Albania przeszła pod niemiecką kontrolę, albański minister spraw wewnętrznych, Xhafer Deva, mianował Tahira Kolgjiniego na stanowisko Dyrektora Generalnego Policji; urząd ten sprawował do sierpnia 1944. Przeniósł się do Szkodry, gdzie do listopada 1944 pełnił funkcję prefekta gminy Szkodra.
Opuścił Albanię i udał się do Wiednia, skąd w 1945 roku wyjechał do Włoch; mieszkał w Reggio nell’Emilia do 1948 roku. W tym roku wyemigrował do Stambułu, gdzie spędził resztę życia.

</doc>
<doc id="5263375" url="https://pl.wikipedia.org/wiki?curid=5263375" title="Tunelik w Mącznej Skale">
Tunelik w Mącznej Skale

Tunelik w Mącznej Skale, Schronisko tunelik w Mącznej Skale – jaskinia w Mącznych Skałach w Dolinie Kluczwody w granicach Wielkiej Wsi, w gminie Wielka Wieś w powiecie krakowskim, w województwie małopolskim. Pod względem geograficznym jest to obszar Wyżyny Olkuskiej wchodzący w skład Wyżyny Krakowsko-Częstochowskiej.
Opis obiektu.
Tunelik znajduje się w najbardziej na południe wysuniętej części tych Mącznych Skał, które są obiektem wspinaczki skalnej. Ma wysokość od 2,2 do 0,5 m i długość 3 m. Ku wschodowi odchodzi od niego ciasna szczelina.
Obiekt powstał w późnojurajskich wapieniach skalistych i jest pochodzenia krasowego. Jest suchy, w całości widny i nie ma własnego mikroklimatu. Na jego ścianach rozwijają się glony i mchy, pod stropem są pajęczyny.
Po raz pierwszy tunel opisany został przez Kazimierza Kowalskiego w 1951 r. jako Schronisko tunelik w Mącznej Skale Obecną jego dokumentację i plan sporządził N. Sznobert w kwietniu 2015 r.

</doc>
<doc id="5263376" url="https://pl.wikipedia.org/wiki?curid=5263376" title="Agriocnemis angolense">
Agriocnemis angolense



</doc>
<doc id="5263380" url="https://pl.wikipedia.org/wiki?curid=5263380" title="Agriocnemis alcyone">
Agriocnemis alcyone



</doc>
<doc id="5263381" url="https://pl.wikipedia.org/wiki?curid=5263381" title="Takudzwa Chimwemwe">
Takudzwa Chimwemwe

Gilroy Takudzwa Chimwemwe (ur. 26 października 1992 w Harare) – zimbabwejski piłkarz grający na pozycji prawego obrońcy. Od 2021 jest zawodnikiem klubu Nkana FC.
Kariera klubowa.
W latach 2014-2019 Chimwemwe był zawodnikiem klubu Harare City FC. W sezonie 2015 zdobył z nim Puchar Zimbabwe. W 2019 roku przeszedł do zambijskiego Buildcon FC. W 2021 roku został zawodnikiem innego zambijskiego klubu, Nkana FC.
Kariera reprezentacyjna.
W reprezentacji Zimbabwe Chimwemwe zadebiutował 16 listopada 2014 w przegranym 0:1 towarzyskim meczu z Marokiem, rozegranym w Agadirze. W 2022 roku został powołany do kadry na Puchar Narodów Afryki 2021. Na tym turnieju rozegrał trzy mecze grupowe: z Senegalem (0:1), z Malawi (1:2) i z Gwineą (2:1).

</doc>
<doc id="5263385" url="https://pl.wikipedia.org/wiki?curid=5263385" title="Talbert Shumba">
Talbert Shumba

Talbert Tanunurwa Shumba (ur. 12 maja 1990) – zimbabwejski piłkarz grający na pozycji bramkarza. Od 2021 jest zawodnikiem klubu Free State Stars FC.
Kariera klubowa.
Swoją karierę piłkarską Shumba rozpoczął w klubie Dynamos FC. W 2010 roku zadebiutował w nim w pierwszej lidze. Wraz z Dynamos wywalczył wicemistrzostwo Zimbabwe w sezonie 2010 oraz dublet (mistrzostwo i Puchar Zimbabwe) w sezonie 2011. W latach 2012-2014 grał w FC Platinum, z którym zdobył krajowy puchar w 2014. Z kolei w latach 2015-2020 występował w Chapungu United. W sezonie 2020/2021 był piłkarzem zambijskiego klubu Nkana FC.
Latem 2021 Shumba przeszedł do południowoafrykańskiego Free State Stars FC, w którym zadebiutował 22 sierpnia 2021 w przegranym 0:1 domowym meczu z Platinum City Rovers FC.
Kariera reprezentacyjna.
W reprezentacji Zimbabwe Shumba zadebiutował 7 czerwca 2019 w zremisowanym 2:2 (i wygrana w karnych 5:4) meczu COSAFA Cup 2019 z Lesotho, rozegranym w Durbanie. W 2022 roku został powołany do kadry na Puchar Narodów Afryki 2021. Na tym turnieju rozegrał jeden mecz grupowy, z Gwineą (2:1).

</doc>
<doc id="5263387" url="https://pl.wikipedia.org/wiki?curid=5263387" title="Peter Muduhwa">
Peter Muduhwa

Peter Muduhwa (ur. 11 sierpnia 1993 w Bulawayo) – zimbabwejski piłkarz grający na pozycji środkowego obrońcy. Od 2021 jest zawodnikiem klubu Free State Stars FC.
Kariera klubowa.
Swoją karierę piłkarską Muduhwa rozpoczął w klubie Ajax Hotspurs w 2014 roku. W 2015 roku przeszedł do Bulawayo Chiefs FC. W latach 2015-2020 grał w Highlanders FC, z którym w sezonie 2019 zdobył Puchar Zimbabwe. W styczniu 2021 przeszedł do tanzańskiego klubu Simba SC. Latem 2021 wrócił do Highlanders FC.
Kariera reprezentacyjna.
W reprezentacji Zimbabwe Muduhwa zadebiutował 26 marca 2017 w zremisowanym 0:0 towarzyskim meczu z Zambią, rozegranym w Harare. W 2022 roku został powołany do kadry na Puchar Narodów Afryki 2021. Na tym turnieju rozegrał jeden mecz grupowy, z Gwineą (2:1).

</doc>
<doc id="5263388" url="https://pl.wikipedia.org/wiki?curid=5263388" title="Słonecznica uszata">
Słonecznica uszata

Słonecznica uszata ("Lepomis megalotis") – gatunek słodkowodnej, drapieżnej ryby promieniopłetwej z rodziny bassowatych (Centrarchidae). Zamieszkuje głównie wschodnią połowę USA oraz północno-wschodni Meksyk. Przy długości całkowitej do 24 cm, odżywia się głównie larwami owadów, detrytusem, glonami, ikrą innych ryb, innymi bassowatymi, również podąża za czukuczanami, które przeczesują dno, odsłaniając bassom źródło pokarmu. Na wielu terenach występuje wiele form barwnych słonecznicy uszatej, najprawdopodobniej tworzą one 6 podgatunków, ale nie zostały one dobrze opisane i sklasyfikowane. Zarówno łacińska, jak i polska nazwa nawiązuje do bardzo dużego rozmiaru pokryw skrzelowych. IUCN uznaje gatunek ten za najmniejszej troski (LC).
Taksonomia.
Gatunek ten naukowo opisał polihistor Constantine Samuel Rafinesque-Schmaltz w 1820 roku jako "Icthelis" "megalotis". Holotyp prawdopodobnie pochodził z piaszczystych rzek Kentucky. Autor umieścił nowo opisanego okoniokształtnego w podrodzaju "Pomotis". Obecnie William Neil Eschmeyer w Catalog of Fishes zalicza słonecznicę uszatą do rodziny bassowatych (Centrarchidae) i podrodziny , wedle obecnej nomenklatury zoologicznej przyjmuje się jako nazwę gatunkową "Lepomis megalotis".
Nazwa rodzajowa "Lepomis" pochodzi z języka greckiego i jest zbitką wyrazową słów "lepis" () = łuska i "poma" () = skrzela, pokrywa skrzelowa. Natomiast epitet gatunkowy "megalotis" oznacza w dosłownym tłumaczeniu „duże ucho”, odnosi się to do długich pokryw skrzelowych.
Wyniki analiz filogenomicznych ddRAD nie potwierdzają dotychczasowej klasyfikacji z podziałem na dwa gatunki, "Lepomis megalotis" i "Lepomis peltastes" w kompleksie "L. megalotis". Stwierdzono zachodzenie hybrydyzacji i introgresji pomiędzy "L. megalotis" a innymi gatunkami z rodzaju "Lepomis". Analiza cech morfologicznych uznawanych za dostatecznie istotne, by wyróżnić taksony w randze gatunków, pozwoliła zidentyfikować 6 taksonów tej rangi w kompleksie "L. megalotis".
Dawniej "" był uznawany za podgatunek pod nazwą "L. m. peltastes", jednak Page &amp; Burr w 2011 roku potwierdzili jego odrębność w randze gatunku.
Występowanie.
Gatunek naturalnie występuje w Ameryce Północnej, najczęstszy jest przy tym w zlewni Missisipi i Wielkich Jezior Północnoamerykańskich. Na północy zasięg sięga do Minnesoty, Ontario, Ohio i zachodniej Pensylwanii, a na południu po rzeki wpadające do Zatoki Meksykańskiej od rzeki Apalachiocola na wschodzie, poprzez Luizjanę, Teksas po rzeki w północno-wschodnich stanach Meksyku (Rio Grande, Conchos i Salado w stanach Chihuahua, Coahuila, Nuevo León i Tamaulipas). IUCN uznaje niektóre populacje z terenów Appalachów i Wielkich Równin za wymarłe.
Jako że gatunek jest dość chętnie hodowany w akwariach (ze względu na stosunkowo łatwy chów w porównaniu do innych bassów), notowany jest jako introdukowany na różnych obszarach.
Morfologia.
Jest to relatywnie jeden z mniejszych gatunków w obrębie rodzaju "Lepomis"; bass ten osiąga maksymalnie 24 cm TL, aczkolwiek większość łowionych osobników osiąga więcej niż 12 cm (11,5) TL. Masa do 434,5 g, FishBase podaje maksymalną masę 790 g. Cechą charakterystyczną tego gatunku jest jego wydłużona pokrywa skrzelowa, która może wyglądać jak małżowina uszna (stąd również nazwa łacińska, jak i polska nazwa). Rozpoznawalny jest po żywej barwie łusek. Samice są nieco mniejsze od samców, tym samym samce mają dłuższe wyrostki pokryw skrzelowych, a ich ciało jest jaskrawsze.
Płetwa grzbietowa tworzona jest przez 2 mniejsze: pierwsza liczy 10 promieni twardych, a druga liczy 10–11 promieni miękkich. Płetwa odbytowa ma 3 promienie twarde i od 9 do 11 miękkich. Płetwa piersiowa z 1 promieniem twardym i 5 miękkimi; jest krótka, zaokrąglona; gdy ryba nią porusza (tj. do przodu i do tyłu), ledwo sięga krawędziom oka. Płetwa ogonowa lekko rozwidlona. Linia boczna kompletna. Ubarwienie zmienne; czoło i niektóre części boków oliwkowe; brzuch i pierś mogą być pomarańczowe, a nawet ciemnoczerwone; ogółem całe ciało pokrywają pomarańczowe, zielone lub błękitne plamy, to samo dotyczy policzków, które są rudawe, ozdabiają je szmaragdowe smugi. Koniec pokrywy skrzelowej jest smolistoczarny z czerwonym „obramowaniem” (u młodszych osobników jest ono białe). Płetwy grzbietowa i odbytowa oliwkowa, często z rdzawym nalotem; p. piersiowe przezroczyste, czasem z plamkami. Samce w okresie godowym opalizujące na zielono powyżej i jasnopomarańczowo poniżej, ich grzbietowe płetwy są głęboko rdzawopomarańczowe, płetwy piersiowe niebiesko-czarne; samice są mniej kolorowe. Ponieważ istnieją różne formy barwne, słonecznica uszata może być mylona z innymi "Lepomis", najczęściej ze słonecznicą pstrą ("L. gibbosus"), słonecznicą błękitną ("L. macrochirus"), ("L. microlophus") oraz ("L. humilis").
Żyje około 6 lat.
Ekologia.
Zachowanie.
Słonecznica ta jest aktywna w ciągu dnia i nieaktywna w nocy, choć zaobserwowano, że latem żerują na powierzchni w jasnym świetle księżyca. Ryby te są mniej aktywne rano i wieczorem i spędzają ten czas w ciemniejszych wodach i/lub bliżej schronienia; może to być czynnik warunkujący unikanie drapieżników lub ryby wolą poruszać się i żerować w cieplejszej części dnia.
Niegnieżdżące się osobniki chętnie pływają ze swymi pobratymcami i innymi rybami. W stosunku do młodych osobników dorosłe mogą być agresywne, podobnie jak jest to w przypadku ryb hodowanych w zbyt małym akwarium, w niewoli często prowadzi to do śmierci słabszego osobnika.
Podczas pokazów godowych samce prezentują przed partnerami głowę, swoje operculum, zginają swoje ciało, mogą nawet wydawać chrząkające dźwięki.
Pożywienie.
"L. megalotis" jest wszystkożercą; w skład diety wchodzą larwy owadów, owady lądowe, które wpadły do wody, małe ryby (w tym także inne bassowate i mniejsi przedstawiciele własnego gatunku), drobne skorupiaki, ślimaki, pijawki, ikra oraz detrytus. Pływają podczas poszukiwania pokarmu raczej blisko powierzchni wody, w przeciwieństwie do innych słonecznic. Zaobserwowano, jak bassowaty płynął obok czukuczana z gatunku "Hypentelium nigricans". Kiedy karpiokształtny przeczesywał dno w poszukiwaniu pokarmu, słonecznica podążała za nim i zjadała to, co druga ryba odsłoniła podczas swego żerowania.
Habitat i migracje.
Gatunek słodkowodny, preferujący płytkie przybrzeżne wody stawów, jezior, strumieni i wolno płynących rzek. Istotnym czynnikiem wpływającym na występowanie gatunku jest gęsto zarośnięty litoral. Preferuje wody z twardym dnem gliniastym lub żwirowym z czystą wodą; częstszy u źródeł rzek. Lubi zdobywać pokarm w wodach płynących. W przypadku amerykańskich populacji ich liczba drastycznie się zmieniła po tym, jak większość zbiorników uległo eutrofizacji, których te populacje nie tolerują.
W przeciwieństwie do słonecznicy niebieskiej populacje meksykańskie zamieszkują głębsze stawy i rzeki. Żyją zarówno w czystych, jak i błotnistych wodach o umiarkowanych lub wolnych prądach, gdzie na dnie dominuje błoto, piasek, glina, żwir lub otoczaki.
W stanie Luizjana zaobserwowano eksodus tych ryb na okres zimowy. W jednym z badań przeniesione osobniki w inne miejsca szybko powracały, zapewne przy pomocy węchu. Zimą większe osobniki przenoszą się na głębsze wody w dole rzeki. Chociaż wiele z nich to robi, poszczególne ryby niekoniecznie co roku wracają do tych samych wód tarła. IUCN mimo tych obserwacji nie uznaje "L. megalotis" za migranta.
Rozmnażanie.
Występuje poliandria. Podobnie jak większość innych członków "Lepomis", słonecznica uszata jest gatunkiem gniazdującym w koloniach, chociaż w populacjach o niskim zagęszczeniu osobniki budują samotne gniazda. Wielkość kolonii i odległości między gniazdami są różne. W zatłoczonych warunkach kolonie mogą być dość duże, a gniazda są tak blisko siebie, że ich krawędzie prawie się stykają. Przy takim „zatłoczeniu” samiec broni tylko samego gniazda. Przy mniejszym zagęszczeniu gniazd samiec strzeże przyległego terytorium.
Samce budują gniazdo bez pomocy samicy. Późną wiosną lub wczesnym latem samce wpływają na stosunkowo płytką wodę (głębokość od 20 do 60 cm) i zajmują terytoria, na których budują gniazda. Preferowanym podłożem jest żwir, jeśli jest dostępny; w przeciwnym razie będą budować w piasku lub twardym błocie. Gniazdo jest w większości okrągłym dołkiem utworzonym przez energiczne zamiatanie ogonem samca (ang. "tail wagging") po podłożu, podczas gdy ryba jest ustawiona pod kątem 45° do dna. Następnie przyjmuje pozycję prawie pionową nad gniazdem i wachluje ogonem. Wachlowanie jest wystarczająco energiczne, aby usunąć małe kamyki. Ta czynność powoduje wykopanie okrągłego zagłębienia o średnicy około 35 do 45 cm, głębokości od 3 do 7 cm i szerokości brzegów od 7 do 9 cm.
Kiedy samica wchodzi do kolonii lęgowej, osobnik płci przeciwnej próbuje zaprowadzić ją do gniazda. Zachęca ją rozkładając płetwy i wykonując inne pozy. Samce z dłuższymi wyrostkami "operculum" są bardziej atrakcyjne dla samic. Jeśli samica jest zainteresowana, partnerzy rozpoczynają pościg wokół gniazda. Oboje okrążają gniazdo w pozycji pionowej, co 50 do 60 sekund samica przewraca się na bok pod kątem 20° do 30° i zbliża swoje pokładełko, jej partner uwalnia mlecz, a ona ikrę. Po tym zwykle samiec przegania swą partnerkę. W jednym badaniu całkowita liczba jaj złożonych w gnieździe wahała się od około 137 do 2836.
Po tarle samce często wachlują gniazdo przez godzinę. Takie zachowanie może pomóc w mieszaniu komórek jajowych i plemników oraz pomóc wbić jaja głęboko w żwir. Samica po wypędzeniu z gniazda wchodzi do gniazd innych samców na dodatkowe tarła. 
Osobniki płci męskiej również wykazują interesującą alternatywną strategię reprodukcyjną w stosunku do budowania gniazd. Niektóre samce przyjmują barwę kryptyczną (ang. "sneakers"). Samce te są na ogół młodsze i mniej kolorowe niż gospodarz gniazda, nie budują swoich gniazd. Młodsze samce wyglądem przypominają samice. Zwykle ukrywają się w pobliżu trących się par, po czym dołączają do godów i zapładniają ikrę. Istnieją także tzw. samce satelitarne; są zbliżone wiekiem i wyglądem do samców "sneakers", ale zamiast od razu dołączać do tarła pływają nad gniazdem, zachowując się jak niezainteresowana samica; z czasem powoli schodzą do gniazda i, podobnie jak samiec kryptyczny, uwalniają plemniki podczas tarła. Osobniki męskie, które budują samotne gniazda, odnoszą większe sukcesy w obronie swoich gniazd przed samcami kryptycznymi i satelitarnymi niż samce gniazdujące w koloniach. Uważa się, że gniazdowanie kolonialne sprzyja istnieniu samców nie posiadających własnego gniazda, ponieważ umożliwia tym samcom dostęp do większości samic.
Ojciec strzeże terytorium podczas wszystkich faz rozmnażania; nieustannie przegania zarówno osobniki własnego gatunku, jak i inne ze swojego terytorium lęgowego. Wydaje się, że najbardziej terytorialnie reaguje na potencjalne drapieżniki jego lub jego młodych oraz potencjalnych intruzów, takich jak wspomniane powyżej samce satelitarne i kryptyczne, nie reaguje natomiast na niegroźne ryby, takie jak karpieńcokształtne z rodziny Fundulidae. Podczas jednego 20-minutowego tarła zaobserwowano, że samiec 15 razy opuszczał gniazdo w pogoni za intruzem. Kiedy broniący się samiec opuszcza gniazdo, a ikra jest już obecna, często zdarza się, że młodsze okazy wyzbywają się konkurencji, zjadając jaja. Wykazano, że agresywność gniazdującego samca jest najwyższa, gdy obecne są jaja i narybek, a najniższa przed i po złożeniu jaj. Samiec pilnuje nadal gniazda, nawet gdy wszystkie młode odejdą, acz będzie on szukał kolejnej samicy do odbycia tarła.
Interakcje międzygatunkowe.
W naturze zaobserwowano, że "L. megalotis" chowa się w roślinności wodnej w pobliżu twardych konstrukcji (takich jak pniaki lub szczątki drzewne) lub w innych zacienionych obszarach, aby uniknąć drapieżnictwa, w razie zagrożenia wpływa również na głębsze wody. Drapieżniki takie jak bass wielkogębowy ("Micropterus salmoides") czy bass małogębowy ("M. dolomieu") i czaplowate korzystają ze swego wzroku w trakcie polowania, a jaskrawo ubarwiona słonecznica prawdopodobnie czerpie korzyści z ukrywania się tam, gdzie jest mniej prawdopodobne, że zostanie zauważona. Wykazano, że dorosłe osobniki zajmują głębsze, a tym samym ciemniejsze wody rano i wieczorem, kiedy duże drapieżniki są najbardziej aktywne. Tarło odbywa się w płytkich wodach, a płytkość wód może zapewniać gniazdom i jajom pewną ochronę przed większymi drapieżnikami wodnymi.
Badania laboratoryjne Kaye Goddard i Alicii Mathis (1997) wykazały, że mając wybór słonecznice uszate wolą przebywać w warunkach słabego oświetlenia bez osłony niż w zanurzonej osłonie w warunkach większego natężenia światła. Autorki badania stwierdziły, że obszary z bardziej gęstą roślinnością mogą być trudniejsze do manewrowania i utrudniać ucieczkę przed drapieżnikami. W równie dobrze oświetlonych warunkach uciekający osobnik wybierze obszar z zanurzoną osłoną, więc woli jakąś ochronę niż żadną.
Przesiąkra okółkowa ("Hydrilla verticillata") jest w USA znanym gatunkiem inwazyjnym, z tego względu zadecydowano o zarybieniu amerykańskich zbiorników wodnych amurem białym ("Ctenopharyngodon idella"); jednak z czasem on sam stał się gatunkiem inwazyjnym, wyniszczającym też rodzimą roślinność wodną. Do tej pory kilka gatunków bassowatych: "L. megalotis", "L. macrochirus" oraz "L. microlophus" znajdowały wśród tych roślin pokarm i schronienie, lecz wraz z wprowadzeniem amura muszą konkurować o przetrwanie, a ich dieta zmieniła się znacząco.
W skrzelach tej ryby stwierdzono przywry z gatunku "Macrohaptor hopkinsi".
Status.
Międzynarodowa Unia Ochrony Przyrody (IUCN) uznaje trend populacji jako stabilny. Liczebność populacji nie jest znana, ale zasięg występowania jest rozległy, ponadto licznie gatunek wprowadzono na inne tereny. W rezultacie IUCN klasyfikuje słonecznicę uszatą jako gatunek najmniejszej troski (LC – "Least Concern"), nie podlega CITES. Czasem spotykana jest w akwariach publicznych, a rzadziej bywa poławiana dla wędkarstwa sportowego (największy złapany okaz w 1985 roku z Elephant Butte ważył 790 g). Pomimo iż jest także pokarmem dla większych zwierząt, żadne z powyższych zagrożeń nie jest szkodliwe dla gatunku. W miejscu występowania wód zanieczyszczonych niektóre ryby mogą przejawiać zaburzenia na tle endokrynologicznym (hormonalnym).

</doc>
<doc id="5263390" url="https://pl.wikipedia.org/wiki?curid=5263390" title="Lekkoatletyka na Letnich Igrzyskach Olimpijskich 1936 – rzut dyskiem kobiet">
Lekkoatletyka na Letnich Igrzyskach Olimpijskich 1936 – rzut dyskiem kobiet

Rzut dyskiem kobiet był jedną z konkurencji rozgrywanych podczas XI Letnich Igrzysk Olimpijskich. Rozegrano od razu finał 4 sierpnia 1936 roku na Stadionie Olimpijskim w Berlinie. Wystartowało 19 zawodniczek z 11 krajów.
Wyniki.
Rozegrano tylko serię finałową. 

</doc>
<doc id="5263391" url="https://pl.wikipedia.org/wiki?curid=5263391" title="Sebastian Pisarzowski">
Sebastian Pisarzowski

Sebastian Pisarzowski (Pisarzewski) herbu Starykoń – pisarz ziemski zatorski w latach 1563-1583.
Poseł na sejm koronacyjny 1574 roku z województwa krakowskiego.

</doc>
<doc id="5263397" url="https://pl.wikipedia.org/wiki?curid=5263397" title="Prince Dube">
Prince Dube

Prince Mpumelelo Dube (ur. 17 lutego 1997 w Bulawayo) – zimbabwejski piłkarz grający na pozycji napastnika. Od 2020 jest zawodnikiem klubu Azam FC.
Kariera klubowa.
Swoją karierę piłkarską Dube rozpoczął w klubie Highlanders FC. W sezonie 2016 zadebiutował w jego barwach w zimbabwejskiej pierwszej lidze. W 2017 roku odszedł do południowoafrykańskiego Supersport United FC, z którego w 2018 roku został wypożyczony do Black Leopards FC. W obu klubach nie rozegrał żadnego meczu i w 2018 wrócił do Highlanders, z którym w 2019 zdobył Puchar Zimbabwe. W 2020 przeszedł do tanzańskiego Azam FC.
Kariera reprezentacyjna.
W reprezentacji Zimbabwe Dube zadebiutował 26 marca 2017 w zremisowanym 0:0 towarzyskim meczu z Zambią, rozegranym w Harare. W 2022 roku został powołany do kadry na Puchar Narodów Afryki 2021. Na tym turnieju rozegrał dwa mecze grupowe: z Senegalem (0:1) i z Gwineą (2:1).

</doc>
<doc id="5263398" url="https://pl.wikipedia.org/wiki?curid=5263398" title="Amphicnemis bonita">
Amphicnemis bonita



</doc>
<doc id="5263401" url="https://pl.wikipedia.org/wiki?curid=5263401" title="Martin Mapisa">
Martin Mapisa

Martin Mapisa (ur. 25 maja 1998 w Harare) – zimbabwejski piłkarz grający na pozycji bramkarza. Od 2022 jest zawodnikiem klubu UD Llanera, do którego jest wypożyczony z Zamora CF.
Kariera klubowa.
Swoją karierę piłkarską Mapisa rozpoczął w 2017 roku w klubie Aces Youth SA i grał w nim w latach 2017-2018 w drugiej lidze zimbabwejskiej. W latach 2018-2019 grał w hiszpańskim siódmoligowym CD Almuñecar City. W 2019 roku przeszedł do klubu Vélez CF grającym w Tercera División, a na początku 2020 został zawodnikiem Zamory CF. W sezonie 2019/2020 awansował z nim z Tercera División do Segunda División B. W styczniu 2022 został wypożyczony do UD Llanera.
Kariera reprezentacyjna.
W reprezentacji Zimbabwe Mapisa zadebiutował 29 marca 2021 w przegranym 0:2 meczu kwalifikacji do Pucharu Narodów Afryki 2021 z Zambią, rozegranym w Harare. W 2022 roku został powołany do kadry na Puchar Narodów Afryki 2021. Na tym turnieju nie rozegrał żadnego meczu.

</doc>
<doc id="5263402" url="https://pl.wikipedia.org/wiki?curid=5263402" title="Jerzy Latalski">
Jerzy Latalski

Jerzy Latalski herbu Prawdzic (ur. w 1541 roku – zm. w 1602 roku) – poseł na sejm parczewski 1564 roku z województwa kaliskiego, poseł na sejm koronacyjny 1574 roku z województwa poznańskiego.
Syn Janusza.
Studiował w Lipsku w 1553 roku i Orleanie w 1558 roku. Był bratem czeskim.

</doc>
<doc id="5263404" url="https://pl.wikipedia.org/wiki?curid=5263404" title="Amphicnemis braulitae">
Amphicnemis braulitae



</doc>
<doc id="5263405" url="https://pl.wikipedia.org/wiki?curid=5263405" title="Temptation Chiwunga">
Temptation Chiwunga

Temptation Chiwunga (ur. 10 marca 1992) – zimbabwejski piłkarz grający na pozycji napastnika. Od 2020 jest zawodnikiem klubu JDR Stars FC.
Kariera klubowa.
Chiwunga w swojej karierze grał w takich połuniowoafrykańskich klubach jak: JDR Stars FC (do 2016), Magesi FC (2016), Ubuntu Cape Town FC (2017-2018) i Cape Umoya United FC (2018-2020). Od 2020 ponownie grał w JDR Stars FC.
Kariera reprezentacyjna.
W 2022 roku Chiwunga został powołany do reprezentacji Zimbabwe na Puchar Narodów Afryki 2021. Na tym turnieju nie rozegrał żadnego meczu.

</doc>
<doc id="5263407" url="https://pl.wikipedia.org/wiki?curid=5263407" title="Schronisko przy Wierzchowskiej Górnej Pierwsze">
Schronisko przy Wierzchowskiej Górnej Pierwsze

Schronisko przy Wierzchowskiej Górnej Pierwsze, Schronisko przy Górnym Otworze Jaskini Wierzchowskiej Górnej – jaskinia typu tunel w Dolinie Kluczwody w granicach wsi Wierzchowie, w gminie Wielka Wieś w powiecie krakowskim, w województwie małopolskim. Pod względem geograficznym jest to obszar Wyżyny Olkuskiej wchodzący w skład Wyżyny Krakowsko-Częstochowskiej.
Opis obiektu.
Obiekt znajduje się w skale po południowej stronie skał z otworami Jaskini Wierzchowskiej Górnej, kilka metrów poniżej trzeciego, najbardziej południowego otworu tej jaskini. Ma postać krótkiego tuneliku z dużymi otworami i dnem bardzo stromo nachylonym w kierunku północnym.
Obiekt powstał w późnojurajskich wapieniach skalistych na pionowej szczelinie wskutek procesów grawitacyjnych i wietrzenia skał. Brak nacieków i śladów przepływ wody. Namulisko składa się z próchnicy zmieszanej z wapiennym gruzem. Jest suchy, w całości widny i silnie przewiewny. Nie obserwowano w nim zwierząt.
Tunel widoczny jest z drogi i znany był od dawna. Po raz pierwszy opisał go Kazimierz Kowalski w 1951 r. Obecną jego dokumentację i plan sporządził N. Sznobert w 2015 r.

</doc>
<doc id="5263408" url="https://pl.wikipedia.org/wiki?curid=5263408" title="Panashe Mutimbanyoka">
Panashe Mutimbanyoka

Panashe Hilton Mutimbanyoka (ur. 21 lutego 2002) – zimbabwejski piłkarz grający na pozycji napastnika. Jest wychowankiem klubu FC Platinum.
Kariera klubowa.
Swoją karierę piłkarską Mutimbanyoka rozpoczął w klubie FC Platinum, w którym w 2020 roku zadebiutował w zimbabwejskiej pierwszej lidze.
Kariera reprezentacyjna.
W 2022 roku Mutimbanyoka został powołany do reprezentacji Zimbabwe na Puchar Narodów Afryki 2021. Na tym turnieju nie rozegrał żadnego meczu.

</doc>
<doc id="5263409" url="https://pl.wikipedia.org/wiki?curid=5263409" title="Jordan Zemura">
Jordan Zemura

Jordan Bhekithemba Zemura (ur. 14 listopada 1999 w Lambeth, Londyn) – zimbabwejski piłkarz grający na pozycji prawego obrońcy. Od 2019 jest zawodnikiem klubu Bournemouth.
Kariera klubowa.
Swoją karierę piłkarską Zemura rozpoczynał w juniorach takich klubów jak: Queens Park Rangers (2006-2011), Charlton Athletic (2011-2019) i Bournemouth (2019-2020). W 2020 roku został członkiem pierwszego zespołu Bournemouth i 12 grudnia 2020 zadebiutował w jego barwach w EFL Championship w wygranym 5:0 domowym meczu z Huddersfield Town.
Kariera reprezentacyjna.
W reprezentacji Zimbabwe Zemura zadebiutował 12 listopada 2020 w przegranym 1:3 meczu kwalifikacji do Pucharu Narodów Afryki 2021 z Algierią, rozegranym w Algierze. W 2022 roku został powołany do kadry na Puchar Narodów Afryki 2021. Na tym turnieju rozegrał dwa mecze grupowe: z Malawi (1:2) i z Gwineą (2:1).

</doc>
<doc id="5263413" url="https://pl.wikipedia.org/wiki?curid=5263413" title="Amphicnemis cantuga">
Amphicnemis cantuga



</doc>
<doc id="5263415" url="https://pl.wikipedia.org/wiki?curid=5263415" title="Jan Oleśnicki (zm. ok. 1579)">
Jan Oleśnicki (zm. ok. 1579)

Jan Oleśnicki herbu Dębno (zm. ok. 1579 roku) – poseł na sejm lubelski 1566 roku, poseł na sejm koronacyjny 1574 roku z województwa sandomierskiego.
Był wyznawcą kalwinizmu.

</doc>
<doc id="5263416" url="https://pl.wikipedia.org/wiki?curid=5263416" title="Andrzej Kusy">
Andrzej Kusy

Andrzej Kusy (ur. 11 lipca 1942 w Sanoku, zm. 3 czerwca 1999) – polski inżynier elektronik, profesor nauk technicznych, nauczyciel akademicki Politechniki Rzeszowskiej.
Życiorys.
Ukończył I Liceum Ogólnokształcące im. ks. Stanisława Konarskiego w Rzeszowie. Będąc uczniem liceum zajął VI miejsce podczas mistrzostw Polski w łyżwiarstwie szybkim. Ukończył studia na Wydziale Elektroniki Politechniki Gdańskiej. Od 1966 rozpoczął pracę naukową, przyjmując asystenturę w Wyższej Szkole Inżynierskiej w Rzeszowie (obecnie Politechnika Rzeszowska). W 1972 uzyskał doktorat za pracę pt. "Struktura i własności rezystywnych warstw grubych na bazie palladu i srebra." Stopień doktora habilitowanego nauk technicznych uzyskał na podstawie rozprawy "Struktura, mechanizm przewodnictwa oraz szumy 1/f rezystywnych warstw grubych". 14 stycznia 1992 otrzymał tytuł naukowy profesora w dziedzinie nauk technicznych.
W latach 1984–1987 pełnił funkcję prodziekana Wydziału Elektrycznego, a w latach 1990–1993 był prorektorem.
W 1982 przyjął kierownictwo Katedry Podstaw Elektroniki. Od momentu zatrudnienia uczestniczył w pracach badawczych z zakresu mechanizmów transportu ładunku elektrycznego i szumów w elementach układów elektronicznych, określenia sieci zastępczej dla warstw RuO2-szkło, opracowania technologii past palladowo-srebrnych przewodzących i rezystywnych, opracowania technologii past wysokostabilnych i niskoszumowych, badania zjawisk określających mechanizm przewodnictwa oraz szumów w systemach heterogenicznych i przyrządach półprzewodnikowych, modelowania systemów heterogenicznych. W ostatnich latach życia koncentrował się na zagadnieniach związanych z opisem mezoskopowych właściwości transportowych materiałów i elementów elektronicznych ze szczególnym uwzględnieniem materiałów o strukturze nieuporządkowanej. Był promotorem pięciu rozpraw doktorskich.
W wyniku wypadku zmarł 3 czerwca 1999. Został pochowany na cmentarzu komunalnym Wilkowyja w Rzeszowie.

</doc>
<doc id="5263418" url="https://pl.wikipedia.org/wiki?curid=5263418" title="Amphicnemis circularis">
Amphicnemis circularis



</doc>
<doc id="5263421" url="https://pl.wikipedia.org/wiki?curid=5263421" title="Tobias Giehl">
Tobias Giehl

Tobias Giehl (ur. 25 lipca 1991 w Monachium) – niemiecki lekkoatleta specjalizujący się w biegach płotkarskich i sprinterskich.
Największy sukces w karierze odniósł w 2009 r. w Nowym Sadzie, zdobywając na mistrzostwach Europy juniorów złoty medal w biegu na 400 metrów przez płotki (uzyskany czas: 50,85). W 2010 r. na mistrzostwach świata juniorów w Moncton zajął 6. miejsce w sztafecie 4 × 400 metrów. W tych mistrzostwach uczestniczył również w półfinale biegu na 400 m ppł (uzyskany czas: 51,77), ale nie zdobył awansu do finału – podobnie jak na młodzieżowych mistrzostwach Europy (Ostrawa 2011, uzyskany czas: 50,56) oraz dwóch mistrzostwach Europy (Helsinki 2012, uzyskany czas: 49,95 i Amsterdam 2016, uzyskany czas: 49,50).
W lekkoatletycznych mistrzostwach Niemiec na otwartym stadionie zdobył łącznie 7 medali: w biegu na 400 m ppł – 4 srebrne (2011, 2012, 2013, 2016) i brązowy (2014) oraz w sztafecie 4 × 400 metrów – 2 złote (2016, 2018). Był również brązowym medalistą halowych mistrzostw Niemiec w sztafecie 4 × 400 metrów (2015).
Rekordy życiowe:

</doc>
<doc id="5263423" url="https://pl.wikipedia.org/wiki?curid=5263423" title="Rzęsna (Ukraina)">
Rzęsna (Ukraina)



</doc>
<doc id="5263424" url="https://pl.wikipedia.org/wiki?curid=5263424" title="Amphicnemis dentifer">
Amphicnemis dentifer



</doc>
<doc id="5263427" url="https://pl.wikipedia.org/wiki?curid=5263427" title="Kundai Benyu">
Kundai Benyu

Kundai Leroy Jeremiah Benyu (ur. 12 grudnia 1997 w Camden Town) – zimbabwejski piłkarz grający na pozycji środkowego pomocnika. Od 2021 jest zawodnikiem klubu Vestri.
Kariera klubowa.
Swoją karierę piłkarską Benyu rozpoczął w 2007 roku w juniorach klubu Ipswich Town. W 2016 roku stał się członkiem pierwszego zespołu, a w grudniu 2016 został z niego wypożyczony do Aldershot Town grającego w National League, w którym zadebiutował 17 grudnia 2016 w przegranym 0:2 domowym meczu z Chester. W Aldershot grał do końca sezonu 2016/2017.
W lipcu 2017 Benyu przeszedł do Celtiku. 19 sierpnia 2017 zaliczył w nim swój debiut w Scottish Premier League w zwycięskim 2:0 wyjazdowym meczu z Kilmarnock. Był to zarazem jego jedyny mecz w barwach Celtiku. W sezonie 2017/2018 sięgnął z nim po tryplet - mistrzostwo, Puchar Szkocji i Puchar Ligi.
W styczniu 2018 Benyu został wypożyczony do Oldham Athletic. 13 stycznia 2018 zaliczył w nim debiut w EFL League One w zremisowanym 1:1 domowym meczu z Rotherham United. W Oldham spędził pół roku.
W lutym 2019 Benyu wypożyczono do Helsingborgs IF. Swój debiut w nim zanotował 6 kwietnia 2019 w przegranym 1:2 wyjazdowym meczu z BK Häcken. Zawodnikiem Helsingborga był przez rok.
W październiku 2020 Benyu odszedł z Celtiku do Wealdstone grającego w National League. Zadebiutował w nim 26 października 2020 w zwycięskim 3:2 domowym spotkaniu z Chesterfield. Zawodnikiem Wealdstone był do końca 2020.
W lutym 2021 Benyu został zawodnikiem islandzkiego Vestri, grającego w 1. deild. Swój debiut w nim zanotował 8 maja 2021 w zwycięskim 3:0 wyjazdowym meczu z Ungmennafélag Selfoss.
Kariera reprezentacyjna.
W reprezentacji Zimbabwe Benyu zadebiutował 8 listopada 2017 w przegranym 0:1 towarzyskim meczu z Lesotho, rozegranym w Maseru. W 2022 roku został powołany do kadry na Puchar Narodów Afryki 2021. Na tym turnieju rozegrał dwa mecze grupowe: z Senegalem (0:1) i z Malawi (1:2).

</doc>
<doc id="5263428" url="https://pl.wikipedia.org/wiki?curid=5263428" title="Bartłomiej Suchorzewski">
Bartłomiej Suchorzewski

Bartłomiej Suchorzewski herbu Zaręba – podkomorzy kaliski w latach 1565-1586.
Poseł na sejm piotrkowski 1565 roku, sejm koronacyjny 1574 roku z województwa kaliskiego.

</doc>
<doc id="5263429" url="https://pl.wikipedia.org/wiki?curid=5263429" title="Amphicnemis flavicornis">
Amphicnemis flavicornis



</doc>
<doc id="5263431" url="https://pl.wikipedia.org/wiki?curid=5263431" title="Never Tigere">
Never Tigere

Never Tigere (ur. 16 grudnia 1990 w Harare) – zimbabwejski piłkarz grający na pozycji środkowego pomocnika. Od 2020 jest zawodnikiem klubu Azam FC.
Kariera klubowa.
Swoją karierę piłkarską Tigere rozpoczął w 2008 roku w klubie Hunters Mbare. Następnie grał w takich klubach jak: DC Academy (2009), Eagles FC (2010), Catholic Saints (2012), Monomotapa United (2013), Mushowani Stars (2014), Dongo Sawmills (2015), ZPC Kariba (2016-2017) i FC Platinum (2018-2019), z którym w sezonach 2018 i 2019 wywalczył dwa mistrzostwa Zimbabwe. W styczniu 2020 przeszedł do tanzańskiego Azam FC.
Kariera reprezentacyjna.
W reprezentacji Zimbabwe Tigere zadebiutował 29 lipca 2019 w wygranym 4:0 meczu Mistrzostw Narodów Afryki 2020 z Mauritiusem, rozegranym w Centre de Flacq. W 2022 roku został powołany do kadry na Puchar Narodów Afryki 2021. Na tym turnieju rozegrał dwa mecze grupowe: z Senegalem (0:1) i z Gwineą (2:1).

</doc>
<doc id="5263433" url="https://pl.wikipedia.org/wiki?curid=5263433" title="Isophlebiida">
Isophlebiida

Isophlebiida – wymarły takson owadów z rzędu ważek, podrzędu Epiprocta i kladu Isophlebioptera.
Takson ten wprowadzony został w 1996 roku przez Güntera Bechly’ego. Obejmuje on rodzinę Liadotypidae, znaną z toarku w jurze wczesnej, oraz znaną z jury i kredy nadrodzinę Isophlebioidea, do której zaliczane są rodziny Campterophlebiidae i Isophlebiidae, a według części badaczy także Selenothemistidae i rodzaj "Kazachophlebia". W systemie Bechly’ego z 2007 roku do Isophlebiida zaliczane były także Archithemistidae, jednak w 2018 roku Richard S. Kelly i Andre Nel na podstawie oględzin holotypu "Archithemis brodiei" przenieśli Archithemistidae do Heterophlebioidea, zaznaczając, że być może "Archithemis" należał nawet do Heterophlebiidae.

</doc>
<doc id="5263436" url="https://pl.wikipedia.org/wiki?curid=5263436" title="Amphicnemis furcata">
Amphicnemis furcata



</doc>
<doc id="5263440" url="https://pl.wikipedia.org/wiki?curid=5263440" title="Amphicnemis glauca">
Amphicnemis glauca



</doc>
<doc id="5263441" url="https://pl.wikipedia.org/wiki?curid=5263441" title="Rajd Ypres 1991">
Rajd Ypres 1991

Rajd Ypres 1991 (27. Ypres 24 Hours Rally) – 27. edycja rajdu samochodowego Rajd Ypres rozgrywanego w Belgii. Rozgrywany był od 28 do 30 czerwca 1991 roku. Była to dwudziesta czwarta runda Rajdowych Mistrzostw Europy w roku 1991 (rajd miał najwyższy współczynnik – 20) oraz piąta runda Rajdowych Mistrzostw Belgii..

</doc>
<doc id="5263443" url="https://pl.wikipedia.org/wiki?curid=5263443" title="Mikołaj Głogiński">
Mikołaj Głogiński

Mikołaj Głogiński herbu Ostoja (zm. ok. 1585 roku) – podczaszy kaliski w latach 1577-1579.
Poseł na sejm koronacyjny 1574 roku z województwa kaliskiego.

</doc>
<doc id="5263444" url="https://pl.wikipedia.org/wiki?curid=5263444" title="Włodzimierz Adamiak">
Włodzimierz Adamiak

Włodzimierz Adamiak (ur. 18 czerwca 1948) – polski architekt wnętrz, artysta, dr hab. sztuki.
Życiorys.
Włodzimierz Adamiak jest absolwentem wydziału architektury wnętrz Akademii Sztuk Pięknych im. Jana Matejki w Krakowie. W karierze zawodowej pracował biurach projektowych oraz w zespole estetyki Urzędu Miasta Łodzi. Od 1974 jest wykładowcą na Wydziale Budownictwa, Architektury i Inżynierii Środowiska Politechniki Łódzkiej. Jest współzałożycielem wraz z Markiem Janiakiem, Zbigniewem Bińczykiem oraz Wojciechem Saloni-Marczewskim grupy artystycznej Urząd Miasta, skupiającej się na problemach architektonicznych, która zasłynęła m.in. happeningiem „odsłonięcia Pomnika Kamienicy”, który pozwolił uratować kamienicę przed wyburzeniem. Za akcję grupa otrzymała Grand Prix na II Biennale Architektury w Krakowie. Udostępnił grupie Łódź Kaliska strych przy ul. Piotrkowskiej 149, gdzie mieściła się jego pracownia, przyczyniając się do powstania i rozwoju grupy, jest także przedstawicielem tzw. Kultury Zrzuty. Od 1985 współtworzył wydawnictwo „Bez Tytułu”. W 1990 został współzałożycielem Fundacji Ulicy Piotrkowskiej. W latach 2009–2011 pełnił funkcję menadżera ul. Piotrkowskiej. Od 2011 pełnił funkcję prezesa Fundacji Ulicy Piotrkowskiej, w 2016 został zastąpiony na stanowisku przez Mariusza Sokołowicza. W 2014 uzyskał stopień doktora habilitowanego w oparciu o pracę „Dziedzictwo. Detale przestrzeni publicznych w Łodzi na tle innych miast” na Akademii Sztuk Pięknych im. Jana Matejki w Krakowie. Prowadzi autorską pracownię architektury wnętrz Studio Adamiak.
Na przestrzeni lat był członkiem jury wielu konkursów i nagród: nagrody „Punkt dla Łodzi”, Konkursu studialnego na Współczesną Kamienicę Łódzką (2016), konkursu „Prześwity Bramowe – nowa tożsamość dla Łodzi” (2019), konkurs na projekt koncepcyjny toalety publicznej dla ulicy Piotrkowskiej w Łodzi (2011), konkursu „Najlepsze Wnętrze Roku”.
Prace artystyczne Adamiaka znajdują się w zasobach Muzeum Sztuki w Łodzi.
Nagrody.
W 2011 został odznaczony Brązowym Krzyżem Zasługi.

</doc>
<doc id="5263448" url="https://pl.wikipedia.org/wiki?curid=5263448" title="Amphicnemis incallida">
Amphicnemis incallida



</doc>
<doc id="5263449" url="https://pl.wikipedia.org/wiki?curid=5263449" title="Mistrzostwa Panamerykańskie w Judo 2014">
Mistrzostwa Panamerykańskie w Judo 2014

39. Mistrzostwa panamerykańskie w judo odbywały się w dniach 24–26 kwietnia 2014 roku w Guayaquil. W tabeli medalowej tryumfowali judocy z Brazylii.

</doc>
<doc id="5263450" url="https://pl.wikipedia.org/wiki?curid=5263450" title="Amphicnemis lestoides">
Amphicnemis lestoides



</doc>
<doc id="5263451" url="https://pl.wikipedia.org/wiki?curid=5263451" title="Admiral Muskwe">
Admiral Muskwe

Admiral Dalindlela Muskwe (ur. 21 sierpnia 1998 w Leicesterze) – zimbabwejski piłkarz grający na pozycji napastnika. Od 2021 jest zawodnikiem klubu Luton Town.
Kariera klubowa.
Swoją karierę piłkarską Muskwe rozpoczynał w 2007 roku w juniorach Leicester City. Od 2016 roku grał w zespole U23 Leicester. W styczniu 2020 został wypożyczony do grającego w League Two, Swindon Town, w którym zadebiutował 1 lutego 2020 w wygranym 2:1 domowym meczu z Exeter City. W Swindon Town spędził pół roku.
W styczniu 2021 Muskwe ponownie został wypożyczony, tym razem do Wycombe Wanderes grającego w EFL Championship. W nim swój debiut zaliczył 9 marca 2021 w przegranym 0:1 wyjazdowym meczu z Queens Park Rangers. W Wycombe grał przez pół sezonu.
W lipcu 2021 Muskwe odszedł z Leicester City do Luton Town. Swój debiut w nim zanotował 7 sierpnia 2021 w zwycięskim 3:0 domowym spotkaniu z Peterborough United.
Kariera reprezentacyjna.
W reprezentacji Zimbabwe Muskwe zadebiutował 8 listopada 2017 w przegranym 0:1 towarzyskim meczu z Lesotho, rozegranym w Maseru. W 2022 roku został powołany do kadry na Puchar Narodów Afryki 2021. Na tym turnieju rozegrał dwa mecze grupowe: z Malawi (1:2) i z Gwineą (2:1).

</doc>
<doc id="5263452" url="https://pl.wikipedia.org/wiki?curid=5263452" title="Świętosław Lipicki">
Świętosław Lipicki

Świętosław Lipicki herbu Poraj (zm. po marcu 1575 roku) – kasztelan rozpierski do 1575 roku, kasztelan konarski sieradzki w latach 1553-1574.
Poseł na sejm piotrkowski 1562/1563 roku, sejm piotrkowski 1567 roku, sejm koronacyjny 1574 roku z województwa sieradzkiego

</doc>
<doc id="5263457" url="https://pl.wikipedia.org/wiki?curid=5263457" title="Isophlebioidea">
Isophlebioidea

Isophlebioidea – wymarła nadrodzina owadów z rzędu ważek, podrzędu Epiprocta i kladu Isophlebioptera.
Rodzinę Isophlebiidae wprowadził Anton Handlirsch w 1906 roku, natomiast takson rangi nadrodziny wprowadzili w 1993 roku André Nel, Xavier Delclòs Martínez, Jean-Claude Paicheler i Michel Henrotay. W 1996 roku Günter Bechly podał nową diagnozę taksonu. Pewna jest przynależność do tej nadrodziny rodzin Isophlebiidae i Campterophlebiidae. Według publikacji Nel i innych z 1993 roku zaliczają się do niej też Selenothemistidae, podczas gdy według pracy Bechly’ego z 2007 roku ich pozycja w obrębie Isophlebioptera jest niepewna. Nel i inni umieszczają też wśród Isophlebioidea rodzaj "Kazachophlebia" jako "incertae sedis".
Podobnie jak inne Epiprocta ważki te cechowały się stosunkowo silnej budowy tułowiem i odwłokiem oraz wypukłym ciemieniem z trzema przyoczkami, a brzegi kostalne ich skrzydeł nie były wcięte na wysokości nodulusów. Użyłkowanie skrzydła tylnego cechowało się m.in. wydłużoną pterostygmą, powiększoną i poprzecznie rozciągniętą komórką subdyskoidalną, bardzo długim i wyprostowanym trzonem żyłki kubitalnej przedniej, a w przypadku samców nadzwyczaj rozrośniętym i podzielonym na liczne komórki rejonem trójkąta analnego. 

</doc>
<doc id="5263461" url="https://pl.wikipedia.org/wiki?curid=5263461" title="Schronisko przy Wierzchowskiej Górnej Trzecie">
Schronisko przy Wierzchowskiej Górnej Trzecie

Schronisko przy Wierzchowskiej Górnej Trzecie, Schronisko przy Głównym Otworze Jaskini Wierzchowskiej Górnej – jaskinia w Dolinie Kluczwody w granicach wsi Wierzchowie, w gminie Wielka Wieś w powiecie krakowskim, w województwie małopolskim. Pod względem geograficznym jest to obszar Wyżyny Olkuskiej wchodzący w skład Wyżyny Krakowsko-Częstochowskiej.
Opis obiektu.
Obiekt typu schronisko znajduje się w skale kilkadziesiąt metrów na północ od głównego otworu Jaskini Wierzchowskiej Górnej. Jego duży, trójkątny otwór jest widoczny z drogi przed jaskinią. Został zabezpieczony metalową siatką. Za otworem jest korytarz, początkowo wysoki i szeroki, ale stopniowo zwężający się ku końcowi.
Obiekt powstał w późnojurajskich wapieniach skalistych na pionowej szczelinie, która z czasem uległa powiększeniu wskutek procesów grawitacyjnych i wietrzenia. Odegrały one główna rolę w powstaniu jaskini, ale widoczne są także ślady przepływu wody. Wśród nacieków występują tylko słabo wykształcone nacieki grzybkowe, na ścianach widoczne są ponadto czarne naloty. Namulisko składa się z próchnicy zmieszanej z wapiennym gruzem, w głębi jest gliniaste. Widno jest tylko w pobliżu otworu, tu w zasięgu światła na ścianach rozwijają się glony. W głębi jest ciemno. Ze zwierząt obserwowano pająki z rodzaju "Meta".
Jaskinię Wierzchowską Górną badał Kazimierz Kowalski. Schroniska tego nie opisał jako odrębnego obiektu, ale zaznaczył go na planie jaskini jako jeden z jej otworów. Jako odrębny obiekt wzmiankowali go dopiero A. Górny i M. Szelerewicz w 1986 r. Obecną jego dokumentację i plan sporządził N. Sznobert w kwietniu 2015 r.

</doc>
<doc id="5263463" url="https://pl.wikipedia.org/wiki?curid=5263463" title="Lean Niederberger">
Lean Niederberger

Lean Niederberger (ur. 8 stycznia 2003) – szwajcarski skoczek narciarski, reprezentant klubu SC Bannalp-Wolfenschiessen. Medalista zimowego olimpijskiego festiwalu młodzieży Europy (2020) oraz mistrzostw kraju.
Przebieg kariery.
W styczniu 2019 w Planicy zadebiutował w FIS Cupie, zajmując 73. miejsce. Wystąpił na Zimowych Igrzyskach Olimpijskich Młodzieży 2020, gdzie zajął 12. miejsce zarówno indywidualnie, jak i w drużynie mieszanej.
12 grudnia 2021 w Kanderstegu zdobył pierwsze punkty FIS Cupu, zajmując 21. pozycję, a 27 grudnia zadebiutował w Pucharze Kontynentalnym, zawody w Engelbergu kończąc na 45. lokacie. W styczniu 2022 zdobył pierwsze punkty tego cyklu dzięki zajęciu 25. i 27. miejsca w zawodach w Innsbrucku. Wystąpił na Mistrzostwach Świata Juniorów 2022, gdzie zajął 19. pozycję indywidualnie. Na Zimowym Olimpijskim Festiwalu Młodzieży Europy 2022 zdobył brązowy medal w konkursie drużyn mieszanych. Indywidualnie był 7., a w drużynie męskiej zajął 6. miejsce.
Jest medalistą mistrzostw Szwajcarii – w 2022 zdobył srebrny medal drużynowo oraz brązowy w rywalizacji indywidualnej.

</doc>
<doc id="5263464" url="https://pl.wikipedia.org/wiki?curid=5263464" title="Jan Bełdowski">
Jan Bełdowski

Jan Bełdowski herbu Jastrzębiec – poseł na sejm koronacyjny 1574 roku z województwa łęczyckiego.

</doc>
<doc id="5263466" url="https://pl.wikipedia.org/wiki?curid=5263466" title="Gorazd Završnik">
Gorazd Završnik

Gorazd Završnik (ur. 21 kwietnia 2003) – słoweński skoczek narciarski, reprezentant klubu SSK Ljubno BTC. Medalista zimowego olimpijskiego festiwalu młodzieży Europy (2022), mistrzostw świata juniorów (2023) oraz mistrzostw kraju.
Przebieg kariery.
W lutym 2018 zadebiutował w Alpen Cupie, zajmując 43. lokatę w Kranju. 19 stycznia 2019 zadebiutował w FIS Cupie, zajmując 46. miejsce w Planicy. Pierwsze punkty tego cyklu zdobył we wrześniu 2021, za zajęcie 21. lokaty w Ljubnie. W marcu 2022 wystartował na mistrzostwach świata juniorów w Zakopanem – zajął 15. miejsce indywidualnie oraz 4. drużynowo. W tym samym miesiącu wystartował również na Zimowym Olimpijskim Festiwalu Młodzieży Europy 2022, na którym zajął 8. miejsce indywidualnie, 4. w konkursie drużynowym, a w konkursie drużyn mieszanych zdobył złoty medal. We wrześniu 2022 zadebiutował w Letnim Pucharze Kontynentalnym, plasując się na 60. i 56. pozycji w Klingenthal. W styczniu 2023 po raz pierwszy wystartował w zimowej edycji Pucharu Kontynentalnego, zajmując 56. miejsce w Planicy. W lutym 2023 wystartował na mistrzostwach świata juniorów w Whistler, na których zdobył brązowy medal w rywalizacji drużynowej mężczyzn. 
Zdobył medale mistrzostw Słowenii w zawodach drużynowych – brązowy w grudniu 2021 i 2022.

</doc>
<doc id="5263467" url="https://pl.wikipedia.org/wiki?curid=5263467" title="Teenage Hadebe">
Teenage Hadebe

Teenage Lingani Hadebe (ur. 17 września 1995 w Bulawayo) – zimbabwejski piłkarz grający na pozycji środkowego pomocnika. Od 2021 jest zawodnikiem klubu Houston Dynamo.
Kariera klubowa.
Swoją karierę piłkarską Hadebe rozpoczął w klubie Bantu Rovers. W 2012 roku zadebiutował w nim w Division One, a w 2013 roku awansował z nim do Premier League. W 2015 roku grał w Highlanders FC, a w latach 2016-2017 był zawodnikiem klubu Chicken Inn.
W lipcu 2017 Hadebe został piłkarzem południowoafrykańskiego Kaizer Chiefs. Swój debiut w nim zanotował 22 listopada 2017 w zremisowanym 0:0 wyjazdowym meczu z AmaZulu FC. Zawodnikiem Kaizer Chiefs był przez dwa sezony.
W lipcu 2019 Hadebe został zawodnikiem tureckiego klubu Yeni Malatyaspor. 18 sierpnia 2019 zadebiutował w jego barwach w zwycięskim 3:0 domowym spotkaniu z İstanbul Başakşehir. W Yeni Malatyasporze grał do końca sezonu 2020/2021.
W lipcu 2021 Hadebe został sprzedany za 1,5 miliona euro z Yeni Malatyasporu do Houston Dynamo. Swój debiut w Major League Soccer zaliczył 21 lipca 2021 w zremisowanym 0:0 wyjazdowym meczu z Vancouver Whitecaps.
Kariera reprezentacyjna.
W reprezentacji Zimbabwe Hadebe zadebiutował 16 listopada 2014 w przegranym 1:2 towarzyskim meczu z Marokiem, rozegranym w Agadirze. W 2017 roku został powołany do kadry na Puchar Narodów Afryki 2017. Na tym turnieju nie rozegrał żadnego meczu.
W 2019 roku Hadebe był w kadrze Zimbabwe na Puchar Narodów Afryki 2019. Na tym turnieju wystąpił w trzech meczach grupowych: z Egiptem (0:1), z Ugandą (1:1) i z Demokratyczną Republiką Konga (0:4).
W 2022 roku Hadebe został powołany do kadry na Puchar Narodów Afryki 2021. Na tym turnieju rozegrał dwa mecze grupowe: z Senegalem (0:1) i z Malawi (1:2).

</doc>
<doc id="5263468" url="https://pl.wikipedia.org/wiki?curid=5263468" title="Narodowy Komitet Pojednania i Rozwoju">
Narodowy Komitet Pojednania i Rozwoju

Narodowy Komitet Pojednania i Rozwoju (fr. "Comité national du rassemblement et du développement", CNRD) – junta wojskowa rządząca Gwineą od 5 września 2021. CNRD przejęła władzę w zamachu stanu w Gwinei dokonanym w dniu 5 września 2021. Pułkownik Mamady Doumbouya, przywódca zamachu stanu, oświadczył, że CNRD będzie kierować krajem przez 18-miesięczny okres przejściowy. 

</doc>
<doc id="5263471" url="https://pl.wikipedia.org/wiki?curid=5263471" title="RMF Ukraina">
RMF Ukraina

RMF Ukraina – polska stacja radiowa należąca do Grupy RMF nadająca od 2 marca 2022, w języku ukraińskim, angielskim oraz polskim.
Po ataku Rosji na Ukrainę 24 lutego 2022 roku i wywołanego tym kryzysem uchodźczym Grupa RMF uruchomiła program w języku ukraińskim, podając najważniejsze informacje dot. procedur wjazdu do Polski oraz możliwości uzyskania pomocy charytatywnej. Pierwszy nadajnik został uruchomiony 2 marca 2022 w Przemyślu, dzięki błyskawicznej zgodzie Urzędu Komunikacji Elektronicznej, w 30 godzin po narodzeniu się pomysłu na organizację stacji. 8 marca uruchomiono drugi nadajnik w Hrubieszowie. W ten sposób stacja jest słyszalna w rejonie polsko-ukraińskich przejść granicznych Zosin-Uściług, Medyka-Szeginie oraz Korczowa-Krakowiec.
Od 17 marca 2022 stacja dostępna jest także na terenie Ukrainy, we Lwowie oraz w obwodzie wołyńskim i tarnopolskim. Stacja przygotowuje także materiały dla lokalnych ukraińskich rozgłośni.

</doc>
<doc id="5263472" url="https://pl.wikipedia.org/wiki?curid=5263472" title="Jannik Faisst">
Jannik Faisst



</doc>
<doc id="5263473" url="https://pl.wikipedia.org/wiki?curid=5263473" title="Simon Steinbeisser">
Simon Steinbeisser



</doc>
<doc id="5263474" url="https://pl.wikipedia.org/wiki?curid=5263474" title="Gorazd Zavrsnik">
Gorazd Zavrsnik



</doc>
<doc id="5263478" url="https://pl.wikipedia.org/wiki?curid=5263478" title="Euepiproctophora">
Euepiproctophora

Euepiproctophora – takson owadów z rzędu ważek i podrzędu Epiprocta.
Morfologia.
Podobnie jak inne Epiprocta ważki te mają stosunkowo silnej budowy tułów i odwłok. Ich tułów cechuje się zanikiem grzbietowego odcinka szwu międzypleuralnego. Odnóża przednie w locie ustawione są prostopadle względem pozostałych par. W przeciwieństwie do ważek równoskrzydłych w trakcie kopulacji samica przytrzymuje odwłok samca odnóżami, nie zaś odwłokiem. Jako cechę pierwotnego planu budowy rozważa się także ubarwienie tułowia i odwłoka w żółte i ciemnobrązowe pasy. Większość autapomorfii tego kladu dotyczy jednak użyłkowania skrzydeł. W podstawowym planie budowy, przynajmniej w skrzydle tylnym widoczny jest wyraźny wzór z naprzemiennych przestrzeni szerokich: między pierwszą i drugą żyłką radialną tylną, drugą żyłką interradialną i żyłką radialną tylną 3/4, między żyłkami medialnymi przednią i tylną oraz między żyłką kubitalną przednią a krawędzią skrzydła, oraz przestrzeni wąskich: między drugą żyłką radialną tylną a drugą żyłką interradialną, między żyłką radialną tylną 3/4 a przednią żyłką medialną oraz między tylną żyłką medialną a żyłką kubitalną przednią. W grupie tej zaznacza się silna tendencja do zamykania się komórki dyskoidalnej przedniego skrzydła od strony nasadowej, choć u Heterophlebioptera bywa ona jeszcze otwarta. Komórka subdyskoidalna tylnego skrzydła przecięta jest przynajmniej przez jedną żyłkę poprzeczną, która w przypadku kladu Pananisoptera stanowi żyłkę pseudoanalną.
Cechy charakterystyczne larw obejmują krótki i rozszerzony ku tyłowi odwłok, położony w jego drugim segmencie przedżołądek, silnie skrócone epiprokty i paraprokty formujące z przysadkami odwłokowymi piramidkę analną oraz występowanie złożonych skrzeli rektalnych zamiast trzech skrzelotchawek. 
Taksonomia.
Takson ten wprowadzony został w 2003 roku przez Güntera Bechly’ego, jako obejmujący część wprowadzonego w 1996 roku przez tegoż autora taksonu Euryoptera. Systematyka Euepiproctophora do rangi rodziny z wyłączeniem podziału ważek różnoskrzydłych przedstawia się następująco:

</doc>
<doc id="5263479" url="https://pl.wikipedia.org/wiki?curid=5263479" title="Krasimir Demirew">
Krasimir Demirew

Krasimir Demirew (bułg. Красимир Демирев, ur. 28 sierpnia 1962) – bułgarski lekkoatleta specjalizujący się w biegach płotkarskich i sprinterskich.
Największy sukces w karierze odniósł w 1981 r. w Utrechcie, zdobywając na mistrzostwach Europy juniorów złoty medal w biegu na 400 metrów przez płotki (uzyskany czas: 50,45). Oprócz tego, był dwukrotnym złotym medalistą mistrzostw krajów bałkańskich w biegu na 400 m ppł (Sarajewo 1981, uzyskany czas: 50,98 i Stambuł 1990, uzyskany czas: 50,39). Trzykrotnie zajął 8. miejsca w biegach półfinałowych na dystansie 400 m ppł podczas mistrzostw Europy (Ateny 1982 – uzyskany czas: 51,45 i Split 1990 – uzyskany czas: 50,39) oraz mistrzostw świata (Helsinki 1983 – uzyskany czas: 50,91).
W lekkoatletycznych mistrzostwach Bułgarii zdobył łącznie 9 złotych medali: sześciokrotnie na otwartym stadionie (w biegu na 400 m – 1984, w biegu na 400 m ppł – 1981, 1982, 1983, 1989, 1991) oraz trzykrotnie w hali (w biegu na 400 m – 1984, 1987, 1994).
Rekordy życiowe:

</doc>
<doc id="5263485" url="https://pl.wikipedia.org/wiki?curid=5263485" title="Narodowy Komitet Pojednania i Rozwoju Republiki Gwinei">
Narodowy Komitet Pojednania i Rozwoju Republiki Gwinei



</doc>
<doc id="5263489" url="https://pl.wikipedia.org/wiki?curid=5263489" title="Sebastien Kenda Ntumba">
Sebastien Kenda Ntumba

Sebastien Kenda Ntumba (ur. 11 czerwca 1960 w Tshiona) - duchowny Demokratycznej Republiki Konga, pierwszy biskup diecezji Tshilomba od 2022.
Życiorys.
Urodził się 11 czerwca 1960 r. w Tshiona, w diecezji Luiza. W 1980 r. uzyskał Dyplom z "Humanités Littéraires" w Niższym Seminarium Duchownym w Kampponde. Od 1980 do 1983 studiował filozofię w Wyższym Seminarium Duchownym "św. Franciszka Ksawerego" w Mbujumayi. Posiada bakalaureat z teologii na Uniwersytecie Urbaniana w Rzymie. Święcenia kapłańskie przyjął 9 sierpnia 1987 r. w Tshibala.
Zajmował stanowiska: formatora w Niższym Seminarium Duchownym w Kampponde (1987-1990); kapłana "Fidei Donum" we włoskiej diecezji Agrigento; administratora parafii "Przemienienia Pańskiego" w Wiosce Jordańskiej w Palma di Montechiaro (2003-2012); dziekana (2008-2012); administratora parafii Maria Santissima della Catena (2012-2013) oraz administratora parafii "San Nicola alle Fontanelle" w Agrigento (2014-2016).
Po uzyskaniu licencjatu z teologii w Palermo, w latach 2016-2017 był wykładowcą w Diecezjalnym Seminarium Duchownym w Agrigento. Od 2017 roku był proboszczem parafii św. Antoniego Padewskiego w Kalombie.
25 marca 2022 został mianowany pierwszym biskupem nowo utworzonej przez papieża Franciszka diecezji Tshilomba. Święceń biskupich udzielił mu 5 czerwca 2022 abp Ettore Balestrero.

</doc>
<doc id="5263495" url="https://pl.wikipedia.org/wiki?curid=5263495" title="David Moyo">
David Moyo

David Philani Moyo (ur. 7 grudnia 1994 w Harare) – zimbabwejski piłkarz grający na pozycji napastnika. Od 2019 jest zawodnikiem klubu Hamilton Academical.
Kariera klubowa.
Swoją karierę piłkarską Moyo rozpoczął w klubie Northampton Town. W 2012 roku awansował do kadry pierwszego zespołu. 17 listopada 2012 zadebiutował w nim w League Two w wygranym 3:1 domowym meczu z Wycombe Wanderers. W sezonie 2013/2014 był wypożyczony do Stamford, a w sezonie 2014/2015 do Brackley Town. W 2015 odszedł na stałe do Brackley Town. W sezonie 2017/2018 grał w Hemel Hempstead Town, a w sezonie 2018/2019 w St Albans City.
W lipcu 2019 Moyo przeszedł do szkockiego Hamilton Academical. Swój debiut w nim w Scottish Premier League zanotował 3 sierpnia 2019 w przegranym 0:3 wyjazdowym meczu z Ross County. W sezonie 2020/2021 spadł z Hamilton Academical do Scottish Football League First Division.
Kariera reprezentacyjna.
W reprezentacji Zimbabwe Moyo zadebiutował 16 listopada 2014 w przegranym 1:2 towarzyskim meczu z Marokiem, rozegranym w Agadirze. W 2022 został powołany do kadry na Puchar Narodów Afryki 2021. Na tym turnieju nie rozegrał żadnego meczu.

</doc>
<doc id="5263496" url="https://pl.wikipedia.org/wiki?curid=5263496" title="Diecezja Tshilomba">
Diecezja Tshilomba

Diecezja Tshilomba (łac. "Diœcesis Tshilombana" ) – diecezja Kościoła rzymskokatolickiego w Demokratycznej Republice Konga, z siedzibą w Tshilomba. Ustanowiona 25 marca 2022.
Historia.
Diecezja została utworzona decyzją papieża Franciszka z dnia 25 marca 2022 roku. Znajduje się w okręgu cywilnym Lomami. Zajmuje wschodnią część Luizy, obejmując miasta Tshilomba i Mwene-Ditu, zbiorowości Katshisungu, Kanincin i Mulundu oraz sektor Kanda-Kanda.
Nowa diecezja jest sufraganią Archidiecezji Metropolitalnej Kananga.

</doc>
<doc id="5263498" url="https://pl.wikipedia.org/wiki?curid=5263498" title="Anisopteromorpha">
Anisopteromorpha

Anisopteromorpha – takson owadów z rzędu ważek i podrzędu Epiprocta.
Morfologia.
Podobnie jak inne Epiprocta ważki te mają stosunkowo silnej budowy tułów i odwłok. Tak jak u Epiophlebiidae tułów cechuje się zanikiem grzbietowego odcinka szwu międzypleuralnego, a odnóża przednie w locie ustawione są prostopadle względem pozostałych par. W przeciwieństwie do ważek równoskrzydłych w trakcie kopulacji samica przytrzymuje odwłok samca odnóżami, nie zaś odwłokiem. Jako autapomorfie Anisopteromorpha wymienia się żyłki medialną i kubitalną w obu parach skrzydeł zakrzywione na wysokości arkulusa, komórkę dyskoidalną tylnego skrzydła podzieloną żyłką trygonalną na przednie "hypertriangulum" i tylne "triangulum", a w przypadku pierwotnego planu budowy samców także podzielony na trzy komórki trójkąt analny od strony odsiebnej odgraniczony biegnącą do kąta analnego tylną gałęzią żyłki AA2b.
Podobnie jak u Epiophlebiidae larwy z tej grupy cechują się krótkim i rozszerzonym ku tyłowi odwłokiem, położonym w jego drugim segmencie przedżołądkiem, silnie skróconymi epiproktami i paraproktami formującymi z przysadkami odwłokowymi piramidkę analną oraz występowaniem złożonych skrzeli rektalnych zamiast trzech skrzelotchawek.
Taksonomia.
Takson ten wprowadzony został w 1996 roku przez Güntera Bechly’ego. Obejmuje wszystkie Euepiproctophora z wyjątkiem Epiophlebiidae. Jego systematyka do rangi rodziny z wyłączeniem podziału ważek różnoskrzydłych przedstawia się następująco:

</doc>
<doc id="5263501" url="https://pl.wikipedia.org/wiki?curid=5263501" title="Jurek Olszewski">
Jurek Olszewski

Jurek Stanisław Olszewski (ur. 30 czerwca 1955 w Kikole) – polski lekarz, otolaryngolog, audiolog i foniatra, specjalista rehabilitacji medycznej i medycyny sportowej, były Dziekan Wydziału Fizjoterapii i Wydziału Wojskowo-Lekarskiego Uniwersytetu Medycznego w Łodzi, były kierownik Kliniki Otolaryngologicznej, Onkologii Laryngologicznej, Audiologii i Foniatrii oraz kierownik II Katedry Otolaryngologii Uniwersytetu Medycznego w Łodzi.
Życiorys.
W 1962 roku rozpoczął naukę w Szkole Podstawowej w Kikole, którą ukończył w 1970 roku, a następnie w latach 1970–1974 uczęszczał do Liceum Ogólnokształcącego im. R. Traugutta w Lipnie. W 1974 roku, po zdaniu egzaminów wstępnych, został przyjęty na Wydział Lekarski Wojskowej Akademii Medycznej w Łodzi, który ukończył w 1980 roku z wyróżnieniem i uzyskał tytuł lekarza. W okresie studiów prowadził działalność naukową w Studenckim Kole Naukowym przy Zakładzie Anatomii Prawidłowej. Brał czynny udział jako student w sympozjach polskich („Symposium Medicum” – Poznań 1977, Katowice 1978, Łódź 1979, Białystok 1980) i zagranicznych (Debreczyn 1977), w których zdobywał liczne nagrody i wyróżnienia. Za działalność naukową w 1979 roku otrzymał nagrodę Sekretarza Naukowego PAN. W Alma Mater przeszedł przez wszystkie szczeble akademickie, od starszego asystenta (1984), przez adiunkta (1989) do kierownika Kliniki (2003). Ponadto uzyskiwał kolejne stopnie wojskowe: podporucznika (1980), porucznika (1981), kapitana (1985), majora (1989), podpułkownika (1993) i pułkownika (1997).
Nominację profesorską otrzymał w Belwederze z rąk prezydenta Aleksandra Kwaśniewskiego w 2001 roku.
Jako nauczyciel akademicki Uniwersytetu Medycznego w Łodzi pełnił funkcję Dziekana Wydziału Fizjoterapii w latach 2002–2008 oraz Dziekana Wydziału Wojskowo-Lekarskiego w latach 2012–2019 oraz był członkiem Senatu w latach 2002–2020.
Jest członkiem rady naukowej wielu czasopism polskich (m.in. Otolaryngologia Polska i Journal of Hearing Science), jak i renomowanych czasopism zagranicznych, w tym: Canadian Hearing Report, American Journal of Otolaryngology and Head and Neck Surgery, International Science and Medical Journals. Uczestniczył w 215 Kongresach-Zjazdach-Sympozjach-Konferencjach, z czego w 166 krajowych i 49 zagranicznych, na których przedstawił 616 doniesień naukowych.
Był recenzentem 5 dorobków naukowych na tytuł profesora i 3 super recenzentem oraz 11 prac habilitacyjnych, przewodniczącym 6 komisji habilitacyjnych i członkiem 4 komisji habilitacyjnych, recenzentem 24 prac doktorskich 13 prac magisterskich i 44 prac licencjackich, a także promotorem 36 doktoratów, 101 prac magisterskich i 12 prac dyplomowych oraz opiekunem 4 habilitacji. Ponadto pod jego kierunkiem specjalizację I stopnia z otolaryngologii uzyskało 6 lekarzy i II stopnia – 8 lekarzy, II stopnia z audiologii i foniatrii – 6 lekarzy oraz II stopnia z audiologii – 1 lekarz.
Na dorobek naukowy Olszewskiego składa się 458 publikacji, z czego 374 zostało wydrukowanych w czasopismach polskich i 84 w zagranicznych oraz jest redaktorem 22 książek, w tym podręcznika „Otorynolaryngologia dla studentów kierunku lekarskiego i lekarsko-dentystycznego”.
Czynnie uczestniczy w życiu środowiska naukowego. Od 1984 roku jest członkiem Polskiego Towarzystwa Otorynolaryngologów-Chirurgów Głowy i Szyi, a od 2018 roku jest członkiem Honorowym Polskiego Towarzystwa Otorynolaryngologów Chirurgów Głowy i Szyi. Ponadto prowadzi szeroką działalność dydaktyczną podyplomową. Od 1990 roku uczestniczy w opracowaniu programów i prowadzeniu kursów doskonalących i przedegzaminacyjnych na I i II stopień z otolaryngologii.
Jest Zasłużonym dla Powiatu Lipnowskiego (2014) oraz Zasłużonym dla Gminy Kikół (2019).

</doc>
<doc id="5263503" url="https://pl.wikipedia.org/wiki?curid=5263503" title="Martin Briggs">
Martin Briggs

Martin Christopher Briggs (ur. 4 stycznia 1964 w Stoke-on-Trent) – brytyjski lekkoatleta specjalizujący się w biegach płotkarskich i sprinterskich, olimpijczyk (1984).
Największy sukces w karierze odniósł w 1983 r. w austriackim mieście Schwechat, zdobywając na mistrzostwach Europy juniorów brązowy medal w biegu na 400 metrów przez płotki (uzyskany czas: 50,22). W 1984 r. uczestniczył w letnich igrzyskach olimpijskich w Los Angeles – w biegu eliminacyjnym na dystansie 400 m ppł zajął 4. miejsce (uzyskany czas: 50,80) i nie awansował do półfinału.
W lekkoatletycznych mistrzostwach Wielkiej Brytanii zdobył 3 medale na dystansie 400 metrów przez płotki: złoty (1984), srebrny (1988) oraz brązowy (1990). W tej samej konkurencji na mistrzostwach Stowarzyszenia AAA ("Amateur Athletic Association") zdobył dwa brązowe medale (1987, 1988).
Rekord życiowy w biegu na 400 m ppł – 49,86 (6 czerwca 1984, Londyn).

</doc>
<doc id="5263510" url="https://pl.wikipedia.org/wiki?curid=5263510" title="Coenagriocnemis reuniense">
Coenagriocnemis reuniense



</doc>
<doc id="5263512" url="https://pl.wikipedia.org/wiki?curid=5263512" title="Daniił Ałdoszkin">
Daniił Ałdoszkin

Daniił Aleksiejewicz Ałdoszkin (; ur. 19 czerwca 2001 w Kołomnie‎) – rosyjski łyżwiarz szybki, wicemistrz olimpijski z Pekinu 2022.
Mieszka w Kołomnie‎.

</doc>
<doc id="5263514" url="https://pl.wikipedia.org/wiki?curid=5263514" title="KIA">
KIA



</doc>
<doc id="5263515" url="https://pl.wikipedia.org/wiki?curid=5263515" title="Robert Dobrzycki">
Robert Dobrzycki

Robert Dobrzycki - (ur. 1 grudnia 1975 w Ełku) – polski przedsiębiorca, prezes i współwłaściciel Panattoni w Europie. Odpowiada za działalność firmy w Wielkiej Brytanii, Niemczech, Francji, Holandii, Hiszpanii, Portugalii, Polsce, Czechach, na Słowacji i Węgrzech, w Austrii oraz Szwecji. W 2018 roku został wyróżniony tytułem FRICS (Fellow Royal Institution of Chartered Surveyors) – Członka Królewskiego Instytutu Dyplomowanych Rzeczoznawców - jednej z najbardziej prestiżowych i szanowanych na świecie organizacji zawodowych, zrzeszających osoby związane z sektorem nieruchomości i budownictwa.
Wykształcenie i doświadczenie.
Robert Dobrzycki ukończył studia na Wydziale Zarządzania Uniwersytetu Warszawskiego. Od 1999 roku związany jest z branżą nieruchomości. Karierę rozpoczął w firmie Menard Doswell &amp; Co, a w 2005 roku założył Panattoni w Europie. W 2020 r. otrzymał nagrodę Człowieka Dekady Prime Property Prize za wkład w rozwój rynku magazynowego.
Panattoni.
W trakcie działalności Roberta Dobrzyckiego, firma stała się liderem nieruchomości przemysłowych w Europie pod względem dostarczonej powierzchni, m.in. zajmując 5 razy z rzędu pierwszą pozycję w rankingu Top Logistics Developers magazynu PropertyEU. Przedsiębiorstwo znalazło się też w pierwszej trójce największych deweloperów w Niemczech za lata 2014–2019 w rankingu firmy konsultingowej Bulwiengesa , a w 2020 objęło pozycję lidera w Niemczech i utrzymało ją również w roku 2021.
Sukces rynkowy Panattoni w Europie to wynik skutecznego zarządzania przedsiębiorstwem przez Roberta Dobrzyckiego, które doprowadziło dewelopera do czołowej pozycji rynkowej. Firma do końca 2021 roku dostarczyła w całej Europie. 14 mln m kw. powierzchni przemysłowo-magazynowej i jest najaktywniejszym przedstawicielem swojego sektora na starym kontynencie.
Na przestrzeni 17 lat pod kierownictwem Roberta Dobrzyckiego Panattoni dostarczyło w Polsce ponad 10,3 mln metrów kwadratowych powierzchni magazynowej i przemysłowej z istniejących obecnie ok. 24 mln mkw. w kraju. Obok przeprowadzenia rekordowych transakcji (np. ponad 123 000 mkw. dla Leroy Merlin w miejscowości Piątek, 210 000 mkw. dla Amazon w Gliwicach), Robert Dobrzycki był odpowiedzialny za wprowadzenie na rynek nowych produktów - dedykowanych konkretnemu najemcy obiektów w ramach parków logistycznych; obiektów BTS, również o charakterze produkcyjnym, często powstających w Specjalnych Strefach Ekonomicznych. Robert Dobrzycki jest również inicjatorem rozwijanej przez Panattoni od 2018 roku formuły obiektów City Logistics Parks, włączając w to powierzchnie SBU. Inwestycje te adresowane są logistyce miejskiej i tzw. „ostatniej mili”, związanej z rozwojem e-commerce. Parki miejskie powstały m.in. w Warszawie, Wrocławiu Łodzi, Poznaniu, czy Berlinie. Deweloper od 2017 roku postawił także na rozwój rynków wschodzących, realizując pierwsze budynki przemysłowe klasy A m.in. w Siedlcach Lublinie, Olsztynie i Zielonej Górze.
Zrównoważony rozwój.
Robert Dobrzycki, jako CEO Panattoni, postawił na rozwój struktur w zakresie zrównoważonego rozwoju, tworząc dział Sustainability. Jego najważniejszym zadaniem jest wdrażanie nowych, proekologicznych standardów w inwestycjach dewelopera zgodnie z koncepcją „Go Earthwise with Panattoni”.
W 2020 roku firma wprowadziła do standardu wszystkich nowo budowanych obiektów certyfikację środowiskową metodą BREEAM New Construction International na poziomie Very Good. We wrześniu 2021 roku standard został podniesiony do poziomu Excellent. Panattoni Park Sosnowiec I został pierwszą inwestycją certyfikowaną na tym poziomie w Polsce[3]. Deweloper dostarczył również obiekt szyty na miarę – BTS – w Świebodzinie, który uzyskał najwyższą ocenę certyfikacji BREEAM w kraju dla realizacji przemysłowej na koniec 2021 roku – 76,34 na 100 punktów[4]. W 2022 roku wyższy wynik uzyskał obiekt BTS dla firmy Action w Bieruniu – 77,1 proc - najwięcj dotychczas w Polsce.
W lipcu 2020 roku Panattoni dołączyło do Polskiego Stowarzyszenia Budownictwa Ekologicznego (PLGBC).
Nagrody firmowe w latach 2014 - 2021.
Od kiedy Robert Dobrzycki objął stanowisko CEO w Panattoni, przedsiębiorstwo otrzymało blisko 60 nagród firmowych i indywidualnych w konkursach branżowych oraz biznesowych. Deweloper otrzymał 7 wyróżnień w ramach Eurobuild Awards, w tym w 2019 roku za Dewelopera Magazynowego Dekady w Polsce i Europie Środkowo-Wschodniej. Firma zdobyła 17 nagród w konkursach CIJ Awards, w tym w 2020 roku w kategorii „Best Warehouse Development” za obiekt BTS dla firmy Amazon w Gliwicach. Panattoni zdobyło również 6 nagród Prime Property Prize, 6 CEE Quality Awards (CEEQA), 6 w ramach Manufacturing Excellence Awards and Strategy Summit, a także 6 konkursach CEE Manufacturing Excellence &amp; Industrial Property Awards.

</doc>
<doc id="5263517" url="https://pl.wikipedia.org/wiki?curid=5263517" title="Onismor Bhasera">
Onismor Bhasera

Onismor Bhasera (ur. 7 stycznia 1986 w Mutare) – zimbabwejski piłkarz grający na pozycji lewego obrońcy. Od 2016 jest zawodnikiem klubu Supersport United.
Kariera klubowa.
Swoją karierę piłkarską Bhasera rozpoczął w klubie Harare United. W sezonie 2004 zadebiutował w nim w zimbabwejskiej Division One. W 2004 roku przeszedł do południowoafrykańskiego Maritzburg United. W sezonie 2005/2006 awansował z nim z Golden League do Premier Soccer League. W 2007 roku odszedł do Kaizer Chiefs, w którym spędził dwa sezony.
W 2010 roku Bhasera został zawodnikiem Plymouth Argyle. Swój debiut w nim zaliczył 30 marca 2010 w zremisowanym 0:0 domowym meczu z Barnsley. W sezonie 2009/2010 spadł z Plymouth z EFL Championship do EFL League One, a w sezonie 2010/2011 z League One do EFL League Two. W Plymouth grał do końca sezonu 2012/2013.
Latem 2013 Bhasera przeszedł do Bidvest Wits. Swój debiut w nim zanotował 23 października 2013 w zremisowanym 0:0 domowym meczu z Polokwane City. W sezonie 2015/2016 wywalczył z nim wicemistrzostwo Południowej Afryki.
W 2016 Bhasera został zawodnikiem klubu Supersport United. Zadebiutował w nim 24 sierpnia 2016 w przegranym 0:1 wyjazdowym meczu z Platinum Stars. W sezonie 2016/2017 zdobył z nim Nedbank Cup.
Kariera reprezentacyjna.
W reprezentacji Zimbabwe Bhasera zadebiutował 24 czerwca 2006 w zremisowanym 1:1 towarzyskim meczu z Malawi, rozegranym w Maputo. W 2017 roku był w kadrze Zimbabwe na Puchar Narodów Afryki 2017. Zagrał na nim w trzech meczach grupowych: z Algierią (2:2), z Senegalem (0:2) i z Tunezją (2:4).
W 2022 został Bhasera powołany do kadry na Puchar Narodów Afryki 2021. Na tym turnieju rozegrał trzy mecze grupowe: z Senegalem (0:1), z Malawi (1:2) i z Gwineą (2:1).

</doc>
<doc id="5263519" url="https://pl.wikipedia.org/wiki?curid=5263519" title="Aberracja chromatyczna poprzeczna">
Aberracja chromatyczna poprzeczna



</doc>
<doc id="5263525" url="https://pl.wikipedia.org/wiki?curid=5263525" title="Martina Di Centa">
Martina Di Centa

Martina Di Centa (ur. 6 marca 2000 w Tolmezzo) – włoska biegaczka narciarska, olimpijka z Pekinu 2022.
Życie prywatne.
Mieszka w Paluzzy. Jest córką mistrza olimpijskiego w biegach narciarskich z Turynu 2006 Giorgio Di Centy.

</doc>
<doc id="5263530" url="https://pl.wikipedia.org/wiki?curid=5263530" title="Cyril Babi">
Cyril Babi

Cyril Babi (ur. 1976 w Bejrucie) – duchowny Syryjskiego Kościoła Ortodoksyjnego, od 2021 wikariusz patriarszy archidiecezji Damaszku.
W marcu 2006 został postrzyżony na mnicha, a w lipcu tego samego roku otrzymał święcenia kapłańskie. Jako prezbiter posługiwał w Brukseli, Dżaramanie i Sajdnai. 15 maja 2021 patriarcha Ignacy Efrem II mianował go wikariuszem patriarszym archidiecezji Damaszku.
Sakrę biskupią otrzymał 25 czerwca.

</doc>
<doc id="5263531" url="https://pl.wikipedia.org/wiki?curid=5263531" title="Cyril Bali">
Cyril Bali



</doc>
<doc id="5263533" url="https://pl.wikipedia.org/wiki?curid=5263533" title="Musée des Beaux-Arts de Nancy">
Musée des Beaux-Arts de Nancy

Musée des Beaux-Arts de Nancy – muzeum sztuki we francuskim Nancy.
W muzeum zgromadzone zostały m.in. zbiory malarstwa europejskiego (m.in. Perugino, Caravaggio, Rubens, Delacroix) oraz naczyń szklanych (kolekcja Daum).

</doc>
<doc id="5263534" url="https://pl.wikipedia.org/wiki?curid=5263534" title="Roger-Youssef Akhrass">
Roger-Youssef Akhrass

Roger-Youssef Akhrass (ur. 1981 w Sarba w Libanie) – duchowny Syryjskiego Kościoła Ortodoksyjnego, od 2021 wikariusz patriarszy do spraw nauk syriackich, odpowiedzialny za działalność edukacyjną Kościoła.
19 maja 2002 został postrzyżony na mnicha, a 18 lipca 2004 otrzymał święcenia kapłańskie. 15 maja 2021 patriarcha Ignacy Efrem II mianował go wikariuszem patriarszym do spraw nauk syriackich.
Sakrę biskupią otrzymał 25 czerwca.

</doc>
<doc id="5263535" url="https://pl.wikipedia.org/wiki?curid=5263535" title="Alec Mudimu">
Alec Mudimu

Alec Mudimu (ur. 8 kwietnia 1995 w Harare) – zimbabwejski piłkarz grający na pozycji środkowego obrońcy. Od 2022 jest bez klubu.
Kariera klubowa.
Swoją karierę piłkarską Mudimu rozpoczął w klubie Stalybridge Celtic. W 2012 roku zadebiutował w nim na poziomie szóstej ligi. W 2015 roku był z niego wypożyczony do ósmoligowego Radcliffe Borough. W 2016 roku odszedł do ósmoligowego Northwich Victoria, a w 2017 grał w dziesiątoligowym Stockport Town.
W lipcu 2017 Mudimu został zawodnikiem walijskiego Cefn Druids. Swój debiut w nim zaliczył 8 września 2017 w przegranym 0:4 wyjazdowym meczu z The New Saints. Spędził w nim trzy sezony.
W styczniu 2020 Mudimu został piłkarzem mołdawskiego Sheriffa Tyraspol. Zadebiutował w nim 8 lipca 2020 w zwycięskim 1:0 wyjazdowym spotkaniu z Sfîntul Gheorghe Suruceni. W sezonie 2020/2021 wywalczył z Sheriffem mistrzostwo Mołdawii.
W styczniu 2021 Mudimu przeszedł do tureckiego Ankarasporu. Swój debiut w nim zanotował 23 stycznia 2021 w zremisowanym 0:0 wyjazdowym meczu z Eskişehirsporem. Grał w nim przez pół roku.
W lipcu 2021 Mudimu trafił do gruzińskiego Torpeda Kutaisi. Zadebiutował w nim 16 września 2021 w wygranym 2:1 domowym meczu z Szukurą Kobuleti. Grał w nim do końca 2021 roku. W styczniu 2022 został piłkarzem Altrincham, a w lutym rozwiązał kontrakt z tym klubem.
Kariera reprezentacyjna.
W reprezentacji Zimbabwe Mudimu zadebiutował 21 marca 2018 w zremisowanym 2:2 (porażka w rzutach karnych 4:5) towarzyskim meczu z Zambią, rozegranym w Ndoli. W 2019 roku był w kadrze Zimbabwe na Puchar Narodów Afryki 2019. Zagrał na nim w dwóch meczach grupowych: z Egiptem (0:1) i z Ugandą (0:1).
W 2022 został Mudimu powołany do kadry na Puchar Narodów Afryki 2021. Na tym turnieju nie rozegrał żadnego meczu.

</doc>
<doc id="5263537" url="https://pl.wikipedia.org/wiki?curid=5263537" title="Michaël Dudok de Wit">
Michaël Dudok de Wit

Michaël Dudok de Wit (ur. 15 lipca 1953 w Abcoude) – holenderski reżyser i scenarzysta filmów animowanych; również ilustrator książek. Mieszka i tworzy w Londynie.
Jego krótkometrażowa animacja "Mnich i ryba" (1994) była nominowana do Oscara i zdobyła Cezara. Kolejna krótkometrażówka, "Ojciec i córka" (2000), przyniosła reżyserowi Nagrodę BAFTA oraz Oscara za najlepszy krótkometrażowy film animowany.
Pełnometrażowa animacja "Czerwony żółw" (2016) zdobyła Nagrodę Jury w sekcji "Un Certain Regard" na 69. MFF w Cannes. Była również nominowana do Oscara i Europejskiej Nagrody Filmowej.

</doc>
<doc id="5263539" url="https://pl.wikipedia.org/wiki?curid=5263539" title="Volkswagen Golf G60 Rallye">
Volkswagen Golf G60 Rallye



</doc>
<doc id="5263540" url="https://pl.wikipedia.org/wiki?curid=5263540" title="Rajd Niemiec 1991">
Rajd Niemiec 1991

Rajd Niemiec 1991 (10. ADAC Rallye Deutschland) – 10 edycja rajdu samochodowego Rajd Niemiec rozgrywanego w Niemczech. Rozgrywany był od 12 do 18 lipca 1991 roku. Była to dwudziesta dziewiąta runda Rajdowych Mistrzostw Europy w roku 1991 (rajd miał najwyższy współczynnik - 20) oraz szósta runda Rajdowych Mistrzostw Niemiec.

</doc>
<doc id="5263542" url="https://pl.wikipedia.org/wiki?curid=5263542" title="Joseph Bali">
Joseph Bali

Joseph Bali (ur. 1983 w Bejrucie) – duchowny Syryjskiego Kościoła Ortodoksyjnego, od 2021 sekretarz patriarszy.
W lipcu 2008 został postrzyżony na mnicha. Święcenia kapłańskie otrzymał w lipcu 2011. 15 maja 2021 patriarcha Ignacy Efrem II mianował go sekretarzem Patriarchatu Antiochii.
Sakrę biskupią otrzymał 25 czerwca.

</doc>
<doc id="5263543" url="https://pl.wikipedia.org/wiki?curid=5263543" title="1820 w sztukach plastycznych">
1820 w sztukach plastycznych



</doc>
<doc id="5263545" url="https://pl.wikipedia.org/wiki?curid=5263545" title="Trigonoptera">
Trigonoptera

Trigonoptera – takson owadów z rzędu ważek i podrzędu Epiprocta.
Morfologia.
Ważki te mają głowę o silnie powiększonych i umieszczonych dość blisko siebie oczach złożonych oraz ciemieniu z trzema rozmieszczonymi na planie trójkąta przyoczkami. Tułów i odwłok są dość silnej budowy, ten pierwszy cechuje się zanikiem grzbietowego odcinka szwu międzypleuralnego. Odnóża przednie w locie ustawione są prostopadle względem pozostałych par. W przeciwieństwie do ważek równoskrzydłych, w trakcie kopulacji samica przytrzymuje odwłok samca odnóżami, nie zaś odwłokiem. Autapomorfie grupy dotyczą przede wszystkim użyłkowania skrzydeł. Przednie skrzydło ma komórkę dyskoidalną podzieloną żyłką trygonalną na przednie "hypertriangulum" i tylne "triangulum", które w podstawowym planie budowy pozostaje czworokątne. Komórkę subdyskoidalną ma przeciętą przynajmniej jedną żyłką poprzeczną, która w przypadku kladu Pananisoptera stanowi żyłkę pseudoanalną. W obu parach skrzydeł widoczny jest wyraźny wzór z naprzemiennych przestrzeni szerokich: między pierwszą i drugą żyłką radialną tylną, drugą żyłką interradialną i żyłką radialną tylną 3/4, między żyłkami medialnymi przednią i tylną oraz między żyłką kubitalną przednią a krawędzią skrzydła, oraz przestrzeni wąskich: między drugą żyłką radialną tylną a drugą żyłką interradialną, między żyłką radialną tylną 3/4 a przednią żyłką medialną oraz między tylną żyłką medialną a żyłką kubitalną przednią.
Za autapomorfię w budowie larw uchodzi zaostrzony kształt paraproktów. Poza tym tak jak inne Euepiproctophora cechują się one krótkim i rozszerzonym ku tyłowi odwłokiem, położonym w jego drugim segmencie przedżołądkiem, silnie skróconymi epiproktami i paraproktami formującymi z przysadkami odwłokowymi piramidkę analną oraz występowaniem złożonych skrzeli rektalnych zamiast trzech skrzelotchawek.
Taksonomia.
Takson ten wprowadzony został w 1996 roku przez Güntera Bechly’ego. Umieszczany jest wraz z Erichschmidtiidae i Heterophlebioptera w kladzie Anisopteromorpha w obrębie Euepiproctophora. Jego systematyka do rangi rodziny z wyłączeniem podziału ważek różnoskrzydłych przedstawia się następująco:

</doc>
<doc id="5263548" url="https://pl.wikipedia.org/wiki?curid=5263548" title="Aszur-balti-ekurri">
Aszur-balti-ekurri

Aszur-balti-ekurri, Aszur-balti-Ekurri (akad. "Aššur-balti-ekurri", "Aššur-balti-Ekurri"; w transliteracji z pisma klinowego zapisywane m"aš-šur"-TÉŠ-É.KUR(-"ri"); tłum. „Aszur jest dumą świątyni”) – wysoki dostojnik, gubernator prowincji Arrapha za rządów asyryjskiego króla Adad-nirari III (810-783 p.n.e.); według asyryjskich list i kronik eponimów w 802 r. p.n.e. sprawował też urząd eponima (akad. "limmu"). Zgodnie z "Asyryjską kroniką eponimów" za jego eponimatu miała miejsce wyprawa wojenna w kierunku morza, a w kraju wybuchła zaraza. Jego imieniem jako eponima datowany jest dokument prawny z Kalhu

</doc>
<doc id="5263551" url="https://pl.wikipedia.org/wiki?curid=5263551" title="Jan Studziński">
Jan Studziński

Jan Studziński (zm. 21 grudnia 2021) – polski specjalista w zakresie robotyki i automatyki, dr hab. inż.
Życiorys.
W 1989 obronił pracę doktorską "Identyfikacja przepływu masy szklanej w wannie szklarskiej jako obiektu o parametrach rozłożonych lub skupionych", 10 czerwca 2005 habilitował się na podstawie pracy zatytułowanej "Identyfikacja, symulacja i sterowanie oczyszczalniami ścieków". Został zatrudniony na stanowisku profesora w Katedrze Inżynierii Zarządzania na Wydziale Zarządzania Uniwersytetu Technologiczno-Przyrodniczego im. Jana i Jędrzeja Śniadeckich w Bydgoszczy, oraz profesora nadzwyczajnego w Szkole Wyższej im. Pawła Włodkowica.
Był profesorem w Instytucie Badań Systemowych Polskiej Akademii Nauk i prezesem zarządu w Fundacji Krzewienia Nauk Systemowych.
Zmarł 21 grudnia 2021.

</doc>
<doc id="5263553" url="https://pl.wikipedia.org/wiki?curid=5263553" title="Zamogiłki">
Zamogiłki

Zamogiłki – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie głębockim, w sielsowiecie Łomasze.
Historia.
W czasach zaborów folwark w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 14 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 folwark był niezamieszkały.
Wierni należeli do parafii rzymskokatolickiej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5263556" url="https://pl.wikipedia.org/wiki?curid=5263556" title="Zapole (rejon głębocki)">
Zapole (rejon głębocki)

Zapole – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie głębockim, w sielsowiecie Psuja.
Historia.
W czasach zaborów wieś w gminie Prozoroki, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Prozoroki, własność Chrapowickich.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 49 osób, 9 było wyznania rzymskokatolickiego a 40 prawosławnego. Jednocześnie 25 mieszkańców zadeklarowało polską, 23 białoruską a 1 inną przynależność narodową. Było tu 8 budynków mieszkalnych. W 1931 w 10 domach zamieszkiwały 64 osoby.
Wierni należeli do parafii rzymskokatolickiej i prawosławnej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5263557" url="https://pl.wikipedia.org/wiki?curid=5263557" title="Transport w Grodzisku Mazowieckim">
Transport w Grodzisku Mazowieckim

Przez Grodzisk Mazowiecki przebiegają dwie drogi wojewódzkie o numerach 579 oraz 719, ponadto w pobliżu miasta znajduje się węzeł na Autostradzie A2. Miasto jest też dobrze skomunikowane z Warszawą poprzez kolej. W Grodzisku Mazowieckim funkcjonuje stacja kolejowa, z której można podróżować do m.in. Warszawy, Łodzi czy Wrocławia. Do miasta dociera też Warszawska Kolej Dojazdowa, kursująca na trasie Warszawa–Grodzisk Mazowiecki. W mieście funkcjonuje rozbudowana sieć komunikacji miejskiej.
Transport drogowy.
Główne drogi.
Do głównych dróg w Grodzisku należą DW 579 łącząca Radziejowice z Kazuniem Polskim przez Grodzisk Mazowiecki, Błonie oraz Leszno i DW 719 łącząca Warszawę z Puszczą Mariańską przez Pruszków, Milanówek, Grodzisk Mazowiecki i Żyrardów. Około trzech kilometrów od północnej granicy miasta znajduje się węzeł Grodzisk Mazowiecki na autostradzie A2, a około sześciu kilometrów na południe od miasta przebiega droga E67.
Ronda, place i deptaki.
Na terenie Grodziska Mazowieckiego znajduje się 10 rond. W centrum miasta znajdują się place: Plac Wolności, Plac Króla Zygmunta Starego oraz Plac Jana Pawła II. Jedynym deptakiem w mieście jest ulica 11 Listopada.
Wiadukty i tunele.
31 grudnia 2013 roku, do użytku oddany został nowy wiadukt drogowy na drodze wojewódzkiej nr 579, przebiegający nad torami kolejowymi. W 2015 otwarto tunel pod torami kolejowymi na ulicy Bałtyckiej.
Komunikacja miejska.
W Grodzisku Mazowieckim funkcjonuje sieć linii autobusowych wchodząca w skład Związku powiatowo-gminnego „Grodziskie Przewozy Autobusowe”. Operatorami połączeń są: PKS Grodzisk Mazowiecki, SEBUS oraz PKS Tarnobrzeg. Autobusy z Grodziska Mazowieckiego kursują głównie do sąsiednich miejscowości takich jak Czarny Las, Radonie czy Izdebno Kościelne, jak i do miejscowości położonych dalej czyli np. Błonia, Bożej Woli czy Żabiej Woli.
Obwodnica.
W 2020 roku rozpoczęła się budowa zachodniej obwodnicy miasta, która planowana była od dłuższego czasu. Obwodnica ma wchodzić w ciąg DW 579, liczyć siedem kilometrów długości i rozpoczynać się w pobliżu węzła na autostradzie A2, a kończyć w Kałęczynie. Budowa obwodnicy ma na celu przekierowanie samochodów ciężarowych poza centrum miasta, a jej otwarcie ma nastąpić w 2022.
Transport kolejowy.
Transport kolejowy w Grodzisku Mazowieckim odgrywa znaczącą rolę w transporcie osób. Miasto znajduje się przy linii Kolei Warszawsko-Wiedeńskiej, która dotarła tutaj z Warszawy w 1845 roku. 
Główna stacja kolejowa w Grodzisku Mazowieckim obsługuje połączenia regionalne przewoźnika Koleje Mazowieckie (Warszawa Wschodnia – Grodzisk Mazowiecki – Żyrardów – Skierniewice), jak i dalekobieżne pociągi Interregio do Łodzi i Poznania oraz pociągi PKP Intercity, którymi też dotrzeć można do Łodzi, Wrocławia, Krakowa, Olsztyna, Zakopanego a nawet Pragi. W planach jest też wydłużenie linii S1 (Otwock – Pruszków) Szybkiej Kolei Miejskiej z Pruszkowa do Grodziska. Planowane jest też zwiększenie liczby połączeń dalekobieżnych.
W południowej części miasta znajduje się linia Warszawskiej Kolei Dojazdowej, która kursuje ze stacji Warszawa Śródmieście WKD do stacji Grodzisk Mazowiecki Radońska przez m.in. Pruszków oraz Podkowę Leśną, w Grodzisku zatrzymuje się na trzech przystankach i kończy bieg na stacji przy ulicy Radońskiej. Została uruchomiona w 1927 (pierwotnie jako EKD), a w latach 1932-1966 dojeżdżała do samego centrum Grodziska Mazowieckiego.
Linie kolejowe.
Linie kolejowe na terenie Grodziska Mazowieckiego:
Stacje i przystanki kolejowe.
Na terenie miasta znajdują się 2 stacje kolejowe (Grodzisk Mazowiecki i Grodzisk Mazowiecki Radońska) oraz 3 przystanki kolejowe (Grodzisk Mazowiecki Jordanowice, Grodzisk Mazowiecki Piaskowa, Grodzisk Mazowiecki Okrężna), które są obsługiwane przez WKD.
Transport lotniczy.
W zachodniej części miasta znajduje się lądowisko sanitarne Grodzisk Mazowiecki-Szpital Zachodni, które zostało otwarte w 2014 roku. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg. W planach jest też budowa nowego lądowiska dla szpitala.
W Baranowie, na północny zachód od Grodziska Mazowieckiego planowana jest budowa Centralnego Portu Komunikacyjnego (CPK), którego budowa ma zakończyć się w 2027 roku.
Transport rowerowy.
W Grodzisku Mazowieckim istnieje duża ilość ścieżek rowerowych, a ich sieć jest dynamicznie rozwijana, poprzez budowę nowych ścieżek oraz elementów infrastruktury takich jak stacje naprawcze czy parkingi dla rowerów. Ścieżki rowerowe łączą Grodzisk Mazowiecki z Milanówkiem, Brwinowem, Podkową Leśną czy Adamowizną. Planowana jest też budowa ścieżki rowerowej wzdłuż drogi wojewódzkiej nr 719 do Żyrardowa.
Grodziski Rower Miejski.
Grodziski Rower Miejski to bezobsługowy publiczny system wypożyczania rowerów, który funkcjonuje na terenie Grodziska Mazowieckiego od października 2014 roku. System składa się z 12 stacji na terenie miasta oraz 92 pojazdów. Operatorem systemu jest Nextbike.

</doc>
<doc id="5263559" url="https://pl.wikipedia.org/wiki?curid=5263559" title="Walenty Czerski">
Walenty Czerski

Walenty Czerski herbu Ogończyk – szafarz poborów ziemi dobrzyńskiej w 1590 roku.
Poseł na sejm koronacyjny 1574 roku z ziemi dobrzyńskiej.

</doc>
<doc id="5263562" url="https://pl.wikipedia.org/wiki?curid=5263562" title="Łukasz Paluszak">
Łukasz Paluszak



</doc>
<doc id="5263563" url="https://pl.wikipedia.org/wiki?curid=5263563" title="Rusłan Miszczenko">
Rusłan Miszczenko

Rusłan Miszczenko (ros. Руслан Мищенко, ur. 24 kwietnia 1964) – radziecki lekkoatleta specjalizujący się w biegach płotkarskich i sprinterskich.
Największy sukces w karierze odniósł w 1983 r. w austriackim mieście Schwechat, zdobywając na mistrzostwach Europy juniorów złoty medal w biegu na 400 metrów przez płotki (uzyskany czas: 49,71). Wystąpił również w biegu sztafetowym 4 × 400 metrów, w którym reprezentanci Związku Radzieckiego zdobyli brązowy medal (uzyskany czas: 3:06,45).
Rekord życiowy w biegu na 400 m ppł – 49,71 (28 sierpnia 1983, Schwechat).

</doc>
<doc id="5263567" url="https://pl.wikipedia.org/wiki?curid=5263567" title="Deborah Levi">
Deborah Levi

Deborah Levi (ur. 28 sierpnia 1997 w Dillenburgu) – niemiecka bobsleistka, mistrzyni olimpijska z Pekinu 2022, mistrzyni Europy i mistrzyni świata juniorek.
Startuje w dwójkach kobiet w parze z Laurą Nolte. Mieszka we Frankfurcie nad Menem.

</doc>
<doc id="5263569" url="https://pl.wikipedia.org/wiki?curid=5263569" title="Tokyo Tower (film)">
Tokyo Tower (film)

 – japoński film melodramatyczny, który został nakręcony w 2004 roku i wydany w 2005 roku przez Toho, w reżyserii Takashiego Minamoto. Film oparty jest na powieści Kaori Ekuni.
Fabuła.
Toru, dwudziestojednoletni mężczyzna, zakochuje się w kobiecie, która jest nie tylko mężatką, ale jest i starsza od niego o 20 lat. Sprawę jeszcze bardziej komplikuje fakt, że jest też dobrą przyjaciółką jego matki. Zamężna kobieta ma wszystko, czego tylko zapragnie pieniądze, dobytek, ale czegoś jej brakuje i właśnie to „coś” znajduje w tej bardzo nieoczekiwanej, ale niezaprzeczalnej miłości do młodego mężczyzny. Historia rozgrywa się równolegle z historią przyjaciela Toru, Kojiego, który również zakochuje się w zamężnej kobiecie. Dwie pary zmagają się ze złożonością współczesnych relacji, starając się znaleźć równowagę między siłami prawdziwej miłości a otaczającą ich rzeczywistością.

</doc>
<doc id="5263571" url="https://pl.wikipedia.org/wiki?curid=5263571" title="Zarębkowo">
Zarębkowo

Zarębkowo – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów folwark w powiecie dzisieńskim, w guberni wileńskiej Imperium Rosyjskiego. Pod koniec XIX wieku należał do Twardomańskich.
W latach 1921–1945 folwark a następnie kolonia leżała w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało tu 58 osób, 48 było wyznania rzymskokatolickiego, 9 prawosławnego a 1 mojżeszowego. Jednocześnie 38 mieszkańców zadeklarowało polską a 20 białoruską przynależność narodową. Było tu 5 budynków mieszkalnych. W 1931 w 10 domach zamieszkiwały 62 osoby.
Wierni należeli do parafii rzymskokatolickiej i prawosławnej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.

</doc>
<doc id="5263572" url="https://pl.wikipedia.org/wiki?curid=5263572" title="Żywioły Saszy-Ogień">
Żywioły Saszy-Ogień



</doc>
<doc id="5263574" url="https://pl.wikipedia.org/wiki?curid=5263574" title="Andrzej Cząbski">
Andrzej Cząbski



</doc>
<doc id="5263575" url="https://pl.wikipedia.org/wiki?curid=5263575" title="Jan Krasoń">
Jan Krasoń

Jan Krasoń (ur. 22 listopada 1933 w m. Reducz, zm. 21 stycznia 2015 w Denver, Kolorado) – polsko-amerykański geolog.
Był jednocześnie założycielem i prezesem Geoexplorers International, Inc. Znany przede wszystkim za swoją działalnością związaną z “rewolucją gazu łupkowego” w Polsce. Wraz ze swoim partnerem Ryszardem A. Korolem, był współtwórcą technologii „6M-EX” do odzysku metali szlachetnych z czarnych łupków oraz z odpadów flotacyjnych. Pracował i wykładał w ponad 60 krajach. Był autorem lub współautorem ponad 140 publikacji naukowych oraz autorem ok. 300 niepublikowanych zastrzeżonych raportów.
Życiorys.
Jan Krasoń urodził się 22 listopada 1933 r. w miejscowości zwanej Reducz pod Piotrkowem Trybunalskim w rodzinie rolników i był najstarszym z siódemki rodzeństwa. Jego rodzina kultywowała tradycje patriotyczne. Jego dzieciństwo przypadło na lata wojny i okupacji. On sam był zdecydowanym przeciwnikiem komunizmu oraz praktykującym katolikiem.
W 1945 roku cała rodzina przeniosła się do Żmigrodu na Dolnym Śląsku, gdzie Jan Krasoń chodził do szkoły podstawowej. Aby móc się uczyć podejmował się różnych prac. Jedną z nich była praca w Urzędzie Miasta i Gminy oraz w lokalnej drukarni.
Jako 14-latek wyjechał do Wrocławia w celu kontynuowania nauki w liceum, a następnie na studiach. Tutaj zapisał się do harcerstwa, które wysoko cenił. Rozpoczął studia geologiczne na Uniwersytecie Wrocławskim. Już będąc studentem, został asystentem u prof. Ryziewicza w Katedrze Paleozoologii. Potem przeniósł się do Katedry Stratygrafii, gdzie pracował pod okiem prof. Józefa Zwierzyckiego. Okres ten ukształtował jego dalszą karierę. Na tej samej uczelni zdobył magistrat i obronił doktorat z rozszerzenia cyklotemów Richtera Bernburga do osadów cechsztynu dolnośląskiego.
Od początku października 1953 roku, przez następne 15 lat pracował w Instytucie Nauk Geologicznych Uniwersytetu Wrocławskiego. Dzięki poleceniom prof. Zwierzyckiego, mógł wyjechać na roczne stypendium do Kairu. Wraz z pracownikami Uniwersytetu Kairskiego brał udział w różnego rodzaju pracach eksploracyjnych w różnych regionach egipskiej pustyni.
W latach 1966–1969 przebywał wraz z rodziną (żoną i trójką dzieci) w Królewskiej Libii. Pracował tam jako specjalny doradca geologiczny rządu libijskiego. W trakcie swojego pobytu w Libii przyczynił się do odkrycia największego złoża chlorku sodu i soli potasowej na terenie Afryki. Odkrycie było podstawą do zbudowania przemysłu chemicznego przy inwestycji miliarda dolarów. Służył też jako doradca rządowy w sprawie złóż i zaopatrzenia w wodę. Z kraju musiał jednak wyjechać wraz z rodziną z powodu wybuchu wojny.
Jan Krasoń wraz z rodziną przeniósł się do USA, gdzie zamieszkał w Denver w stanie Kolorado. Do samej Polski nie mógł wrócić – przez ponad 20 lat był uznawany przez polskie władze za „persona non grata”. W USA Jan Krasoń pracował dla Texasgulf Inc. i Asarco Inc. przy poszukiwaniu złóż metali, a w okresie stycznia 1973 do sierpnia 1974 r. dla Wydziału Zasobów Wodnych Stanu Kolorado. W końcu w 1974 roku założył własną firmę – Geoexplorers International, Inc. Niedługo po tym otrzymał amerykańskie obywatelstwo.
Na początku lat 80 banki amerykańskie zdobyły dla niego zaproszenie do Związku Radzieckiego, wystawione przez Radziecką Akademię Nauk. Swój pobyt w Rosji spędził na zwiedzaniu dużej części kraju, podczas którego zbierał dane mające wpływ na opłacalność wydobycia różnych surowców, szczególnie metali szlachetnych i strategicznych. Krasoń doradzał też Rosjanom w sprawie odzyskania złota i metali z grupy platyny (PGM) z hałd powydobywczych.
Nawet gdy w marcu 1981 roku ojciec Jana Krasonia zachorował, nie udzielono mu zezwolenia na przyjazd do kraju. Jan nie mógł również dostać się do Polski na pogrzeb ojca. Do ostatniego spotkania z obojgiem rodziców doszło wiele lat wcześniej w Rzymie. Do kraju Janowi udało się przejechać dopiero w latach 90.
Na osobną wzmiankę zasługuje działalność dr Jana Krasonia w Polsce, która przyczyniła się do wywołania rewolucji łupkowej w tym kraju. Jana Krasonia bardzo interesowała zapowiadana rewolucja energetyczna związana z gazem łupkowym oraz hydratami gazowymi zwanymi też metano-hydratami. Strefa hydratów gazowych została zlokalizowana przez Japończyków w Przekopie Nankai, w strefie trzęsień ziemi. Po dokładnej analizie dr Jan Krasoń ocenił, że metan z hydratów gazowych może wystarczyć na pokrycie potrzeb energetycznych świata na okres 3 tysięcy lat. To miała być rewolucja, która zdetronizowałaby obecnych właścicieli złóż węglowych.
Razem z profesorem Mariuszem-Orionem Jędryskiem zwrócił uwagę amerykańskich firm naftowych poszukiwaniem gazu łupkowego w Polsce. Dr Jan Krasoń całe przedsięwzięcie poprzedził gruntowym badaniem perspektyw zasobów tego gazu w paleozoicznych osadach kraju. Efektem było wydanie ponad 100 koncesji poszukiwawczych i przygotowanie projektów wierceń. Jednak poprzez wprowadzenie przez decydentów ograniczających ustaleń prawnych, poszukiwania zostały utrudnione, a sami inwestorzy wycofali się z Polski.
Już w 2006 roku został opracowany raport na temat wydobycia gazu z łupków w Polsce. Dr Jan Krasoń, zamiast pokazać go wielkim koncernom, poszedł z nim do Polskiego Resortu Środowiska. Na tamten czas ani w Ministerstwie, ani w Państwowym Instytucie Geologicznym nie posiadano żadnej wiedzy na ten temat. Z tego względu odkrycie Dr. Jana Krasonia miało tak wielkie znaczenie. W Polsce o gazie łupkowym zaczęto mówić dopiero w 2008 roku, rok później nastąpiło już “łupkowa rewolucja”.
Jan Krasoń prowadził długą i ciężką walkę z rakiem płuc. Nie zgadzając się na chemioterapię, przez 7 lat stosował drastyczną dietę, która miała mu pomóc w walce z chorobą. Pomimo wszystkich trudności nie zrezygnował z dalszej pracy zawodowej. Zmarł 21 stycznia w Denver, Kolorado. Został pochowany w Polsce, w Żmigrodzie.
Działalność zawodowa.
Działalność zawodowa Jana Krasonia sięgała wielu zakątków świata: Polska, USA, Rosja, Ameryka, Meksyk, Afryka itd. On sam posługiwał się językami: polskim, angielskim, rosyjskim. Znał też język francuski, hiszpański i arabski.
Dr Jan Krasoń przede wszystkim zajmował się konsultacjami i projektami górniczymi. Nawiązał współpracę z około 50 klientami, którzy przeważnie należeli do kompanii naftowych, górniczych, banków, agencji rządowych i różnych międzynarodowych instytucji jak np. Organizacji Narodów Zjednoczonych (ONZ) – Program Narodów Zjednoczonych ds. Rozwoju (UNDP), Departament Spraw Wewnętrznych USA – Amerykańskie Biuro Zarządzania Gruntami (BLM), Departament Stanu USA – Amerykańskie Biuro ds. Kopalń.
Krasoń posiadał ponad 50-letnie światowe doświadczenie zawodowe w eksploracji m.in. opłacalnych ekonomicznie złóż metali nieżelaznych i szlachetnych. Dodatkowo miał również szeroki zakres specjalizacji zawodowej i wiedzy eksperckiej, w tym szczególnie złóż osadowych (sediment hosted) – bogatych w materię organiczną złoto, srebro i metale z grupy platyny (PGM) oraz metale nieżelazne. Geolog miał również bogate doświadczenie w charakteryzowaniu zasobów wodnych, określaniu stabilności formacji, ocenie zasobów hydratów gazowych oraz badaniu konwencjonalnych złóż węglowodorów, szczególnie w środowiskach morskich.
Sam Jan Krasoń pracował i wykładał w ponad 60 krajach. Od wczesnych lat 80. zainicjował wielomilionowe projekty przemysłu wydobywczego i naftowego na terenie byłego Związku Radzieckiego, następnie Rosji, Europy Wschodniej i Środkowej.
W październiku 1986 r. Jan Krasoń, jako inicjowany mówca na dorocznej konferencji Newmont Mining Corp. zaprezentował „Muruntau the World’s Largest Gold Mine” w Uzbekistanie oraz zalecał traktować to jako model eksploracyjny. Prezentacja ta, po rozpadzie Związku Radzieckiego, zaowocowało zaangażowaniem firmy Newmont w biznes w Muruntau, a następnie produkcją 500 000 uncji złota (18.9 ton) rocznie.
Jan Krasoń osobiście oceniał wartość ekonomiczną odpadów flotacyjnych w Norilsku, Rosii (największego producenta niklu i metali grupy platyny (PGM) na świecie) i ich wpływu na środowisko.
Dr Jan Krasoń był również autorem i współautorem ponad 140 publikacji naukowych, w tym map geologicznych, plakatów ściennych, profesjonalnych artykułów, biuletynów, książek, streszczeń i recenzji krytycznych. Był też autorem ok. 300 niepublikowanych i zastrzeżonych raportów.
Pomimo międzynarodowej sławy, Dr Jan Krasoń większość badań poświęcał jednak Ojczyźnie. Skupiał się na badaniu i analizowaniu wyników dotyczących gazu łupkowego. Polskie zasoby stanowią niemal 1/3 europejskich złóż, czyli ok. 5,3 bln m³. Zasoby te ciągną się od Gór Świętokrzyskich w kierunku północno-zachodnim aż pod dno Bałtyku w stronę Szwecji. Występują one również na Dolnym Śląsku. Według dr Krasonia – “ta ilość powinna zaspokoić zapotrzebowanie Polski na najbliższe 300 lat i znacząco zmniejszyć koszty ponoszone przez nas, odbiorców gazu.” Według niego projekt wydobycia gazu łupkowego w Polsce był zupełnie storpedowany przez dziwne układy polskich polityków działających w interesie Rosji i Niemiec.
Działalność dr. Jana Krasonia dla Polski sięgała jeszcze dalej. Swój czas poświęcał również tematowi odzyskiwanie metali szlachetnych (złota, srebra i metali z grupy platyny (PGM)) z odpadów poflotacyjnych z kopalni miedzi. Dr Krasoń pobrał ich próby i z wynikami ich analizy zwrócił się do dyrekcji KGHM z projektem wspólnego odzyskiwania tych drogocennych pierwiastków.
Opracował również ze swoim partnerem Ryszardem A. Korolem zastrzeżoną technologię („6M-EX”) odzysku tych pierwiastków, co dawało możliwości na miliardowe zyski. Propozycja została jednak odrzucona przed KGHM z niewiadomych przyczyn.
Odznaczenia.
Dr Jan Krasoń był wybitnym geologiem na skalę światową. W związku ze swoją działalnością otrzymał takie wyróżnienia jak:

</doc>
<doc id="5263577" url="https://pl.wikipedia.org/wiki?curid=5263577" title="Europejska ustawa o dostępności">
Europejska ustawa o dostępności

Europejska ustawa o dostępności (European Accessibility Act) – dyrektywa Unii Europejskiej, która weszła w życie w kwietniu 2019 roku. Ma na celu usprawnienie handlu między członkami UE w zakresie dostępnych produktów i usług poprzez usunięcie przepisów dotyczących poszczególnych krajów. Przynosząc tym samym korzyści zarówno przedsiębiorstwom, jak i osobom z niepełnosprawnościami. Korzyści dla przedsiębiorstw to m.in. posiadanie wspólnego zestawu przepisów wewnątrz całej UE, co powinno ułatwić handel transgraniczny, oraz zwiększenie rynku dla firm oferujących dostępne produkty i usługi. Osoby z niepełnosprawnościami i osoby starsze odniosą korzyści z posiadania na rynku bardziej dostępnych produktów i usług. Zwiększenie wielkości rynku powinno też skutkować bardziej konkurencyjnymi cenami.
Ustawa ta ma na celu uzupełnienia unijnej dyrektywy w sprawie dostępności stron internetowych i mobilnych aplikacji, która weszła w życie w 2016 roku. Odzwierciedla ona również zobowiązania wynikające z Konwencji ONZ o prawach osób niepełnosprawnych. Obejmuje szeroką gamę produktów i usług, w tym urządzenia osobiste takie jak komputery, smartfony, e-booki i telewizory, a także usługi takie jak transmisje telewizyjne, automaty biletowe, usługi transportu publicznego, usługi bankowe i strony handlu elektronicznego. 
Przepisy ustawowe, wykonawcze i administracyjne niezbędne do wykonania niniejszej dyrektywy muszą zostać przyjęte i opublikowane przez państwa członkowskie do dnia 28 czerwca 2022 roku. Zaś ustawy muszą zostać wdrożone do dnia 28 czerwca 2025 roku.
Wymogi i obowiązki niniejszej dyrektywy nie mają zastosowania do mikroprzedsiębiorstw świadczących usługi objęte zakresem niniejszej dyrektywy – przy czym „mikroprzedsiębiorstwo” oznacza przedsiębiorstwo zdefiniowane jako przedsiębiorstwo zatrudniające mniej niż 10 osób i którego obroty roczne i/lub roczna suma bilansowa nie przekracza 2 mln euro.

</doc>
<doc id="5263578" url="https://pl.wikipedia.org/wiki?curid=5263578" title="Konstanty Ostrogski (zm. 1588)">
Konstanty Ostrogski (zm. 1588)

Konstanty Ostrogski herbu własnego (zm. w 1588 roku) – krajczy litewski w 1580 roku, starosta włodzimierski w latach 1580-1588.
Syn wojewody kijowskiego Konstantyna Wasyla.
Poseł na sejm koronacyjny 1574 roku z ziemi kijowskiej. Poseł na sejm koronacyjny 1587/1588 roku z województwa wołyńskiego.

</doc>
<doc id="5263579" url="https://pl.wikipedia.org/wiki?curid=5263579" title="Judo na Igrzyskach Boliwaryjskich 2001">
Judo na Igrzyskach Boliwaryjskich 2001

Turniej w ramach Igrzysk - 2001 rozegrano pomiędzy 7 a 16 września w Ambato.

</doc>
<doc id="5263581" url="https://pl.wikipedia.org/wiki?curid=5263581" title="Zastarzynie">
Zastarzynie

Zastarzynie (; ) – chutor na Białorusi, w obwodzie witebskim, w rejonie głębockim, w sielsowiecie Prozoroki.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do Doboszyńskich.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwały tu 24 osoby, wszystkie były wyznania rzymskokatolickiego. Jednocześnie 3 mieszkańców zadeklarowało polską, a 21 białoruską przynależność narodową. Były tu 4 budynki mieszkalne. W 1931 w 4 domach zamieszkiwało 19 osób.
Wierni należeli do parafii rzymskokatolickiej i prawosławnej w Prozorokach. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5263585" url="https://pl.wikipedia.org/wiki?curid=5263585" title="Dzień Jedności Narodowej">
Dzień Jedności Narodowej



</doc>
<doc id="5263587" url="https://pl.wikipedia.org/wiki?curid=5263587" title="Ableton Live">
Ableton Live

Ableton Live – cyfrowa stacja robocza stworzona dla systemów operacyjnych MacOS i Windows. Została stworzona przez firmę Ableton. W przeciwieństwie do innych sekwencerów, została zaprojektowana do występów na żywo, a jednocześnie jest narzędziem do komponowania, nagrywania, aranżowania, miksowania i masteringu. Live jest dostępny w trzech edycjach: Intro, Standard i Suite.
Historia.
Współzałożyciele Ableton, Gerhard Behles, Robert Henke i Bernd Roggendorf opracowali Ableton Live z oprogramowania, które stworzyli Behles i Henke. Wydali pierwszą wersję Live 30 października 2001 jako oprogramowanie komercyjne. Ableton Live jest napisany w C++.
Funkcje.
Interfejs użytkownika składa się z dwóch widoków – widoku aranżacji i widoku sesji. Ableton Live wykorzystuje próbki audio lub MIDI zwanych klipami. 
Części interfejsu mogą być ukrywane i pokazywane na podstawie strzałek, które można kliknąć, aby pokazać lub ukryć określony segment (np. ukryć listę instrumentów/efektów lub pokazać lub ukryć okno pomocy).
Instrumenty.
Ableton Live w wersji Intro posiada cztery kategorie instrumentów: 
Live jest również w stanie hostować wtyczki VST, na MacOS wtyczki Audio Unit. 
Efekty.
Ableton Live posiada także bibliotekę efektów Audio oraz MIDI.

</doc>
<doc id="5263589" url="https://pl.wikipedia.org/wiki?curid=5263589" title="Sylvia Hoffman">
Sylvia Hoffman

Sylvia Hoffman (ur. 29 czerwca 1989 w Filadelfii) – amerykańska bobsleistka, brązowa medalistka olimpijska z Pekinu 2022.
Mieszka w Colorado Springs.
Kariera.
Grała w koszykówkę na poziomie uniwersyteckim podczas studiów na Louisiana State University in Shreveport oraz podnosiła ciężary (jej najwyższym wynikiem w tej dyscyplinie było 7. miejsce na Letniej Uniwersjadzie 2017).
W 2018 wzięła udział reality show "Scouting Camp: The Next Olympic Hopeful", podczas którego trenerzy bobslejów zwerbowali ją do tego sportu. Już w kolejnym roku znalazła się w amerykańskiej kadrze na mistrzostwa świata.

</doc>
<doc id="5263591" url="https://pl.wikipedia.org/wiki?curid=5263591" title="Mazyki">
Mazyki

Mazyki – (j.ros: "Мазыки") — wieś w obwodzie smoleńskim, rejon chisławiczski. Przez wieś przepływa rzeka Rudka.
Historia.
Ziemie obecnej wsi w roku 1359 stały się częścią Wielkiego Księstwa Litewskiego, a następnie Rzeczypospolitej Obojga Narodów, w ramach której należały do województwa mścisławskiego, aż do I rozbioru Polski w 1772. W XIX w. w guberni mohylewskiej, w ujezdzie mścisławskim. W 1902 roku należała do gminy Oślanka, miała 32 domy, 221 mieszkańców i cerkiew. W dniu 25 marca 1918 r. włączona do Białoruskiej Republiki Ludowej. W dniu 1 stycznia 1919 r. zgodnie z uchwałą I Zjazdu Komunistycznej Partii Białorusi weszła w skład Białoruskiej SRR, ale 16 stycznia Moskwa włączyła wieś wraz z innymi etnicznie białoruskimi terenami do RSFSR. W 1924 roku, mimo przewagi ludności białoruskiej, Mazyki nie wróciły do BSRR.
Kościół i klasztor Zakonu karmelitów trzewiczkowych.
W 1714 roku w Mazykach został ufundowany drewniany kościół pod wezwaniem Trójcy Świętej, na którego założenie środki przekazał Michał Bogusław Kociełł, pełniący funkcję starosty mścisławskiego. W 1814 kościół został wyremontowany i wzmiankowano, że ma strukturę krzyżową i wieżę od frontu. Zależny od klasztoru w Mścisławiu klasztor karmelitów trzewiczkowych był parterowy i zbudowany z drewna. W 1832 roku wykonano jego pomiar i został skasowany przez władze rosyjskie, a w konsekwencji przestał istnieć.

</doc>
<doc id="5263593" url="https://pl.wikipedia.org/wiki?curid=5263593" title="Grand Prix Arabii Saudyjskiej 2022">
Grand Prix Arabii Saudyjskiej 2022

Grand Prix Arabii Saudyjskiej 2022, oficjalnie Formula 1 STC Saudi Arabian Grand Prix 2022 – druga runda Mistrzostw Świata Formuły 1 w sezonie 2022. Grand Prix odbyło się w dniach 25–27 marca 2022 na torze Jeddah Corniche Circuit w Dżuddzie. Wyścig wygrał Max Verstappen (Red Bull), a na podium kolejno stanęli obaj kierowcy Ferrari – Charles Leclerc oraz Carlos Sainz Jr. Sergio Pérez (Red Bull), który zakwalifikował się z pole position ukończył wyścig tuż za podium, na czwartym miejscu.
Klasyfikacja po wyścigu.
Kierowcy.
Źródło: FIA
Konstruktorzy.
Źródło: FIA

</doc>
<doc id="5263595" url="https://pl.wikipedia.org/wiki?curid=5263595" title="Andrzej Niedrwicki">
Andrzej Niedrwicki

Andrzej Niedrwicki herbu Ogończyk – kasztelan połaniecki w 1582 roku, podkomorzy sanocki w latach 1580-1582.
Poseł na sejm koronacyjny 1574 roku z ziemi sanockiej.

</doc>
<doc id="5263599" url="https://pl.wikipedia.org/wiki?curid=5263599" title="Gabriel Domaradzki">
Gabriel Domaradzki

Gabriel Domaradzki herbu Gryf – poseł na sejm koronacyjny 1574 roku z ziemi sanockiej.

</doc>
<doc id="5263600" url="https://pl.wikipedia.org/wiki?curid=5263600" title="Zuzanna Ptak">
Zuzanna Ptak

Zuzanna Ptak (ur. 1945 w Koniakowie) – koronczarka ze Śląska Cieszyńskiego.
Życiorys.
Pierwsze koronki zaczęła wykonywać jako czterolatka. Pierwszą serwetę zrobiła w wieku 5 lat. Uczyła się przez naśladowanie matki. Jej rodzina od pokoleń zajmuje się koronką koniakowską. Poza tym Zuzanna chodziła do szkółki koronkarskiej prowadzonej przy szkole podstawowej w Koniakowie m.in. przez Marię Gwarkową.
W latach pięćdziesiątych XX w. zaczęła współpracę ze Spółdzielnią Przemysłu Ludowego i Artystycznego Cepelia w Katowicach. Sprzedawała jej swoje koronki (początkowo pracując na konto matki).
Od lat siedemdziesiątych XX w. brała udział w konkursach na koronkę koniakowską, które organizowała Cepelia w Katowicach. Od 1987 uczestniczyła w Konkursie na Koronkę Koniakowską i Beskidzki Haft Krzyżowy, który współorganizowały: Cepelia, Oddział Beskidzki Stowarzyszenia Twórców Ludowych i Regionalny Ośrodek Kultury w Bielsku-Białej. We wszystkich edycjach konkursu była wyróżniana. W latach 1994, 1996, 2001 uzyskała I nagrodę, w 2011 – II.
Jej prace charakteryzuje staranność wykonania i oryginalna kompozycja. Wypracowała własny styl. W jej pracach najczęściej można spotkać drobne, gęste wzory i motywy przyrodnicze: szyszki, kwiatki, sowy, gąsiorki, śliwki, jagodniki, koniczynki, listki, winogrona, wiatraczki, słonka, pączki i pajączki. Koronki komponuje koliście lub gwieździście, robi je w białym lub kremowym kolorze. Najpierw wykonuje poszczególne elementy, potem je łączy w kompozycje. Wykonuje czepce, przedniczki do kabotów, serwety, obrusy, kołnierze, parasolki, rękawiczki, suknie oraz prace na zamówienie artystów, projektantek i projektantów mody. Wykonywała też suknie ślubne. Tworzy głównie na zamówienia.
Jej prace można oglądać w Muzeum Beskidzkim w Wiśle i muzeum w Breźnie na Słowacji. Były prezentowane na wystawach m.in. w Katowicach, Bielsku-Białej, Żywcu i Cieszynie. Prowadzi warsztaty i zajęcia, np. w szkole podstawowej w Koniakowie, przekazując tradycję młodszemu pokoleniu. Współpracowała z Regionalnym Ośrodkiem Kultury w Bielsku-Białej w zakresie edukacji regionalnej.
Jest mężatką, ma dzieci.
Projekty, nagrody, wyróżnienia i rekordy.
W 2015 była laureatką Nagrody im. Oskara Kolberga.
Kiedy w 2017 koronka koniakowska została wpisana na listę niematerialnego dziedzictwa kulturowego UNESCO, Zuzanna Ptak została reprezentantką depozytariuszek wpisu.
W 2017 realizowała stypendium z MKiDN. W ramach projektu pt. „Koronka koniakowska na co dzień” odbyły się spotkania dla koronczarek w Koniakowie i w Istebnej, pokazy i otwarte warsztaty koronczarskie w czasie Dni Otwartych Centrum Pasterskiego w Koniakowie, jak również wystawą ubrań z koronki koniakowskiej pt. „Koronkowe kreacje” w Gminnym Ośrodku Kultury w Istebnej. Prace przekazano na własność ośrodkowi.
W 2020 w ramach projektu „Czwartkowe heklowanie w Centrum Koronki Koniakowskiej” dofinansowanego przez MKiDN prowadziła w Centrum Koronki Koniakowskiej warsztaty dla koronczarek z Koniakowa.
W dniu 16 stycznia 2022 Zuzanna Ptak zaprezentowała wykonaną wraz z córkami i wnuczką oraz z pomocą uczennic serwetę koniakowską o średnicy 5,32 m. Rekord w kategorii „największa wyszydełkowana koronka” został potwierdzony przez polskie Biuro Rekordów. Prace trwały 4 miesiące. Serweta została zaprezentowana w polskim pawilonie na wystawie Expo 2020 w Dubaju. Promowała województwo śląskie podczas tygodnia śląskiego między 27 stycznia a 22 lutego 2022. W czasie trzyletnich przygotowań do wystawy nad koronkami z Koniakowa pracowało 150 koronczarek, w tym Zuzanna Ptak.

</doc>
<doc id="5263604" url="https://pl.wikipedia.org/wiki?curid=5263604" title="Gmina związkowa Aar-Einrich">
Gmina związkowa Aar-Einrich

Gmina związkowa Aar-Einrich (niem. "Verbandsgemeinde Aar-Einrich") − gmina związkowa w Niemczech, w kraju związkowym Nadrenia-Palatynat, w powiecie Rhein-Lahn. Siedziba gminy związkowej znajduje się w mieście Katzenelnbogen. Powstała 1 lipca 2019 z połączenia gminy związkowej Hahnstätten z gminą związkową Katzenelnbogen. 
Podział administracyjny.
Gmina związkowa zrzesza 31 gmin, w tym jedną gminę miejską "(Stadt)" oraz 30 gmin wiejskich "(Gemeinde)":

</doc>
<doc id="5263605" url="https://pl.wikipedia.org/wiki?curid=5263605" title="Jan Sieniawski (zm. 1583)">
Jan Sieniawski (zm. 1583)

Jan Sieniawski herbu Leliwa (zm. w 1583 roku) – sędzia ziemski halicki w 1583 roku.
Syn Mikołaja. 
Poseł na sejm koronacyjny 1574 roku z ziemi halickiej.

</doc>
<doc id="5263608" url="https://pl.wikipedia.org/wiki?curid=5263608" title="Aar-Einrich">
Aar-Einrich



</doc>
<doc id="5263609" url="https://pl.wikipedia.org/wiki?curid=5263609" title="Verbandsgemeinde Aar-Einrich">
Verbandsgemeinde Aar-Einrich



</doc>
<doc id="5263610" url="https://pl.wikipedia.org/wiki?curid=5263610" title="Konstanty Przeździecki (1782-1856)">
Konstanty Przeździecki (1782-1856)

Konstanty Przeździecki (ur. 1782 w Osażeju, zm. 1 czerwca 1856 w Warszawie) — ziemianin, marszałek szlachty guberni podolskiej, tajny radca stanu, szambelan dworu.
Życiorys.
Urodził się w 1782 w Osażeju w rodzinie Michała Przezdzieckiego herbu Herb Perzchałą (Roch III) i jego żony Adelajdy Olizar-Wołczkiewicz h. Chorągwie Kmitów. Miał brata Karola Dominika.
Był przez prawie trzydzieści lat marszałkiem guberni podolskiej. Jako członek dworu cesarskiego był szambelanem oraz tajnym radcą stanu. Odznaczony orderami: Orderem św. Włodzimierza II klasy, Orderem św. Anny I klasy z koroną i Orderem św. Stanisława I klasy.
Żonaty z Adelajdą Olizar-Wołczkiewicz h. Chorągwie Kmitów i mieli trzech synów: Aleksandra Narcyza, Mieczysława Konstantego i Karola Gustawa.
Zmarł w Warszawie 1 czerwca 1856 i pochowany został w kościele oo. kapucynów w Warszawie.

</doc>
<doc id="5263612" url="https://pl.wikipedia.org/wiki?curid=5263612" title="Rafael Orozco Maestre">
Rafael Orozco Maestre

Rafael José Orozco Maestre (ur. 24 marca 1954 w Becerril w Kolumbii, zm. 11 czerwca 1992 w Barranquilla) – kolumbijski piosenkarz i kompozytor, wykonywał muzykę latynoamerykańską. Był jednym z głównych przedstawicieli kolumbijskiej Vallenaty i muzyki ludowej.
Życiorys.
Urodzony 24 marca 1954 w Beceril, a następnie w Magdalenie, w domu Rafael Orozco Fernandez i Christina Maestre, składający się z 13 rodzeństwa, 5 mężczyzn i 8 kobiet. Dosiadany na osiołku „El Ñato”, jako dziecko sprzedawał wodę, którą zbierał w rzece Marakas. Początkowo chciał być akordeonistą jak jego ojciec. Ukończył studia średnie w "Colegio Nacional Loperena de Valledupar", a podczas Tygodnia Kultury został zwycięzcą konkursu śpiewu przeciwko Juvenal Daza, Octavio Daza, Adalberto Ariño i Diomedes Díaz, który podczas imprezy wykonał „Cariñito de mi vida”, m.in. piosenka, którą Rafael Orozco Maestre rozsławił i która była jego pierwszym hitem, nagrana z Emilio Oviedo w 1975 roku.
Rafael Orozco poznał akordeonistę Israela Romero, po raz pierwszy spotkali się w szkole w Manaure, Cesar, gdzie Orozco śpiewał na imprezie. Później umocnili swoją przyjaźń na urodzinach Poncho Zuleta. Dwa miesiące później założyli grupę muzyczną El Binomio de Oro z okazji urodzin Lenina Bueno Suareza (rektora Autonomicznego Uniwersytetu Karaibów) również w Barranquilla w 1976 roku.Rafael Orozco Maestre wraz z Binomio De Oro zdobyli trzy Congos de Oro na Festival de Orquestas del Carnaval de Barranquilla, 16 złotych płyt i dwie platynowe płyty za milion dolarów.
W nocy 11 czerwca 1992 r. Rafael Orozco Maestre został zabity przez snajpera przed swoim domem.
Życie prywatne.
Rafael Orozco Maestre poślubił Clara Elena Cabello Sarmiento 5 marca 1976 roku w kościele Santa Bernadita w Barranquilla. Miał trzy córki, Kelly Johanna, Wendy Giolanny i Loraine Orozco.

</doc>
<doc id="5263613" url="https://pl.wikipedia.org/wiki?curid=5263613" title="Anderson Marquinez">
Anderson Marquinez

Anderson Marquinez (ur. 6 stycznia 2001) – ekwadorski lekkoatleta, sprinter, medalista mistrzostw Ameryki Południowej.
Przebieg kariery.
W 2018 brał udział w lekkoatletycznych mistrzostwach Ameryki Południowej w Cuenca. W zawodach kategorii juniorów młodszych wywalczył srebrny medal w sztafecie 4 × 100 m, natomiast w zawodach kategorii wiekowej U-23 zdobył brązowy medal w sztafecie 4 × 100 m. W 2019 zadebiutował w mistrzostwach Ameryki Południowej seniorów, ale nie osiągał na nich sukcesów. W Cali zdobył cztery medale juniorskich mistrzostw Ameryki Południowej – srebrny w biegu na 200 m oraz brązowy w biegu na 100 m, sztafecie 4 × 100 m i sztafecie 4 × 400 m.
W 2021 roku zaś uczestniczył w World Athletics Relays, gdzie drużyna z jego udziałem zajęła 4. pozycję w sztafecie 4 × 200 m i wynikiem 1:24,89 ustanowiła nowy rekord kraju. Zdobył dwa brązowe medale mistrzostw Ameryki Południowej w Guayaquil, w konkurencji biegu na 200 m oraz biegu sztafetowego 4 × 400 m. Rok później przystąpił razem z kolegami z kadry do zawodów w konkurencji biegu sztafetowego 4 × 400 m rozgrywanych na halowych mistrzostw globu w Belgradzie, jednak sztafeta ekwadorska została zdyskwalifikowana w fazie eliminacji.
Rekordy życiowe.
"(stan na 25 marca 2022)"
Źródło: 

</doc>
<doc id="5263615" url="https://pl.wikipedia.org/wiki?curid=5263615" title="Mikołaj Kuropatwa z Pałahicz">
Mikołaj Kuropatwa z Pałahicz

Mikołaj Kuropatwa z Pałahicz herbu Szreniawa – wojski halicki w latach 1555-1582.
Poseł na sejm koronacyjny 1574 roku z województwa ruskiego.

</doc>
<doc id="5263616" url="https://pl.wikipedia.org/wiki?curid=5263616" title="Marduk-iszmanni">
Marduk-iszmanni

Marduk-iszmanni lub Marduk-szimanni (w transliteracji z pisma klinowego zapisywane najczęściej mdAMAR.UTU-HAL(-"a/an")-"ni"; w języku akadyjskim imię to odczytywać można zarówno w formie "Marduk-išmanni", co znaczy „Marduk wysłuchał mnie”, jak i w formie "Marduk-šimanni", co znaczy „Marduku, wysłuchaj mnie!”) – wysoki dostojnik, gubernator prowincji Amedi za rządów asyryjskiego króla Adad-nirari III (810-783 p.n.e.); z asyryjskich list i kronik eponimów wiadomo, iż w 799 r. p.n.e. sprawował też urząd eponima (akad. "limmu"). 

</doc>
<doc id="5263618" url="https://pl.wikipedia.org/wiki?curid=5263618" title="Prwa makedonska fudbałska liga (2010/2011)">
Prwa makedonska fudbałska liga (2010/2011)

Prva makedonska fudbałska liga 2010/2011 była 19. edycją najwyższej klasy rozgrywkowej piłki nożnej w Macedonii Północnej. 
Brało w niej udział 12 drużyn, które w okresie od 31 lipca 2010 do 28 maja 2011 rozegrały 33 kolejek meczów. 
Sezon zakończyły baraże o miejsce w przyszłym sezonie w Prva makedonska fudbałska liga. 
Obrońcą tytułu była drużyna Renova Džepčište.
Mistrzostwo po raz pierwszy w historii zdobyła drużyna Shkëndija Tetovo.
Baraże o Prva Liga.
Napredok Kičevo wygrał 2:0 mecz z Tikveš Kawadarci z trzecią drużyną Vtora Liga o miejsce w Prva liga.
Czwarta drużyna Vtora Liga Miravci wygrała 4:1 mecz z Skopje o miejsce w Prva liga.

</doc>
<doc id="5263620" url="https://pl.wikipedia.org/wiki?curid=5263620" title="Władysława Sikora">
Władysława Sikora

Władysława Sikora-Pawłowska (ur. 3 lutego 1917 w Rzeszowie, zm. 24 sierpnia 2010) – nauczycielka, harcerka, działaczka konspiracyjna.
Dzieciństwo i edukacja.
Przyszła na świat jako najmłodsze z dziesiątki dzieci Aleksandry z domu Lasockiej i Walentego Pawłowskich. Początkowo rodzina mieszkała w Rzeszowie, jednak później przeniosła się do Tyczyna, gdzie ojciec prowadził kancelarię. Ukończyła siedem klas szkoły powszechnej w Tyczynie i następnie uczęszczała do Szkoły Wydziałowej w Cieszynie. W 1932 w wieku 15 lat zapisała się do drużyny harcerskiej im. Emilii Plater. W 1936 została absolwentką Państwowego Nauczycielskiego Seminarium Żeńskiego w Cieszynie. Rok po maturze objęła posadę nauczycielki kontraktowej w szkole w Cieszynie, a w 1938 dostała etat nauczycielki w Ustroniu. W tym samym roku została komendantką hufca wiślańskiego. W lipcu 1939 brała udział w obozie dla drużynowych w Koszęcinie i była w Pogotowiu Harcerek. Pod koniec sierpnia 1939, tydzień przed wybuchem wojny, w Żukowie koło Cieszyna wyszła za mąż za nauczyciela Jana Sikorę, który był tam zmobilizowany. Ze względu na napiętą sytuację na granicy musieli rozstać się w dniu ślubu. Władysława Sikora-Pawłowska powróciła do Ustronia, gdzie zastał ją wybuch wojny.
Działalność konspiracyjna.
Włączyła się w tajne nauczanie. Na skutek denuncjacji, w maju 1940, została aresztowana przez ustrońskie gestapo. Przebywała w więzieniu z Cieszynie, z którego została przewieziona do Katowic, a następnie do Ravensbrück. W obozie otrzymała numer 3643. Dzięki znajomości języka niemieckiego pracowała w kuchni więźniarskiej, potem w personalnej i w magazynie kuchennym, co uratowało ją od niemieckich eksperymentów. Praca pozwoliła jej na przeżycie oraz pomoc innym wygłodniałym więźniarkom. W 1941 wraz z innymi więźniarkami założyła tajną organizacje harcerską – drużynę „Mury”, której mottem było "Trwaj i pomóż przetrwać innym". Należała do zastępu „Cegieł”, którego głównym zadaniem było organizowanie żywności. Przez łączników pzekazywała radiu w Szwajcarii informacje o eksperymentach na kobietach. W obozie trzykrotnie proponowano jej podpisanie volkslisty, co umożliwiło by jej opuszczenie obozu, ale odmówiła. W kwietniu 1945 Władysława Sikora-Pawłowska wraz z grupą współwięźniarek opuściła obóz dzięki transportowi zorganizowanemu przez szwedzkiego skauta, hrabiego Folka Bernadotte. Dzięki szwedzkiemu Czerwonemu Krzyżowi dotarła do Szwecji, gdzie przebywała kilka miesięcy. Do Polski wróciła w grudniu 1945. 
Działalność po wojnie.
Spotkała się z mężem w Ustroniu. Małżeństwo zamieszkało w Cieszynie, gdzie oboje podjęli pracę w szkole. W 1946 Władysława Sikora-Pawłowska urodziła jedynego syna Andrzeja Sikorę. W drugiej połowie lat 50. XX wieku ukończyła trzyletnie studium nauczycielskie i przez następne lata uczyła w szkole matematyki. Przez cały czas angażowała się w działalność harcerską, zajmowała się drużynami PCK i była zaangażowana w pracę w cieszyńskiego Kręgu Seniorów ZHP. Należała do Macierzy Ziemi Cieszyńskiej oraz Klubu Inteligencji Katolickiej. Utrzymywała kontakty z Muzeum Harcerstwa w Warszawie oraz fundacjami charytatywnymi. Wygłaszała wiele prelekcji, utrzymywała stały kontakt z harcerzami z całej Polski. Uczestniczyła we wszystkich powojennych spotkaniach drużyny „Mury” oraz cały czas utrzymywała bliskie kontakty z członkami drużyny. W maju 1971 w Ustroniu-Jaszowcu razem z koleżankami z drużyny uczestniczyła w Międzynarodowym Spotkaniu Komitetu Byłych Więźniarek Ravensbrück. Na emeryturę przeszła w 1972. Ze względu na stan zdrowia została uznana inwalidką wojenną. Była bezpartyjna. Spisała wspomnienia. Staraniem Śląskiego Instytutu Naukowego w Katowicach w 1986 została wydana książka pod tytułem "„Mury”. Konspiracyjna Drużyna Harcerska w Ravensbrück". Jest to zbiór wspomnień w formie gawęd dla młodzieży harcerskiej. W latach 80 XX wieku, będąc już na emeryturze, Sikora-Pawłowska rozpoczęła działalność w kręgu starszoharcerskim.
Została pochowana na Cmentarzu Komunalnym w Cieszynie.
Upamiętnienie.
W 2013 została uhonorowana lampą ufundowaną przez rodzinę oraz przyjaciół umieszczoną na Uliczce Cieszyńskich Kobiet.
Jest jedną z bohaterek Cieszyńskiego Szlaku Kobiet opracowanego przez Władysławę Magierę.

</doc>
<doc id="5263626" url="https://pl.wikipedia.org/wiki?curid=5263626" title="Herman David Koppel">
Herman David Koppel

Herman David Koppel (ur. 1 października 1908 w Kopenhadze, zm. 14 lipca 1998 tamże) – duński kompozytor i pianista pochodzenia żydowskiego.
Życiorys.
Jego rodzice byli polskimi Żydami mieszkającymi w Błaszkach. W 1907 r., będąc nastolatkami, wyemigrowali do Danii, aby wydostać się spod władzy rosyjskiej. Rok później urodził się Herman David Koppel.
W latach 1926–1929 studiował w Konserwatorium Kopenhaskim, gdzie jego nauczycielami byli Rudolph Simonsen (fortepian) i Emilius Bangert (teoria). Od 1930 roku występował jako pianista, koncertując w wielu krajach europejskich. Zasłynął przede wszystkim jako wykonawca utworów fortepianowych Carla Nielsena. Prowadził też działalność jako akompaniator i korepetytor w radio i teatrach. Od 1940 do 1943 i ponownie od 1945 do 1949 roku wykładał w Królewskim Instytucie dla Niewidomych w Kopenhadze. Lata 1943–1945, w związku z niemiecką okupacją Danii, spędził na emigracji w Szwecji. Od 1949 do 1979 roku uczył gry na fortepianie w Konserwatorium Kopenhaskim, w 1955 roku otrzymał tytuł profesora.
Komandor Orderu Danebroga (1979).
Twórczość.
We wczesnym okresie swojej twórczości nawiązywał do dorobku Nielsena, Strawinskiego i Bartóka. Kompozycje z tego okresu, należące do szerokiego nurtu modernizmu, cechują się żywą i urozmaiconą rytmiką, akcentami groteskowymi oraz nawiązaniami do jazzu. Po II wojnie światowej w twórczości Koppela dokonał się zwrot stylistyczny ku pogłębieniu ekspresji i typowo nordyckiemu liryzmowi. Na pierwszy plan wysuwa się wówczas muzyka wokalna, do tekstów czerpanych przede wszystkim z Biblii.

</doc>
<doc id="5263627" url="https://pl.wikipedia.org/wiki?curid=5263627" title="Marta Legierska">
Marta Legierska

Marta Legierska (ur. 1936 w Koniakowie) – koronczarka ze Śląska Cieszyńskiego.
Życiorys.
Jest jednym z ośmiorga dzieci w rodzinie Legierskich, z których czworo zmarło. Szydełkowania uczyła się od matki Jadwigi Legierskiej. Zaczęła robić koronki w wieku 10 lat. W wieku 20 lat dołączyła do założonego przez Marię Gwarkową oddziału „Cepelii” w Koniakowie. Jako stypendysteka otrzymywała miesięczną pensję, za którą oddawala określoną ilość wyrobów koronkowych spółdzielni. Jedno z jej dzieł trafiło do królowej Elżbiety II.
Od 1981 cyklicznie podczas Tygodnia Kultury Beskidzkiej w Wiśle prezentowała swoje wyroby i technikę pracy. Uczestniczyła w zjazdach twórców ludowych oraz w organizowanych przez Regionalny Ośrodek Kultury w Bielsku-Białej konkursach na Koniakowską Koronkę i Beskidzki Haft krzyżykowy. Była doceniana nagrodami. Wykonywała koronki na czepce, koronki liturgiczne, bieżniki, kołnierze, rękawiczki, wstawki do kredensu, czepki dla kelnerek i ekspedientek, suknie ślubne oraz bluzki. Bierze udział w konkursach i wystawach.
W 2016 została wyróżniona przez Radę Gminy Istebna jako zasłużona w dziedzinie upowszechniania kultury. W 2017 została laureatką Nagrody im. Oskara Kolberga. Nadal jest aktywna zawodowo.

</doc>
<doc id="5263630" url="https://pl.wikipedia.org/wiki?curid=5263630" title="Jakow Riezancew">
Jakow Riezancew

Jakow Władimirowicz Riezancew, (ur. 17 czerwca 1973, zm. 24 marca 2022) – rosyjski wojskowy, generał porucznik.
Życiorys.
Riezancew brał udział między innymi rosyjskiej operacji militarnej w Syrii i w Abchazji. Od sierpnia 2020 był dowódcą 49 Armii Ogólnowojskowej. Stopień generała porucznika otrzymał w 2021 roku. 
Brał udział w rosyjskiej inwazji na Ukrainę w 2022 roku. 25 marca 2022 roku doradca Szefa Kancelarii Prezydenta Ukrainy ds. komunikacji strategicznej w dziedzinie bezpieczeństwa narodowego i obrony Ołeksij Arestowycz poinformował, że generał Jakow Riezancew zginął zabity przez wojska ukraińskie w ataku na lotnisko w Czornobajiwce w obwodzie chersońskim. Riezancew był prawdopodobnie siódmym rosyjskim generałem zabitym w trakcie rosyjskiej inwazji.

</doc>
<doc id="5263638" url="https://pl.wikipedia.org/wiki?curid=5263638" title="Jadwiga Legierska">
Jadwiga Legierska

Jadwiga Legierska (ur. 7 lipca 1903 w Koniakowie, zm. 9 czerwca 2000) – koronczarka ze Śląska Cieszyńskiego.
Życiorys.
Koronkarstwem zaczęła się zajmować w wieku szkolnym. Jej nauczycielką była matka. Jadwiga pomagała jej w wyrobie koronek używanych jako ozdoba cieszyńskiego stroju ludowego: w czepcach, kołnierzykach i mankietach. Nauczyła się przenosić wzory z czepców i kołnierzyków na owalne i okrągłe serwetki oraz obrusy. Potem uczyła się od Marii Gwarkowej, dzięki której poznała technikę koronczarską i tradycyjne wzory. Inspiracją był dla niej świat przyrody.
Przed II wojną światową sprzedawała swoje wyroby w Wiśle. W 1950 zaczęła pracę w Spółdzielni Przemysłu Ludowego i Artystycznego Cepelia w Katowicach. Wykonywała nakrycia stołowe, obrusy, rękawiczki i kapelusze, bluzki oraz suknie ślubne. Jej dzieła były uznawane za najbardziej reprezentatywne dla Koniakowa, gdyż zachowała tradycyjne wzornictwo. Tworzyła w technice szydełkowej i klockowej.
Dzięki współpracy z Cepelią i muzeami na Śląsku od początku lat sześćdziesiątych XX wieku uczestniczyła w konkursach i wystawach sztuki ludowej. Była często nagradzana. Jej prace można oglądać w zbiorach muzeów w Bytomiu, Katowicach, Krakowie, Częstochowie, Wrocławiu, Gdyni, Warszawie. Pokazywano je też za granicą. Jej koronki wykorzystano w filmie „Noce i dnie” Jerzego Antczaka.
W 1983 została wyróżniona Nagrodą im. Oskara Kolberga.
Umiejętności przekazała córce Marcie Legierskiej.

</doc>
<doc id="5263642" url="https://pl.wikipedia.org/wiki?curid=5263642" title="Między nami, misiaczkami">
Między nami, misiaczkami

Między nami, misiaczkami (ang. "We Baby Bears", od 2022) – amerykański serial animowany wyprodukowany przez wytwórnię Cartoon Network Studios, spin-off serialu "Między nami, misiami" stworzonego przez Daniela Chonga.
Premiera serialu odbyła się w Stanach Zjednoczonych 1 stycznia 2022 na amerykańskim Cartoon Network. W Polsce serial zadebiutuje 18 kwietnia 2022 na antenie Cartoon Network.
Dnia 31 stycznia 2022 stacja Cartoon Network ogłosiła, że powstanie drugi sezon serialu.
Fabuła.
Serial opowiada o perypetiach trzech małych braci niedźwiadków – Grizza, Pandy oraz Lodomira, którzy postanawiają odnaleźć nowy dom za pomocą magicznego pudełka.
Produkcja.
Serial został po raz pierwszy potwierdzony 30 maja 2019. Jego premiera miała odbyć się na antenie amerykańskiego Cartoon Network wiosną 2021, ale zostało
przeniesione na styczeń 2022. Pierwsze dziesięć odcinków serialu miała miejsce 1 stycznia 2022 podczas noworocznego maratonu. Serial został wyrenderowany w stylu anime i skupia się na perypetiach niedźwiadków w poszukiwaniu przeróżnych przygód za pomocą magicznego pudelka. Manny Hernandez, który wcześniej był reżyserem nadzorującym przy oryginalnym serialu został producentem wykonawczym, natomiast Daniel Chong kierownikiem produkcji.

</doc>
<doc id="5263645" url="https://pl.wikipedia.org/wiki?curid=5263645" title="Zaułek (sielsowiet Psuja)">
Zaułek (sielsowiet Psuja)

Zaułek – dawniej samodzielna wieś. Obecnie część Zaułka Ruskiego na Białorusi, w obwodzie witebskim, w rejonie głębockim, w sielsowiecie Psuja.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwały tu 134 osoby, 43 było wyznania rzymskokatolickiego a 91 prawosławnego. Jednocześnie 3 mieszkańców zadeklarowało polską, 131 białoruską przynależność narodową. Było tu 19 budynków mieszkalnych. W 1931 w 25 domach zamieszkiwało 149 osób.
Wierni należeli do parafii rzymskokatolickiej w Prozorokach i prawosławnej w Psuji. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Prozorokach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5263648" url="https://pl.wikipedia.org/wiki?curid=5263648" title="Kraven the Hunter (film)">
Kraven the Hunter (film)

Kraven the Hunter – amerykański film akcji z 2023 roku na podstawie serii komiksów o postaci o tej samej nazwie wydawnictwa Marvel Comics. Za reżyserię odpowiada J.C. Chandor na podstawie scenariusza Arta Marcuma, Matta Hollowaya i Richarda Wenka. Tytułową rolę zagra Aaron Taylor-Johnson, a obok niego w głównych rolach wystąpią: Fred Hechinger, Ariana DeBose, Christopher Abbott, Alessandro Nivola i Russell Crowe.
Film ten jest czwartą produkcją należącą do franczyzy Sony’s Spider-Man Universe. "Kraven the Hunter" zadebiutuje 6 października 2023 roku równocześnie w Polsce i w Stanach Zjednoczonych.
Obsada.
W filmie ponadto wystąpią: Alessandro Nivola i Russell Crowe.
Produkcja.
Rozwój projektu.
W grudniu 2013 roku Sony Pictures poinformowało o planach na stworzenie wspólnego uniwersum, podobnego do Filmowego Uniwersum Marvela i opartego na postaciach Marvel Comics, do których studio posiada prawa. W czerwcu 2017 roku pojawiła się informacja, że jednym z projektów studia może być film o Kravenie Łowcy. W sierpniu 2018 roku Richard Wenk został zatrudniony do napisania scenariusza filmu "Kraven the Hunter". Wenk chciał, aby film wyreżyserował Antoine Fuqua, z którym pracował przy filmie "Bez litości" (2014) i jego kontynuacją. 
W sierpniu 2020 roku ujawniono, że Art Marcum i Matt Holloway pracowali nad scenariuszem. Poinformowano wtedy również, że J.C. Chandor rozpoczął negocjacje ze studiem dotyczące stanowiska reżysera, a Matt Tolmach i Avi Arad zostali producentami filmu. W maju 2021 roku potwierdzono, że Chandor zajmie się reżyserią oraz wyznaczono datę amerykańską datę premiery filmu na 13 stycznia 2023 roku. We wrześniu 2022 roku została ona przesunięta na 6 października 2023 roku.
Casting.
W maju 2021 roku Aaron Taylor-Johnson został obsadzony w tytułowej roli. Aktor podpisał kontrakt ze studiem na kilka filmów. Do roli Kravena rozważani byli również Brad Pitt, Keanu Reeves, John David Washington i Adam Driver. W lipcu pojawiła się informacja, że Jodie Turner-Smith prowadzi rozmowy odnośnie do roli ukochanej Karvena, Calypso. W październiku Tom Holland ujawnił, że rozmawiał z Amy Pascal na temat swojego udziału w roli Spider-Mana w filmie. 
W lutym 2022 roku do obsady dołączył Russell Crowe i Fred Hechinger jako Kameleon. W tym samym miesiącu Kodi Smit-McPhee poinformowano, że otrzymał propozycję zagrania Kameleona, jednak odmówił z powodu innych zobowiązań zawodowych. W marcu do obsady dołączyli: Ariana DeBose jako Calypso, Christopher Abbott jako Foreigner i Alessandro Nivola. W tym samym miesiącu ujawniono, że Taylor-Johnson przygotowywał się fizycznie do roli przez kilka tygodni pod Londynem.
Zdjęcia.
Zdjęcia do filmu rozpoczęły się 20 marca 2022 roku w Londynie. Odpowiada za nie Ben Davis.
Wydanie.
Premiera filmu "Kraven the Hunter" w Polsce i Stanach Zjednoczonych została zaplanowana na 6 października 2023 roku. Początkowo była ona zaplanowana na 13 stycznia tego samego roku.

</doc>
<doc id="5263650" url="https://pl.wikipedia.org/wiki?curid=5263650" title="Aleksander Żurawnicki">
Aleksander Żurawnicki



</doc>
<doc id="5263655" url="https://pl.wikipedia.org/wiki?curid=5263655" title="Ivana Španović">
Ivana Španović



</doc>
<doc id="5263657" url="https://pl.wikipedia.org/wiki?curid=5263657" title="Bohdan Kościuszko Chobołtowski">
Bohdan Kościuszko Chobołtowski

Bohdan Kościuszko Chobołtowski (Chobotowski) herbu własnego – sędzia włodzimierski w latach 1566-1584, podsędek włodzimierski w 1566 roku.
Poseł na sejm lubelski 1569 roku z województwa wołyńskiego, podpisał akt unii lubelskiej. Poseł na sejm 1570 roku z województwa wołyńskiego. Poseł na sejm koronacyjny 1574 roku z Wołynia.

</doc>
<doc id="5263661" url="https://pl.wikipedia.org/wiki?curid=5263661" title="Józef Papeć">
Józef Papeć

Józef Antoni Papeć ps. „Pomian” (ur. 2 marca 1891 w Cichawie, zm. 1 marca 1979 w Krakowie) – podpułkownik dyplomowany piechoty Wojska Polskiego, kawaler Orderu Virtuti Militari.
Życiorys.
Urodził się 2 marca 1891 w Cichawie, w ówczesnym powiecie wielickim Królestwa Galicji i Lodomerii, w rodzinie Błażeja i Marii (1859–1940). Był starszym bratem Jana Czesława (1897–1919), legionisty, podporucznika kawalerii, kawalera Orderu Virtuti Militari i Elżbiety Taige (1902–1970).
W 1910, po ukończeniu szkoły średniej w Krakowie, podjął pracę w C.K. Uprzywilejowanej Fabryce Maszyn L. Zieleniewski Towarzystwo Akcyjne. W 1911 rozpoczął studia na Wydziale Matematyczno-Fizycznym Uniwersytetu Jagiellońskiego. 1 października 1912 rozpoczął obowiązkową służbę wojskową w 16 Pułku Piechoty Obrony Krajowej Kraków, w charakterze jednorocznego ochotnika. 1 października 1913 zapisał się na studia na Wydziale Budowy Maszyn Szkoły Politechnicznej we Lwowie.
1 sierpnia 1914 został zmobilizowany do cesarsko-królewskiej Obrony Krajowej, ale zdołał przejść do oddziałów strzeleckich. 6 sierpnia 1914 wyruszył z kompanią strzelecką do Krzeszowic. 29 września 1914 został mianowany chorążym. Tego samego dnia wyruszył z 3 Pułkiem Piechoty na front karpacki. 15 grudnia 1915 awansował na podporucznika i został wyznaczony na stanowisko komendanta 3 oddziału karabinów maszynowych. 1 listopada 1916 awansował na porucznika. 1 stycznia 1918 został skierowany do szpitala, a 1 marca tego roku został wcielony do c. k. Pułku Strzelców Nr 16.
3 listopada 1918 został przyjęty do Wojska Polskiego z byłego Polskiego Korpusu Posiłkowego z zatwierdzeniem posiadanego stopnia porucznika. 18 listopada 1918 gen. Bolesław Roja mianował go kapitanem z dniem 1 kwietnia 1918. W czasie wojny z Ukraińcami walczył w szeregach 4 Pułku Piechoty Legionów. Dowodził kompanią karabinów maszynowych, a następnie batalionem. 10 marca 1919 został przeniesiony do 5 Pułku Strzelców Polskich (późniejszy 6 Pułk Strzelców Podhalańskich) na stanowisko dowódcy III batalionu. Od 15 maja 1919 ponownie walczył na froncie. 2 stycznia 1920 rozpoczął naukę w Wojennej Szkole Sztabu Generalnego w Warszawie jako słuchacz II kursu. 16 kwietnia został odkomenderowany do Dowództwa 11 Dywizji Piechoty. 
3 stycznia 1921 wrócił do szkoły i kontynuował naukę. Od 1 czerwca jego oddziałem macierzystym był 3 Pułk Piechoty Legionów. 6 września 1921, po ukończeniu kursu i otrzymaniu „pełnych kwalifikacji do pełnienia służby na stanowiskach Sztabu Generalnego”, został przydzielony do Dowództwa Okręgu Korpusu Nr X w Przemyślu. 3 maja 1922 został zweryfikowany w stopniu majora ze starszeństwem od 1 czerwca 1919 i 279. lokatą w korpusie oficerów piechoty. 10 lipca 1922 został zatwierdzony na stanowisku dowódcy batalionu w 58 Pułku Piechoty w Poznaniu. Później został przeniesiony do 57 Pułku Piechoty w tym samym garnizonie na stanowisko komendanta Kadry Batalionu Zapasowego. W styczniu 1924 został przydzielony do Dowództwa 7 Dywizji Piechoty w Częstochowie na stanowisko szefa sztabu. We wrześniu 1925 wrócił do 57 pp. W listopadzie 1927 został przeniesiony do 54 Pułku Piechoty w Tarnopolu na stanowisko dowódcy I batalionu. 23 stycznia 1929 prezydent RP nadał mu stopień podpułkownika z dniem 1 stycznia 1929 i 2. lokatą w korpusie oficerów piechoty. W marcu tego roku został przeniesiony do kadry oficerów piechoty z równoczesnym przeniesieniem służbowym do Powiatowej Komendy Uzupełnień Jarocin na stanowisko komendanta. W styczniu 1930 został zwolniony z zajmowanego stanowiska i oddany do dyspozycji dowódcy Okręgu Korpusu Nr VII. Z dniem 31 października 1931 został przeniesiony w stan spoczynku. W 1934, jako oficer stanu spoczynku pozostawał w ewidencji Powiatowej Komendy Uzupełnień Poznań Miasto. Posiadał przydział do Oficerskiej Kadry Okręgowej Nr VII. Był wówczas „przewidziany do użycia w czasie wojny”.
Mieszkał razem z matką i siostrą w Poznaniu przy ul. Małe Garbary 4.
W czasie II wojny światowej dostał się do niemieckiej niewoli. Przebywał w Oflagu VI E Dorsten. Po uwolnieniu wrócił do kraju i zamieszkał w Krakowie. Tam zmarł 1 marca 1979. Został pochowany na Cmentarzu Rakowickim.

</doc>
<doc id="5263680" url="https://pl.wikipedia.org/wiki?curid=5263680" title="Narodnyja ambasady Biełarusi">
Narodnyja ambasady Biełarusi

Narodnyja ambasady Biełarusi (biał. Народныя амбасады Беларусі; w polskich źródłach jako „Ambasady Narodowe” Białorusi) – inicjatywa przedstawicieli diaspory białoruskiej za granicą. Powodem jej podjęcia jest nieuznanie wyników wyborów prezydenckich na Białorusi w 2020 roku.
Historia.
Decyzję o utworzeniu „ambasad narodowych” podjęli przedstawiciele diaspory białoruskiej na podstawie uchwały Światowego Kongresu Białorusinów, który odbył się w październiku 2020. 10 grudnia 2020 poinformowano o otwarciu ich przedstawicielstw w kilku krajach. Obecnie takie „ambasady” funkcjonują w szesnastu państwach: 
Zadania.
Głównym zadaniem tych organizacji jest informowanie opinii publicznej o sytuacji na Białorusi. Nawiązują i utrzymują one również kontakty z organami rządowymi, stowarzyszeniami społecznymi, związkami zawodowymi, środowiskiem biznesowym, naukowym i kulturalnym za granicą, bronią także praw i interesów Białorusinów mieszkających za granicą oraz pomagają osobom zmuszonym do opuszczenia kraju.

</doc>
<doc id="5263683" url="https://pl.wikipedia.org/wiki?curid=5263683" title="Cyréna Samba-Mayela">
Cyréna Samba-Mayela

Cyréna Samba-Mayela (ur. 31 października 2000 w Champigny-sur-Marne) – francuska lekkoatletka, płotkarka, złota medalistka halowych mistrzostw świata w 2022.
Osiągnięcia sportowe.
Zdobyła złoty medal w sztafecie szwedzkiej i odpadła w półfinale biegu na 100 metrów przez płotki na mistrzostwach Europy juniorów młodszych w 2016 w Tbilisi. Na mistrzostwach świata juniorów młodszych w 2017 w Nairobi zdobyła srebrny medal w biegu na 100 metrów przez płotki. Zajęła 8. miejsce w tej konkurencji na mistrzostwach świata juniorów w 2018 w Tampere. Odpadła w eliminacjach biegu na 60 metrów przez płotki na halowych mistrzostwach Europy w 2021 w Toruniu.
Zdobyła srebrny medal w biegu na 100 metrów przez płotki na młodzieżowych mistrzostwach Europy w 2021 w Tallinie, przegrywając jedynie z Pią Skrzyszowską, a wyprzedzając Klaudię Wojtunik. Zakwalifikowała się w tej konkurencji na igrzyska olimpijskie w 2020 w Tokio, ale w nich nie wystąpiła wskutek kontuzji. 
Zwyciężyła w biegu na 60 metrów przez płotki na halowych mistrzostwach świata w 2022 w Belgradzie, wyprzedzając Devynne Charlton z Bahamów i Gabriele Cunningham ze Stanów Zjednoczonych. Ustanowiła w finale halowy rekord Francji z czasem 7,78 s.
Zdobyła mistrzostwo Francji w biegu na 100 metrów przez płotki w 2020 i 2021, a w hali mistrzostwo w biegu na 60 metrów przez płotki w 2020 i wicemistrzostwo w tej konkurencji w 2021.
s
Rekordy życiowe.
Rekordy życiowe Samby-Mayeli:

</doc>
<doc id="5263689" url="https://pl.wikipedia.org/wiki?curid=5263689" title="Cyrena Samba-Mayela">
Cyrena Samba-Mayela



</doc>
<doc id="5263692" url="https://pl.wikipedia.org/wiki?curid=5263692" title="Zuzanna Gwarek">
Zuzanna Gwarek

Zuzanna Gwarek (ur. 30 kwietnia 1937 w Koniakowie, zm. 19 listopada 2015 tamże) – koronczarka ze Śląska Cieszyńskiego.
Życiorys.
Pochodziła z rodziny Legierskich. Miała pięcioro rodzeństwa. Koronczarstwa nauczyła się od matki Anny.
Wykonywała koronki o wzornictwie z okresu międzywojennego, dodawała wymyślone przez siebie ornamenty. Robiła koronkowe kołnierzyki, czepce, wstawki do stroju i bielizny, a także różnej wielkości i kształtu serwetki i obrusy, rękawiczki, bluzki, spódnice i suknie. Na tle twórczyń ludowych w regionie wyróżniała się starannością wykonania i kompozycjami wzorców.
Od 1958 szydełkowała dla Spółdzielni Przemysłu Ludowego i Artystycznego Cepelia w Katowicach. W 1966 z inicjatywy „ArW” i Wydziału Kultury powiatu cieszyńskiego w jej domu powstała Twórcza Izba Regionalna poświęconą koronkarstwu beskidzkiemu. Współpracowała z lokalnymi muzeami i stowarzyszeniami. Uczestniczyła w konkursach i wystawach sztuki ludowej m.in. w Cieszynie, Żywcu, Bielsku-Białej, Bytomiu, Katowicach, Lublinie, Krakowie i Warszawie. Była nagradzana. W 1984 w ogólnopolskim konkursie zorganizowanym przez Stowarzyszenie Twórców Ludowych „Polska – nasz dom” uzyskała I nagrodę za koronkarstwo. Jej prace można podziwiać w Izbie Regionalnej w Koniakowie oraz polskich muzeach.
Była synową Maria Gwarkowej. W 1962 przejęła po zmarłej teściowej prowadzenie spółdzielni. Z mężem Erwinem, za którego wyszła w 1957, kierownikiem zespołu Zespołu Pieśni i Tańca „Koniaków”, w starym domu zbierała pamiątki po teściowej. W 1980 w nowym budynku uruchomiła Izbę Pamięci Marii Gwarek (zwaną potocznie Muzeum Koronki). Prowadziła ją z mężem do 1987, a po jego śmierci samodzielnie do 1990 (do momentu rozwiązania Spółdzielni ArW „Cepelia”).
Brała udział w kiermaszach sztuki ludowej i w imprezach folklorystycznych w regionie i poza nim (Cieszyn, Bielsko-Biała, Kraków, Warszawa, Kazimierz Dolny, Płock). Popularyzowała strój cieszyński, w którym występowała, oraz gwarę cieszyńską, którą się posługiwała. Od 1953 należała do Zespołu Pieśni i Tańca „Koniaków”. Była śpiewaczką i tancerką, opiekowała się też sprawą stroju ludowego. Z zespołem brała udział w festiwalach w kraju i za granicą.
Była członkinią Stowarzyszenia Twórców Ludowych. Uczyła koronkarstwa kolejne pokolenie twórczyń.
Oprócz wyrobu koronek trudniła się pracą we własnym gospodarstwie. Urodziła dwoje dzieci: syna Piotra i córkę Urszulę, którą nauczyła koronczarstwa.
Nagrody.
Otrzymała m.in. Brązowy Krzyż Zasługi (1976), Srebrny Krzyż Zasługi, odznaki „Zasłużony Działacz Kultury"”" (1982) i „Zasłużony dla Cepelii"”" (1984), Nagrodę im. Oskara Kolberga (1989) oraz Laur Srebrnej Cieszynianki (2006).
Upamiętnienie.
W 2017 w Muzeum Koronki w Koniakowie zorganizowano wystawę poświęconą pamięci Zuzanny Gwarek.

</doc>
<doc id="5263693" url="https://pl.wikipedia.org/wiki?curid=5263693" title="Berlin Zachodni (nazwa)">
Berlin Zachodni (nazwa)



</doc>
<doc id="5263694" url="https://pl.wikipedia.org/wiki?curid=5263694" title="Wojewódzka i Miejska Biblioteka Publiczna w Bydgoszczy">
Wojewódzka i Miejska Biblioteka Publiczna w Bydgoszczy



</doc>
<doc id="5263696" url="https://pl.wikipedia.org/wiki?curid=5263696" title="Hudobné Centrum">
Hudobné Centrum

Hudobné Centrum – Centrum Muzyki w Bratysławie powołane przez Ministerstwo Kultury Republiki Słowackiej, której zadaniem jest promowanie słowackiej kultury muzycznej.
Historia.
W 1969 roku powstała agencja artystyczna Slovkoncert, która zajmowała się organizowaniem festiwali muzycznych i koncertów zarówno muzyki poważnej jak i popularnej. Wcześniej organizacją festiwali i koncertów zajmował się kilka instytucji takich jak: Hudobná a artistická ústredňa. W 1997 roku Slovkoncert stał się częścią Narodowego Centrum Muzyki. W 1999 roku przekształcono je w Centrum Muzyki (Hudobné Centrum).
Działalność.
W skład Centrum wchodzi pięciu działów: dokumentacji, wydawniczy, koncertowy, edukacyjny i ekonomiczny. W 2018 roku Centrum zorganizowało łącznie 1018 koncertów, z czego 816 na Słowacji i 202 za granicą. W stosunku do danych z 2009 roku nastąpił prawie dwukrotny wzrost organizowanych imprez.
Centrum organizuje koncerty w Galerii Miejskiej w Bratysławie, Środkowoeuropejski Festiwal Sztuki Koncertowej "Allegretto Žilina" (XXIV edycja w 2019 roku), Międzynarodowy Festiwal Muzyki Współczesnej Melos-Étos (XV edycja w 2019 roku) i Dni Muzyki Dawnej (XXIV edycja w 2019 roku). Współpracuje przy organizacji takich imprez jak: Międzynarodowy Konkurs Wokalny im. Mikuláša Schneidera-Trnavského (XXIII edycja w 2019 roku), festiwaliː Pro Musica Nostra Thursoviensi (II edycja w 2019 roku), Pro Musica Nostra Nitriensi (Ii edycja w 2019 roku), Pro Musica Nostra Sarossiensi (II edycja w 2019 roku) i innych.
W ramach działalności edukacyjnej Centrum organizuje koncerty dla dzieci w przedszkolach i szkołach nie tylko na terenie Bratysławy czy Żyliny ale również w mniejszych miejscowościach. Centrum pokrywa połowę kosztów, drugą część pokrywają szkoły płacąc bonami (kultúrne poukazy). Centrum część projektów realizuje w przedszkolach, które nie otrzymują bonów. W ramach Forum Młodych Talentów (Fóra mladých talentov) Centrum pomaga młodym artystom sponsorując ich występy w międzynarodowych konkursach oraz koncerty za granicą. Od 2006 roku Centrum przyznaje Nagrodę im. Ľudovíta Rajtera. Laureata, którym może zostać młody muzyk, wokalista lub zespół wybiera jury powołane przez Dyrektora Centrum. W ramach narody Centrum pokrywa koszty wydania płyty CD.
Od 2012 roku w trzeci piątek czerwca jest organizowane Święto Muzyki ( wcześniej Noc Muzyki). Oprócz imprez muzycznych Centrum organizuje wycieczki z przewodnikiem po Bratysławie.
Wydawnictwa.
W ramach działalności wydawniczej Centrum wydaje nuty, książki oraz czasopismo "Hudobný život". Pismo informuje o najważniejszych imprezach muzycznych na terenie Słowacji, także lokalnych i zagranicznych. W osobnym dziale zamieszczane są informacje o imprezach organizowanych przez Centrum, w tym edukacyjne. Regularnie na łamach pism ukazują się wywiady ze słowackimi artystami i są zamieszczane teksty z historii muzyki.
W 2019 roku spośród wielu wydanych książek, nut i płyt warto zwrócić uwagę na reedycję trzech tomów dzieła (wydanych 1959, 1970 i 2007) Béli Bartóka "Slovenské ľudové piesne", które nie są dostępne na rynku oraz przygotowanie czwartego uzupełniającego poprzednie wydania tomu.
Budynek.
Centrum Muzyki mieści się w centrum Bratysławy przy ulicy Michalskej 10. Podczas remontu przeprowadzonego w latach 1975 –1985 w ramach prac archeologicznych odnaleziono na tym terenie ślady wczesnego osadnictwa, w tym fragmenty celtyckiego pieca garncarskiego oraz ceramiki słowiańskiej. Budynek był wielokrotnie przebudowywany. Część pochodzi z XIV wieku, gdy istniał tu dwór św. Katarzyny. Kupili go cystersi i rozbudowali. W XVI wieku budynek kupiło miasto, a następnie w 1678 roku budynek stał się własnością kapucynów. W XVIII wieku sprzedali oni budynek, a po kolejnych rozbudowach uzyskał on obecny wygląd. W dwóch salach na II piętrze zachowały się pochodzące z 1800 roku freski Ferdinanda Landerera. Budynek jest wpisany do rejestru zabytków.
Biblioteka.
W ramach Centrum funkcjonuje biblioteka, która gromadzi i udostępnia zbiory. Biblioteka prowadzi digitalizację cennych zbiorów. W 2018 roku ogłoszono konkurs na projekt przebudowy pomieszczeń biblioteki. W 2019 roku prowadzono remont zajmowanych przez nią pomieszczeń i z tego powodu biblioteka nie udostępniała zbiorów. 

</doc>
<doc id="5263698" url="https://pl.wikipedia.org/wiki?curid=5263698" title="Rubinéia">
Rubinéia



</doc>
<doc id="5263699" url="https://pl.wikipedia.org/wiki?curid=5263699" title="Rzęsna Polska">
Rzęsna Polska



</doc>
<doc id="5263703" url="https://pl.wikipedia.org/wiki?curid=5263703" title="Zwiastowanie (obraz Caravaggia)">
Zwiastowanie (obraz Caravaggia)

Zwiastowanie – obraz Caravaggia z ok. 1609 roku znajdujący się w zbiorach Musée des Beaux-Arts de Nancy.
Caravaggio namalował scenę Zwiastowania podczas swojego pobytu na Malcie lub przebywając po raz drugi w Neapolu. Było to jedno z jego ostatnich dzieł. Pierwotnie "Zwiastowanie" zdobiło kaplicę w pałacu książęcym. Książę Henryk II Lotaryński podarował je kościołowi prymasowskiemu w Nancy w 1645 roku. Katedra utraciła obraz w 1793 roku. Dopiero w 1948 roku François Pariset zidentyfikował je jako obraz Caravaggia. Obraz znajduje się w kolekcji Musée des Beaux-Arts. Ma wymiary 285 × 205 cm.

</doc>
<doc id="5263704" url="https://pl.wikipedia.org/wiki?curid=5263704" title="Czerwona kalina (piosenka)">
Czerwona kalina (piosenka)



</doc>
<doc id="5263710" url="https://pl.wikipedia.org/wiki?curid=5263710" title="Jakow Rezancew">
Jakow Rezancew



</doc>
<doc id="5263712" url="https://pl.wikipedia.org/wiki?curid=5263712" title="Helena Kamieniarz">
Helena Kamieniarz

Helena Kamieniarz (ur. 6 czerwca 1931 w Koniakowie, zm. 2006 tamże) – koronczarka ze Śląska Cieszyńskiego.
Życiorys.
Koronki zaczęłą wykonywać w wieku 7 lat. Uczyła się od matki, a potem od znanej koronkarki Marii Gwarkowej. Po II wojnie światowej była jej najmłodszą uczennicą. Jako pojętna adeptka szybko usamodzielniła się i wykonywała koronki głównie na zapotrzebowanie Cepelii i różnych muzeów. Wykonywała serwetki, obrusy, komplety stołowe, rękawiczki, kapelusze, kołnierzyki, bluzki oraz sukienki. Poza tym z nici bawełnianych tworzyła koronkowe bluzki, spódnice, a np. z wełny suknie. Używała tylko techniki szydełkowej.
Jeszcze jako uczennica Marii Gwarkowej brała udział w konkursach i wystawach sztuki ludowej. Była często nagradzana, a jej prace pokazywano na wystawach regionalnych, krajowych i zagranicznych. W 1950 jej koronki trafiły na wystawę polskiej sztuki ludowej w Moskwie, w 1971 w Czechosłowacji, w 1979 w Niemczech. Brała udział w wielu konkursach i wystawach m.in. w Bytomiu, Katowicach, Bielsku-Białej, Cieszynie, Żywcu, Krakowie, Opolu i Wrocławiu. Jej twórczość opisywano w publikacach: "Moda w strojach ludowych" (Katowice–Bytom, 1967), "Pokonkursowa wystawa pamiątek regionalnych „Wieś – Miastu”" (Katowice–Bielsko-Biała 1968–1969), "Zdobnictwo ludowe na Górnym Śląsku 1945–1970" (Katowice 1970). Jej prace można oglądać w muzeach i kolekcjach w kraju m.in. w Bielsku-Białej, Cieszynie, Wiśle, Żywcu, Opolu, Szczecinie, Przemyślu, Sopocie, oraz za granicą: w Niemczech, Anglii, Austrii, Finlandii, Rosji, Australii i USA. Wykonana przez nią serweta o średnicy 2.20 m została przekazana dar dla Jana Pawła II podczas jego wizyty w Skoczowie w 1999. Wykonała też czarny szal, który podarowała holenderskiej królowej Beatrycze. Dla Elżbiety II wykonała podobny, beżowy.
Należała do Stowarzyszenia Twórców Ludowych. Od 1986 była prezeską Oddziału Beskidzkiego STL. Prowadziła zajęcia w ramach programów edukacyjnych dla dzieci i młodzieży oraz nauczycieli i instruktorów. Była działaczką społeczną.
W 1984 we własnym domu zorganizowała rodzinne muzeum. Zgromadziła dorobek twórczy kilku pokoleń rodziny (koronki babci i mamy, córki, synowej i wnuczek, rzeźby i maski autorstwa męża, brata, synów oraz ojca). Dziś miejsce to znane jest jako Izba Twórczości Rodziny Kamieniarz–Kubaszczyk.
Nagrody.
Otrzymała wiele nagród i wyróżnień, m.in. nagrodę Ministra Kultury i Sztuki (1996), Złoty Krzyż Zasługi, odznaki „Zasłużony Działacz Kultury"”" (1988) i „Za zasługi dla województwa bielskiego"”" (1997), nagrodę Ministra Kultury i Sztuki (1983), nagrodę wojewódzką (1987), Nagrodę im. Jana Pocka (1989), Krzyż Kawalerski Orderu Odrodzenia Polski, a w 1993 Nagrodę im. Oskara Kolberga. W 2005 otrzymała nagrodę od Polskiej Organizacji Turystycznej za koronki koniakowskie zgłoszone w konkursie „Turystyczna Pamiątka z Regionu”. Pośmiertnie przyznano jej Złoty Medal „Zasłużony Kulturze Gloria Artis”.

</doc>
<doc id="5263713" url="https://pl.wikipedia.org/wiki?curid=5263713" title="Austria na Zimowych Igrzyskach Olimpijskich 2022">
Austria na Zimowych Igrzyskach Olimpijskich 2022

Austria na Zimowych Igrzyskach Olimpijskich 2022 – występ kadry sportowców reprezentujących Austrię na igrzyskach olimpijskich, które odbyły się w Pekinie, w Chińskiej Republice Ludowej, w dniach 4–20 lutego 2022 roku.
Reprezentacja Austrii liczyła stu pięcioro zawodników – czterdzieści jeden kobiet i sześćdziesięciu czterech mężczyzn.
Był to dwudziesty czwarty start Austrii na zimowych igrzyskach olimpijskich.
Zdobyte medale.
Austriacy zdobyli 18 medali - 7 złotych, 7 srebrnych i 4 brązowe. Najwięcej z nich - 7, w tym 3 złote, były zasługą narciarzy alpejskich.
Był to drugi wynik w dotychczasowej historii startów Austrii na zimowych igrzyskach olimpijskich i najlepszy od Zimowych Igrzyskach Olimpijskich 2006 w Turynie.
Najbardziej utytułowanym austriackim zawodnikiem igrzysk został narciarz alpejski Johannes Strolz - zdobywca dwóch złotych i jednego srebrnego medalu.

</doc>
<doc id="5263715" url="https://pl.wikipedia.org/wiki?curid=5263715" title="Deborah Davis">
Deborah Davis

Deborah Davis – brytyjska historyczka i scenarzystka.
Kariera.
Deborah Davis jest brytyjską historyczką i scenarzystką. Jej pierwszy scenariusz do Faworyta został nominowany do wielu nagród i wyróżnień. Davis pierwotnie napisała tę historię 20 lat temu pod oryginalnym tytułem "The Balance of Power", przesłała ją producentowi Ceci Dempsey i Edowi Guineyowi, którzy sprowadzili reżysera Jorgosa Lantimosa. Lantimos przedstawił Davis Tony’emu McNamarowi, którego zadaniem było dopracowanie scenariusza.
W 2021 roku ogłoszono, że Davis piszę serial bazujący na historii życia Marii Antoniny. Canal+ oraz BBC będzie nagrywał we Francji w takich lokalizacjach jak Pałac wersalski i Vaux-le-Vicomte.

</doc>
<doc id="5263717" url="https://pl.wikipedia.org/wiki?curid=5263717" title="Ben Davis">
Ben Davis



</doc>
<doc id="5263726" url="https://pl.wikipedia.org/wiki?curid=5263726" title="Michael Adams">
Michael Adams



</doc>
<doc id="5263729" url="https://pl.wikipedia.org/wiki?curid=5263729" title="Mike Adams">
Mike Adams



</doc>
<doc id="5263735" url="https://pl.wikipedia.org/wiki?curid=5263735" title="Studio „Kwartał 95”">
Studio „Kwartał 95”

Studio „Kwartał 95” () – ukraińska grupa twórcza, kabaret i przedsiębiorstwo rozrywkowe założone w 2003 roku przez grupę komików pod kierunkiem Wołodymyra Zełenskiego, zajmujące się tworzeniem programów telewizyjnych, seriali, filmów rozrywkowych i animacji w języku rosyjskim oraz ukraińskim, a także organizacją występów na żywo. Dzieła Studia „Kwartał 95” należą do najpopularniejszych, ukraińskich skeczów kabaretowych i są rozpoznawalne ze względu na celne, prześmiewcze komentarze wobec rzeczywistości politycznej, gospodarczej i społecznej współczesnej Ukrainy.
Historia.
W 1997 roku w Krzywym Rogu powstał zespół KWN „95. kwartał”. KWN (z , wymowa „Ka-We-En”) to popularny format programów rozrywkowych w krajach byłego ZSRR, w którym rywalizujące drużyny wykonują różne, zabawne zadania, oceniane na punkty w celu wyłonienia zwycięzcy. Oficjalny debiut „95. kwartału” miał miejsce w 1998 roku na festiwalu drużyn KWN w Soczi.
Po udanym debiucie na grupę zwrócił uwagę rosyjski dziennikarz telewizyjny Aleksandr Masljakow, proponując grę w Pierwszej Lidze KWN. W tym czasie zespół był zgłoszony jako „Drużyna KWN z Krzywego Rogu”, ale na potrzebę występów w Pierwszej Lidze postanowiono wymyślić bardziej rozpoznawalną nazwę. Wtedy też po raz pierwszy pojawiła się nazwa „95. kwartał”, od nazwy jednej z jednostek administracyjnych Krzywego Rogu.
Pierwszy sezon w najbardziej prestiżowej lidze KWN był nieudany dla 95. kwartału – nie zdołał on pokonać pierwszego etapu, zajmując ostatnie miejsce w ćwierćfinale. Następnie zespół spędził trzy sezony, od 1999 do 2001 roku, w Lidze Ukraińskiej, która w tym czasie była uważana za drugą najważniejszą (po rosyjskiej) w lidze Międzynarodowej Związku KWN. 95. kwartał trzykrotnie dotarł do finału, a w 2001 roku zwyciężył w Lidze Ukraińskiej. Ponadto w 2000 i 2001 roku zespół dwukrotnie otrzymał prestiżową nagrodę na festiwalu muzycznym „Gołosjaszczij KiWiN” w Jurmale.
Studio „Kwartał 95”.
W 2003 roku członkowie zespołu 95. kwartał zdecydowali o opuszczeniu KWN i założeniu firmy Studio „Kwartał 95”. Ich celem była produkcja i promocja własnych projektów telewizyjnych oraz programów rozrywkowych.
W grudniu 2003 roku studio wraz ze stacjami telewizyjnymi 1+1 (Ukraina) i STS (Rosja) zorganizowało serię pięciu występów kabaretowych. W 2004 roku na kanale Inter wystartował program rozrywkowy "Mister Cook", którego autorem i gospodarzem był Wołodymyr Zełenski.
Na początku 2005 roku Studio „Kwartał 95” wraz z kanałem Inter rozpoczęło produkcję programu "Weczirnyj Kwartał". Jest to najdłużej realizowany i jeden z najpopularniejszych projektów studia, który zdobył uznanie widzów trafnymi i dosadnymi, humorystycznymi komentarzami na temat światka ukraińskiej polityki. Jest emitowany w każdą sobotę o godz. 20:15 czasu kijowskiego, obecnie na antenie 1+1.
W 2006 roku na Międzynarodowym Konkursie Mediów studio zostało nagrodzone Złotym Piórem Ukrainy w dziedzinie dziennikarstwa w kategorii „Najlepszy telewizyjny program rozrywkowy”. Kilka razy z rzędu Studio „Kwartał 95” otrzymało nagrodę Teletriumf.
W 2007 studio rozpoczęło prace nad pełnometrażowymi produkcjami filmowymi. Tym obszarem działalności kieruje reżyser i scenarzysta Andrij Jakowlew, który w ramach Studia „Kwartał 95” stworzył podgrupę „KinoKwartał”. Zespół napisał scenariusze i wyprodukował szereg filmów komediowych, w szczególności komedii romantycznych, takich jak "Miłość w wielkim mieście", czy "Służebnyj roman. Nasze wriemia" z Wołodymyrem Zełenskim w roli pierwszoplanowej, które zgromadziły dużą widownię w kinach krajów rosyjskojęzycznych.
Począwszy od 2008 roku emitowany jest serial telewizyjny "Swaty", który okazał się najbardziej udaną produkcją studia. Dzieło stało się niezwykle popularne także poza obszarem rosyjskojęzycznym; serial był trzykrotnie nominowany (w 2012, 2014 i 2015 roku) do nagrody Festiwalu Telewizji Monte Carlo w kategorii „Międzynarodowa Nagroda Publiczności”. W 2015 roku "Swaty" stały się trzecim najpopularniejszym serialem w historii, po "Gotowych na wszystko" i "Teorii wielkiego podrywu".
W 2011 roku Studio „Kwartał 95” wprowadziło na rynek mediowy nowy format programu rozrywkowego "Rozzsmieszy komika" („Rozśmiesz komika”), w którym goście programu mają za zadanie rozbawić jury złożone z profesjonalnych komików. Format został następnie zaadaptowany w Rosji, na Litwie, Kazachstanie, Białorusi i Chinach oraz odsprzedany do Finlandii i Włoch.
Od 2012 roku projekty telewizyjne studia są emitowane na kanale 1+1. W tym samym roku Studio „Kwartał 95” zaczęło tworzyć seriale i filmy animowane. Dużą popularność zdobył serial "Skazocznaja Rus’" (w dosłownym tłumaczeniu Ruś Kijowska), emitowany w latach 2012–2016, będący parodią na współczesną politykę poprzez przedstawienie jej w humorystycznym kontekście historycznym. Obecnie za animacje Studia „Kwartał 95” odpowiada zespół 95 Animation Studio.
W 2014 roku firma uruchomiła spółkę-córkę „Kwartał Koncert”, która świadczy usługi w zakresie organizacji i sprzedaży biletów na występy oraz zajmuje się promowaniem młodych talentów.
W latach 2015–2019 emitowany był serial "Sługa ludu", opowiadający o wyborze na prezydenta Ukrainy człowieka z niższych warstw społecznych i jego radykalnych reformach w państwie. Pierwszy sezon osiągnął oglądalność na poziomie 30% całkowitych udziałów w rynku, a prawa do emisji zostały sprzedane do Estonii, Kazachstanu i Mołdawii. W rolę fikcyjnego prezydenta Wasyla Hołobrodki wcielił się Wołodymyr Zełenski.
1 sierpnia 2016 roku studio we współpracy z kanałem telewizyjnym 1+1 uruchomiło swój kanał telewizji satelitarnej Kwartał TV, a od 8 sierpnia tego roku nadaje całodobowo. Stacja nadaje programy bez reklam, lecz z czasem dostęp do niej stał się płatny.
Po wyborach prezydenckich na Ukrainie w 2019 roku, w których zwyciężył Wołodymyr Zełenski, lider opuścił Studio „Kwartał 95”.
Grupa występowała również w Polsce.
Inwestorzy.
Pierwszym inwestorem studia był biznesmen z Krzywego Rogu Andrij Charłamow, który pomógł komikom przenieść się do Kijowa i kupić mieszkanie. W rozmowie z ukraińskim Forbesem wyjaśnił, że wynajął artystom Pałac Październikowy i zapłacił za scenografię. Początkowo koszty się nie zwróciły, ale później projekty Kwartału 95 stały się opłacalne. Relacje z inwestorem zakończyły się w 2008 roku za obopólną zgodą, Charłamow następnie sprzedał swój udział w firmie.
Innym inwestorem był Ołeksij Irżanenko z Kijowa, który bezpłatnie udostępnił artystom biuro w centrum stolicy (przy ul. Perspektywnej 3, która wówczas należała do jego stacji paliw Skoda). W latach 2004–2005 firma Irżanenko AMK przekazała na konto studia 1,2 mln hrywien.
Od 2005 roku jednym z inwestorów studia był Wałerij Choroszkowski, właściciel kanału Inter i polityk, który w 2012 roku sprzedał swój udział oligarsze Ihorowi Kołomojskiemu.
Skandale.
Żart z bicia ludzi na Majdanie (2013).
W specjalnym, noworocznym odcinku "Weczirnoho Kwartału" z 22 lutego 2014 roku komicy Studia „Kwartał 95” wypowiedzieli kontrowersyjny żart:
Gdy w 2019 roku Wołodymyr Zełeński kandydował na prezydenta Ukrainy, deputowana do Rady Najwyższej Iryna Heraszczenko skomentowała ten skecz w następujący sposób:
Kontrowersyjne wypowiedzi na Festiwalu Muzycznym w Jurmale (2016).
Występ Studia „Kwartał 95” w Jurmale na Łotwie podczas festiwalu przed głównie rosyjską publicznością, w którym parodiowano ówczesnego prezydenta Petra Poroszenkę, byłego prezydenta Janukowycza i mera Kijowa Witalija Kłyczkę, spotkał się z ostrą krytyką na Ukrainie. W występie Zełenski nazwał Ukrainę „żebrakiem” i „niemiecką aktorką filmów dla dorosłych”, która jest „gotowa przyjąć każdą ilość z każdej strony”. Dziennikarz Witalij Portnikow stwierdził później, że „Zełenski jest produktem nowoczesnego, rodzimego »poczucia humoru«, niskiej jakości, bez smaku, burżuazyjnego i ograniczonego”. Wcześniej studio wystąpiło do Państwowej Agencji Ukrainy ds. Kina z wnioskiem o wsparcie swoich projektów dotacją w wysokości 50 mln hrywien. Po skandalu w Jurmale instytucja odstąpiła od finansowania.
Ukrycie producenta filmu "8 pierwszych randek" (2016).
Film "8 pierwszych randek" to koprodukcja ukraińsko-rosyjska. W momencie premiery filmu na Ukrainie jego producent, Studio „Kwartał 95”, ukrył fakt udziału rosyjskich podmiotów w produkcji i reklamował film jako produkcję wyłącznie ukraińską.
Oskarżenia o homofobię (2018).
W styczniu 2018 roku Studio „Kwartał 95” zostało oskarżone o homofobię z powodu jednego ze skeczów studia na ich koncercie noworocznym, podczas którego sparodiowano przedstawicieli społeczności LGBT. Wywołało to skandal i oburzenie wśród widzów stacji 1+1. Studio usunęło później wideo ze skeczem ze stron internetowych i publicznie przeprosiło członków społeczności LGBT za niefortunny żart, zapewniając, że twórcy „nie zamierzali nikogo urazić”.
Kariery polityczne członków studia.
5 kwietnia 2019 roku Wołodymyr Zełenski w reportażu "Wpered, na Bankowu!" („Naprzód, na Bankową!”) dla programu telewizyjnego "Schemy: korupcija w detaljach" (wspólny projekt telewizji i Radia Swoboda) został zapytany przez dziennikarza, komu rozdałby stanowiska rządowe, gdyby wygrał wybory. Odpowiedział:
Jednakże według informacji opublikowanych przez Komitet Wyborców Ukrainy w dniu 15 kwietnia 2020 roku:
Przy tym Komitet Wyborczy Ukrainy wymienił konkretne osoby:

</doc>
<doc id="5263736" url="https://pl.wikipedia.org/wiki?curid=5263736" title="Umarła klasa">
Umarła klasa

Umarła klasa – spektakl teatru Cricot 2 w reżyserii Tadeusza Kantora. Premiera odbyła się w Krakowie 15 listopada 1975 roku. 
Spektakl wystawiano w latach 1975–1992. Ostatni pokaz za życia Kantora miał miejsce w Paryżu, w maju 1989 roku. Ostatnie przedstawienie odbyło się w Brnie, we wrześniu 1992. "Umarła klasa" była grana na całym świecie m.in. w Adelajdzie, Genewie czy Tokio. W 1976 została okrzyknięta przez amerykański „Newsweek” "najlepszym spektaklem teatralnym świata".
W przedstawieniu wystąpili aktorzy teatru Cricot 2, w tym Maria Stangret-Kantor, siedząca w pierwszym rzędzie ławek szkolnych. Jest to opowieść o niemożności powrotu do przeszłości. Obrazy z lat szkolnych przeplatają się z historią, m.in. wybuchem I wojny światowej oraz dziejami narodu żydowskiego w czasie II wojny światowej. Obecny na scenie Tadeusz Kantor odgrywał aktywną rolę w kształtowaniu całego spektaklu.

</doc>
<doc id="5263738" url="https://pl.wikipedia.org/wiki?curid=5263738" title="Fahrwangen">
Fahrwangen

Fahrwangen (gsw. "Faarwange") – gmina "(Einwohnergemeinde)" w Szwajcarii, w kantonie Argowia, w okręgu Lenzburg. Liczy 2 338 mieszkańców (31 grudnia 2020). Leży opodal jeziora Hallwiler.

</doc>
<doc id="5263739" url="https://pl.wikipedia.org/wiki?curid=5263739" title="Ziabki (sielsowiet Psuja)">
Ziabki (sielsowiet Psuja)

Ziabki (; ) – wieś na Białorusi, w obwodzie witebskim, w rejonie głębockim, w sielsowiecie Psuja.
Historia.
W czasach zaborów wieś i dobra w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś Ziabki oraz kolonia Ziabki II i Ziabki III leżały w Polsce, w województwie wileńskim, w powiecie dziśnieńskim, w gminie Prozoroki.
Według Powszechnego Spisu Ludności z 1921 roku zamieszkiwało:
Wierni należeli do parafii rzymskokatolickiej w Bobrowszczyźnie i prawosławnej w Psuji. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Ziabkach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5263740" url="https://pl.wikipedia.org/wiki?curid=5263740" title="Attila Farkas">
Attila Farkas

Attila Farkas (ur. 5 października 1978 w Pjongjangu) – węgierski piłkarz występujący na pozycji środkowego obrońcy i trener piłkarski.
Życie prywatne.
Ma brata bliźniaka Viktora, który także jest piłkarzem.

</doc>
<doc id="5263745" url="https://pl.wikipedia.org/wiki?curid=5263745" title="Formuła 2 – Jeddah 2022">
Formuła 2 – Jeddah 2022

Runda Formuły 2 na torze Jeddah Corniche Circuit – druga runda mistrzostw Formuły 2 w sezonie 2022.
Wyniki.
Kwalifikacje.
Źródło: FIA
W sprincie kolejność pierwszej dziesiątki została odwrócona (w kolumnie "Poz. s." najpierw podana jest pozycja w wyścigu sprinterskim, potem w wyścigu głównym).
Sprint.
Wyścig.
Źródło: FIA
Wyścig główny.
Wyścig.
Źródło: FIA
Klasyfikacja po zakończeniu rundy.
Kierowcy.
Źródło: FIA
Zespoły.
Źródło: FIA

</doc>
<doc id="5263746" url="https://pl.wikipedia.org/wiki?curid=5263746" title="Jarosław Duda (informatyk)">
Jarosław Duda (informatyk)

Jarosław Duda – polski informatyk, adiunkt w Instytucie Informatyki i Matematyki Komputerowej Uniwersytetu Jagiellońskiego, autor metody naukowej nazwanej kodowaniem ANS.
Życiorys.
Jarosław Duda pochodzi z Dębicy. Tam ukończył w 1999 roku I Liceum Ogólnokształcące im. Króla Władysława Jagiełły w klasie o profilu matematyczno-fizycznym. Następnie studiował na Uniwersytecie Jagiellońskim. W 2005 uzyskał na tej uczelni dyplom magistra matematyki teoretycznej. W 2006 na tej samej uczelni dyplom magistra fizyki teoretycznej. W 2010 uzyskał stopień doktora informatyki teoretycznej. W 2012 obronił drugi doktorat z fizyki teoretycznej – oba stopnie doktorskie również na Uniwersytecie Jagiellońskim. W 2015 został na tej uczelni adiunktem w Instytucie Informatyki.
W latach 2006–2014 opracował metodę kompresji danych zwanej ANS (), która jest współcześnie stosowana we wielu urządzeniach elektronicznych. Efektem kodowania ANS jest między innymi szybsze otwieranie stron internetowych, zmniejszenie zużycia energii oraz odciążenie nośników i łącz internetowych. Kodowanie ANS używane jest m.in. w produktach firm Apple, Facebooka, Google, Linux.
Metodę ANS próbowały opatentować jako własną takie firmy, jak Google czy Microsoft.
W 2021 został laureatem Nagrody Miasta Krakowa.

</doc>
<doc id="5263752" url="https://pl.wikipedia.org/wiki?curid=5263752" title="Viktor Farkas">
Viktor Farkas

Viktor Farkas (ur. 5 października 1978 w Pjongjangu) – węgierski piłkarz występujący na pozycji środkowego obrońcy.
Życie prywatne.
Ma brata bliźniaka Attilę, który także jest piłkarzem.

</doc>
<doc id="5263761" url="https://pl.wikipedia.org/wiki?curid=5263761" title="Elite League na żużlu">
Elite League na żużlu

Elite League na żużlu – w latach 1997-2016 najwyższa klasa rozgrywkowa drużynowych mistrzostw Wielkiej Brytanii na żużlu. Była kontynuacją British League, a od sezonu 2017 jej kontynuatorką jest Premiership. Najbardziej utytułowanym klubem w historii rozgrywek jest Poole Pirates. Drużyna ta ma na swoim koncie siedem mistrzostw Elite League (z dziesięciu zdobytych w całej historii DM Wielkiej Brytanii). 
Drużyny rywalizowały ze sobą w systemie kołowym, dwa razy jako gospodarz oraz dwukrotnie na wyjeździe. Za zwycięstwo przyznawano 2 punkty (Za zwycięstwo na wyjeździe 3 punkty - od 2008 r.), za remis jeden, a za porażkę zero. Cztery najlepsze drużyny awansowały do fazy play-off, gdzie wyłaniano medalistów ligi. Zwycięzcy Od sezonu 2008 funkcjonował system spadków i awansów. Składy drużyn nie mogły przekroczyć limitu KSM określanego przed startem sezonu.
Historia.
Sezon 1994 był ostatnim, w którym najwyższą ligą w drużynowych mistrzostwach Wielkiej Brytanii była "British League." W latach 1995-1996 rozgrywana była jedna profesjonalna liga - "Premier League," która powstała poprzez połączenie dwóch najwyższych klas rozgrywkowych. Ponowne rozbicie nastąpiło przed sezonem 1997, kiedy to najwyższą profesjonalną liga stała się "Elite League," a Premier League stała się drugim poziomem rozgrywkowym. Pierwszym mistrzem nowo powstałej ligi zostało Bradford Dukes. 
Pierwszą dużą zmianą w mechanizmie Elite League było wprowadzenie play-offów w sezonie 2002. Od 2008 zaczął funkcjonować system spadków i awansów. Po sezonie 2016 podjęto kolejną decyzję o reorganizacji brytyjskiego żużla. Jedną z konsekwencji było zastąpienie Elite League przez SGB Premiership. Ostatnim zwycięzcą Elite League została drużyna Wolverhampton Wolves.

</doc>
<doc id="5263763" url="https://pl.wikipedia.org/wiki?curid=5263763" title="Żużlowa Elite League">
Żużlowa Elite League



</doc>
<doc id="5263764" url="https://pl.wikipedia.org/wiki?curid=5263764" title="Ludwik Lawin">
Ludwik Lawin

Ludwik Lawin (ur. 24 stycznia 1908 w Łodzi, zm. 31 grudnia 1984 w Warszawie) – architekt krajobrazu, wykładowca akademicki.
Życiorys.
Ludwik Lawin został wcześnie osierocony – podczas I wojny światowej stracił swoich rodziców, w związku z czym zamieszkiwał państwowy zakład wychowawczy w Łodzi. W 1930 ukończył Gimnazjum Humanistycznym im. Mikołaja Kopernika w Łodzi, a następnie ukończył służbę wojskową w podchorążówce piechoty dla rezerwistów. W latach 1934–1935 był wychowawcą w Średniej Szkole Ogrodniczej w Kijanach. W 1935 rozpoczął studia w Szkole Głównej Gospodarstwa Wiejskiego w Warszawie. W 1938 wziął udział w 12. Międzynarodowym Kongresie Ogrodniczym w Berlinie i Essen Ze względu na trudną sytuację materialną oraz wybuch II wojny światowej – przerwał studia na SGGW.
We wrześniu 1939 Lawina mianowano porucznikiem rezerwy oraz dowódcą kompanii sztabowej 8 Pułk Piechoty Legionów. Uczestniczył w bitwie pod Iłżą, a także w bitwie w okolicy Tomaszowa Lubelskiego. Dotarł do Warszawy w wyniku ucieczki z okrążenia swojego oddziału, unikając niewoli. Wiosną 1940 zatrudnił się w Wydziale Plantacji Miejskich w Warszawie, przy zakładaniu ogrodów działkowych. W lipcu 1940 został aresztowany przez Gestapo w Domu Akademiczek przy ul. Tamka wraz z innymi studentami podejrzanymi o konspirację i więziony przez 1,5 miesiąca w Pawiaku. 13 sierpnia 1940 został przewieziony w towarowym wagonie do KL Auschwitz, gdzie z czasem został przeniesiony do obozowego (centralne biuro budowlane) oraz pracował w sekcji fotograficznej, w której wraz z innym więźniem – Tadeuszem Kubiakiem, wykradł 52 odbitki fotograficzne, dokumentujące niemieckie zbrodnie wojenne wykonane przez esesmana Dietricha Kamanna, które następnie mężczyźni zakopali i zapamiętali ich lokalizację celem odkopania ich po wojnie. W 1944 został przeniesiony do obozu pracy w Leonbergu, gdzie pracował w montowni skrzydeł samolotów. Następnie kilkukrotnie był przenoszony pomiędzy obozami przejściowymi, by zostać wyzwolonym przez wojska amerykańskie w marcu 1945 nieopodal Monachium.
Po powrocie do Polski w latach 1945–1946 pracował jako zastępca kierownika Wydziału Planowania Terenów Zieleni Stołecznej Rady Narodowej w Warszawie, a następnie w latach 1946–1949 jako projektant w Pracowni Architektoniczno-Urbanistycznej Warszawskiej Spółdzielni Mieszkaniowej w Warszawie, by w latach 1949–1951 być zatrudnionym jako projektant w Centralnym Biurze Projektów. W międzyczasie wznowił studia uzyskując 6 lipca 1950 tytuł inżyniera ogrodnika i magistra nauk agrotechnicznych w Zakładzie Architektury i Parkoznawstwa na SGGW w Warszawie za pracę dyplomową obejmującą projekt parku ludowego na Szczęśliwicach w Warszawie, pisaną pod kierunkiem Franciszka Krzywdy-Polkowskiego, a po jego śmierci kontynuowaną pod opieką naukową Władysława Niemirskiego. W latach 1951–1961 pracował jako adiunkt na Wydziale Ogrodniczym, w Katedrze Kształtowania i Zdobienia Krajobrazu SGGW w Warszawie, a od 1961 do 1973 był starszym wykładowcą na SGGW.
Ludwik Lawin był członkiem Sekcji Architektury Krajobrazu Warszawskiego Oddziału SARP, a także członkiem Sekcji Dendrologicznej Polskiego Towarzystwa Botanicznego. Ponadto specjalizował się w projektowaniu terenów rekreacyjnych, w tym placów zabaw, ogrodów, terenów sportowych, obszarów okalających tereny służby zdrowa I ogrodów dydaktycznych oraz zieleni na osiedlach mieszkaniowych.
Został pochowany na cmentarzu komunalnym Północnym w Warszawie.
Upamiętnienie.
Odmiana glicynii – "Wisteria floribunda" ʽLudwik Lawin’ została nazwana przez dra Szczepana Marczyńskiego na cześć Ludwika Lawina, ze względu na jego zamiłowanie do roślin.

</doc>
<doc id="5263765" url="https://pl.wikipedia.org/wiki?curid=5263765" title="Andrzej Leśniak">
Andrzej Leśniak



</doc>
<doc id="5263767" url="https://pl.wikipedia.org/wiki?curid=5263767" title="Piotr Sabuk">
Piotr Sabuk

Piotr Sabuk (ur. 10 października 1992 we Wrocławiu) – polski szachista, mistrz międzynarodowy od 2016 roku.
Kariera szachowa.
Sukcesy zaczął odnosić w wieku juniorskim. W 2009 r. zdobył w Chotowej brązowy medal mistrzostw Polski juniorów do 18 lat. W 2005 r. w Koszalinie zdobył srebrny medal drużynowych mistrzostw Polski juniorów, w barwach klubu Miedź Legnica. W 2017 r. w Lublinie zdobył złoty medal Drużynowych Akademickich Mistrzostw Polski, w zespole Uniwersytetu Ekonomicznego w Katowicach. W 2022 r. zadebiutował w finale mistrzostw Polski, rozegranym w Kruszwicy (w turnieju pucharowym zajął dzielone XIII-XVI miejsce).
Odniósł szereg sukcesów w otwartych turniejach międzynarodowych, m.in. w latach: 2010 (dz. II m. w Górze Świętej Anny, dz. I m. w Bogatyni), 2013 (I m. w Żarowie, dz. II m. w Pilznie), 2015 (dz. II m. w Międzyzdrojach, dz. II m. we Lwowie, I m. w Polanicy-Zdroju), 2016 (dz. II m. we Lwowie, dz. I m. w Gorzowie Wielkopolskim), 2017 (dz. I m. w Policach, dz. II m. w Gorzowie Wielkopolskim), 2018 (dz. II m. w Polanicy-Zdroju), 2019 (dz. II m. w Roquetas de Mar) oraz 2020 (II m. w Polanicy-Zdroju).
Normy na tytuł mistrza międzynarodowego wypełnił na turniejach "CZE Open 2014 - A - GM open" (Pardubice 2014), "31st Voivoda Cup" (Legnica 2015) oraz "January Lviv Tradition (IM-group) (4th Maksym Yusupov Memorial)" (Lwów 2016).
Najwyższy ranking w dotychczasowej karierze – 2420 punktów – osiągnął 1 maja 2022 r.

</doc>
<doc id="5263770" url="https://pl.wikipedia.org/wiki?curid=5263770" title="Hallwil">
Hallwil

Hallwil (gsw. " Haubu") – gmina "(Einwohnergemeinde)" w Szwajcarii, w kantonie Argowia, w okręgu Lenzburg. Liczy 949 mieszkańców (31 grudnia 2020).

</doc>
<doc id="5263772" url="https://pl.wikipedia.org/wiki?curid=5263772" title="Hendschiken">
Hendschiken

Hendschiken (gsw. "Häntschigche") – gmina "(Einwohnergemeinde)" w Szwajcarii, w kantonie Argowia, w okręgu Lenzburg. Liczy 1 336 mieszkańców (31 grudnia 2020).

</doc>
<doc id="5263776" url="https://pl.wikipedia.org/wiki?curid=5263776" title="Anna Golec-Mastroianni">
Anna Golec-Mastroianni

Anna Teresa Golec-Mastroianni (ur. 1975) – polska urzędniczka i dyplomatka, konsul generalna RP w Mediolanie (od 2022).
Życiorys.
Anna Golec pochodzi z Sopotu. Ukończyła studia na kierunku stosunki międzynarodowe na Uniwersytecie Warszawskim. W latach 2005–2009 pracowała w Konsulacie Generalnym RP w Mediolanie oraz kierowała Wydziałem Ekonomicznym Ambasady RP w Rzymie. Organizowała Pomorską Wystawę na Expo w Mediolanie (2015) oraz misje gospodarcze i wydarzenia promujące Polskę we Włoszech. W latach 2018–2022 prezeska Sopockiej Organizacji Turystycznej. 3 marca 2022 została konsul generalną RP w Mediolanie.
Mówi biegle po angielsku i włosku, a komunikatywnie po francusku i rosyjsku.
Mężatka, matka trojga dzieci.

</doc>
<doc id="5263780" url="https://pl.wikipedia.org/wiki?curid=5263780" title="Puchar Szwajcarii w piłce siatkowej mężczyzn (2021/2022)">
Puchar Szwajcarii w piłce siatkowej mężczyzn (2021/2022)

Puchar Szwajcarii w piłce siatkowej mężczyzn 2021/2022 (oficjalna nazwa: Mobiliar Volley Cup Männer 2021/2022) – 62. sezon rozgrywek o siatkarski Puchar Szwajcarii zorganizowany przez Swiss Volley. Zainaugurowany został 8 września 2021 roku. Brały w nim udział kluby z Nationalliga A, Nationalliga B, 1. ligi, 2. ligi, 3. ligi i 4. ligi.
Rozgrywki składały się z sześciu rund wstępnych, 1/8 finału, ćwierćfinałów, półfinałów i finału. Drużyny z Nationalliga A dołączyły do rozgrywek w 1/8 finału.
Finał odbył się 26 marca 2022 roku w hali Axa Arena w Winterthur. Puchar Szwajcarii po raz siódmy zdobył klub , w finale pokonując . MVP finału wybrani zostali Reto Giger z oraz Milija Mrdak z .
Rozgrywki.
Rundy wstępne.
2. runda.
VBC March wycofał się z rozgrywek.

</doc>
<doc id="5263781" url="https://pl.wikipedia.org/wiki?curid=5263781" title="Twister (gra)">
Twister (gra)

Twister – zręcznościowa gra planszowa, wymyślona w roku 1966 przez Charlesa F. Colleya Neila Rabensa oraz niewymienionego w patencie Reyna Guyera, a wydana przez przedsiębiorstwo Miltonn Bradley. Pierwsza gra w historii, w której użyto części ciała jako naturalnych elementów gry. Gra przeznaczona jest głównie dla dzieci i nastolatków. Ocenia się, że grało w nią ok. 65 milionów graczy na całym świecie.
Zasady gry.
Do gry w twistera służy winylowa mata z dwudziestoma czterema polami w czterech kolorach oraz maszyna losująca (ruletka), którą prowadzący grę wprawia w ruch, by wskazała, który kolor przypadnie danemu uczestnikowi. Gracze są zobowiązani umieścić swoje stopy i dłonie w odpowiednich punktach maty zgodnie z losowaniem. Celem gry jest wykonanie zadanych ewolucji bez upadku.
Historia.
Grę wynalazł Reyn Guyer, projektant opakowań dla dużych firm amerykańskich, w roku 1965 podczas pracy nad jednym z projektów. Wyobraził sobie kolorowe łaty na dziecięcych dłoniach i stopach, poruszających się po specjalnej siatce. Stwierdził, że pomysł sprzeda się lepiej jako gra i przetestował ją wśród swoich kolegów w firmie. Pierwotnie nazwano grę „Precel” od dziwnie poskręcanych kształtów ludzkiego ciała. Swój pomysł podsunął przedsiębiorstwu Milton Bradley, która zmieniła nazwę na „Twister”. 
Jeszcze przed osiągnięciem popularności gry, konkurencja oskarżyła Bradleya o sprzedaż „seksu w pudełku”. Początkowo gra sprzedawała się źle, a krytycy wręcz mówili, że jest „zbyt nieprzyzwoita”. Przestrzegano producenta, że w przypadku, gdy grają przedstawiciele obu płci, może dojść do sytuacji niezręcznych obyczajowo. Gra nie wzbudziła większego zainteresowania na nowojorskich targach zabawek w 1966. Sprzedaż ruszyła dopiero, gdy zdecydowano się na dużą akcję promocyjną, w której brali udział m.in. Johnny Carson i Eva Gabor, prezentując Twistera w popularnym amerykańskim programie telewizyjnym "The Tonight Show". W roku 1984 prawa do gry przejęło przedsiębiorstwo Hasbro i do roku 2021 była jedną z najlepiej sprzedawanych gier firmy.

</doc>
<doc id="5263783" url="https://pl.wikipedia.org/wiki?curid=5263783" title="Białoruski Dom w Warszawie">
Białoruski Dom w Warszawie

Białoruski Dom w Warszawie (biał. "Беларускі Дом у Варшаве") – istniejąca od 2012 roku fundacja wspierająca inicjatywy obywatelskie, niezależne media oraz kulturę białoruską i działania na rzecz demokratyzacji Białorusi.
Inicjatywa utworzenia Białoruskiego Domu sięga roku 2010, gdy po wyborach prezydenckich mieszkańcy Białorusi protestowali przeciwko fałszerstwom wyborczym. Białoruski Dom został założony wspólnie przez przedstawicieli "Ruchu „O Wolność”" oraz "Europejskiej Białorusi", którzy znaleźli się na emigracji politycznej w Polsce. Jego pierwotna siedziba znajdowała się przy ul. Wiejskiej. Od września 2020 Białoruski Dom działa w budynku przy ul. Krynicznej 6 na warszawskiej Saskiej Kępie – nowa siedziba ma służyć inicjatywom białoruskim przez minimum 10 lat. Klucze do przedwojennej willi zaprojektowanej przez Lucjana Korngolda odebrała Swiatłana Cichanouska.
Od 28 lutego 2022 przy Domu Białoruskim działa Centrum Pomocy Ochotnikom Walczącym o Ukrainę.
W 2022 roku Instagram organizacji został uznany na Białorusi za materiał ekstremistyczny, a sama organizacja została uznana za grupę ekstremistyczną.

</doc>
<doc id="5263787" url="https://pl.wikipedia.org/wiki?curid=5263787" title="Hunzenschwil">
Hunzenschwil

Hunzenschwil (gsw. "Hunzeschwyl") – gmina (niem. "Einwohnergemeinde") w Szwajcarii, w kantonie Argowia, w okręgu Lenzburg. Liczy 4209 mieszkańców (31 grudnia 2020).

</doc>
<doc id="5263789" url="https://pl.wikipedia.org/wiki?curid=5263789" title="Meisterschwanden">
Meisterschwanden

Meisterschwanden (gsw. "Mäisterschwande") – gmina "(Einwohnergemeinde)" w Szwajcarii, w kantonie Argowia, w okręgu Lenzburg. Liczy 3 032 mieszkańców (31 grudnia 2020). Leży na wschodnim brzegu jeziora Hallwiler.

</doc>
<doc id="5263790" url="https://pl.wikipedia.org/wiki?curid=5263790" title="Batalion Kastuś Kalinoŭski">
Batalion Kastuś Kalinoŭski



</doc>
<doc id="5263792" url="https://pl.wikipedia.org/wiki?curid=5263792" title="Andrzej Leśniak (entomolog)">
Andrzej Leśniak (entomolog)

Andrzej Leśniak (ur. 3 stycznia 1935 w Warszawie) – polski entomolog.
Życiorys.
W 1956 uzyskał stopień inżyniera, w 1970 doktoryzował się, w 1977 habilitował, a w 1995 został profesorem Akademii Świętokrzyskiej w Kielcach. Jest entomologiem leśnym i kolepterologiem, zajmował się ekologią, zoogeografią oraz monitoringiem biegaczowatych ("Coleoptera": "Carabidae"). Zaprojektował i wdrożył monitoring ekosystemów leśnych oraz monitoring leśnych zwierząt glebowych. Opisał nowy mechanizm homeostazy w układzie "roślina żywicielska - owad fitofagiczny". Wykrył i ocenił znaczenie efektu grupy u "Dendrolimus pini L", opisał szczegółowo ekologię tego szkodnika. Dokonał ekologiczno-faunistycznej inwentaryzacji biegaczowatych w 23 typach siedliskowych pięciu parków narodowych Polski.
Dorobek naukowy Andrzeja Leśniaka obejmuje 208 publikacji, w tym 29 oryginalnych prac badawczych.

</doc>
<doc id="5263794" url="https://pl.wikipedia.org/wiki?curid=5263794" title="Moeriken-Wildegg">
Moeriken-Wildegg



</doc>
<doc id="5263795" url="https://pl.wikipedia.org/wiki?curid=5263795" title="Möriken">
Möriken



</doc>
<doc id="5263796" url="https://pl.wikipedia.org/wiki?curid=5263796" title="Moeriken">
Moeriken



</doc>
<doc id="5263801" url="https://pl.wikipedia.org/wiki?curid=5263801" title="Wildegg">
Wildegg

Zobacz też:

</doc>
<doc id="5263803" url="https://pl.wikipedia.org/wiki?curid=5263803" title="Othmarsingen">
Othmarsingen

Othmarsingen (gsw. "Otmisinge") – gmina "(Einwohnergemeinde)" w Szwajcarii, w kantonie Argowia, w okręgu Lenzburg. Liczy 3 037 mieszkańców (31 grudnia 2020). 

</doc>
<doc id="5263804" url="https://pl.wikipedia.org/wiki?curid=5263804" title="Otmisinge">
Otmisinge



</doc>
<doc id="5263806" url="https://pl.wikipedia.org/wiki?curid=5263806" title="Kadriye Nurmambet">
Kadriye Nurmambet

Kadriye Nurmambet, nazywana "Dobrucanıñ bülbuli" ( Qadriye Nurmambet, Cadrie Nurmambet, قَادْرِیَ نُرْمٰومْبَتً, Ҡадрие Нурмамбет; ur. 21 sierpnia 1933 w Hadżi Oglu Pazardżik, zm. 31 stycznia 2023 w Bukareszcie) – należąca do mniejszości krymskotatarskiej rumuńska piosenkarka ludowa, folklorystka. Pierwsza prawniczka krymskotatarska w Rumunii.
Życiorys.
Kadriye Nurmambet urodziła się 21 sierpnia 1933 r. w Hadżi Oglu Pazardżik (obecnie Dobricz) w Dobrudży w Królestwie Rumunii. Jej rodzicami byli Ahmet i Pakize Nurmambet. W 1940 r. przeprowadziła się z rodziną do miejscowości Medgidia. W latach 1950-1957 studiowała prawo na uniwersytecie w Bukareszcie. Po ukończeniu studiów została członkiem Izby Adwokackiej w Konstancy. Była pierwszą prawniczką krymskotatarską w Rumunii. 
Nurmambet od dziecka miała styczność z folklorem i muzyką ludową. Jej babcia, rodzice i przyjaciele z rodzin tureckich, rumuńskich, tatarskich zbierali się, by śpiewać pieśni ludowe, dzięki czemu sama się ich nauczyła. Jej pierwszy występ sceniczny odbył się w sali koncertowej Ateneum w Bukareszcie w 1950 r. Wystąpiła razem ze słynnymi śpiewakami ludowymi Emilem Gavrişem, Ştefanem Lăzărescu, Lukretią Ciobanu, Marią Lătărețu i wirtuozem gry na fletni Pana Fănică Lucą. Wystąpili z Orchestra Barbu Lăutaru pod dyrekcją Ionela Budişteanu i Nicu Stănescu. W 1954 r. zadebiutowała w rumuńskim radiu dzięki profesorowi Tiberiu Alexandru z Narodowego Uniwersytetu Muzycznego w Bukareszcie. W 1957 r. została zaproszona do nagrania ponad 90 tradycyjnych pieśni tatarskich i tureckich dla archiwum muzycznego Instytutu Etnografii i Folkloru w Bukareszcie. Debiutancki album Kadriye Nurmambet ukazał się w 1960 r. nakładem wytwórni Electrecord. Kolejne albumy nagrała w latach: 1963, 1974, 1980, 1982 i 1989.
W 2009 r. ukazał się, przy wsparciu partii mniejszości Tatarów Krymskich Uniunea Democrată a Tătarilor Turco-musulmani din România (UDTTMR), album studyjny, zawierający 24 utwory. Z tej okazji zorganizowana została w holu Biblioteca Județeană Ioan N. Roman premiera płyty „Melodii populare tătărești și turcești”.
Życie prywatne.
Kadriye Nurmambet jest mężatką. Jej córka Melek Hanımda pracuje w Teatrul Național de Operă și Balet Oleg Danovski.
Przypisy.
 

</doc>
<doc id="5263808" url="https://pl.wikipedia.org/wiki?curid=5263808" title="Cyril Chramosta">
Cyril Chramosta

Cyril Chramosta (ur. 6 sierpnia 1908 w Husincu, zm. 3 grudnia 1990 w Pradze) – czeski malarz, grafik i budowniczy.
W 1988 otrzymał tytuł Artysty narodowego.
Życiorys.
W wieku siedemnastu lat wyjechał do Pragi, gdzie zaprzyjaźnił się ze znanym mu już z rodzinnego Husinca malarzem Josefem Krejsą. Przez dzień pracował w firmie budowlanej, wieczorami chodził do szkoły, a w wolnym czasie rozwijał swoją twórczość, poświęcając się malarstwu. Ukończył Liceum Przemysłowe Inżynierii Lądowej w Pradze, a następnie studiował prywatnie u malarza Oldřicha Blažíčka. Egzamin budowlany zdał w 1937 roku. Jego początkowe obrazy dotyczyły przede wszystkim sztuki ludowej.
W swojej późniejszej twórczości poruszał głównie tematykę stawów, hodowli stawowej itp. Współpracował także z czasopismami i książkami ilustrowanymi. Od 1937 był członkiem Związku Artystów Czech Południowych.

</doc>
<doc id="5263809" url="https://pl.wikipedia.org/wiki?curid=5263809" title="Gabriela Mazurowa">
Gabriela Mazurowa

Gabriela Mazurowa (z domu Adlersfeldt) (ur. 17 lutego 1885 we Lwowie, zm. 23 marca 1953 w Krakowie) – polska entomolog.
Życiorys.
W 1905 ukończyła Seminarium Nauczycielskie w Krakowie, była kolepterolożką i faunistką. Specjalizowała się w zakresie chrząszczy z rodziny stonkowatych ("Chrysomelidae"), głównie z podrodziny "Alticinae". Pozostawiła 3 publikacje entomologiczne, w lipcu 1937 wspólnie z mężem Edwardem Mazurem odbyła wycieczkę kolepterologiczną do województwa wileńskiego. Zgromadziła specjalistyczną kolekcję "Alticinae" złożoną z 16 000 egzemplarzy, która wraz z dokumentacją została przekazana do Muzeum Przyrodniczego PAU, obecnego MP ISiEZ PAN w Krakowie. Pochowana wraz z mężem na Cmentarzu Rakowickim. 

</doc>
<doc id="5263812" url="https://pl.wikipedia.org/wiki?curid=5263812" title="Luděk Zelenka">
Luděk Zelenka

Luděk Zelenka (ur. 11 września 1973 w Libercu) – były czeski piłkarz występujący na pozycji napastnika. Po zakończeniu kariery piłkarskiej rozpoczął prace w ČT jako komentator i ekspert piłkarski. 

</doc>
<doc id="5263814" url="https://pl.wikipedia.org/wiki?curid=5263814" title="Królewski Potok">
Królewski Potok



</doc>
<doc id="5263818" url="https://pl.wikipedia.org/wiki?curid=5263818" title="Okap pod Mamutową">
Okap pod Mamutową

Okap pod Mamutową – jaskinia typu schronisko w orograficznie lewych zboczach Doliny Kluczwody w granicach wsi Wierzchowie, w gminie Wielka Wieś w powiecie krakowskim, w województwie małopolskim. Pod względem geograficznym jest to obszar Wyżyny Olkuskiej wchodzący w skład Wyżyny Krakowsko-Częstochowskiej.
Opis obiektu.
Obiekt znajduje się w skale poniżej Mamutowej Skały, zaraz przy ścieżce wydeptanej przez uprawiających wspinaczkę skalną w Jaskini Mamutowej. Na Geoportalu i w przewodniku wspinaczkowym skała ta ma nazwę Czarna Skałka, w internetowej bazie wspinaczkowej nazwano ją Czarną Skałą. Okap pod Mamutową to wysoki okap na przewieszonej skale, oraz znajdująca się u jej podstawy szczelina wnikająca głęboko w skałę.
Obiekt powstał w późnojurajskich wapieniach skalistych na pionowej szczelinie wskutek erozji, szczelina natomiast wskutek procesów grawitacjnych (osuwanie się skał na stromym stoku). Szczelina ma ogładzone ściany, bez nacieków. Jest przewiewna i wilgotna, bez roślin, nie obserwowano w niej także zwierząt. Namulisko złożone z próchnicy zmieszanej z gliną i wapiennym gruzem.

</doc>
<doc id="5263819" url="https://pl.wikipedia.org/wiki?curid=5263819" title="Lekkoatletyka na Letnich Igrzyskach Olimpijskich 1936 – rzut oszczepem kobiet">
Lekkoatletyka na Letnich Igrzyskach Olimpijskich 1936 – rzut oszczepem kobiet

Rzut oszczepem kobiet był jedną z konkurencji rozgrywanych podczas XI Letnich Igrzysk Olimpijskich. Rozegrano od razu finał 2 sierpnia 1936 roku na Stadionie Olimpijskim w Berlinie. Wystartowało 14 zawodniczek z 11 krajów.
Wyniki.
Rozegrano tylko serię finałową. 

</doc>
<doc id="5263821" url="https://pl.wikipedia.org/wiki?curid=5263821" title="ISPA">
ISPA



</doc>
<doc id="5263827" url="https://pl.wikipedia.org/wiki?curid=5263827" title="Rupperswil">
Rupperswil

Rupperswil (gsw. "Robischwil") – gmina (niem. "Einwohnergemeinde") w Szwajcarii, w kantonie Argowia, w okręgu Lenzburg. Liczy 5 618 mieszkańców (31 grudnia 2020). 

</doc>
<doc id="5263829" url="https://pl.wikipedia.org/wiki?curid=5263829" title="Hallwyl">
Hallwyl

Osoby:
Inne:
Zobacz też:

</doc>
<doc id="5263830" url="https://pl.wikipedia.org/wiki?curid=5263830" title="Schafisheim">
Schafisheim

Schafisheim (gsw. "Schòòfisse") – gmina (niem. "Einwohnergemeinde") w Szwajcarii, w kantonie Argowia, w okręgu Lenzburg. Liczy 3 044 mieszkańców (31 grudnia 2020). 

</doc>
<doc id="5263831" url="https://pl.wikipedia.org/wiki?curid=5263831" title="Schòòfisse">
Schòòfisse



</doc>
<doc id="5263833" url="https://pl.wikipedia.org/wiki?curid=5263833" title="Jaskinia w Wierzchowskiej Grani">
Jaskinia w Wierzchowskiej Grani

Jaskinia w Wierzchowskiej Grani – jaskinia w orograficznie lewych zboczach Doliny Kluczwody w granicach wsi Wierzchowie, w gminie Wielka Wieś w powiecie krakowskim, w województwie małopolskim. Pod względem geograficznym jest to obszar Wyżyny Olkuskiej wchodzący w skład Wyżyny Krakowsko-Częstochowskiej.
Opis obiektu.
Jaskinia znajduje się w najniższej części Wierzchowskiej Grani, zaraz powyżej drogi, z której jest dobrze widoczna. Jej otwór znajduje się pod okapem i prowadzi do ciasnej, rozgałęziającej się szczeliny. Na wysokości około 2 m na północnej ścianie jest ciasny, owalny otwór, za którym ciągnie się korytarzyk w postaci rury skalnej. Po dwóch metrach przechodzi on w pionową studzienkę o trzymetrowej głębokości. Od jej dna we wschodnim kierunku odbiega ciasny korytarzyk kończący się zawaliskiem.
Jaskinia została utworzona w późnojurajskich wapieniach wskutek przepływu wód podziemnych, później została zmodyfikowana wskutek grawitacji i wietrzenia. Ma przez wodę dość dobrze wygładzone ściany. Jej namulisko składa się próchnicy, gliny i wapiennego rumoszu, w głębszych warstwach z samej gliny. W głębszych miejscach mikroklimat jaskini jest bardziej stabilny i mniej zależny od zewnętrznych czynników, niż w przy powierzchni skały. W początkowych odcinkach jaskini jest widno i na ścianach rozwijają się glony, w głębszych partiach jest ciemno. Zwierząt nie zaobserwowano
Jaskinia znana była od dawna, ale nie była opisywana. Po raz pierwszy opisał ją A. Polonius w 2018 r., on tez sporządził jej plan.

</doc>
<doc id="5263834" url="https://pl.wikipedia.org/wiki?curid=5263834" title="Traxxas">
Traxxas

Traxxas – producent modeli sterowanych radiowo z siedzibą w McKinney w Teksasie. Oferuje modele samochodów terenowych, pojazdów przeznaczonych na drogi, drony oraz łódki zasilane elektrycznie lub nitrem.
Historia.
W 1987 roku Traxxas zaczął sprzedawać serię elektrycznych wózków stadionowych i modeli buggy. W 1989 roku Traxxas wypuścił swoją pierwszą łódź sterowaną radiowo. W 1999 roku Traxxas wypuścił swój pierwszy pełnowymiarowy model monster trucka.
Modele.
Traxxas produkuje modele w skali 1:6, 1:7, 1:10, 1:16, 1:18.
Sponsoring.
Traxxas wystawiał swój zespół w serii Stadium Super Trucks, a jego kierowcą był m.in. Matthew Brabham. Przedsiębiorstwo sponsorowało zespół John Force Racing w wyścigach typu drag racing NHRA, a także Toyotę Tundrę #18 Kyle’a Buscha w NASCAR Camping World Truck Series. Traxxas był także sponsorem tytularnym serii .

</doc>
<doc id="5263835" url="https://pl.wikipedia.org/wiki?curid=5263835" title="Gabriele Cunningham">
Gabriele Cunningham

Gabriele Cunningham (ur. 22 lutego 1998) – amerykańska lekkoatletka, płotkarka i sprinterka, medalistka halowych mistrzostw świata w 2022.
Osiągnięcia sportowe.
Na mistrzostwach panamerykańskich juniorów w 2017 w Trujillo zdobyła złoty medal w sztafecie 4 × 100 metrów i brązowy medal w biegu na 200 metrów.
Zajęła 4. miejsce w biegu na 100 metrów przez płotki w amerykańskich kwalifikacjach przed igrzyskami olimpijskimi w 2020 w Tokio, ale po dyskwalifikacji Brianny McNeal z powodu unikania kontroli antydopingowej znalazła się w reprezentacji Stanów Zjednoczonych na igrzyska. Na igrzyskach olimpijskich awansowała do finału, w którym zajęła 7. miejsce.
Zdobyła brązowy medal w biegu na 60 metrów przez płotki na halowych mistrzostwach świata w 2022 w Belgradzie, przegrywając jedynie z Cyréną Sambą-Mayelą z Francji i Devynne Charlton z Bahamów.
Zdobyła halowe mistrzostwo Stanów Zjednoczonych w biegu na 60 metrów przez płotki w 2020 i 2022.
Rekordy życiowe.
Rekordy życiowe Cunningham:

</doc>
<doc id="5263837" url="https://pl.wikipedia.org/wiki?curid=5263837" title="Gabbi Cunningham">
Gabbi Cunningham



</doc>
<doc id="5263839" url="https://pl.wikipedia.org/wiki?curid=5263839" title="Seengen">
Seengen

Seengen (gsw. "Seenge") – gmina (niem. "Einwohnergemeinde") w Szwajcarii, w kantonie Argowia, w okręgu Lenzburg. Liczy 4 122 mieszkańców (31 grudnia 2020). 

</doc>
<doc id="5263840" url="https://pl.wikipedia.org/wiki?curid=5263840" title="Judith Weir">
Judith Weir

Judith Weir (ur. 11 maja 1954 w Cambridge) – brytyjska kompozytorka pochodzenia szkockiego.
Życiorys.
Studiowała prywatnie u Johna Tavenera, następnie uczyła się muzyki komputerowej u Barry’ego Vercoe w Massachusetts Institute of Technology (1973). W latach 1973–1976 uczęszczała na kurs kompozycji u Robina Hollowaya w King’s College w Cambridge. W 1975 roku uczestniczyła w letnim kursie muzycznym u Gunthera Schullera i Oliviera Messiaena w Tanglewood. Była kompozytorem-rezydentem w Southern Arts Association (1976–1979) i Royal Scottish Academy of Music and Drama (1988–1991). Od 1979 do 1982 roku wykładała na University of Glasgow. W latach 1983–1985 była stypendystką Trinity College w Cambridge. Od 1995 do 1997 roku pełniła funkcję Fairbairn Composer in Association przy City of Birmingham Symphony Orchestra. W latach 1995–2000 była dyrektorem artystycznym Spitalfields Festival w Londynie.
Komandor Orderu Imperium Brytyjskiego (1995). W 1997 roku otrzymała Stoeger Prize, przyznawaną przez Lincoln Center. W 2014 roku objęła po Peterze Maxwellu Daviesie funkcję Master of the Queen’s Music, stając się pierwszą w historii kobietą na tym stanowisku.
Twórczość.
W swojej twórczości sięga zarówno po tradycyjne, jak i współczesne techniki kompozytorskie. Posługuje się często techniką heterofonii i ostinata, sięga także po elementy szkockiej muzyki ludowej. Ważne miejsce w jej dorobku zajmują utwory sceniczne o zróżnicowanej tematyce, oparte o tak różnorodne motywy, jak klasyczny dramat chiński z epoki Yuan i średniowieczne sagi skandynawskie.

</doc>
<doc id="5263843" url="https://pl.wikipedia.org/wiki?curid=5263843" title="Vangjel Meksi">
Vangjel Meksi

Vangjel Meksi (ur. 1770 w Labovë e Madhe, zm. 1821 w Tripoli) - albański pisarz, fizyk, tłumacz, uczestnik wojny o niepodległość Grecji po stronie greckiej. Przetłumaczył Biblię na język albański. Cieszył się dobrą opinią ze strony Albańczyków, Greckiego Kościoła Prawosławnego oraz patriarchy Konstantynopola Grzegorza V.
Życiorys.
W 1803 roku wyjechał do Neapolu na studia medyczne, po których ukończeniu zamieszkał w Janinie, gdzie studiował na uniwersytecie i służył na dworze Alego Paszy.
W 1814 roku przetłumaczył na język albański dwie zaginione już publikacje, z których jedna była autorstwa Claude'a Fleury'ego.
W 1819 roku opracował zasady gramatyki języka albańskiego.
Pracował dla Brytyjskiego i Zagranicznego Towarzystwa Biblijnego; w 1821 roku przetłumaczył Nowy Testament na język albański, który został pośmiertnie opublikowany w 1827 roku.

</doc>
<doc id="5263844" url="https://pl.wikipedia.org/wiki?curid=5263844" title="Wielka Ukraina (partia polityczna)">
Wielka Ukraina (partia polityczna)

Wielka Ukraina (ukr. "Велика Україна") – ukraińska partia polityczna założona we wrześniu 2006 (zarejestrowana 15 września 2006) przez Ihora Berkuta. Określana jako antysystemowe ugrupowanie lewicowe aprobujące prorosyjski separatyzm na Ukrainie. 
Działalność i program partii.
Założycielem partii jest Ihor Witalijowycz Berkut (występujący również pod nazwiskami Harry Berkut i Igor Gekko) – uczestnik wojny w Afganistanie (1979–1989). Postuluje przywrócenie kary śmierci oraz natychmiastową deportację nielegalnych migrantów z terenów Ukrainy na ich własny koszt. W programie partii znalazł się również pomysł obłożenia 30-procentowym podatkiem dochodowym każdego Ukraińca wjeżdżającego zza granicy z powrotem na teren państwa ukraińskiego. W programie partii znalazły się również postulaty nacjonalizacji najważniejszych sektorów gospodarki Ukrainy takich jak: petrochemia, przemysł ciężki, górnictwo, hutnictwo i energetyka oraz reforma rolna nakierowana na najbardziej poszkodowane lokalne społeczności na Ukrainie. 
W kwestiach bezpieczeństwa i obronności państwa ugrupowanie optuje za stworzeniem zawodowej armii z poboru i sprzeciwia się tworzeniu wojska najemnego (tzw. armia kontraktowa). Partia opowiada się przeciwko udziałowi Ukrainy w blokach, organizacjach i sojuszach wojskowych (w tym struktur Paktu Północnoatlantyckiego – NATO), jest za utrzymaniem rosyjskiej Floty Czarnomorskiej na Krymie oraz głosi rozbudowę floty Marynarki Wojennej Ukrainy w basenie Morza Czarnego, a także uściślenie monopolu państwa na sektor zbrojeniowy i wzmocnienie jednostek ukraińskiej straży granicznej. Sprzeciwia się również uczestnictwu Ukrainy w ramach Unii Europejskiej.
Szczególne miejsce w programie partii znalazły również zapisy o „walce z ukraińskimi oligarchami” wywierającymi szeroki negatywny wpływ na gospodarkę oraz administrację państwową Ukrainy.
Lider partii Ihor Berkut wyrażał również sympatię w stosunku do separatystów z Federacyjnej Republiki Noworosji, a także aprobatę dla okupacji Krymu przez Federację Rosyjską.

</doc>
<doc id="5263845" url="https://pl.wikipedia.org/wiki?curid=5263845" title="Seon">
Seon

Seon (gsw. "Seen") – gmina (niem. "Einwohnergemeinde") w Szwajcarii, w kantonie Argowia, w okręgu Lenzburg. Liczy 5 198 mieszkańców (31 grudnia 2020). 

</doc>
<doc id="5263851" url="https://pl.wikipedia.org/wiki?curid=5263851" title="Ukrzyżowanie świętego Piotra (obraz Caravaggia)">
Ukrzyżowanie świętego Piotra (obraz Caravaggia)

Ukrzyżowanie świętego Piotra (wł. "Crocifissione di san Pietro") – obraz olejny włoskiego malarza Caravaggia z 1600–1601, przedstawiający scenę męczeńskiej śmierci Piotra Apostoła, znajdujący się w bazylice Santa Maria del Popolo w Rzymie.
We wrześniu 1600 roku Caravaggio otrzymał zamówienie złożone przez skarbnika papieża Klemensa VIII Tiberio Cerasiego na dwa obrazy do kaplicy w kościele Santa Maria del Popolo w Rzymie. Dzieła miały przedstawiać męczeństwo pierwszego papieża oraz nawrócenie Apostoła Narodów. Malarz zrezygnował z przedstawienia jakiegokolwiek szczegółu tła wydarzeń, skupiając się na samych postaciach. "Ukrzyżowanie" przedstawia Piotra głową w dół i trzech oprawców.
Obraz namalowany na płótnie o wymiarach 230 × 175 cm, podobnie jak Nawrócenie w drodze do Damaszku zdobi kaplicę Cerasich w bazylice Santa Maria del Popolo przy Piazza del Popolo w Rzymie.

</doc>
<doc id="5263892" url="https://pl.wikipedia.org/wiki?curid=5263892" title="Seon (ujednoznacznienie)">
Seon (ujednoznacznienie)

Szwajcaria:
Osoby:
Inne:

</doc>
<doc id="5263897" url="https://pl.wikipedia.org/wiki?curid=5263897" title="Seen">
Seen

Szwajcaria:
Osoby:
Inne:
Zobacz też:

</doc>
<doc id="5263901" url="https://pl.wikipedia.org/wiki?curid=5263901" title="Coenagrion lyelli">
Coenagrion lyelli



</doc>
