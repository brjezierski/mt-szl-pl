<doc id="5271647" url="https://pl.wikipedia.org/wiki?curid=5271647" title="Pruchnik-Wieś">
Pruchnik-Wieś

Pruchnik-Wieś – dawniej samodzielna miejscowość, obecnie część miasta Pruchnik w południowo-wschodniej Polsce, w województwie podkarpackim, w powiecie jarosławskim.
Stanowi tereny morfologicznie wiejskie miasta i dzieli się na Pruchnik Dolny (SIMC 0608380) i Pruchnik Górny (SIMC 0608397). Pruchnik Dolny rozpościera się wzdłuż ulicy Markiewicza równolegle do rzeki Mleczki na południu miasta. Pruchnik Górny mieści się w południowo-zachodnim krańcu miasta, sąsiaduje z Pruchnikiem Dolnym, Kramarzówką i Jodłówką. W Pruchniku Górnym znajdują się między innymi: remiza OSP Pruchnik Nr 3, kościół filialny Parafii św. Mikołaja Biskupa w Pruchniku oraz Grota Solna.
Do 1948 oddzielna jednostka administracyjna względem Pruchnika-Miasta, obejmującego centralną, morfologicznie miejską, część.
Historia.
Pruchnik-Wieś to dawna wieś i gmina jednostkowa w powiecie jarosławskim, w II RP w woј. lwowskim. W 1934 w nowo utworzonej zbiorowej gminie Pruchnik, gdzie utworzył gromadę, składającą się z Pruchnika-Wsi oraz miejscowości Kozia Górka, Majdan, Zalasem.
Podczas II wojny światowej w gminie Pruchnik w powiecie Jaroslau w dystrykcie krakowskim (Generalne Gubernatorstwo). Liczył wtedy 2471 mieszkańców.
Po wojnie znów w powiecie jarosławskim, lecz w nowo utworzonym w województwie rzeszowskim. 10 październia 1948 Pruchnik-Wieś zniesiono jako oddzielną gromadę i połączono ze zniesioną gromadą Pruchnik-Miasto w nową gromadę Pruchnik. Tak zmienione nowe granice Pruchnika odpowiadają w przybliżeniu granicom współczesnego miasta Pruchnik (od 2011).

</doc>
<doc id="5271648" url="https://pl.wikipedia.org/wiki?curid=5271648" title="Pruchnik Dolny">
Pruchnik Dolny



</doc>
<doc id="5271649" url="https://pl.wikipedia.org/wiki?curid=5271649" title="Pruchnik Górny">
Pruchnik Górny



</doc>
<doc id="5271650" url="https://pl.wikipedia.org/wiki?curid=5271650" title="Ivan Miladinović">
Ivan Miladinović

Ivan Miladinović (serb. cyr. Иван Миладиновић; ur. 14 sierpnia 1994 w Ćupriji) – serbski piłkarz grający na pozycji środkowego obrońcy w rosyjskim klubie FK Niżny Nowogród, do którego jest wypożyczony z PFK Soczi.

</doc>
<doc id="5271651" url="https://pl.wikipedia.org/wiki?curid=5271651" title="Ibrohimxalil Yoʻldoshev">
Ibrohimxalil Yoʻldoshev

Ibrohimxalil Xabibulla oʻgʻli Yoʻldoshev (ur. 14 lutego 2001 w Yangiyerze) – uzbecki piłkarz grający na pozycji lewego obrońcy lub lewego pomocnika w rosyjskim klubie FK Niżny Nowogród oraz reprezentacji Uzbekistanu.

</doc>
<doc id="5271653" url="https://pl.wikipedia.org/wiki?curid=5271653" title="Richlord Ennin">
Richlord Ennin

Richlord „Richie” Ennin (ur. 17 września 1998 w Toronto) – kanadyjski piłkarz grający na pozycji napastnika w rosyjskim klubie FK Niżny Nowogród, do którego jest wypożyczony z łotewskiego Spartaksa Jurmała. Wychowanek Brampton East i Toronto FC. Były młodzieżowy reprezentant Kanady.

</doc>
<doc id="5271654" url="https://pl.wikipedia.org/wiki?curid=5271654" title="Ostrowiec (Lubaczów)">
Ostrowiec (Lubaczów)

Ostrowiec – część miasta Lubaczów, do 1934 samodzielna wieś. Leży na południowy wschód od centrum miasta, wzdłuż ulicy Sobieskiego. Przy wylocie ulic Niemirowskiej, Ostrowieckiej i Starzyny zbieg ulic tworzy centralny plac (obecnie rondo).
Historia.
Dawniej wieś i gmina jednostkowa w powiecie lubaczowskim, za II RP w woј. lwowskim. 9 kwietnia 1934 włączony do Lubaczowa.

</doc>
<doc id="5271656" url="https://pl.wikipedia.org/wiki?curid=5271656" title="Posada Dolna">
Posada Dolna

Posada Dolna – część miasta Rymanów, do 1959 samodzielna wieś. Leży na północ od centrum miasta, wzdłuż szosy wylotowej na Ladzin.
Historia.
Dawniej wieś i gmina jednostkowa w powiecie sanockim, za II RP w woј. lwowskim. W 1934 w nowo utworzonej zbiorowej gminie Rymanów, gdzie utworzyła gromadę.
Podczas II wojny światowej w gminie Rudnik w powiecie Krosno w dystrykcie krakowskim (Generalne Gubernatorstwo). Liczyła wtedy 1079 mieszkańców.
Po wojnie znów w gminie Rymanów w powiecie sanockim, w nowo utworzonym województwie rzeszowskim. Jesienią 1954 zniesiono gminy tworząc gromady. Posada Dolna została siedzibą nowo utworzonej gromady Posada Dolna.
31 grudnia 1959 Posadę Dolną włączono do Rymanowa.

</doc>
<doc id="5271659" url="https://pl.wikipedia.org/wiki?curid=5271659" title="Trznadel szarogłowy">
Trznadel szarogłowy

Trznadel szarogłowy ("Schoeniclus spodocephala") – gatunek średniej wielkości wędrownego ptaka z rodziny trznadli (Emberizidae). Gniazduje na terenie Syberii, od okolic południka 85°E na wschód po Rosyjski Daleki Wschód, a dalej Koreę Północną, północną Mongolię i północno-wschodnie Chiny. Zimuje głównie w północnej Azji Południowo-Wschodniej. Raz stwierdzony w Polsce. Nie jest zagrożony wyginięciem.
Taksonomia.
Po raz pierwszy gatunek opisał Peter Simon Pallas w 1776. Holotyp mógł pochodzić z kilku miejsc, między innymi Daurii. Autor nadał nowemu gatunkowi nazwę "Emberiza spodocephala". Obecnie (2022) część autorytetów podtrzymuje tę nazwę i tym samym pozycję w obrębie rodziny, niektóre zamiast w "Emberiza" umieszczają trznadla szarogłowego w rodzaju "Schoeniclus".
Pozycję trznadla szarogłowego względem części innych przedstawicieli "Schoeniclus" przedstawia poniższy kladogram, stanowiący uproszczony wycinek drzewa filogenetycznego uzyskanego przez Barkera i innych (2015):
Trznadel szarogłowy okazał się być gatunkiem siostrzanym wobec trznadla złotawego ("S. aurelous"), a ich linie rozwojowe rozdzieliły się około 3,07 mln lat temu. Linie rozwojowe kladów "S. aurelous"+"S. spodocephala" oraz "S. variabilis"+"S. chrysophrys"+"S. tristrami" rozeszły się blisko 4,0 mln lat temu. Hooper i Price (2017) uzyskali częściowo zbieżne wyniki, jednak nie uwzględnili kilku gatunków. Według nich trznadle złotawy i szarogłowy również są gatunkami siostrzanymi, lecz najbliżej spokrewnionymi z nimi jest trznadel złotobrewy ("S. chrysophrys"). Ten blisko 5,5 mln lat temu oddzielił się od kladu "S. chrysophrys"+"S. spodocephala", natomiast linie rozwojowe tych dwóch gatunków rozeszły się 4,66 mln lat temu. W badaniu nie uwzględniono trznadli szarych i amurskich.
Odrębność gatunkowa trznadla kreskowanego ("S. (s.) personatus") jest sporna. Na "Kompletnej liście ptaków świata..." (2022) został on umieszczony jako podgatunek trznadla szarogłowego, podobnie jak na "Howard and Moore Complete Checklist..." (2014). IOC uznaje go za odrębny monotypowy gatunek, tak jak "Clements Checklist of Birds of the World" (sierpień 2022) oraz autorzy listy ptaków świata opracowywanej we współpracy BirdLife International z autorami HBW (6. wersja online: grudzień 2021). Trzema wyróżnianymi przez niektóre autorytety podgatunkami są:
Morfologia.
Długość ciała wynosi około 13,5–16 cm, a masa ciała – 13–27 g. Wymiary średnie dla osobników podgatunku nominatywnego przedstawia poniższa tabela.
Trznadle szarogłowe pod względem rozmiarów i proporcji ciała przypominają potrzosa zwyczajnego ("S. schoeniclus"). Przeważnie w terenie sprawiają wrażenie dość ciemnych ptaków bez cech charakterystycznych. W szacie godowej u ptaków podgatunku nominatywnego głowa, gardło i pierś są ołowianoszare, a przód głowy i gardło – czarniawe. Brzuch jasnożółty (u osobników z zachodniej części zasięgu – niemal biały), po bokach występują rzadkie czarne pasy. Wierzch ciała głównie płowobrązowy z czarnymi pasami, kuper – szarobrązowy, bez pasków. Po bokach ogona obecne białe wstawki. Dwa jasnoochrowe paski skrzydłowe nie wyróżniają się. Dziób mocno zbudowany z prostą górną krawędzią, szary z różowawą żuchwą. Nogi różowe. W szacie spoczynkowej głowę i pierś pokrywają częściowo brązowe plamki na końcówkach piór, lecz ogólny wzór upierzenia zostaje zachowany.
U samic brakuje charakterystycznych cech. W przeciwieństwie do samców nie występuje u nich ciemny przód głowy oraz jednolicie szare upierzenie głowy i piersi, mają natomiast brudnobiałe gardło i białawe paski przyżuchwowe (najjaśniejsze z elementów upierzenia głowy) oraz słabo widoczne ciemniejsze paski podbródkowe. Mają pokryte brązowo-szarymi pasami ciemię oraz słabo zaznaczoną jasną brew. Grzbiet samic jest brązowy, w dosyć ciepłym odcieniu, z ciemniejszymi pasami. Głowa, szyja i boki piersi przeważnie zdają się mieć szarawy nalot. Spód ciała brudnobiały (niemal popielaty), z delikatnym kremowym nalotem. Boki tułowia i piersi pokrywają grube czarne pasy. Kuper szarobrązowy z niewyraźnymi ciemnymi nieregularnymi plamami. Dymorfizm sezonowy słabo zaznaczony.
Osobniki młodociane przypominają samice, jednak z bardziej matowym i nieco bardziej brązowawym upierzeniem. Niemal nie występuje u nich szary nalot na głowie i szyi.
Zasięg występowania.
Obszar występowania poszczególnych podgatunków trznadla szarogłowego jest następujący:
W bazie BirdLife International wymienione jest 8 państw, w których trznadla szarogłowego stwierdzano jedynie wyjątkowo: Afganistan, Bhutan, Finlandia, Niemcy, Indonezja, Kazachstan, Holandia, Wielka Brytania. 29 maja 2021 samca trznadla szarogłowego obserwowano na Helu; po zaakceptowaniu tego stwierdzenia Komisja Faunistyczna Sekcji Ornitologicznej Polskiego Towarzystwa Zoologicznego wciągnęła ten gatunek na "Listę awifauny krajowej".
Ekologia i zachowanie.
Środowiskiem życia trznadli szarogłowych jest tajga, podobnie jak u wielu innych trznadli. Preferują stosunkowo wysoką i gęstą roślinność. Na Syberii często zamieszkują te najbardziej wilgotne połacie zwartego drzewostanu, jednak pojawiają się także wśród krzewów i drzew wzdłuż brzegów rzek lub zbiorników. Czasami pojawiają się w górskich lasach (zarówno iglastych, jak i liściastych). Na Ałtaju występują co najmniej do 600 m n.p.m., w Japonii – do 1500 m n.p.m. (niekiedy wyżej), w północnej Mongolii – co najmniej do 1300 m n.p.m. Zimą zapuszczają się na niżej położone tereny u podnóża gór i na nizinach. Zwykle przebywają wówczas w zakrzewieniach rosnących wzdłuż cieków lub na skraju zadrzewień i przecinek.
Pożywieniem dorosłych trznadli szarogłowych w okresie lęgowym są przede wszystkim bezkręgowce, zarówno dorosłe, jak i larwy; między innymi niewielkie piewikowate (Cicadidae) oraz inne pluskwiaki (Hemiptera), muchówki (Diptera), mrówkowate (Formicidae), motyle (Lepidoptera), chrząszcze (Coleoptera) i pająki (Araneae). Skład diety piskląt jest podobny. Podczas przelotów i na zimowiskach trznadle szarogłowe żywią się różnymi nasionami, również zbóż. Pokarmu szukają głównie na ziemi. Poza sezonem lęgowym przebywają przeważnie w małych grupach, czasem z trznadlami innych gatunków.
Lęgi.
Okres lęgowy u trznadli szarogłowych zaczyna się zwykle między majem a połową czerwca, zależnie od obszaru występowania. Pisklęta miejscami klują się jeszcze we wrześniu. Trznadle szarogłowe wyprowadzają dwa lęgi w roku. Gniazdo prawdopodobnie buduje wyłącznie samica. Budulec stanowią miękkie trawy, wyściółkę zaś – włosie. Gniazdo przeważnie umieszczone jest na ziemi lub nisko na krzewie albo roślinie zielnej, czasem wyżej (do 5 m nad ziemią). Zniesienie składa się z 4 lub 5 jaj o jasnozielonej, niebieskawej lub różowawej skorupie pokrytej plamami barwy kasztanowej, podobnej do umbry, niekiedy też fioletowobrązowymi; na nich znajdują się jeszcze ciemne plamki i linie. Samica wysiaduje sama przez 12–14 dni. Pisklęta są karmione przez obydwa ptaki z pary. Opuszczają gniazdo po 9–14 dniach od wyklucia.
Status i zagrożenia.
IUCN uznaje trznadla szarogłowego za gatunek najmniejszej troski (LC, "Least Concern") od 2016 (stan w 2022); wcześniej gatunek nie był klasyfikowany w tym samym ujęciu systematycznym. BirdLife International uznaje trend liczebności populacji za prawdopodobnie stabilny. IUCN uznaje trznadla kreskowanego ("S. (s.) personatus") za osobny gatunek, ale także zalicza go do kategorii najmniejszej troski.

</doc>
<doc id="5271660" url="https://pl.wikipedia.org/wiki?curid=5271660" title="Therwil">
Therwil

Therwil (gsw. "Därwyl") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Arlesheim. 31 grudnia 2020 roku liczyła 9 943 mieszkańców.

</doc>
<doc id="5271661" url="https://pl.wikipedia.org/wiki?curid=5271661" title="Därwyl">
Därwyl



</doc>
<doc id="5271662" url="https://pl.wikipedia.org/wiki?curid=5271662" title="Daerwyl">
Daerwyl



</doc>
<doc id="5271663" url="https://pl.wikipedia.org/wiki?curid=5271663" title="Laufe">
Laufe



</doc>
<doc id="5271664" url="https://pl.wikipedia.org/wiki?curid=5271664" title="Laufon">
Laufon



</doc>
<doc id="5271665" url="https://pl.wikipedia.org/wiki?curid=5271665" title="Brislach">
Brislach

Brislach (gsw. "Brislech") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Laufen. 31 grudnia 2020 roku liczyła 1 690 mieszkańców. 

</doc>
<doc id="5271666" url="https://pl.wikipedia.org/wiki?curid=5271666" title="Brislech">
Brislech



</doc>
<doc id="5271667" url="https://pl.wikipedia.org/wiki?curid=5271667" title="Dittingen">
Dittingen

Dittingen (gsw. "Dittige") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Laufen. 31 grudnia 2020 roku liczyła 742 mieszkańców. 

</doc>
<doc id="5271668" url="https://pl.wikipedia.org/wiki?curid=5271668" title="Dittige">
Dittige



</doc>
<doc id="5271669" url="https://pl.wikipedia.org/wiki?curid=5271669" title="Mistrzostwa Świata w Kajakarstwie 1966">
Mistrzostwa Świata w Kajakarstwie 1966

7. Mistrzostwa świata w kajakarstwie odbyły się w dniach 19–21 sierpnia 1966 w Berlinie w Niemieckiej Republice Demokratycznej.
Rozegrano 13 konkurencji męskich i 3 kobiece. Mężczyźni startowali w kanadyjkach jedynkach (C-1) i dwójkach (C-2) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. Liczba i rodzaj konkurencji nie zmieniły się od poprzednich mistrzostw. Po raz pierwszy zastosowano zasadę, ze w danej konkurencji państwo mogło wystawić tylko jedna osadę.
Pierwsze miejsce w klasyfikacji medalowej wywalczyli reprezentanci Związku Radzieckiego.

</doc>
<doc id="5271670" url="https://pl.wikipedia.org/wiki?curid=5271670" title="László Fábián">
László Fábián

Imię i nazwisko László Fábián nosili lub noszą m.in.:

</doc>
<doc id="5271674" url="https://pl.wikipedia.org/wiki?curid=5271674" title="Hanna Faulhaber">
Hanna Faulhaber

Hanna Faulhaber (ur. 4 września 2004 w Aspen) – amerykańska narciarka dowolna, specjalizująca się w halfpipie, brązowa medalistka igrzysk olimpijskich młodzieży.
Kariera.
Po raz pierwszy na arenie międzynarodowej pojawiła się 14 grudnia 2018 roku w Copper Mountain, gdzie w zawodach Nor-Am Cup zajęła dziewiąte miejsce. Na mistrzostwach świata juniorów w Leysin w 2019 roku była szósta. Podczas rozgrywanych rok później igrzysk olimpijskich młodzieży w Lozannie wywalczyła brązowy medal.
W Pucharze Świata zadebiutowała 7 września 2019 roku w Cardronie, gdzie zajęła 14. miejsce. Tym samym już w debiucie zdobyła pierwsze pucharowe punkty. Na podium zawodów tego cyklu pierwszy raz stanęła 30 grudnia 2021 roku w Calgary, kończąc rywalizację na drugiej pozycji. Rozdzieliła tam reprezentującą Chiny Eileen Gu oraz Rachael Karker z Kanady. W sezonie 2021/2022 zajęła drugie miejsce w klasyfikacji half-pipe'a.
Na mistrzostwach świata w Aspen w 2021 roku zajęła czwarte miejsce, przegrywając walkę o podium z Zoe Atkin z Wielkiej Brytanii. Podczas rozgrywanych rok później igrzysk olimpijskich w Pekinie uplasowała się na szóstym miejscu.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja generalna została zastąpiona przez klasyfikację "Park &amp; Pipe" (OPP), łączącą slopestyle, halfpipe oraz big air.

</doc>
<doc id="5271677" url="https://pl.wikipedia.org/wiki?curid=5271677" title="Li Fanghui">
Li Fanghui

Li Fanghui (; ur. 10 marca 2003) – chińska narciarka dowolna, specjalizująca się w halfpipie, srebrna medalistka igrzysk olimpijskich młodzieży.
Kariera.
Po raz pierwszy na arenie międzynarodowej pojawiła się 15 września 2016 roku w Cardronie, gdzie w zawodach Australian New Zealand Cup zajęła szóste miejsce. Na mistrzostwach świata juniorów w Cardronie w 2018 roku była szósta. Podczas rozgrywanych dwa lata później igrzysk olimpijskich młodzieży w Lozannie wywalczyła srebrny medal. 
W Pucharze Świata zadebiutowała 4 lutego 2017 roku w Mammoth Mountain, gdzie została zdyskwalifikowana. Pierwsze pucharowe punkty zdobyła 7 grudnia 2018 roku w Copper Mountain, zajmując ósme miejsce. Na podium zawodów tego cyklu pierwszy raz stanęła 20 grudnia 2018 roku w Secret Garden, kończąc rywalizację na trzeciej pozycji. Wyprzedziły ją tylko jej rodaczka Zhang Kexin i Rachael Karker z Kanady. W sezonie 2019/2020 zajęła czwarte miejsce w klasyfikacji half-pipe'a.
Na mistrzostwach świata w Aspen w 2021 roku zajęła piąte miejsce. Wynik ten powtórzyła podczas rozgrywanych rok później igrzysk olimpijskich w Pekinie.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja generalna została zastąpiona przez klasyfikację "Park &amp; Pipe" (OPP), łączącą slopestyle, halfpipe oraz big air.

</doc>
<doc id="5271679" url="https://pl.wikipedia.org/wiki?curid=5271679" title="Kai Owens">
Kai Owens

Kai Owens (ur. 16 sierpnia 2004) – amerykańska narciarka dowolna pochodzenia chińskiego, specjalizująca się w jeździe po muldach.
Po raz pierwszy na arenie międzynarodowej pojawiła się 19 grudnia 2018 roku w Winter Park, gdzie w zawodach Open zajęła 18. miejsce w muldach. Na mistrzostwach świata juniorów w Leysin w 2019 roku była szósta w muldach podwójnych.
W Pucharze Świata zadebiutowała 25 stycznia 2020 roku w Mont-Tremblant, gdzie zajęła 11. miejsce w muldach. Tym samym już w debiucie zdobyła pierwsze pucharowe punkty. Na podium zawodów tego cyklu pierwszy raz stanęła 5 lutego 2021 roku w Deer Valley, wygrywając rywalizację w muldach podwójnych. Wyprzedziła tam dwie rodaczki: Hannah Soar i Tess Johnson. W sezonie 2021/2022 zajęła trzecie miejsce w klasyfikacji muld podwójnych.
Na mistrzostwach świata w Ałmaty w 2021 roku zajęła szóste miejsce w muldach i dziesiąte w muldach podwójnych. Podczas rozgrywanych rok później igrzysk olimpijskich w Pekinie uplasowała się na dziesiątym miejscu w jeździe po muldach.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja jazdy po muldach jest jednocześnie klasyfikacją generalną.

</doc>
<doc id="5271680" url="https://pl.wikipedia.org/wiki?curid=5271680" title="Kutnerka brązoworóżowa">
Kutnerka brązoworóżowa

Kutnerka brązoworóżowa ("Tomentella punicea" (Alb. &amp; Schwein.) J. Schröt.) – gatunek grzybów z rodziny chropiatkowatych ("Thelephoraceae").
Systematyka i nazewnictwo.
Pozycja w klasyfikacji według Index Fungorum: "Tomentella, Thelephoraceae, Thelephorales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy opisali go w 1815 r. Johannes Baptista von Albertini i Lewis David von Schweinitz nadając mu nazwę "Thelephora punicea". Obecną, uznaną przez Index Fungorum nazwę nadał mu w 1888 r. Joseph Schröter.
Ma 14 synonimów. Niektóre z nich:
Nazwę polską zaproponował Władysław Wojewoda w 2003 r.
Morfologia.
Rozpostarty, o średnicy 5–15 (50) cm, pajęczynowaty, siateczkowaty, wełnisty. Powierzchnia żółtobrązowa, rdzawobrązowa, na brzegach ciemnobrązowa, młody zwykle z czerwonobrązowymi kroplami.
Strzępki o średnicy 2–4 µm, grubościenne (ściana komórkowa o grubości ok. 0,5–2 µm). Zarodniki rdzawobrązowe 5,5–7,5 × 3,5–5 µm, nieamyloidalne. Podstawki 35–60 × 5,5–7,5 µm.
Jest wiele gatunków rodzaju kutnerka, możliwych do odróżnienia tylko badaniami mikroskopowymi.
Występowanie.
Kutenerka brązoworóżowa występuje w Ameryce Północnej, Europie, Azji, Australii, w Japonii i na Nowej Zelandii. W Polsce W. Wojewoda w 2003 r. przytacza tylko dwa stanowiska i to dawne (1900 i 1901 r.), podane przez Bogumira Eichlera w Międzyrzecu Podlaskim. Według W. Wojewody rozprzestrzenienie tego gatunku w Polsce i stopień jego zagrożenia nie są znane.
Grzyb nadrzewny, saprotrof. Na stanowiskach podanych w Polsce występował na martwych pniach i gałęziach olchy. Według źródeł zagranicznych występuje na pozbawionym kory, spróchniałym drewnie liściastym lub iglastym.

</doc>
<doc id="5271681" url="https://pl.wikipedia.org/wiki?curid=5271681" title="Tomentella punicea">
Tomentella punicea



</doc>
<doc id="5271683" url="https://pl.wikipedia.org/wiki?curid=5271683" title="Shao Qi">
Shao Qi

Shao Qi (; ur. 10 lipca 2001) – chińska narciarka dowolna, specjalistka w skokach akrobatycznych, dwukrotna medalistka mistrzostw świata juniorów. 
Po raz pierwszy w zawodach Pucharu Świata wystąpiła 17 grudnia 2016 roku w Beidahu, gdzie zajęła 19. miejsce. Tym samym już w debiucie zdobyła pierwsze punkty. Na podium zawodów tego cyklu pierwszy raz znalazła się 19 stycznia 2019 roku w Lake Placid, kończąc rywalizację na drugiej pozycji. Rozdzieliła tam dwie rodaczki: Xu Mengtao i Xu Nuo. W sezonie 2018/2019 zajęła piąte miejsce w klasyfikacji skoków akrobatycznych.
Podczas rozgrywanych w 2019 roku mistrzostw świata w Deer Valley zajęła dziesiąte miejsce. Trzy lata później, na igrzyskach olimpijskich w Pekinie zajęła siedemnastą pozycję.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skoków akrobatycznych jest jednocześnie klasyfikacją generalną.

</doc>
<doc id="5271684" url="https://pl.wikipedia.org/wiki?curid=5271684" title="László Fábián (kajakarz)">
László Fábián (kajakarz)

László Fábián (ur. 10 lipca 1936 w Budapeszcie, zm. 10 sierpnia 2018 tamże) – węgierski kajakarz, złoty medalista olimpijski z Melbourne i czterokrotny mistrz świata.
Kariera sportowa.
Zajął 4. miejsce w wyścigu kajaków czwórek (K-4) na 10 000 metrów i 6. miejsce w wyścigu K-4 na 1000 metrów na mistrzostwach świata w 1954 w Mâcon.
Zdobył złoty medal w wyścigu kajaków dwójek (K-2) na igrzyskach olimpijskich w 1956 w Melbourne. Jego partnerem był János Urányi. Osada węgierska wyprzedziła Fritza Briela i Theodora Kleine ze wspólnej reprezentacji Niemiec oraz Dennisa Greena i Waltera Browna z Australii. Fábián i Urányi zdobyli złoty medal w wyścigu K-2 na 500 metrów i srebrny medal w K-2 na 10 000 metrów na mistrzostwach Europy w 1957 w Gandawie oraz złoty medal w K-2 na 10 000 metrów (a także zajęli 7. miejsce w wyścigu K-2 na 1000 metrów) na mistrzostwach świata w 1958 w Pradze. Na mistrzostwach Europy w 1959 w Duisburgu wywalczyli brązowy medal na 10 000 metrów.
Startując w parze z Imre Szöllősim zwyciężył w wyścigach dwójek na 1000 metrów i na 10 000 metrów, a także zdobył srebrny medal w sztafecie K-1 4 × 500 metrów (oprócz Fábiána startowali w niej Szöllősi, Imre Kemecsey i György Mészáros) na mistrzostwach Europy w 1961 w Poznaniu. Na mistrzostwach świata w 1963 w Jajcach (które były również mistrzostwami Europy) Fábián zdobył dwa złote medale: w dwójce na 10 000 metrów (z Istvánem Timárem i w czwórce na 10 000 metrów (z Timárem, Otto Koltaiem i László Ürögim.
Na mistrzostwach Europy w 1965 w Snagov zdobył razem z Szöllősim złoty medal w wyścigu K-2 na 10 000 metrów i brązowy medal w K-2 na 1000 metrów. Zwyciężył z Szöllősim w dwójkach na 10 000 metrów, a także zdobył srebrny medal w czwórkach na tym dystansie (z Szöllősim, Jánosem Petroczym i Ürögim) na mistrzostwach świata w 1966 w Berlinie. Zdobył złoty medal w K-2 na 10 000 metrów na mistrzostwach Europy w 1967 w Duisburgu (jego partnerem był Imre Kemecsey), a na mistrzostwach Europy w 1969 w Moskwie wywalczył srebrny medal w wyścigu K-4 na 10 000 metrów.
W 2006 został odznaczony Krzyżem Oficerskim Orderu Zasługi.
Rodzina.
Jego żona Katalin Rozsnyói była również kajakarką, medalistką olimpijską z 1968.

</doc>
<doc id="5271687" url="https://pl.wikipedia.org/wiki?curid=5271687" title="Elisa Spiropali">
Elisa Spiropali

Elisa Spiropali (ur. 15 marca 1983 w Tiranie) – albańska polityk, członek Socjalistyczna Partia Albanii, minister stanu ds. stosunków z parlamentem w drugim i trzecim rządzie Ediego Ramy. 
Życiorys.
Elisa Spiropali urodziła się 15 marca 1983 r. w Tiranie. Uczyła się w szkole średniej Gjimnazi „Qemal Stafa” w Tiranie, a następnie w Lester B. Pearson United World College of the Pacific (Pearson College UWC) w Vancouver w Kanadzie. W 2001 r. rozpoczęła studia na Mount Holyoke College w Massachusetts, w USA. W 2005 r. ukończyła studia na dwóch kierunkach i uzyskała tytuły Bachelor of Economics i Bachelor of Politics. W ramach wymiany spędziła jeden semestr w Mount Holyoke College University w Buenos Aires. W 2007 r. otrzymała stypendium OSI Chevening Scholarship Programs, dzięki któremu studiowała europejską politykę gospodarczą na Uniwersytecie Sussex w Wielkiej Brytanii.
W 2009 r. została członkiem Socjalistycznej Partii Albanii. Kandydowała na posła Zgromadzenia Albanii w wyborach w 2009 r., a następnie została wybrana przewodniczącą Forum Młodych Socjalistycznej Partii Albanii (FRESSH) i członkiem Zgromadzenia Narodowego Socjalistycznej Partii Albanii. Pełniła również funkcję sekretarza ds. młodzieży radnego miejskiego w Tiranie i funkcję rzeczniczki Prezydencji Partii Socjalistycznej. Od października 2013 r. do marca 2015 r. Spiropali była dyrektorem Generalnym Urzędu Celnego.
W wyborach parlamentarnych w 2017 r. została wybrana na zastępcę regionu Korcza, natomiast w 2021 r. została wybrana na członka Zgromadzenia Republiki Albanii w regionie Tirany. W latach 2017–2019 była wiceprzewodniczącą socjalistycznej grupy parlamentarnej i wiceprzewodniczącą komisji pracy, spraw społecznych i zdrowia. Od stycznia 2019 r. jest minister stanu ds. stosunków z parlamentem w drugim i trzecim rządzie Ediego Ramy. 
Życie prywatne.
Elisa Spiropali jest mężatką i ma dwoje dzieci, Naltę i Kren.

</doc>
<doc id="5271689" url="https://pl.wikipedia.org/wiki?curid=5271689" title="Rino Yanagimoto">
Rino Yanagimoto

 – japońska narciarska dowolna, specjalizująca się w jeździe po muldach.
Po raz pierwszy na arenie międzynarodowej pojawiła się 19 sierpnia 2014 roku w Perisher, gdzie w zawodach Australian New Zealand Cup zajęła 10. miejsce w jeździe po muldach. Nigdy nie wystąpiła na mistrzostwach świata juniorów.
W Pucharze Świata zadebiutowała 23 lutego 2019 roku w Tazawako, zajmując 23. miejsce w jeździe po muldach. Tym samym już w debiucie zdobyła pierwsze pucharowe punkty. Pierwszy raz na podium zawodów tego cyklu stanęła 12 grudnia 2021 roku w Idre Fjäll, kończąc rywalizację w muldach podwójnych na drugiej pozycji. Rozdzieliła tam na podium Francuzkę Perrine Laffont i Jakarę Anthony z Australii. W klasyfikacji generalnej jazdy po muldach w sezonie 2021/2022 zajęła dziewiąte miejsce.
Osiągnięcia.
Puchar Świata.
Miejsca w klasyfikacji generalnej jazdy po muldach.
Od sezonu 2020/2021 klasyfikacja jazdy po muldach jest jednocześnie klasyfikacją generalną.

</doc>
<doc id="5271692" url="https://pl.wikipedia.org/wiki?curid=5271692" title="Aeshnomorpha">
Aeshnomorpha

Aeshnomorpha – takson ważek z podrzędu Epiprocta i infrarzędu różnoskrzydłych.
Morfologia.
Owad dorosły.
Aeshnomorpha podobnie jak inne ważki różnoskrzydłe mają głowę o dużych oczach złożonych z większymi fasetkami po stronie grzbietowej i mniejszymi po stronie brzusznej. Oczy te leżą bardzo blisko siebie, a nawet mogą się ze sobą stykać. Obecny jest w tej grupie przynajmniej mały płat intraokularny.
Tak jak u innych ważek różnoskrzydłych ich skrzydła w pozycji spoczynkowej trzymane są całkowicie rozprostowane na boki. Ich użyłkowanie charakteryzuje przynajmniej spłaszczony sektor radialny lepiej wyodrębniony niż u taksonów bardziej bazalnych. Druga gałąź żyłki radialnej tylnej jest z wyjątkiem "Archipetalia" i niektórych kopalnych Gomphaeschninae przynajmniej trochę pofalowana, a u Aeschnodea falowanie to ulega modyfikacji w zakrzywienie. W pierwotnym planie budowy użyłkowanie całych Aeshnoptera cechować się ma także pierwszą i drugą gałęzią żyłki radialnej równoległymi w odcinkach nasadowych i tam oddzielonymi przez pojedynczy szereg komórek oraz mniej lub bardziej pofalowanymi gałęzią 3/4 żyłki radialnej tylnej i żyłką medialną przednią – cechy te jednak wtórnie zanikły u części taksonów kopalnych oraz u "Archipetalia". Trójkąty dyskoidalne u Aeshnomorpha w obu parach skrzydeł są podobnie wykształcone, rozciągnięte podłużnie. U większość przedstawicieli tej grupy "hypertriangulum" podzielone jest przynajmniej jedną żyłką poprzeczną.
Odwłok, z wyjątkiem rodzajów "Archipetalia" i "Gomphaeschna", przynajmniej na grzbietowych stronach niektórych tergitów ma rozwinięte właściwe, podłużne żeberka pośrodkowe, a nie tylko ostre fałdy oskórka. W pierwotnym planie budowy odwłok samca ma wtórny aparat kopulacyjny z ostatnim segmentem pęcherzyka nasiennego ("vesicula spermalis") zaopatrzonym w parzyste "flagellae", krótką ligulą w kształcie litery „L” z powierzchnią przednio-brzuszną wykształconą w formie ostrej listewki rozdzielające walwy, zaopatrzoną w wydłużone, pośrodkowe wcięcie "lamina anterior", blaszkowate i skierowane dośrodkowo "hamuli anteriores" oraz silnie zredukowane "hamuli posteriores".
Larwa.
Larwy mają wystające ku przodowi oczy złożone, osiągające największą szerokość przed wysokością panewek czułkowych. Wykształcona z wargi dolnej maska ma wydłużony przedbródek. Ich przedżołądek zaopatrzony jest w małe, guzkowate płaty mające osiem lub mniej zgrupowanych w klaster ząbków. Na szczycie odwłoka mają wyraźną piramidkę analną utworzoną przez wydłużone, spiczasto zwieńczone przysadki odwłokowe, paraprokty i wyrostki epiproktów, co łączy je z innymi Neoanisoptera. Wyrostki epiproktów zwykle są na wierzchołkach rozwidlone. Z wyjątkiem Austropetaliida charakteryzują się obecnością mięśnia poprzecznego nie tylko w szóstym, ale także w piątym segmencie odwłoka, co umożliwia im poruszanie się napędem odrzutowym, dzięki gwałtownemu wypuszczaniu wody z komory rektalnej.
Taksonomia.
Takson w podobnym sensie wprowadził już w 1991 roku Hans Klaus Pfau pod nazwą Palanisoptera. Nazwa ta została jednak wykorzystana dla innego taksonu przez Hansa Lohmanna. W 1996 roku takson ten wprowadzony został przez Güntera Bechly’ego pod nazwą Aeshnata. Tu sytuacja jest podobna – Lohmann użył tej nazwy w nieopublikowanym manuskrypcie z 1995 roku oraz opublikowanej pracy z 1996 roku dla innego taksonu, odpowiadającego Aeshnodea z klasyfikacji Bechly’ego. Nazwę Aeshnomorpha wprowadzili Bechly i współpracownicy w 2001 roku. Takson ten obejmować ma wszystkie Aeshnoptera z wyjątkiem wymarłego rodzaju "Cymatophlebiella" i wymarłej nadrodziny Mesuropetaloidea. Filogenetyczna systematyka Aeshnomorpha według pracy Bechly’ego z 2007 roku do rangi rodziny przedstawia się następująco:

</doc>
<doc id="5271693" url="https://pl.wikipedia.org/wiki?curid=5271693" title="Sarniak jasnonogi">
Sarniak jasnonogi

Sarniak jasnonogi ("Sarcodon leucopus" (Pers.) Maas Geest. &amp; Nannf.) – gatunek grzybów z rodziny kolcownicowatych ("Bankeraceae").
Systematyka i nazewnictwo.
Pozycja w klasyfikacji według Index Fungorum: "Sarcodon, Bankeraceae, Thelephorales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy opisał go w 1825 r. Christiaan Hendrik Persoon nadając mu nazwę "Hydnum leucopus". Obecną, uznaną przez Index Fungorum nazwę nadali mu w 1969 r. Rudolph Arnold Maas Geesteranus i John Axel Nannfeldt.
Nazwę polską zaproponował Władysław Wojewoda 2003 r.
Morfologia.
Grzyb kapeluszowy. Kapelusz spłaszczony,w starszych owocnikach lekko wklęsły, o średnicy do 20 cm. Powierzchnia o barwie od jasnofioletowo-brązowej do ciemnobrązowej, początkowo delikatnie filcowata, potem popękana i łuskowata. Łuski błyszczące. Trzon o wysokości 2–6 cm i średnicy 4–8 cm. Hymenofor kolczasty. Kolce o długości do 1,5 cm i średnicy około 1 mm. Miąższ o nieprzyjemnym zapachu i gorzkim smaku.
Zarodniki mniej więcej kuliste, zazwyczaj o wymiarach 7,2–7,9 × 4,5–5,6 µm.
Występowanie.
Sarniak jasnonogi występuje w Ameryce Północnej, Europie i Azji. Najwięcej jego stanowisk podano w Europie. W Polsce W. Wojewoda w 2003 r. przytacza tylko jedno stanowisko i to dawne, podane przez J. Schrötera w 1889 r. w Zielonej Górze. Według W. Wojewody na terenie Polski jest to gatunek wymarły.
Grzyb naziemny, saprotrof. Na stanowisku podanym w Polsce rósł na ziemi w lesie iglastym.

</doc>
<doc id="5271694" url="https://pl.wikipedia.org/wiki?curid=5271694" title="Sarcodon leucopus">
Sarcodon leucopus



</doc>
<doc id="5271696" url="https://pl.wikipedia.org/wiki?curid=5271696" title="Zoe Chore">
Zoe Chore

Zoe Chore (ur. 26 lutego 1998) – kanadyjska narciarka dowolna, specjalizująca się w skicrossie, złota medalistka mistrzostw świata juniorów.
Kariera.
Po raz pierwszy na arenie międzynarodowej pojawiła się 18 lutego 2015 roku w Fernie, gdzie w zawodach Nor-Am Cup zajęła czwarte miejsce. W 2019 roku zdobyła złoty medal podczas mistrzostw świata juniorów w Reiteralm.
W Pucharze Świata zadebiutowała 20 stycznia 2018 roku w Nakisce, gdzie zajęła 25. miejsce. Tym samym już w swoim debiucie wywalczyła pierwsze pucharowe punkty. Na podium zawodów tego cyklu po raz pierwszy stanęła 14 grudnia 2021 roku w Arosie, kończąc rywalizację na trzeciej pozycji. W zawodach tych wyprzedziły ją tylko jej rodaczka, Marielle Thompson i Fanny Smith ze Szwajcarii. W sezonie 2020/2021 zajęła dziesiąte miejsce w klasyfikacji generalnej skicrossu.
Na mistrzostwach świata w Idre Fjäll w 2021 roku zajęła czternastą pozycję.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skicrossu zastąpiła klasyfikację generalną.

</doc>
<doc id="5271699" url="https://pl.wikipedia.org/wiki?curid=5271699" title="Wilner Trupe">
Wilner Trupe



</doc>
<doc id="5271700" url="https://pl.wikipedia.org/wiki?curid=5271700" title="Wydział Zarządzania i Inżynierii Produkcji Politechniki Łódzkiej">
Wydział Zarządzania i Inżynierii Produkcji Politechniki Łódzkiej



</doc>
<doc id="5271702" url="https://pl.wikipedia.org/wiki?curid=5271702" title="Marin Hamill">
Marin Hamill

Marin Hamill (ur. 5 kwietnia 2001 w Salt Lake City) – amerykańska narciarka dowolna, specjalizująca się w slopestyle'u i Big Air.
Po raz pierwszy na arenie międzynarodowej pojawiła się 10 grudnia 2015 roku w Copper Mountain, gdzie w zawodach FIS Cup zajęła dziewiąte miejsce w half-pipie. W 2017 roku wystąpiła na mistrzostwach świata juniorów w Valmalenco, zajmując czwarte miejsce w slopestyle'u.
W Pucharze Świata zadebiutowała 28 stycznia 2017 roku w Seiser Alm, plasując się na 18. pozycji w slopestyle'u. Tym samym już w debiucie zdobyła pierwsze pucharowe punkty. Na podium zawodów tego cyklu pierwszy raz stanęła 16 stycznia 2022 roku w Font-Romeu, kończąc rywalizację w tej samej konkurencji na drugiej pozycji. W zawodach tych rozdzieliła Francuzkę Tess Ledeux i Austriaczkę Larę Wolf. W klasyfikacji końcowej slopestyle'u w sezonie 2019/2020 zajęła drugie miejsce.
W 2021 roku wystartowała na mistrzostwach świata w Aspen, gdzie zajęła piąte miejsce w slopestyle'u i siedemnaste w Big Air. Na rozgrywanych rok później igrzyskach olimpijskich w Pekinie była czternasta w Big Air i dwunasta w slopestyle'u.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja generalna została zastąpiona przez klasyfikację "Park &amp; Pipe" (OPP), łączącą slopestyle, halfpipe oraz big air.

</doc>
<doc id="5271703" url="https://pl.wikipedia.org/wiki?curid=5271703" title="Panaeshnida">
Panaeshnida

Panaeshnida – takson ważek z podrzędu Epiprocta i infrarzędu różnoskrzydłych.
Takson ten wprowadzony został w 2001 roku przez Güntera Bechly’ego i współpracowników. Obejmuje wymarłą rodzinę Progobiaeshnidae i klad Aeshnida, a więc wszystkie Aeshnomorpha z wyjątkiem Austropetaliida. Jego autapomorfią jest dobrze wyodrębniony, niezygzakujący sektor radialny spłaszczony w obu parach skrzydeł. Z wyjątkiem większości Gomphaeschnidae charakterystyczny jest podział trójkątu dyskoidalnego na więcej niż dwie komórki oraz podział "hypertriangulum" przez kilka równoległych żyłek poprzecznych. Z wyjątkiem Gomphaeschnidae oraz rodzaju "Brachytron" skrzydła tych ważek cechuje ponadto przestrzeń submedialna między skrzyżowaniem żyłki kubitalnej tylnej a żyłką pseudoanalną podzielona przez co najmniej jedną dodatkową żyłkę poprzeczną kubito-analną.
Filogenetyczna systematyka Panaeshnida według pracy Bechly’ego z 2007 roku do rangi rodziny przedstawia się następująco:

</doc>
<doc id="5271705" url="https://pl.wikipedia.org/wiki?curid=5271705" title="Karina Chmielewska">
Karina Chmielewska

Karina Chmielewska (ur. 25 kwietnia 1997) – polska siatkarka, występująca na pozycji rozgrywającej. Od 2021 roku reprezentuje BKS BOSTIK Bielsko-Biała w TAURON Lidze.
Karierę siatkarską rozpoczynała w klubie MUKS Piątka Sandomierz. W latach 2012-2021 byłą zawodniczką drużyny MKS SAN-Pajda Jarosław, z którą w 2019 roku awansowała do pierwszej ligi. W 2021 roku podpisała kontrakt z BKS BOSTIK Bielsko-Biała. W TAURON Lidze zadebiutowała 26 września 2021 w meczu przeciwko drużynie Developres BELLA DOLINA Rzeszów.

</doc>
<doc id="5271707" url="https://pl.wikipedia.org/wiki?curid=5271707" title="Alia Delia Eichinger">
Alia Delia Eichinger

Alia Delia Eichinger (ur. 19 lipca 2001 we Freyung) – niemiecka narciarka dowolna, specjalizująca się w slopestyle'u i Big Air.
Po raz pierwszy na arenie międzynarodowej pojawiła się 23 kwietnia 2016 roku w Stubaital, gdzie w zawodach krajowych zwyciężyła w slopestyle'u. Nigdy nie wystartowała na mistrzostwach świata juniorów.
W Pucharze Świata zadebiutowała 1 grudnia 2017 roku w Mönchengladbach, plasując się na szóstej pozycji w Big Air. Tym samym już w debiucie zdobyła pierwsze pucharowe punkty. Na podium zawodów tego cyklu pierwszy raz stanęła 5 marca 2022 roku w Bakuriani, kończąc rywalizację w slopestyle'u na trzeciej pozycji. W zawodach tych wyprzedziły ją jedynie Kanadyjka Megan Oldham i Sarah Höfflin ze Szwajcarii. W klasyfikacji końcowej slopestyle'u w sezonie 2021/2022 zajęła dziewiąte miejsce.
W 2021 roku wystartowała na mistrzostwach świata w Aspen, gdzie zajęła 15. miejsce w slopestyle'u i 21. w Big Air. Na rozgrywanych rok później igrzyskach olimpijskich w Pekinie była osiemnasta w Big Air i siedemnasta w slopestyle'u.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja generalna została zastąpiona przez klasyfikację "Park &amp; Pipe" (OPP), łączącą slopestyle, halfpipe oraz big air.

</doc>
<doc id="5271709" url="https://pl.wikipedia.org/wiki?curid=5271709" title="Koronkarstwo w Chorwacji">
Koronkarstwo w Chorwacji

Koronkarstwo w Chorwacji – tradycja tworzenia koronek rozwijana w różnych miejscowościach Chorwacji. W 2009 roku zostało wpisane na listę niematerialnego dziedzictwa UNESCO w Europie.
Historia.
Na terenie Chorwacji tradycje koronkarskie istnieją od XV wieku. Powstało kilka ośrodków, w których wykonuje się różnego typu koronki. Koronki igiełkowe w: Pagu, Primošten, w okolicach Slavonskiego Brodu (koronki Sols), koronki klockowe w: Lepoglavie i Sveta Marina, frywolitki w Križevci i teneryfy na wyspie Hvar. Wszystkie zostały zarejestrowane na liście niematerialnego dziedzictwa kulturowego Ministerstwa Kultury Republiki Chorwacji. Dodatkowo koronki z Pagu, Hvaru i Lepoglavy wpisano w 2009 roku na listę reprezentatywną UNESCO niematerialnego dziedzictwa kulturowego ludzkości pod nazwą „Koronkarstwo w Chorwacji”. W celu popularyzacji tej formy rękodzieła artystycznego co roku są organizowane wydarzenia nazywane festiwalami. Najstarszy od 1997 roku odbywa się w Lepoglavie. Na jego wzór w 2010 roku zorganizowano Międzynarodowy Festiwal Koronki w Pagu.
Po wpisaniu koronkarstwa na listę UNESCO w ramach serii „Mini monety” Chorwacki Bank Narodowy we współpracy z Hrvatskim novčarskim zavodom wyemitował pamiątkową złotą monetę „Koronkarstwo w Chorwacji” z motywami koronki z Pagu i Lepoglavy. Projekt monety przygotował rzeźbiarz Stjepan Divković.
W 2014 roku Hrvatsko filatelističko društvo Zadar (Chorwackie Towarzystwo Filatelistyczne Zadar) wydało pamiątkową kopertę z motywem koronki z Pagu oraz znaczek pocztowy z koronką z Pagu
Koronka igiełkowa z Pagu.
Koronki igiełkowe w Pagu były wytwarzane od XV wieku. Benedyktynki z klasztoru św. Małgorzaty w Pagu w szkole dla dziewcząt uczyły nie tylko czytania i pisania, ale również wytwarzania koronek. W 1906 roku dzięki Natalie Bruck-Auffenberg w Pagu powstała szkoła koronkarska, która działała z przerwami do 1945 roku. Koronki wykonuje się igłą. Przed rozpoczęciem pracy należy pomocniczą nitką przymocować do tekturki kontury koronki wykonując rodzaj siatki. Wykonuje się je z grubszej nici. Po ukończeniu pracy nici pomocnicze mocujące koronkę usuwa się. Ich zadaniem było utrzymanie napięcia nitek i kształtu koronki. Tekturkę przykrytą folią umieszcza się na półokrągłej poduszce. Koronczarki z Pagu tworzą koronki, używając 31 elementów, które łączą w geometryczne wzory.
Koronka klockowa z Lepoglavy.
Uznaje się, że koronkarstwo w Lepoglavie rozwinęło się dzięki paulinom, którzy nauczyli miejscowe kobiety zdobienia koronkami strojów liturgicznych. Z czasem koronkarstwa uczono na kursach i warsztatach w szkole, a koronki stały się dodatkowym źródłem dochodu dla koronczarek na wsi. Dzięki staraniom Izidora Kršnjavoga w 1892 roku w Lepoglavie uruchomiono kursy koronkarstwa wzorowane na szkole koronkarskiej w Idriji. W Lepoglavie są wytwarzane koronki klockowe.
Koronki z Hvaru.
Koronki z wyspy Hvar są wykonywane z nici zrobionych z włókien agawy. Wykonują je od XIX wieku wyłącznie zakonnice z miejscowego klasztoru benedyktynek. Wybrały taki materiał, ponieważ na wyspie istniała tradycja wykonywania z włókna agawy lin i nici do wyplatania sieci rybackich. Na wyspie Hvar są wytwarzane koronki teneryfowe. Koronki z Hvaru, ze względu na użyty materiał, pełnią wyłącznie funkcję dekoracyjną. Nie wolno ich zwilżać, prasować i prać.

</doc>
<doc id="5271711" url="https://pl.wikipedia.org/wiki?curid=5271711" title="Mitja Bervar">
Mitja Bervar

Mitja Bervar (ur. 18 lipca 1965) – słoweński polityk i menedżer branży kulturalnej, w latach 2012–2017 przewodniczący Rady Państwa.
Życiorys.
W młodości trenował koszykówkę i piłkę ręczną. Ukończył studia ekonomiczne, uzyskał magisterium z zarządzania na Univerza na Primorskem. Zawodowo związany z branżą kulturalną. Był sekretarzem generalnym towarzystwa słoweńskich kompozytorów (2001–2009) oraz centrum informacji muzycznej SIGIC (2004–2009). Przewodniczył radzie organizacyjnej festiwalu ISCM World Music Days w Lublanie (2003). Od 2009 do 2012 pełnił funkcję dyrektora opery w Lublanie.
Wszedł w skład Rady Państwa jako przedstawiciel środowiska kultury i sportu. Od grudnia 2012 do grudnia 2017 stał na czele izby wyższej słoweńskiego parlamentu. W 2017 został członkiem komitetu wykonawczego Partii Nowoczesnego Centrum, zrezygnował jednak z funkcji partyjnych w 2018.
Zawarł związek małżeński z Sonją Kralj Bervar, która była wiceprzewodniczącą Liberalnej Demokracji Słowenii. Ojciec dwójki dzieci.

</doc>
<doc id="5271713" url="https://pl.wikipedia.org/wiki?curid=5271713" title="Fahd Kardoud">
Fahd Kardoud

Fahd Kardoud (ur. 21 stycznia 1990) – marokański piłkarz, grający na pozycji defensywnego pomocnika. Od 2017 roku jest wolnym graczem.
Kariera klubowa.
KAC Kénitra (2010–2013).
Zaczynał karierę w KACu Kénitra, do tego klubu trafił 1 lipca 2010 roku z nieznanego zespołu. W tym zespole w ekstraklasie zadebiutował 22 sierpnia 2011 roku w meczu przeciwko Rai Casablanca, wygranym 1:0. Zagrał cały mecz. Pierwszą asystę zaliczył 17 listopada 2012 roku w meczu przeciwko Olympique Khouribga, wygranym 1:0. Asystował przy golu w 67. minucie. Łącznie w tym okresie gry w zespole z Al-Kunajtiry zagrał 37 meczów i dwukrotnie asystował.
FUS Rabat (2013–2015).
5 lipca 2013 roku został zawodnikiem FUSu Rabat. W stołecznym zespole zadebiutował 23 sierpnia w meczu przeciwko FARowi Rabat, wygranym 0:1. Fahd Karkoud zagrał całą drugą część spotkania. Z klubem z Rabatu zdobył w sezonie 2014/2015 puchar Maroka. Łącznie w FUSie rozegrał 14 spotkań.
Powrót do KACu (2015–2017).
1 lipca 2015 roku Karkoud wrócił do Kénitry. Ponownie w tym zespole zadebiutował dopiero 17 listopada 2016 roku (w poprzednim sezonie jedynie dwukrotnie siedział na ławce) w meczu przeciwko Ittihadowi Tanger, przegranym 0:2, grając cały mecz. Łącznie w latach 2015–2017 zagrał dla KACu w 5 spotkaniach.
Dalsza kariera (2017–).
17 stycznia 2017 roku dołączył do Mouloudii Wadżda.
Od 1 lipca 2017 roku jest wolnym zawodnikiem.

</doc>
<doc id="5271715" url="https://pl.wikipedia.org/wiki?curid=5271715" title="Chaundee Brown">
Chaundee Brown

Chaundee Dwaine Brown Jr. (ur. 4 grudnia 1998 w Orlando) – amerykański koszykarz, występujący na pozycji rzucającego obrońcy, aktualnie zawodnik Austin Spurs.
W 2017 został wybrany najlepszym zawodnikiem szkół średnich stanu Floryda (Gatorade and 4A Florida Player of the Year). Wystąpił też w Iverson Classic and Capital Classic i został nominowany do udziału w meczu gwiazd amerykańskich szkół średnich McDonald’s All-American.
W 2021 reprezentował Los Angeles Lakers podczas rozgrywek letniej ligi NBA w Las Vegas.
28 września 2022 dołączył do Austin Spurs.

</doc>
<doc id="5271717" url="https://pl.wikipedia.org/wiki?curid=5271717" title="Azowstal">
Azowstal

Azowstal () – ukraiński kombinat metalurgiczny, założony 2 lutego 1930, zlokalizowany w Mariupolu nad brzegiem Morza Azowskiego u ujścia rzeki Kalmius, należący do Grupy Metinvest, kontrolowanej przez najbogatszego Ukraińca – Rinata Achmetowa.
Był monopolistą na Ukrainie w produkcji niektórych rodzajów wyrobów walcowanych.
W trakcie rosyjskiej inwazji na Ukrainę służył jako fort. Został znacznie uszkodzony podczas walk w 2022 roku.

</doc>
<doc id="5271719" url="https://pl.wikipedia.org/wiki?curid=5271719" title="Jade Grillet-Aubert">
Jade Grillet-Aubert

Jade Grillet-Aubert (ur. 22 listopada 1997 w Évian-les-Bains) – francuska narciarka dowolna.
Po raz pierwszy na arenie międzynarodowej pojawiła się 18 grudnia 2019 roku w Val Thorens, gdzie w zawodach Pucharu Europy zajęła siódme miejsce. Nigdy nie wystąpiła na mistrzostwach świata juniorów.
W Pucharze Świata zadebiutowała 1 lutego 2020 roku w Megève, zajmując 20. miejsce. Tym samym już w debiucie zdobyła pierwsze pucharowe punkty. Na podium zawodów tego cyklu pierwszy raz stanęła 20 grudnia 2020 roku w Val Thorens, kończąc rywalizację w skicrossie na drugiej pozycji. W zawodach tych rozdzieliła Fanny Smith ze Szwajcarii i Kanadyjkę Marielle Thompson. W sezonie 2021/2022 zajęła piąte miejsce w klasyfikacji generalnej skicrossu.
Na mistrzostwach świata w Idre Fjäll zajęła dwunaste miejsce w skicrossie. Na rozgrywanych rok później igrzyskach olimpijskich w Pekinie była czternasta.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skicrossu zastąpiła klasyfikację generalną.

</doc>
<doc id="5271720" url="https://pl.wikipedia.org/wiki?curid=5271720" title="Trofeo Laigueglia 2022">
Trofeo Laigueglia 2022

Trofeo Laigueglia 2022 – 59. edycja wyścigu kolarskiego Trofeo Laigueglia, która odbyła się 2 marca 2022 na trasie o długości 202 kilometrów wokół miejscowości Laigueglia. Impreza kategorii 1.Pro była częścią UCI ProSeries 2022.

</doc>
<doc id="5271725" url="https://pl.wikipedia.org/wiki?curid=5271725" title="Aeshnida">
Aeshnida

Aeshnida – takson ważek z podrzędu Epiprocta i infrarzędu różnoskrzydłych.
Takson ten wprowadzony został w 1996 roku przez Güntera Bechly’ego. W 2001 roku Bechly wraz ze współpracownikami dokonali modyfikacji jego diagnozy. Obejmuje on wymarłą nadrodzinę Cymatophlebioidea oraz klad Paneuaeshnida, tworząc wraz z wymarłą rodziną Progobiaeshnidae klad Panaeshnida. Autapomorfią użyłkowania skrzydeł tych ważek jest obecność sektora medialnego spłaszczonego. Poza tym, z wyjątkiem rodzaju "Gomphaeschna", charakteryzują się powiększonymi i stykającymi się pośrodkowo oczami złożonymi oraz odwłokiem z tergitami segmentów od trzeciego do ósmego zaopatrzonymi w bardzo wyraźnie wykształcone podłużne żeberka biegnące przez środek strony grzbietowej. Samce mają wydłużone przysadki odwłokowe i epiprokt.
Filogenetyczna systematyka Aeshnida według pracy Bechly’ego z 2007 roku do rangi rodziny przedstawia się następująco:

</doc>
<doc id="5271726" url="https://pl.wikipedia.org/wiki?curid=5271726" title="János Urányi">
János Urányi

János Urányi (ur. 24 czerwca 1924 w Balatonboglár, zm. 23 maja 1964 w Budapeszcie) – węgierski kajakarz, złoty medalista olimpijski z Melbourne i mistrz świata.
Kariera sportowa.
Zajął 5. miejsce w wyścigu kajaków dwójek (K-2) na 10 000 metrów (w osadzie z Gyulą Andrásim) i został zdyskwalifikowany w finale K-2 (partnerem był Kálmán Blahó) na igrzyskach olimpijskich w 1948 w Londynie. Na kolejnych igrzyskach olimpijskich w 1952 w Helsinkach odpadł w eliminacjach wyścigu jedynek (K-1) na 1000 metrów. Zdobył brązowy medal w konkurencji czwórek (K-4) na 10 000 metrów (razem z nim płynęli István Mészáros, György Mészáros i Ferenc Varga), a także został zdyskwalifikowany w wyścigu K-2 na 10 000 metrów (w osadzie z Vargą) na mistrzostwach świata w 1954 w Mâcon.
Zdobył złoty medal w wyścigu kajaków dwójek (K-2) na igrzyskach olimpijskich w 1956 w Melbourne. Jego partnerem był László Fábián. Osada węgierska wyprzedziła Fritza Briela i Theodora Kleine ze wspólnej reprezentacji Niemiec oraz Dennisa Greena i Waltera Browna z Australii. Fábián i Urányi zdobyli złoty medal w wyścigu K-2 na 500 metrów i srebrny medal w K-2 na 10 000 metrów na mistrzostwach Europy w 1957 w Gandawie oraz złoty medal w K-2 na 10 000 metrów (a także zajęli 7. miejsce w wyścigu K-2 na 1000 metrów) na mistrzostwach świata w 1958 w Pradze. Na mistrzostwach Europy w 1959 w Duisburgu wywalczyli brązowy medal na 10 000 metrów.
Urányi zdobył złoty medal w wyścigu czwórek na 10 000 metrów na mistrzostwach Europy w 1961 w Poznaniu (razem z nim płynęli György Czink, János Petroczy i András Sován).
Zmarł w 1964 w wieku niespełna 40 lat.

</doc>
<doc id="5271728" url="https://pl.wikipedia.org/wiki?curid=5271728" title="Tormięs w Toruniu">
Tormięs w Toruniu



</doc>
<doc id="5271729" url="https://pl.wikipedia.org/wiki?curid=5271729" title="Classic de l’Ardèche 2022">
Classic de l’Ardèche 2022

Classic de l’Ardèche 2022, ze względów sponsorskich znana także jako Faun-Ardèche Classic 2022 – 22. edycja wyścigu kolarskiego Classic de l’Ardèche, która odbyła się 26 lutego 2022 na trasie o długości ponad 171 kilometrów wokół miejscowości Guilherand-Granges. Impreza kategorii 1.Pro była częścią UCI ProSeries 2022.

</doc>
<doc id="5271731" url="https://pl.wikipedia.org/wiki?curid=5271731" title="Ni Xiaotong">
Ni Xiaotong

Ni Xiaotong (chiń. 倪小童; ur. 3 czerwca 2004) – chińska skoczkini narciarska, medalistka chińskich igrzysk zimowych.
Przebieg kariery.
W lipcu 2021 zadebiutowała w FIS Cupie, zajmując kolejno 7. i 8. miejsce w Otepää. 17 lipca 2021 wystąpiła w Letnim Pucharze Kontynentalnym w Kuopio, plasując się dwukrotnie na 22. pozycji.
We wrześniu 2021 zadebiutowała w Letnim Grand Prix, zajmując 37. i 36. lokatę w Czajkowskim. Następnie w dniach 4 i 5 grudnia 2021, wystartowała w zimowej edycji Pucharu Kontynentalnego, kończąc zawody na 14. i 15. miejscu, dzięki czemu zdobyła pierwsze punkty tego cyklu.
Zdobyła srebrny medal w rywalizacji indywidualnej oraz brązowy w konkursie drużyn mieszanych w ramach Chińskich Igrzysk Zimowych 2020.

</doc>
<doc id="5271737" url="https://pl.wikipedia.org/wiki?curid=5271737" title="Delina Ibrahimaj">
Delina Ibrahimaj

Delina Ibrahimaj (ur. 23 grudnia 1983 w Tiranie) – albańska ekonomistka i polityk, minister finansów i gospodarki w gabinecie premiera Ediego Ramy. 
Życiorys.
Delina Ibrahimaj urodziła się 23 grudnia 1983 r. w Tiranie. Studiowała we Włoszech na Uniwersytecie Bocconiego i na Università degli Studi di Roma Tor Vergata. W latach 2005–2007 zarządzała Albanian Distribution Association, Ltd. w Tiranie, w latach 2007–2010 była dyrektorem generalnym w Urban Distribution Ltd. 
W latach 2011–2015 pracowała jako ekonomista w Banku Albanii oraz pełniła funkcję dyrektora finansowego w zarządzie Tirana Express. Biegle posługuje się językiem angielskim, włoskim i francuskim.
W 2016 r. była członkiem Instituti i Statistikës (INSTAT), a w 2017 r. członkiem Rady Dyrektorów FED Invest oraz członkiem Zakładu Ubezpieczeń Społecznych. W latach 2015–2016 pełniła funkcję koordynatora ds. finansowych i ekonomicznych w gabinecie Prezesa Rady Ministrów. W latach 2016–2019 pełniła funkcję dyrektora Instytutu Statystycznego, w latach 2019–2021 funkcję dyrektora generalnego ds. podatków. We wrześniu 2021 r. została mianowana ministrem finansów i gospodarki przez premiera Ediego Ramę po zawieszeniu byłej minister finansów Anili Denaj. 
Życie prywatne.
Delina Ibrahimaj jest mężatką i ma dwoje dzieci.
Przypisy.
 

</doc>
<doc id="5271743" url="https://pl.wikipedia.org/wiki?curid=5271743" title="Shelly Poole">
Shelly Poole

Michelle Lena "Shelly" Poole (ur. 20 marca 1972 w Barking) - brytyjska piosenkarka i autorka tekstów.

</doc>
<doc id="5271744" url="https://pl.wikipedia.org/wiki?curid=5271744" title="T-pop">
T-pop

T-pop (taj. ไทยป็อป) – gatunek muzyki tajskiej powstały jako tamtejszy odpowiednik zachodniego popu. Pojawił się na przełomie lat 70. i 80. w tym czasie był znany jako muzyka smyczkowa (taj. เพลงสตริง). Zyskał popularność w latach 90. i od tego czasu zdominował tajski rynek muzyczny.
Definicja.
Pojęcie T-popu jest niezwykle szerokie i obejmuje tajski rock, muzykę taneczną, hip-hop czy rap. T-pop ogólnie inspirowany jest zachodnią muzyką popularną, chociaż zwykle wyklucza folk i phleng phuea chiwit z wpływami rocka.
T-Wind.
T-Wind (taj. ที-วินด์; pol. dosł. tajski wiatr) to termin opisujący fenomen tajskiej popkultury na arenie międzynarodowej. Termin ten ma na celu porównanie tego zjawiska do koreańskiej fali. W okresie od 2000 roku Tajlandia eksportowała szereg różnych produktów kultury do innych krajów, zwłaszcza w obszarze Azji Południowo-Wschodniej. Są to: lakorny (seriale telewizyjne), filmy czy muzyka.

</doc>
<doc id="5271745" url="https://pl.wikipedia.org/wiki?curid=5271745" title="Ineos Grenadiers w sezonie 2022">
Ineos Grenadiers w sezonie 2022

Ineos Grenadiers w sezonie 2022 – podsumowanie występów zawodowej grupy kolarskiej Ineos Grenadiers w sezonie 2022, w którym należała ona do dywizji UCI WorldTeams.
Transfery.
Opracowano na podstawie:
Skład.
Opracowano na podstawie:
Zwycięstwa.
Opracowano na podstawie:

</doc>
<doc id="5271747" url="https://pl.wikipedia.org/wiki?curid=5271747" title="Sina Arnet">
Sina Arnet

Sina Arnet (ur. 28 lipca 2005 w Stans) – szwajcarska skoczkini narciarska. Zwyciężczyni klasyfikacji generalnej FIS Cup w sezonie 2021/2022. Medalistka zimowego olimpijskiego festiwalu młodzieży Europy oraz mistrzostw kraju.
Przebieg kariery.
W styczniu 2020 zadebiutowała w FIS Cupie, zajmując kolejno 7. i 12. miejsce w Rastbüchl, ale przez swój młody wiek nie zdobyła punktów. Pierwsze punkty cyklu FIS Cup zdobyła 11 grudnia 2020, zajmując 16. lokatę w Kanderstegu.
W lipcu 2021 wystartowała w Letnim Pucharze Kontynentalnym, zajmując 14. i 25. pozycje w zawodach w Kuopio. W sierpniu dwukrotnie zwyciężyła w zawodach FIS Cup rozgrywanych w Einsiedeln, a w zimowej części sezonu 2021/2022 jeszcze trzykrotnie, w Kanderstegu i Oberhofie, stawała na podium tego cyklu, dzięki czemu zwyciężyła w jego klasyfikacji generalnej. W styczniu 2022 zadebiutowała w zimowej edycji Pucharu Kontynentalnego, zajmując 26. pozycję w zawodach w Innsbrucku. 12 marca 2022 zawodniczka zadebiutowała w Pucharze Świata. W zawodach w Oberhofie zajęła 25. miejsce, tym samym zdobywając pierwsze punkty PŚ. Pod koniec sezonu 2021/2022 wzięła udział w Mistrzostwach Świata Juniorów 2022 w Zakopanem, gdzie indywidualnie zajęła 11. lokatę. Wystartowała również na Zimowym Olimpijskim Festiwalu Młodzieży Europy 2022, na którym zdobyła brązowy medal indywidualnie oraz w drużynie mieszanej.
6 sierpnia 2022 zadebiutowała w Letnim Grand Prix. W Courchevel uplasowała się na 25. pozycji, jednocześnie zdobywając swoje pierwsze punkty w tym cyklu.
Zdobywała medale mistrzostw Szwajcarii: złoty w 2017 i 2020, srebrny w 2018 i 2021 oraz brązowy w 2019. 

</doc>
<doc id="5271748" url="https://pl.wikipedia.org/wiki?curid=5271748" title="Toyama Maru">
Toyama Maru

„Toyama Maru” – japoński statek towarowy oddany do służby w 1915 roku.
W okresie międzywojennym pływał pod flagą różnych japońskich linii żeglugowych. W 1941 roku został zarekwirowany przez Cesarską Armię Japońską. W czasie wojny na Pacyfiku uczestniczył w inwazji na Filipiny, a także pełnił służbę konwojową. 29 czerwca 1944 roku został zatopiony na wodach archipelagu Riukiu przez amerykański okręt podwodny USS „Sturgeon”. Wraz z nim zginęło prawdopodobnie około 3,7 tys. japońskich żołnierzy i marynarzy, aczkolwiek według niektórych źródeł liczba ofiar mogła sięgnąć nawet 5,6 tys.
Dane techniczne.
„Toyama Maru” był statkiem towarowym o długości 135,63 metrów, szerokości 17,67 metrów i zanurzeniu 10,36 metrów. Jego pojemność wynosiła 7090 BRT.
Statek był wyposażony w dwie śruby, a jego napęd stanowiły cztery turbiny parowe o mocy 922 NHP.
Historia.
Przebieg służby.
Budowę statku rozpoczęto 4 sierpnia 1913 roku w stoczni Mitsubishi Shipbuilding &amp; Engineering Company w Nagasaki na zamówienie linii żeglugowych Nippon Yūsen Kaisha. Wodowanie miało miejsce 20 marca 1915 roku; wtedy też jednostce nadano nazwę „Toyama Maru”. Do służby weszła 3 czerwca tegoż roku.
W latach 1915–1935 statek pływał pod flagą linii NYK. W lipcu 1935 roku został sprzedany liniom Nanyo Kaiun Kabushiki Kaisha z Osaki. Już w grudniu następnego roku został jednak zakupiony przez linie Ono Shoji Gomei Kaisha z Tokio.
Pod koniec stycznia 1941 roku „Toyama Maru” został zarekwirowany przez Cesarską Armię Japońską i przystosowany do przewozu wojska. W grudniu tegoż roku, podczas kampanii filipińskiej, uczestniczył w operacji desantowej w Zatoce Lamon.
W latach 1942–1944 pływał w konwojach na Formozę, Indochiny i Filipiny, a także między Rabaulem a archipelagiem Palau.
W sierpniu 1943 roku, na skutek fuzji między liniami Ono Shoji Gomei Kaisha a Taiyo Kogyo Kabushiki Kaisha przeszedł na własność tych ostatnich.
Zatonięcie.
18 czerwca 1944 roku „Toyama Maru” wypłynął z Moji w ramach konwoju KATA-412, przewożąc w swych ładowniach ponad 4 tys. żołnierzy z 44. Samodzielnej Brygady oraz ładunek benzyny. Warunki, w których podróżowali żołnierze, były bardzo ciężkie i nie różniły się zbytnio od tych, które panowały na „piekielnych statkach” przewożących jeńców wojennych.
Konwój zawinął najpierw do Kagoshimy, skąd wypłynął 27 czerwca. Następnie zatrzymał się na krótki postój w Koniya na wyspie Amami Ōshima, skąd wznowił rejs 29 czerwca. Jego portem docelowym miała być Naha na Okinawie.
Jeszcze tego samego dnia około godziny 7:30 rano amerykański okręt podwodny USS „Sturgeon” wystrzelił salwę czterech torped w kierunku „Toyamy Maru”. Japońska jednostka otrzymała trzy trafienia: w część dziobową, w ładownię nr 7, w której przewożono ładunek benzyny, a także między ładownią nr 5 a maszynownią. Statek przełamał się na dwie części i zatonął w ciągu minuty na pozycji . Wraz z nim zginęło 3627 japońskich żołnierzy oraz 76 członków załogi. Okręty eskorty zdołały uratować około 600 rozbitków.

</doc>
<doc id="5271750" url="https://pl.wikipedia.org/wiki?curid=5271750" title="Iwanenko">
Iwanenko



</doc>
<doc id="5271752" url="https://pl.wikipedia.org/wiki?curid=5271752" title="Prva slovenska nogometna liga (2009/2010)">
Prva slovenska nogometna liga (2009/2010)

Prva slovenska nogometna liga 2009/2010 była 19. edycją najwyższej klasy rozgrywkowej piłki nożnej w Słowenii. 
Brało w niej udział 10 drużyn, które w okresie od 19 lipca 2009 do 16 maja 2010 rozegrały 36 kolejek meczów. 
Sezon zakończyły baraże o miejsce w przyszłym sezonie w Prva slovenska nogometna liga. 
Obrońcą tytułu była drużyna Maribor.
Mistrzostwo po raz pierwszy w historii zdobyła drużyna Koper.
Baraże o 1. SNL.
Druga drużyna 2. SNL Triglav Kranj wygrała 4:0 dwumecz z Interblock Lublana o miejsce w Prva liga.

</doc>
<doc id="5271753" url="https://pl.wikipedia.org/wiki?curid=5271753" title="Dmitrij Iwanienko">
Dmitrij Iwanienko



</doc>
<doc id="5271754" url="https://pl.wikipedia.org/wiki?curid=5271754" title="Mieczysław Maciejewski">
Mieczysław Maciejewski

Mieczysław Maciejewski (zm. 28 marca 2022) – polski chemik, dr hab. inż.
Życiorys.
Obronił pracę doktorską, następnie uzyskał stopień doktora habilitowanego. Został zatrudniony w Instytucie Chemii Przemysłowej im. prof. Ignacego Mościckiego.
Zmarł 28 marca 2022.

</doc>
<doc id="5271755" url="https://pl.wikipedia.org/wiki?curid=5271755" title="Paneuaeshnida">
Paneuaeshnida

Paneuaeshnida – takson ważek z podrzędu Epiprocta i infrarzędu różnoskrzydłych.
Takson ten wprowadzony został w 2001 roku przez Güntera Bechly’ego i współpracowników. Obejmuje wymarłą rodzinę Paracymatophlebiidae i klad Euaeshnida, tworząc wraz z wymarłą nadrodziną Cymatophlebioidea klad Aeshnida. Jako autapomorfie użyłkowania skrzydła wymienia się: wyraźnie pofalowaną drugą gałąź żyłki radialnej tylnej, gałąź 3/4 tejże żyłki równoległą do żyłki meidalnej przedniej aż po krawędź skrzydła oraz dość wyraźny, długi i prosty sektor medialny spłaszczony, w pierwotnym planie budowy przebiegający mniej więcej równolegle do żyłki medialnej przedniej. Filogenetyczna systematyka Paneuaeshnida według pracy Bechly’ego z 2007 roku do rangi rodziny przedstawia się następująco:

</doc>
<doc id="5271756" url="https://pl.wikipedia.org/wiki?curid=5271756" title="Gwardia Słupsk">
Gwardia Słupsk



</doc>
<doc id="5271758" url="https://pl.wikipedia.org/wiki?curid=5271758" title="Vanessa Moharitsch">
Vanessa Moharitsch

Vanessa Moharitsch (ur. 16 października 2002) – austriacka skoczkini narciarska, reprezentantka klubu SC Höhenhart. Medalistka mistrzostw świata juniorów (2020, 2021 i 2022).
Przebieg kariery.
W cyklu FIS Cup zadebiutowała 10 lutego 2018 w Rastbüchl, gdzie zajęła 21. miejsce. Następnie w dniach 14 i 15 grudnia 2018 wystartowała w zimowej edycji Pucharu Kontynentalnego, kończąc zawody w Notodden na 10. i 11. pozycji. W lutym 2019 stanęła po raz pierwszy na podium FIS Cupu, zajmując 3. miejsce w zawodach odbywających się w Villach.
Zwyciężyła w zawodach drużynowych Mistrzostw Świata Juniorów w Narciarstwie Klasycznym 2020. W sierpniu 2020 zadebiutowała w Letnim Grand Prix, we Frenštácie zajmując 24. lokatę. Na Mistrzostwach Świata Juniorów 2021 ponownie zdobyła złoty medal w konkursie drużynowym.
26 lutego 2022 zadebiutowała w Pucharze Świata, zajmując 38. pozycje w zawodach odbywających się w Hinzenbach, a 12 marca zdobyła pierwsze punkty cyklu, kończąc na 30. pozycji zawody w Oberhofie. Na Mistrzostwach Świata Juniorów 2022 zdobyła złoto w konkursie drużyn mieszanych.

</doc>
<doc id="5271763" url="https://pl.wikipedia.org/wiki?curid=5271763" title="Mistrzostwa Polski Par Klubowych na Żużlu 2022">
Mistrzostwa Polski Par Klubowych na Żużlu 2022

Mistrzostwa Polski Par Klubowych na Żużlu 2022 – zawody żużlowe, mające na celu wyłonienie medalistów mistrzostw Polski par klubowych w sezonie 2022. 
W zawodach wystąpiły: para organizatora zawodów oraz pary klubów, które w poprzednim sezonie zajęły: 
Finał rozegrano w Poznaniu, w którym zwyciężyli po raz 1 zawodnicy Motoru Lublin.
Od tego sezonu wprowadzono zmiany w regulaminie:
Wprowadzono nagrody pieniężne dla drużyn do podziału:
Finał.
Bieg po biegu:
Wyścig dodatkowy o 2. miejsce:

</doc>
<doc id="5271765" url="https://pl.wikipedia.org/wiki?curid=5271765" title="UiO">
UiO

UiO (skrót od norw. "Universitetet i Oslo") - rodzina szkieletów metalo-organicznych (MOF-ów) zbudowanych z klastrów cyrkonowych oraz liniowych linkerów dikarboksylowych. Synteza tych materiałów została po raz pierwszy opisana w roku 2008. UiO znane są ze swojej stabilności chemicznej i wysokiej jak na MOF-y odporności na wodę.
Budowa i nazewnictwo.
MOF-y UiO zbudowane są z klastrów zawierających jony Zr4+, O2- i OH-, które połączone są linkerami dikarboksylowymi tworząc trójwymiarową sieć zawierającą pory w kształcie oktaedrycznym i tetraedrycznym. W idealnym krysztale każdy klaster jest połączony z dwunastoma linkerami. Jako linkery mogą być wykorzystane cząsteczki o różnej długości, co uwzględnia się w nazwie takiego materiału. MOF-y UiO otrzymane z kwasu tereftalowego (1,4-benzenodikarboksylowego) oznaczane są symbolem UiO-66, z dłuższego kwasu 4,4′-bifenylodikarboksylowego UiO-67, a z kwasu 4,4′′-terfenylodikarboksylowego UiO-68. Obecność dodatkowych grup funkcyjnych również zaznacza się modyfikując odpowiednio nazwę, na przykład materiał otrzymany z kwasu 2-aminotereftalowego oznaczamy jako UiO-66-NH2, z kwasu 2-bromotereftalowego UiO-66-Br itd.
Do tej pory najszerzej badane są UiO-66 oraz jego pochodne, ponieważ odpowiednie linkery konieczne do ich syntezy są powszechnie dostępnymi i tanimi odczynnikami.
Synteza.
MOF-y UiO otrzymuje się metodą solwotermalną w reakcji nieorganicznej soli cyrkonu (chlorek cyrkonu lub chlorek cyrkonylu) z organicznym linkerem w dimetyloformamidzie, najczęściej w temperaturze 120°C. Żeby w wyniku takiej reakcji otrzymać dobrze wykształcone kryształy często konieczne jest zastosowanie modulatorów, czyli substancji które, tak samo jak linker, mogą tworzyć wiązania koordynacyjne z klastrami, jednak nie mogą tworzyć polimeru koordynacyjnego. Cząsteczki modulatora odpowiedzialne są za rozrywanie tworzących się w trakcie syntezy wiązań między klastrami a linkerami, dzięki czemu możliwa jest korekcja powstających w trakcie syntezy defektów. Jako modulatory najczęściej stosuje się kwas octowy i kwas benzoesowy, czyli substancje zawierające w swojej strukturze tylko jedną grupę karboksylową. Opisane są także przykłady użycia jako modulatorów kwasów nieorganicznych, tj. kwas solny. 
Defekty.
Cechą wspólną MOF-ów UiO jest występowanie w ich strukturze defektów spowodowanych nieprawidłowym stosunkiem ilości linkerów do klastrów. Zazwyczaj obserwuje się defekty wynikające z obniżonej ilości linkerów. Defekty powodują obniżenie stabilności materiału, co związane jest z zapadaniem się porów. Aby zapobiec powstawaniu dużej ilości defektów w UiO, stosuje się wysoką temperaturę syntezy (najczęściej 120°C). Tego typu warunki są ograniczeniem dla bezpośredniej syntezy MOF-ów UiO zawierających w swojej strukturze wrażliwe chemicznie grupy funkcyjne (tj. grupy aldehydowe). 
Zdarza się jednak tak, że defekty w strukturze UiO dają także możliwość ciekawego wykorzystania tych MOF-ów. Przykładowo możliwa jest katalityczna aktywność niewysyconych koordynacyjnie klastrów. 
Post-syntetyczna modyfikacja.
MOF-y UiO mogą być post-syntetycznie modyfikowane w szerokim zakresie. W roku 2012 ukazała się praca opisująca wymianę jonów Zr4+ budujących klastry w UiO-66 na jony Ti4+ i Hf4+, które wykazują podobne do Zr4+ preferencje koordynacyjne. W tym samym roku opisano wymianę linkerów aminotereftalowych budujących UiO-66-NH2 na bromotereftalowe i odwrotnie. Dużo uwagi poświęcono kowalencyjnej modyfikacji UiO-66-NH2, który może reagować z chlorkami acylowymi, bezwodnikami kwasowymi, aldehydami i innymi związkami. Kowalencyjna modyfikacja UiO jest stosowana głównie w celu nadania mu nowych właściwości katalitycznych.

</doc>
<doc id="5271767" url="https://pl.wikipedia.org/wiki?curid=5271767" title="William Poromaa">
William Poromaa

William Poromaa (ur. 23 grudnia 2000 w Malmberget) – szwedzki biegacz narciarski, brązowy medalista mistrzostw świata.
Kariera.
Po raz pierwszy na arenie międzynarodowej pojawił się 19 listopada 2016 roku w Bruksvallarnie, gdzie w zawodach juniorskich zajął 21. miejsce w biegu na 10 km techniką klasyczną. W 2019 roku wystąpił na mistrzostwach świata juniorów w Lahti, gdzie był między innymi szósty w sztafecie i dziewiąty w biegu na 30 km stylem klasycznym. Podczas rozgrywanych rok później mistrzostw świata juniorów w Oberwiesenthal najwyższą pozycję wywalczył na dystansie 30 km stylem dowolnym, który ukończył na dziewiątej pozycji. Brał też udział w mistrzostwach świata młodzieżowców w Vuokatti w 2021 roku, gdzie był czwarty w biegu na 15 km stylem dowolnym.
W Pucharze Świata zadebiutował 17 marca 2019 roku w Trondheim, zajmując 55. miejsce w biegu na 15 km stylem dowolnym. Pierwsze pucharowe punkty wywalczył 28 listopada 2020 roku w Ruce, zajmując 15. miejsce w biegu na 15 km klasykiem. Na podium zawodów tego cyklu pierwszy raz stanął 27 stycznia 2023 roku w Les Rousses, kończąc bieg na 10 km stylem dowolnym na trzeciej pozycji. Wyprzedzili go jedynie dwaj Norwegowie: Harald Østberg Amundsen i Sjur Røthe.
Wystartował na mistrzostwach świata w Oberstdorfie w 2021 roku, gdzie razem z kolegami z reprezentacji zajął czwarte miejsce w sztafecie. W pozostałych startach był dziewiąty w biegu na 15 km stylem dowolnym i biegu łączonym oraz dwunasty na dystansie 50 km techniką klasyczną. Rok później, podczas igrzysk olimpijskich w Pekinie był czwarty w sztafecie i sprincie drużynowym. W startach indywidualnych zajmował szóste miejsce w biegu łączonym, dziewiąte w biegu na 50 km stylem dowolnym i dziesiąte w biegu na 15 km klasykiem.
Jego rodzice, Larry Poromaa i Anette Fanqvist także reprezentowali Szwecję w biegach narciarskich.

</doc>
<doc id="5271771" url="https://pl.wikipedia.org/wiki?curid=5271771" title="Zapach miłości">
Zapach miłości

 – manga autorstwa Kintetsu Yamady. Była wydawana cyfrowo na łamach magazynu „D Morning” od czerwca 2018 do sierpnia 2019, a następnie została przeniesiona do „Morning”, gdzie ukazywała się od października 2019 do stycznia 2021. Na podstawie mangi powstała TV drama, której premiera odbyła się w 2022 roku.
W Polsce manga ukazała się nakładem wydawnictwa Waneko.
Fabuła.
Asako Yaeshima jest nieśmiałą pracownicą biurową w firmie Lilia Drop, zajmującej się produkcją kosmetyków. Asako uwielbia firmę, w której pracuje, ponieważ wstydzi się swoich problemów z poceniem się i nieprzyjemnym zapachem ciała, a zapach mydła produkowanego przez firmę jest jedyną rzeczą, która jest w stanie zmniejszyć jej niepewność. Kiedy jednak Koutarou Natori, główny projektant produktów w firmie, podchodzi do niej i bierze głęboki oddech, stwierdza, że uwielbia zapach Asako i uważa ją za inspirującą. W miarę jak oboje spotykają się w pracy, Asako zaczyna mniej przejmować się tym, że Koutarou ją wącha, i nawiązują romantyczny związek.
Manga.
Manga była publikowana cyfrowo w magazynie „D Morning” wydawnictwa Kōdansha od 21 czerwca 2018 do 22 sierpnia 2019. Następnie seria została przeniesiona do „Morning”, gdzie ukazywała się od 3 października 2019 do 7 stycznia 2021. Kōdansha zebrała jej rozdziały w jedenastu tomach tankōbon, wydawanych od 10 października 2018 do 21 maja 2021 roku.
W Polsce licencję na wydawanie mangi zakupiło Waneko.
TV drama.
W styczniu 2022 ogłoszono, że seria otrzyma adaptację w formie dramatu telewizyjnego, którego premiera odbyła się 4 lutego tego samego roku w bloku programowym Drama Tokku w stacji MBS.

</doc>
<doc id="5271773" url="https://pl.wikipedia.org/wiki?curid=5271773" title="Generalna Konfederacja Pracy">
Generalna Konfederacja Pracy

Generalna Konfederacja Pracy (hiszp. "Confederación General del Trabajo", CGT) – hiszpańska federacja związków zawodowych.
Historia.
CGT powstała po rozłamie wewnątrz anarchistycznej Krajowej Konfederacji Pracy (CNT). W 1979, po demokratycznej transformacji ustrojowej w Hiszpanii, na pierwszym kongresie CNT, doszło do zasadniczego sporu dotyczącego wyborów związkowych. Wybory pozwalały hiszpańskim robotnikom wybierać delegatów związkowych do komitetów fabrycznych co cztery lata. Niektórzy uważali to za powrót do idei anarchosyndykalizmu, ale bardziej ortodoksyjni w organizacji uznali takie rozwiązanie za „interwencję rządu w stosunki pracy i kapitału”. Jako jeden z argumentów przywoływano m.in. możliwość otrzymania środków państwowych w związku z tego typu sposobem wybierania przedstawicieli.
Po wewnętrznym konflikcie obie strony konfliktu rozdzieliły się, przez co istniały dwie oddzielne organizacje o nazwie CNT. Wałczyły one między sobą o własność nazwy CNT. W 1989 w sądzie zwyciężyła grupa ortodoksyjna, a renowatorzy przyjęli nazwę CGT.
CGT bierze udział w wyborach związkowych od 1989, otrzymując czwartą największą liczbę głosów, zaraz za CC.OO., UGT i CSIF. W 2018 związek liczył 85 000 członków.
Członkostwo międzynarodowe.
W latach 2001-2005 CGT zwołało i koordynowało międzynarodową anarchosyndykalistyczną i anarchokomunistyczną organizację Solidaridad Internacional Libertaria (SIL) z około 22 uczestniczącymi organizacjami, zwłaszcza z Hiszpanii, Francji, Włoch i Szwecji. Została założona w kwietniu 2001 po międzynarodowym spotkaniu zwołanym przez CGT w Madrycie. Odbyli jeszcze dwa spotkania, w Genui w lipcu 2001 przeciwko G-8 oraz w Sewilli w czerwcu 2002, aby zaprotestować przeciwko szczytowi Unii Europejskiej. Utworzenie SIL zostało odrzucone przez Międzynarodowe Stowarzyszenie Pracowników (AIT), które zarzuciło promotorom (poza CGT, również Centralna Organizacja Szwedzkich Robotników ze Szwecji oraz Narodowa Konfederacja Pracy) utworzenie tej organizacji jako jedną z kilku prób podjętych od końca lat dziewięćdziesiątych, by nazwać „anarchosyndykalizmem” praktyki biurokratycznego reformizmu.
Obecnie CGT jest stowarzyszone z Czerwono-Czarną Koordynacją, międzynarodową siecią syndykalistycznych związków zawodowych.

</doc>
<doc id="5271774" url="https://pl.wikipedia.org/wiki?curid=5271774" title="Spāre (stacja kolejowa)">
Spāre (stacja kolejowa)

Spāre () – stacja kolejowa w miejscowości Spāre, w gminie Talsi, na Łotwie. Położona jest na linii Windawa - Tukums.

</doc>
<doc id="5271776" url="https://pl.wikipedia.org/wiki?curid=5271776" title="Ulvi Vehbiu">
Ulvi Vehbiu

Ulvi Vehbiu (ur. 31 maja 1931 w Gjirokastrze, zm. 15 czerwca 2010 w Stanach Zjednoczonych) – albański psychiatra i neurochirurg, wydawca podręczników poświęconych psychiatrii.
Życiorys.
W 1956 roku ukończył studia medyczne na Pierwszym Moskiewskim Instytucie Medycznym, po ich ukończeniu specjalizował się w dziedzinie neuropsychiatrii. W tym roku wrócił do Albanii, gdzie rozpoczął pracę jako wykładowca z dziedziny psychiatrii.
W 1961 roku obronił stopień kandydata nauk medycznych.
W 1971 roku uzyskał tytuł docenta i specjalizował się w Paryżu z treningu autogennego Schultza.
W latach 1972–1993 był redaktorem naczelnym Biuletynu Nauk Medycznych Uniwersytetu Tirańskiego.
W 1986 roku Vehbiu obronił tytuł doktora nauk, a po dwóch latach został profesorem.
Przetłumaczył na język albański kryteria diagnostyczne chorób: ICD-9 i DSM-III wydanego przez Amerykańskie Towarzystwo Psychiatryczne; tłumaczenie zostało wydane w 1989 roku.
We wrześniu 1993 roku przeszedł na emeryturę i resztę życia spędził w Stanach Zjednoczonych.
Badania.
W 1986 roku badał przebieg schizofrenii i możliwości leczenia jej leki przeciwpsychotycznymi (neuroleptykami).

</doc>
<doc id="5271779" url="https://pl.wikipedia.org/wiki?curid=5271779" title="Kazimierz Jurdziński">
Kazimierz Jurdziński

Kazimierz Jurdziński (ur. 13 lipca 1894 w Łodzi, zm. 17 kwietnia 1960, tamże) – polski kompozytor, organista i pedagog.
Życiorys.
Kazimierz Jurdziński w 1914 ukończył naukę w Konserwatorium Muzycznym w Warszawie, gdzie jego uczył się gry na organach i gdzie jego nauczycielem był Mieczysław Surzyński. W okresie od 1914 do 1921 był internowany w Rosji, w związku z faktem, iż był synem obywatela pruskiego. Mieszkał w Kazaniu, gdzie udzielał prywatnych lekcji gry na fortepianie oraz prowadził chór. Ponadto kształcił się na studiach kompozytorskich i kontrapunktu staroklasycznego w Moskwie, gdzie był uczniem Michaiła Ippolitowa-Iwanowa oraz na studiach z zakresu gry na fortepianie, gdzie uczył się pod kierunkiem Aleksandra Goldenweisera. Przebywając w Polsce od 1921 powrócił do nauki w Konserwatorium Muzycznym w Warszawie, gdzie w zakresie kompozycji uczył się u Romana Statkowskiego, natomiast w zakresie gry na fortepianie był uczniem Henryka Melcera. W 1932 uzyskał dyplom z kompozycji w klasie Karola Szymanowskiego.
W latach 1926–1939 był dyrygentem m.in. chóru „Lutnia” w Warszawie, w latach 1932–1934 w Warszawskim Studium Operowym był nauczycielem solfeżu, zasad muzyki i kierownikiem chóru, a w latach 1934–1939 był nauczycielem gry na fortepianie i organach w Szkole Muzycznej im. Fryderyka Chopina.
Podczas II wojny światowej Jurdziński przebywał w Warszawie, gdzie pracował jako prywatny nauczyciel muzyki oraz organista kościoła oo. Pallotynów. W 1946 przeniósł się do Łodzi, gdzie podjął pracę w Państwowej Wyższej Szkoły Muzycznej. Od 1946 uczył w niej gry na organach, był wykładowcą przedmiotów teoretycznych oraz w latach 1946–1949 pełnił funkcję dziekana Wydziału Kompozycji i Teorii Muzyki. W 1957 został kierownikiem Katedry Teorii Muzyki, a w 1958 uzyskał tytuł profesora. W 1948 podjął również pracę w Państwowej Wyższej Szkole Teatralnej w Łodzi, a w 1955 w Państwowej Wyższej Szkole Muzycznej w Warszawie.
Jurdziński jest laureatem Nagrody Muzycznej miasta Łodzi przyznanej w 1957 za całokształt pracy twórczej i pedagogicznej w dziedzinie muzyki.
Akademia Muzyczna im. Grażyny i Kiejstuta Bacewiczów w Łodzi wydała w 2012 biografię Jurdzińskiego autorstwa Krystyny Juszyńskiej pt. „Kazimierz Jurdziński (1894–1960)”.
Kompozycje.
Źródło: Culture.pl.

</doc>
<doc id="5271787" url="https://pl.wikipedia.org/wiki?curid=5271787" title="Okręgowe rozgrywki w piłce nożnej województwa świętokrzyskiego (2002/2003)">
Okręgowe rozgrywki w piłce nożnej województwa świętokrzyskiego (2002/2003)

Okręgowe rozgrywki w piłce nożnej w województwie świętokrzyskim w sezonie 2002/2003 organizowane były przez Świętokrzyski Związek Piłki Nożnej. Rozgrywki regionalne w województwie prowadzone były na 3 szczeblach rozgrywkowych - IV lidze, Klasie Okręgowej oraz Klasie A (4 grupy).
Drużyny z województwa świętokrzyskiego występujące w centralnych i makroregionalnych poziomach rozgrywkowych:

</doc>
<doc id="5271789" url="https://pl.wikipedia.org/wiki?curid=5271789" title="Kościół św. Brunona z Kwerfurtu Biskupa i Męczennika w Łomży">
Kościół św. Brunona z Kwerfurtu Biskupa i Męczennika w Łomży

Kościół świętego Brunona z Kwerfurtu Biskupa i Męczennika w Łomży – rzymskokatolicki kościół parafialny należący do parafii pod tym samym wezwaniem (dekanat Łomża – św. Brunona diecezji łomżyńskiej).
Jest to świątynia murowana o dwóch kondygnacjach wzniesiona w latach 1977–1987 dzięki staraniom księdza proboszcza Henryka Jankowskiego; pobłogosławiona została w dniu 15 lipca 1978 roku przez biskupa łomżyńskiego Mikołaja Sasinowskiego; budowlę poświęcił w dniu 20 września 1987 roku biskup łomżyński Juliusz Paetz.

</doc>
<doc id="5271790" url="https://pl.wikipedia.org/wiki?curid=5271790" title="Li Chengbo">
Li Chengbo

Li Chengbo (chiń. 李成波, ur. 15 listopada 1984) – chiński skoczek narciarski, reprezentant klub Dulian. Uczestnik mistrzostw świata (2005) oraz uniwersjady (2005).
W grudniu 2003 zadebiutował w Pucharze Kontynentalnym, zajmując 60. miejsce w Lillehammer. 15 lutego 2004 wystąpił w konkursie drużynowym Pucharu Świata w Willingen, w którym zajął razem z reprezentacją Chin ostatnie 12. miejsce. W styczniu 2005 wystartował na zimowej uniwersjadzie, gdzie zajął 49. miejsce na skoczni normalnej oraz 46. na dużej. Miesiąc później wystartował na mistrzostwach świata – odpadł w kwalifikacjach do obu konkursów indywidualnych, a w zmaganiach drużynowych zajął 14. pozycję zarówno na skoczni normalnej jak i dużej (były to jego ostatnie starty na arenie międzynarodowej).

</doc>
<doc id="5271791" url="https://pl.wikipedia.org/wiki?curid=5271791" title="STM32">
STM32

STM32 – rodzina 32–bitowych mikrokontrolerów w układach scalonych produkowanych przez francusko-włoską firmę STMicroelectronics. Chipy STM32 są pogrupowane w różne, blisko spokrewnione serie, oparte na 32–bitowych procesorach ARM, takich jak Cortex-M7F, Cortex-M4F, Cortex-M3, Cortex-M0 + lub Cortex-M0. Każdy mikrokontroler składa się z rdzenia procesora, statycznej pamięci RAM, pamięci flash (do przechowywania), interfejsu debugowania i różnych urządzeń peryferyjnych. Mikrokontrolery STM32 są przystosowane do zasilania pojedynczym napięciem o wartości 2 do 3,6 V.
Historia.
Poniżej znajduje się historia ewolucji rodziny mikrokontrolerów STM32.
Serie mikrokontrolerów STM32.
Układy z każdej serii mikrokontrolerów są oparte na rdzeniu ARM Cortex-M. Można wyróżnić kilkanaście serii mikrokontrolerów STM32:
STM32 F0.
Seria STM32 F0 to pierwsza rodzina mikrokontrolerów STM32, która została oparta na rdzeniu ARM Cortex-M0. Rdzeń ten może być taktowany częstotliwością do 48 MHz. Cechują się dużą wydajnością w czasie rzeczywistym, niskim zużyciem energii oraz zaawansowaną architekturą. Seria jest podzielona na 4 linie:
STM32 F1.
Seria STM32 F1 to pierwsza grupa mikrokontrolerów STM32, która była oparta na rdzeniu ARM Cortex-M3. Z czasem seria F1 zwiększała szybkość procesora oraz rozmiar pamięci wewnętrznej oraz powiększała różnorodność urządzeń peryferyjnych. Seria F1 składa się z pięciu linii, które są kompatybilne między sobą pod względem pinów, oprogramowania czy urządzeń peryferyjnych:
STM32 F2.
W serii tej zastosowano rdzeń ARM Cortex-M3, taktowany z maksymalną częstotliwością do 120 MHz. CPU za pośrednictwem bloku ART ma dostęp do pamięci Flash, w wyniku czego umożliwia wymianę danych z pełną prędkością wynikająca z częstotliwości taktowania rdzenia mikrokontrolera, bez konieczności wydłużania czasu dostępu za pomocą cyklu oczekiwania. Pod względem wyprowadzeń, seria ta jest kompatybilna z serią F4. Seria jest podzielona na 2 linie:
STM32 F3.
Seria mikrokontrolerów F3 bazuje na rdzeniu ARM Cortex-M4F (z FPU) o taktowaniu 72 MHz. Zawiera liczne peryferia analogowe: 12-bitowy przetwornik A/C, 12-bitowy przetwornik C/A, wzmacniacze PGA – 16-bitowy przetwornik A/C typu sigma-delta. Zawierają również timery, interfejsy komunikacyjne (USB, SPI, USART, I²C, CAN, HDMI), kontroler przycisków pojemnościowych, moduł do obliczania CRC, moduł DMA, jednostkę MPU. Seria jest podzielona na sześć linii:
STM32 F4.
W tej serii mikrokontrolerów zastosowano rdzeń ARM Cortex-M4F. W ramach rodziny STM32F4 producent oferuje 33 typy mikrokontrolerów, wyposażonych w pamięć Flash o maksymalnej pojemności od 512 KB do 2 MB, pamięć SRAM o pojemności 192 lub 256 KB.
STM32 F7.
Seria F7 bazuje na rdzeniu ARM Cortex-M7 o taktowaniu maksymalnym 216 MHz. Frima STM jest pierwszą firmą, która zastosowała ten rdzeń w swoich mikrokontrolerach. Cortex-M7 jest wstecznie kompatybilny z zestawem instrukcji rdzenia Cortex-M4. W mikrokontrolerach tych wykorzystano interfej Master AXI, który zapewnia „splatanie” kilku kanałów magistrali AHB w jeden, szybki kanał dwukierunkowej komunikacji rdzenia z otoczeniem. Seria F7 zawiera również dwa interfejsy: QSPI (realizują transmisję danych z pamięciami wyposażonymi w 1-, 4- i 8-bitowe interfejsy komunikacyjne), USB-OTG (z wydzielonym zasilaniem, umożliwia korzystanie z tego interfejsu także przy zasilaniu mikrokontrolera napięciem 1,8 V).
STM32 G0.
Seria G0 jest ulepszonym następcą rodziny mikrokontrolerów F0. Mikrokontrolery tej serii bazują na rdzeniu ARM Cortex-M0+ o maksymalnym taktowaniu 64 MHz. W zależności od zastosowanych układów peryferyjnych podzielono ją na trzy linie: Value Line, Access Line oraz Access Line &amp; Encryption.
STM32 G4.
Seria G4 oparta jest na rdzeniu ARM Cortex-M4F o taktowaniu 170 MHz. Jest to kolejna generacja mikrokontrolerów, która ma zastąpić serię F3, oferując m.in. lepszą sprawność energetyczną oraz wydajność w porównaniu do starszych serii F3 czy F4. Układy zawierają dwa akceleratory obliczeniowe przyspieszające przetwarzanie danych, wykorzystujące algorytm Cordic oraz funkcje filtrujące. Mikrokontrolery z tej serii posiadają timery dużej rozdzielczości do konwerterów mocy, analogowe peryferia, obsługują interfejs USB-C oraz USB-PD.
STM32 L0.
Seria L0 jest pierwszą, która została oparta na rdzeniu ARM Cortex-M0+. Seria ta jest dostosowana do aplikacji wymagających stosowania energooszczędnych podzespołów. Mikrokontrolery z tej serii wyposażono w sprzętowy firewall, którego zadaniem jest ochrona zawartości zadanych obszarów pamięci RAM oraz nieulotnej przed odczytem przez program ulokowanych w obszarze niechronionym pamięci RAM lub Flash. Wspólnymi elementami wyposażenia wszystkich mikrokontrolerów z serii L0 są: pamięć EEPROM, kontroler DMA, interfejsy komunikacyjne (SPI, I2C), interfejs USB (nie wymaga stosowania specjalnego rezonatora kwarcowego), komparatory analogowe oraz 96-bitowy sprzętowy numer seryjny, który pozwala na identyfikację urządzenia z wbudowanym mikrokontrolerem. 
STM32 L1.
W tej serii zastosowano rdzeń ARM Cortex-M3 o maksymalnym taktowaniu 32 MHz. Mikrokontrolery te są przystosowane do projektów energooszczędnych. W skład tej serii wchodzą cztery podrodziny: STM32L100, STM32L151, STM32L152, STM32L162. Wartość napięcia zasilającego wynosi 1,65 V, przy czym mikrokontrolery mogą pracować w urządzeniach zasilanych napięciem do 3,6 V.
STM32 L4.
Seria L4 została oparta na rdzeniu ARM Cortex-M4F o maksymalnym taktowaniu 80 MHz. Producent oferuje dwie podrodziny: STM32L476, wyposażony w interfejs USB oraz kontroler LCD, oraz STM32L486, który dodatkowo posiada procesor kryptograficzny AES256/128. Pojemność pamięci RAM wynosi 128 kB.
STM32 L4+.
Seria L4+ jest rozszerzeniem serii L4, zapewniając większą wydajność, więcej wbudowanej pamięci oraz bogatszą grafiką i funkcje łączności przy zachowaniu niskiego zużycia energii. Maksymalne taktowanie rdzenia mikrokontrolera wynosi 120 MHz. Mikrokontrolery z tej serii posiadają również kontroler wyświetlaczy TFT-LCD, akcelerator Chrom-ART, czy interfejs kamery. Mogą być stosowane jako centralny kontroler m.in. w inteligentnych miernikach, małych urządzeniach medycznych czy niedużych czujnikach przemysłowych.
STM32 L5.
STM32 L5 to kolejna seria mikrokontrolerów o ultraniskim poborze mocy. Została oparta na rdzeniu ARM Cortex-M33F o taktowaniu maksymalnym 110 MHz ze wsparciem FPU i instrukcjami DSP. Posiada interfejsy USB, USART, I2C, SPI, CAN-FD. Posiada również wsparcie dla pojemnościowych czujników dotyku. Serię tę wyposażono w technologię ARM TrustZone, mającą na celu zwiększenie bezpieczeństwa urządzenia. 
Narzędzia programistyczne.
Do prawidłowego zaprogramowania mikrokontrolerów z rodziny STM32 niezbędne jest zastosowanie narzędzi programistycznych. Producent mikrokontrolerów bezpłatnie udostępnia program STM32CubeMX. Program posiada czytelny interfejs graficzny, który ułatwia konfigurację mikrokontrolera.

</doc>
<doc id="5271795" url="https://pl.wikipedia.org/wiki?curid=5271795" title="Piesocznoje (obwód kurski)">
Piesocznoje (obwód kurski)

Piesocznoje () – chutor w zachodniej Rosji, w sielsowiecie gostomlanskim rejonu miedwieńskiego w obwodzie kurskim.
Geografia.
Miejscowość położona jest 7 km od centrum administracyjnego sielsowietu (1-ja Gostomla), 22 km na północny zachód od centrum administracyjnego rejonu (Miedwienka), 33 km na południowy zachód od Kurska, 17 km od drogi magistralnej (federalnego znaczenia) M2 «Krym».
W chutorze znajduje się 12 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwały 2 osoby.

</doc>
<doc id="5271796" url="https://pl.wikipedia.org/wiki?curid=5271796" title="Piesocznoje">
Piesocznoje

Piesocznoje, Pisoczne, Piasocznaje, pol. hist. "Piaseczno" – nazwa toponimów i hydronimów na Białorusi, w Rosji i na Ukrainie

</doc>
<doc id="5271798" url="https://pl.wikipedia.org/wiki?curid=5271798" title="Piasocznaje">
Piasocznaje



</doc>
<doc id="5271800" url="https://pl.wikipedia.org/wiki?curid=5271800" title="Koronki z Lepoglavy">
Koronki z Lepoglavy

Koronka z Lepoglavy – koronki klockowe wytwarzane w Lepoglavie w Chorwacji. Chorwackie koronkarstwo zostało w 2009 roku wpisane na listę niematerialnego dziedzictwa UNESCO.
Historia.
Uznaje się, że koronkarstwo w Lepoglavie rozwinęło się dzięki paulinom, którzy nauczyli miejscowe kobiety zdobienia koronkami strojów liturgicznych. Z czasem koronkarstwa uczono na kursach i warsztatach w szkole, a koronki stały się dodatkowym źródłem dochodu dla koronczarek na wsi. Dzięki staraniom Izidora Kršnjavoga w 1892 roku w Lepoglavie uruchomiono kursy koronkarstwa wzorowane na szkole koronkarskiej w Idriji. Pod koniec XIX wieku i w pierwszej połowie XX wieku wzrosło zainteresowanie koronkami dzięki . Zorganizowała ona produkcję koronek. Jej działalność po I wojnie światowej kontynuowała Danica Brössler. Zachęcając do wytwarzania koronek, organizowały zajęcia, warsztaty i szkoły koronkarstwa. Wytwarzanie koronek stało się źródłem dodatkowych zarobków, ponieważ koronki sprzedawano na targach, wystawach i na targach w Zagrzebiu, a nawet w Europie Zachodniej. Popularność wzrosła po zdobyciu przez koronki nagród na targach: złota w 1937 w Paryżu i brązu w 1939 roku. Podczas II wojny światowej zajęcia i warsztaty nie były organizowane, ale koronczarki nadal wytwarzały koronki. Impulsem do rozwoju stało się zorganizowanie w 1997 roku Międzynarodowego Festiwalu Koronki w Lepoglavie.
W Lepoglavie istnieje zwyczaj obdarowywania nowo narodzonej dziewczynki klockiem do wykonywania koronek, aby kiedyś została dobrą koronkarką.
Spółdzielnia koronkarska.
24 stycznia 2003 roku z inicjatywy władz miasta powstała "Zadruga lepoglavske čipke" (Spółdzielnia Koronkarska). Jej zadaniem było przywrócenie i pielęgnowanie tradycji wykonywania koronek. W tym celu przygotowano projekt "Lepoglavska čipka", który otrzymał wsparcie finansowe "Ministarstva obrta malog i srednjeg poduzetništva" (Ministerstwa rzemiosła i drobnego przemysłu). W jego ramach organizowano półroczne kursy dla młodzieży, zwiększając zainteresowanie wytwarzaniem koronek. Przyczyniła się do tego również promocja i pomoc w sprzedaży koronek. Koronki z Lepoglavy były często kupowane przez kancelarię prezydenta Chorwacji na prezent podczas podróży służbowych.
Wykonanie.
Do wykonania koronki klockowej potrzebny jest wałek, na którym zostaje umieszczony narysowany na papierze wzór, parzysta liczba klocków, białe lub beżowe nici bawełniane lub lniane oraz szpilki. Przez wiele lat używano kwadratowych poduszek, ręcznie wykonanych klocków i kolców do przypinania wzoru podczas pracy. Zmiany nastąpiły dopiero po kursach zorganizowanych przez Izidora Kršnjavoga. Wprowadzono okrągłe wałki oraz toczone na tokarce klocki i szpilki.
Nazwy najczęściej wykorzystywanych motywów: stazica, pužić, frkač, kiflek, tulipan, ruža, makova ruža, jaglac, ružin list, hrastov list, cvjetić, cvjetić s peteljkom i listom, cvjetić s listićem,bršljan, žir, grozdek, loza, djetelina, purek, lav, leptir, ptica, orao. Dominują motywy kwiatowe.

</doc>
<doc id="5271802" url="https://pl.wikipedia.org/wiki?curid=5271802" title="Kościół św. Bartłomieja w Szadłowicach">
Kościół św. Bartłomieja w Szadłowicach

Kościół świętego Bartłomieja w Szadłowicach – rzymskokatolicki kościół parafialny należący do parafii pod tym samym wezwaniem (dekanat gniewkowski archidiecezji gnieźnieńskiej).
Obecny kościół został wzniesiony w stylu neogotyckim w 1890 roku. Rok później konsekrowany został przez sufragana włocławskiego Antoniego Andrzejewicza. W 1912 roku w prezbiterium została wykonana polichromia, w 1948 roku zostały ufundowane 3 dzwony kościelne, które zachowały się do dnia dzisiejszego. Prezbiterium świątyni zostało przebudowane zgodnie z wymogami liturgii posoborowej w 1979 roku, a na ścianie głównej powstał witraż św. Bartłomieja. W 1989 roku w kruchcie została umieszczona tablica pamiątkowa współzałożyciela Zgromadzenia Chrystusowców Sługi Bożego księdza Ignacego Posadzego. W 2005 roku kościół został wpisany na listę zabytków, w 2009 roku została odtworzona oryginalna polichromia z początku XX wieku. Wśród zabytków świątyni można wyróżnić: barokowy obraz Maryi Panny Niepokalanie Poczętej z przełomu XVII i XVIII wieku, rokokowe rzeźby zakonnika i zakonnicy z 2. połowy XVIII wieku, późnobarokowy krucyfiks z XVIII wieku, monstrancję, kielich oraz organy wykonane w 1890 roku. W 2000 roku zostało odmalowane wnętrze kościoła, natomiast w 2005 roku rozpoczęto prace konserwatorskie przy świątyni, polegające na fugowaniu ścian i wieży.

</doc>
<doc id="5271803" url="https://pl.wikipedia.org/wiki?curid=5271803" title="2010 AB78">
2010 AB78



</doc>
<doc id="5271806" url="https://pl.wikipedia.org/wiki?curid=5271806" title="Simone Deromedis">
Simone Deromedis

Simone Deromedis (ur. 2 kwietnia 2000 w Trydencie) – włoski narciarz dowolny, specjalizujący się w skicrossie, dwukrotny medalista mistrzostw świata juniorów.
Po raz pierwszy na arenie międzynarodowej pojawił się 26 listopada 2016 roku w Pitztal, gdzie w zawodach krajowych zajął 117. miejsce. Na mistrzostwach świata juniorów w Krasnojarsku w 2021 roku zdobył srebrne medale w skicrossie i skicrossie drużynowym.
W Pucharze Świata zadebiutował 6 grudnia 2019 roku w Val Thorens, zajmując 43. miejsce. Pierwsze pucharowe punkty wywalczył nieco ponad rok później w tej samej miejscowości, kiedy zajął 17. miejsce. Na podium zawodów tego cyklu pierwszy raz stanął 12 grudnia 2021 roku w Val Thorens, kończąc rywalizację w skicrossie na trzeciej pozycji. W zawodach tych wyprzedzili go jedynie Alex Fiva ze Szwajcarii i Francuz Terence Tchiknavorian. W sezonie 2021/2022 zajął jedenaste miejsce w klasyfikacji generalnej skicrossu.
Na mistrzostwach świata w Solitude w 2019 roku zajął 30. miejsce w skicrossie. Na rozgrywanych trzy lata później igrzyskach olimpijskich w Pekinie był piąty.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skicrossu zastąpiła klasyfikację generalną.

</doc>
<doc id="5271808" url="https://pl.wikipedia.org/wiki?curid=5271808" title="Euaeshnida">
Euaeshnida

Euaeshnida – takson ważek z podrzędu Epiprocta i infrarzędu różnoskrzydłych.
Morfologia.
Ważki te mają głowę o dużych oczach złożonych stykających się pośrodkowo. Ich autapomorfią są wyraźnie nierównoległe w przebiegu druga gałąź żyłki radialnej tylnej i żyłka interradialna druga. Użyłkowanie skrzydła cechuje się u nich ponadto tak jak u Paracymatophlebiidae wyraźnie pofalowaną drugą gałęzią żyłki radialnej tylnej, gałęzią 3/4 tejże żyłki równoległą do żyłki medialnej przedniej aż po krawędź skrzydła. Sektor medialny spłaszczony jest dość prosty i długi, tylko u Eumorbaeschnidae jeszcze nieco nieregularny. Charakterystyczna dla Euaeshnida jest dystalna strona drugiej gałęzi wtórnej żyłki medialnej przedniej w trójkącie dyskoidalnym przynajmniej nieco zakrzywiona lub zagięta. W przednim skrzydle trójkąt dyskoidalny jest silniej wydłużony niż w tylnym. Pętla analna jest w mniejszym lub większym stopniu wydłużona poprzecznie. Tak jak u innych Aeshnida odwłok ma tergity segmentów od trzeciego do ósmego zaopatrzone w bardzo wyraźnie wykształcone podłużne żeberka biegnące przez środek strony grzbietowej.
Taksonomia.
Analogiczny takson jako pierwszy wprowadził Hans Lohmann pod nazwą Palanisoptera, najpierw w nieopublikowanym manuskrypcie z 1995 roku, a następnie w publikacji z 1996 roku. Nazwa Palanisoptera została jednak już w 1991 roku użyta przez Hansa Klausa Pfau dla innego taksonu. Również w 1996 roku przez Güntera Bechly’ego wprowadzona została nazwa Euaeshnida dla taksonu odpowiadającego Palanispotera Lohmanna oraz nazwa Aeshnomorpha dla taksonu odpowiadającego Palanisoptera Pfau. Euaeshnida zbliżone są też swym zakresem do Aeshninae zdefiniowanych w pracy Richarda A. Muttkowskiego z 1910 roku.
Filogenetyczna systematyka Euaeshnida według pracy Bechly’ego z 2007 roku do rangi rodziny przedstawia się następująco:

</doc>
<doc id="5271809" url="https://pl.wikipedia.org/wiki?curid=5271809" title="Pisoczne">
Pisoczne



</doc>
<doc id="5271811" url="https://pl.wikipedia.org/wiki?curid=5271811" title="Jared Schmidt">
Jared Schmidt

Jared Schmidt (ur. 18 kwietnia 1997 w Ottawie) – kanadyjski narciarz dowolny, specjalizujący się w skicrossie.
Po raz pierwszy na arenie międzynarodowej pojawił się 15 lutego 2017 roku w Sunday River, gdzie w zawodach Nor-Am Cup zajął 17. miejsce. Na mistrzostwach świata juniorów w Valmalenco w 2017 roku zajął 32. miejsce.
W Pucharze Świata zadebiutował 26 stycznia 2019 roku w Blue Mountain, zajmując 45. miejsce. Pierwsze pucharowe punkty wywalczył 23 stycznia 2021 roku w Idre Fjäll, kiedy zajął 29. miejsce. Na podium zawodów tego cyklu pierwszy raz stanął 27 lutego 2021 roku w Bakuriani, kończąc rywalizację w skicrossie na trzeciej pozycji. W zawodach tych wyprzedzili go jedynie Niemiec Florian Wilmsmann i David Mobärg ze Szwecji.
Na rozgrywanych w 2022 roku igrzyskach olimpijskich w Pekinie był dziesiąty.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skicrossu zastąpiła klasyfikację generalną.

</doc>
<doc id="5271814" url="https://pl.wikipedia.org/wiki?curid=5271814" title="8 Gwardyjska Armia">
8 Gwardyjska Armia



</doc>
<doc id="5271816" url="https://pl.wikipedia.org/wiki?curid=5271816" title="Palanisoptera">
Palanisoptera



</doc>
<doc id="5271823" url="https://pl.wikipedia.org/wiki?curid=5271823" title="Tobias Baur">
Tobias Baur

Tobias Baur (ur. 7 kwietnia 1997) – szwajcarski narciarz dowolny, specjalizujący się w skicrossie.
Po raz pierwszy na arenie międzynarodowej pojawił się 26 listopada 2016 roku w Pitztal, gdzie w zawodach krajowych zajął 78. miejsce. Na mistrzostwach świata juniorów w Chiesa in Valmalenco w 2017 roku zajął 31. miejsce.
W Pucharze Świata zadebiutował 6 grudnia 2019 roku w Val Thorens, zajmując 52. miejsce. Pierwsze pucharowe punkty wywalczył 1 lutego 2020 roku w Megève, kiedy zajął 19. miejsce. Na podium zawodów tego cyklu pierwszy raz stanął 20 grudnia 2021 roku w Innichen, kończąc rywalizację w skicrossie na trzeciej pozycji. W zawodach tych wyprzedzili go jedynie Francuz Bastien Midol i kolejny Szwajcar, Ryan Regez.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skicrossu zastąpiła klasyfikację generalną.

</doc>
<doc id="5271830" url="https://pl.wikipedia.org/wiki?curid=5271830" title="Adam Kappacher">
Adam Kappacher

Adam Kappacher (ur. 15 grudnia 1993 w Schwarzach im Pongau) – austriacki narciarz dowolny, specjalizujący się w skicrossie.
Po raz pierwszy na arenie międzynarodowej pojawił się 26 marca 2011 roku w Kühtai, gdzie w zawodach FIS zajął 32. miejsce. Na mistrzostwach świata juniorów w Chiesa in Valmalenco w 2014 roku zajął 13. miejsce w skicrossie.
W Pucharze Świata zadebiutował 6 lutego 2015 roku w Arosie, zajmując 62. miejsce. Pierwsze pucharowe punkty wywalczył 13 lutego 2016 roku w Idre Fjäll, kiedy zajął 12. miejsce. Na podium zawodów tego cyklu pierwszy raz stanął 22 stycznia 2022 roku w Idre Fjäll, kończąc rywalizację w skicrossie na trzeciej pozycji. W zawodach tych wyprzedzili go jedynie Ryan Regez ze Szwajcarii i Francuz Terence Tchiknavorian. W sezonie 2019/2020 zajął dwunaste miejsce w klasyfikacji skicrossu.
Na mistrzostwach świata w Sierra Nevada w 2017 roku zajął szóste miejsce w skicrossie. Na rozgrywanych dwa lata później mistrzostwach świata w Solitude był czternasty. W 2018 roku wystąpił na igrzyskach olimpijskich w Pjongczangu, gdzie zajął 16. miejsce. Brał również udział w igrzyskach w Pekinie w 2022 roku, plasując się na 22. pozycji.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skicrossu zastąpiła klasyfikację generalną.

</doc>
<doc id="5271835" url="https://pl.wikipedia.org/wiki?curid=5271835" title="Masakra nowogrodzka">
Masakra nowogrodzka

Masakra nowogrodzka () – wydarzenie, które miało miejsce w Nowogrodzie Wielkim w carskiej Rosji w 1570 roku, za rządów Iwana IV Groźnego. Masakra rozpoczęła się 9 stycznia i trwała do 12 lutego. Prawdopodobnie najokrutniejsza zbrodnia w brutalnym dziedzictwie "opryczniny". 
Geneza.
Po wcieleniu Republiki Nowogrodzkiej do Wielkiego Księstwa Moskiewskiego przez Iwana III Srogiego w 1478 roku, Nowogród cieszył się specjalnymi przywilejami w porównaniu do innych miast Rosji, m.in. dysponował prawem do pobierania własnych podatków. Za rządów wnuka Iwana Srogiego, Iwana Groźnego na skutek ujednolicenia prawa w państwie miasto utraciło swe przywileje. Co więcej, ziemie dawnej republiki zostały wydzielone do prywatnych włości carskich, gdzie bojarzy utracili swe wpływy. Taki stan rzeczy doprowadził do buntu elity miasta wobec cara, a domniemane potajemne pertraktacje nowogrodzkiej rady miejskiej z Litwą i Polską stały się ostatecznym pretekstem do zbrojnej interwencji. 
Masakra.
Pod wpływem doradców car zdecydował się wysłać ekspedycję karną przeciwko nowogrodzianom. Na przełomie 1569 i 1570 r. carskie wojsko z pomocą oddziałów opryczniny zdobywały i niszczyły miasta na drodze z Moskwy do Nowogrodu. Po dotarciu na miejsce 2 stycznia wojska otoczyły miasto wysokimi drewnianymi murami, by uniemożliwić zeń ucieczkę. Następnie żołnierze pozamykali kościoły i klasztory (więżąc w nich duchowieństwo), by nikt nie mógł się schronić w świętych miejscach. W końcu 9 stycznia Iwan nakazał rozpoczęcie rzezi ludności miasta. Dzień po dniu, tydzień po tygodniu, chwytano i spędzano dziesiątkami lub setkami, tysiące osób (mężczyzn, kobiety i dzieci), które następnie brutalnie torturowano i mordowano na oczach cara i jego syna Iwana Iwanowicza. Potem, martwych bądź żywych po brutalnych torturach, przywiązywano do sań i wleczono nad rzekę Wołchow, gdzie topiono ich w specjalnie wykutych przeręblach. Żywym próbującym się wydostać z lodowatej wody, rozbijano toporami głowy lub odrąbywano dłonie, skuta lodem powłoka rzeki zaczerwieniła od krwi. 
12 lutego po ponad miesięcznej regularnej rzezi, car zebrał resztki mieszkańców miasta i oznajmił im, że zostali objęci aktem łaski. Masakra zakończyła szybko, jak się zaczęła, a winą za nią obarczony został arcybiskup Nowogrodu. Majątki cerkiewne, kupieckie i bojarskie w Nowogrodzie uległy konfiskacie. Car i jego ludzie opuścili miasto tego samego dnia, zabierając ze sobą łupy oraz „wrogów i zdrajców” – w tym arcybiskupa Pimena. Metropolita za rzekomą zdradę na usługach Zygmunta Augusta, został za karę wysłany do odległego klasztoru, w którym zmarł tuż po przybyciu.
Ostatni akord zbrodni na nowogrodzianach rozegrał się w Moskwie 25 lipca 1570 r. Car zarządził publiczne egzekucje uprowadzonych zimą mieszkańców Nowogrodu, dokładając do tej grupy pokaźną liczbę nowych przeciwników.
Liczba ofiar śmiertelnych.
Oficjalna liczba ofiar śmiertelnych wyniosła 1500 bojarów i mniej więcej tyle samo zwykłych obywateli. Z kolei współcześni rosyjscy badacze szacują łączną liczbę ofiar od 25 tys. do 700 tys. mieszkańców Nowogrodu i innych miast Rosji, gdzie całkowita liczba ludności samego Nowogrodu w 1545 r. wynosiła 35 tys. osób.

</doc>
<doc id="5271836" url="https://pl.wikipedia.org/wiki?curid=5271836" title="Jerzy Eperyaszy">
Jerzy Eperyaszy

Jerzy Eperyaszy herbu własnego – stolnik żmudzki, podstoli żmudzki w latach 1633-1643, dworzanin Jego Królewskiej Mości.
Poseł na sejm 1643 roku.

</doc>
<doc id="5271839" url="https://pl.wikipedia.org/wiki?curid=5271839" title="Wilfried Happio">
Wilfried Happio

Wilfried Happio (ur. 22 września 1998 w Bourg-la-Reine) – francuski lekkoatleta specjalizujący się w biegach płotkarskich i sprinterskich, olimpijczyk.
Osiągnięcia.
Sukcesy w lekkoatletycznych mistrzostwach Francji: 4 złote medale w biegu na 400 m ppł (2019, 2020, 2021, 2022).

</doc>
<doc id="5271842" url="https://pl.wikipedia.org/wiki?curid=5271842" title="Tobias Müller">
Tobias Müller

Tobias Müller (ur. 2 października 1992 w Oberstdorfie) – niemiecki narciarz dowolny i telemarkowy, specjalizujący się w skicrossie.
Po raz pierwszy na arenie międzynarodowej w zawodach narciarstwa dowolnego pojawił się 8 kwietnia 2017 roku w Cervinii, gdzie zajął szóste miejsce. W Pucharze Świata zadebiutował 7 grudnia 2017 roku w Val Thorens, zajmując 68. miejsce. Pierwsze pucharowe punkty wywalczył 12 grudnia 2017 roku w Arosie, kiedy zajął 28. miejsce. Na podium zawodów tego cyklu pierwszy raz stanął 14 stycznia 2022 roku w Nakiska, kończąc rywalizację w skicrossie na trzeciej pozycji. W zawodach tych wyprzedzili go jedynie Szwed David Mobärg i Kevin Drury z Kanady.
W 2022 roku wystąpił na igrzyskach olimpijskich w Pekinie, plasując się na 23. pozycji.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skicrossu zastąpiła klasyfikację generalną.

</doc>
<doc id="5271845" url="https://pl.wikipedia.org/wiki?curid=5271845" title="Ulica Księdza Prałata Stanisława Słonki">
Ulica Księdza Prałata Stanisława Słonki

Ulica Księdza Prałata Stanisława Słonki – jedna z głównych ulic dzielnicy Zabłocie w Żywcu.
Rozpoczyna się przy skrzyżowaniu z ulicą Browarną i ulicą Dworcową, natomiast kończy przy rzece Sole i skrzyżowaniu dróg Sadowej oraz Kazimierza Tetmajera.
Zmiana nazwy.
Ulica na początku nosiła nazwę Fabryczna, później ul. Daszyńskiego, a w 1950 zmieniono ją na ul. Ludwika Waryńskiego. Obecna nazwa ulicy odnosi się do zasłużonego dla Zabłocia księdza Stanisława Słonki.
Historia.
W 1883 otwarty został zakład tekturniczowo-papierniczy, który dał początki Fabryce Papieru „Solali”. Założycielem byli Karol Schrötter ze wspólnikiem – Franciszkiem Menchardtem.
W 1899 otworzono szkołę podstawową.
W roku 1913 na terenie Papierni wybuchł pożar. Spłonęła część budynków, w miejsce których został wybudowany nowy trzypiętrowy budynek wykonany z żelbetu.
W 2013 na ścianach Miejskiego Centrum Kultury "Papiernik" został namalowany mural przedstawiający jukacy.
W 2016 otworzono filię Biblioteki Miejskiej.
W 2019 postanowiono wyburzyć budynek byłego przedszkola. W jego miejsce w 2020 roku oddano do użytku Zintegrowany Węzeł Przesiadkowy, czyli parking w pobliżu dworca PKP i przystanków dla busów. Na parkingu znajduje się także ławeczka multimedialna i galeria fotografii.

</doc>
<doc id="5271850" url="https://pl.wikipedia.org/wiki?curid=5271850" title="Halowe Mistrzostwa Europy w Lekkoatletyce 2021 – bieg na 1500 m mężczyzn">
Halowe Mistrzostwa Europy w Lekkoatletyce 2021 – bieg na 1500 m mężczyzn

Bieg na 1500 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w hali Arena Toruń w Toruniu.
Tytułu mistrzowskiego z 2019 nie obronił Marcin Lewandowski, który został wicemistrzem Europy. Pierwotnie Jakob Ingebrigtsen został zdyskwalifikowany za przekroczenie toru, jednak później po uwzględnieniu protestu wniesionego przez Norwegów został przywrócony na pierwsze miejsce.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali w Europie i na świecie w sezonie 2021 przed rozpoczęciem mistrzostw.
Wyniki.
Eliminacje.
Rozegrano 4 biegi eliminacyjne, do których przystąpiło 51 biegaczy z 21 państw. Awans do finału dawało zajęcie jednego z pierwszych dwóch miejsc w swoim biegu (Q). Skład półfinałów uzupełniło czterech zawodników z najlepszymi czasami wśród przegranych (q).

</doc>
<doc id="5271852" url="https://pl.wikipedia.org/wiki?curid=5271852" title="Domra (chutor)">
Domra (chutor)

Domra () – chutor w zachodniej Rosji, w sielsowiecie gostomlanskim rejonu miedwieńskiego w obwodzie kurskim.
Geografia.
Miejscowość położona jest 7 km od centrum administracyjnego sielsowietu (1-ja Gostomla), 22 km na północny zachód od centrum administracyjnego rejonu (Miedwienka), 32 km na południowy zachód od Kurska, 16,5 km od drogi magistralnej (federalnego znaczenia) M2 «Krym».
W chutorze znajduje się 8 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwały 3 osoby.

</doc>
<doc id="5271853" url="https://pl.wikipedia.org/wiki?curid=5271853" title="Ryo Sugai">
Ryo Sugai

 – japoński narciarz dowolny, specjalizujący się w skicrossie.
Po raz pierwszy na arenie międzynarodowej pojawił się 16 sierpnia 2018 roku w Falls Creek, gdzie w zawodach Australian New Zealand Cup zajął czwarte miejsce. W Pucharze Świata zadebiutował 16 lutego 2019 roku w Feldberg, zajmując 15. miejsce. Tym samym już w debiucie zdobył pierwsze pucharowe punkty. Na podium zawodów tego cyklu pierwszy raz stanął 13 marca 2021 roku w ośrodku Sołniecznaja dolina, kończąc rywalizację w skicrossie na drugiej pozycji. W zawodach tych rozdzielił Kanadyjczyka Reece'a Howdena i Alexa Fivę ze Szwajcarii.
Na mistrzostwach świata w Idre Fjäll w 2021 roku zajął 28. miejsce w skicrossie. Na rozgrywanych rok później igrzyskach olimpijskich w Pekinie był siedemnasty.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skicrossu zastąpiła klasyfikację generalną.

</doc>
<doc id="5271860" url="https://pl.wikipedia.org/wiki?curid=5271860" title="Szorstkozarodniczka rombowokryształkowa">
Szorstkozarodniczka rombowokryształkowa

Szorstkozarodniczka rombowokryształkowa ("Trechispora stevensonii" (Berk. &amp; Broome) K.H. Larss.) – gatunek grzybów z monotypowego rzędu "Trechisporales".
Systematyka i nazewnictwo.
Pozycja w klasyfikacji według Index Fungorum: "Trechispora, Incertae sedis, Trechisporales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy opisali go w 1875 r. Miles Joseph Berkeley i Christopher Edmund Broome nadając mu nazwę "Hydnum stevensonii". Obecną, uznaną przez Index Fungorum nazwę nadał mu w 1995 r. Karl-Henrik Larsson.
Synonimy:
Nazwę polską zaproponował Władysław Wojewoda 2003 r.
Morfologia.
Rozpostarty (resupinowaty) o średnicy kilku cm, cienki, kruchy, łatwo dający się oddzielić od podłoża. Brzeg jest biały, mączystoziarnisty lub włóknisty. Hymenium u teleomorfy jest ząbkowane lub kolczaste z izolowanymi kolcami o wysokości do 7 mm, początkowo białe, później czasami ochrowe. Anamorfa tworząca konidia tworzy kosmate, białe lub białawe poduszeczki lub małe kępki. Często występuje jednocześnie z teleomorfą.
Zarodniki stadium płciowego (bazydiospory) o wymiarach 3–4,5 × 2,5–3,5 µm, owalne, pokryte odległymi kolcami. Konidia powstają przez odrywanie końcowych komórek strzępek. Mają nieregularny (wielokątny) kształt i są w przybliżeniu tej samej wielkości co bazydiospory lub nieco większe.
Szorstkozarodniczka śnieżysta ("Trechispora nivea") i szorstkozarodniczka mączysta ("Trechispora farinacea"). Nie tworzą stadium bezpłciowego i konidiów.
Występowanie.
Stwierdzono występowanie "Trechispora stevensonii" w Ameryce Północnej, Europie, Azji, Afryce, na Antarktydzie i Nowej Zelandii. Najwięcej jego stanowisk podano w Europie. W Polsce W. Wojewoda w 2003 r. przytacza tylko jedno stanowisko podane przez K.H. Larssona w Białymstoku w 1995 r. Według W. Wojewody rozprzestrzenienie tego gatunku i stopień jego zagrożenia w Polsce nie są znane. Bardziej aktualne stanowiska podaje internetowy atlas grzybów. Zaliczony w nim jest do gatunków zagrożonych i wartych objęcia ochroną.
Nadrzewny grzyb saprotroficzny. Rośnie dość obficie na drewnie liściastym i iglastym. Preferuje wilgotne miejsca.

</doc>
<doc id="5271861" url="https://pl.wikipedia.org/wiki?curid=5271861" title="Trechispora stevensonii">
Trechispora stevensonii



</doc>
<doc id="5271867" url="https://pl.wikipedia.org/wiki?curid=5271867" title="Neoaeshnida">
Neoaeshnida

Neoaeshnida – takson ważek z podrzędu Epiprocta i infrarzędu różnoskrzydłych.
Morfologia.
U ważek tych spośród dwóch dodatkowych żyłek ukośnych między drugą gałęzią żyłki radialnej tylnej a żyłką interradialną dystalna uległa w tej grupie zanikowi, a bazalna przesunięciu w kierunku subnodusa. Sektor medialny spłaszczony jest dobrze wyodrębniony, niezygzakujący, w pierwotnym planie budowy całkowicie równoległy w przebiegu do żyłki medialnej przedniej. Dystalna strona drugiej gałęzi wtórnej żyłki medialnej przedniej w trójkącie dyskoidalnym jest wyraźnie zagięta kanciasto lub zakrzywiona. Żyłka trygonalna stanowi silnie uwypukloną wtórną żyłkę podłużną w części postdyskoidalnej. Żyłki medialna tylna i kubitalna przednia biegną równolegle do siebie i aż po krawędź skrzydła oddzielone są tylko pojedynczym szeregiem komórek. Odwłok ma wyraźne żeberka boczne na tergitach.
U larw z tej grupy formująca maskę warga dolna ma silniej rozszerzony ku wierzchołkowi przedbródek niż u taksonów bardziej bazalnych. Wierzchołek odwłoka larwy ma silnie wydłużoną piramidę analną o długich paraproktach i wyrostkach epiproktu.
Taksonomia.
Takson ten wprowadzony został w 1996 roku przez Güntera Bechly’ego. Jego filogenetyczna systematyka według pracy Bechly’ego z 2007 roku do rangi rodziny przedstawia się następująco:

</doc>
<doc id="5271869" url="https://pl.wikipedia.org/wiki?curid=5271869" title="Stanisław Konstanty Gembart">
Stanisław Konstanty Gembart

Stanisław Konstanty Gembart herbu Jastrzębiec – łowczy dobrzyński w latach 1641-1646.
Poseł na sejm 1639 roku, sejm 1642 roku.

</doc>
<doc id="5271875" url="https://pl.wikipedia.org/wiki?curid=5271875" title="Halowe Mistrzostwa Europy w Lekkoatletyce 2021 – bieg na 3000 m mężczyzn">
Halowe Mistrzostwa Europy w Lekkoatletyce 2021 – bieg na 3000 m mężczyzn

Bieg na 3000 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w hali Arena Toruń w Toruniu.
Tytułu mistrzowskiego z 2019 obronił Norweg Jakob Ingebrigtsen.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali w Europie i na świecie w sezonie 2021 przed rozpoczęciem mistrzostw.
Wyniki.
Eliminacje.
Rozegrano 3 biegi eliminacyjne, do których przystąpiło 32 biegaczy z 15 państw. Awans do finału dawało zajęcie jednego z pierwszych trzech miejsc w swoim biegu (Q). Skład półfinałów uzupełniło trzech zawodników z najlepszymi czasami wśród przegranych (q).

</doc>
<doc id="5271880" url="https://pl.wikipedia.org/wiki?curid=5271880" title="Dina Agiszewa">
Dina Agiszewa

Dina Aleksandrowna Agiszewa (, ur. 17 kwietnia 2005 w Rostowie nad Donem) – białoruska gimnastyczka artystyczna. Mistrzyni Europy juniorów w układzie ze skakanką w 2020 roku.

</doc>
<doc id="5271884" url="https://pl.wikipedia.org/wiki?curid=5271884" title="Leon Zubrzycki">
Leon Zubrzycki



</doc>
<doc id="5271888" url="https://pl.wikipedia.org/wiki?curid=5271888" title="Olbracht Giżycki">
Olbracht Giżycki

Olbracht Giżycki herbu Nałęcz – stolnik wieluński w latach 1635-1653, starosta orleński, sekretarz królewski w 1638 roku.
Poseł na sejm 1638 roku.

</doc>
<doc id="5271890" url="https://pl.wikipedia.org/wiki?curid=5271890" title="U 311 Czerkasy">
U 311 Czerkasy

U 311 Czerkasy (ukr. "Черкаси") – ukraiński dramat filmowy z 2019 roku w reżyserii Tymura Jaszczenko.
Opis fabuły.
Film oparty na wydarzeniach autentycznych, które miały miejsce w roku 2014. Po inwazji rosyjskiej na Krym kolejne okręty ukraińskiej marynarki wojennej poddają się okupantom. Ostatnią jednostką, która stawia opór, jest trałowiec „Czerkasy”. Służą na nim dwaj marynarze Miszko i Lew, pochodzący z jednej wsi. W obliczu zagrożenia muszą podjąć decyzję, czy poddać się Rosjanom, czy bronić okrętu za wszelką cenę.
Zdjęcia do filmu realizowano w Odessie i w obwodzie czernihowskim, rolę tytułowego okrętu odegrał holownik „Korec” (prawdziwy okręt „Czerkasy” pozostawał w rękach rosyjskich). Polska premiera filmu odbyła się 15 października 2019, na Warszawskim Festiwalu Filmowym.

</doc>
<doc id="5271895" url="https://pl.wikipedia.org/wiki?curid=5271895" title="Usma (stacja kolejowa)">
Usma (stacja kolejowa)

Usma – stacja kolejowa w miejscowości Usmas stacija, w gminie Windawa, na Łotwie. Położona jest na linii Windawa - Tukums.

</doc>
<doc id="5271896" url="https://pl.wikipedia.org/wiki?curid=5271896" title="Antoni Kasprowicz">
Antoni Kasprowicz

Antoni Kasprowicz (12 kwietnia 1908 w Łodzi, zm. 16 grudnia 1981) – polski poeta i prozaik, autor tekstów o tematyce robotniczej.
Życiorys.
Kasprowicz wychował się na widzewskim osiedlu Szlezyng (Ślązaki). Pochodził z rodziny robotniczej – jego rodzice byli tkaczami. Kasprowicz ukończył 4 klasy szkoły powszechnej. W młodym wieku podejmował się dorywczych prac takich jak: goniec, pomocnik malarza, rysownik w ekipach wykopaliskowych Muzeum Archeologicznego jednocześnie samodzielnie nadrabiając materiał z podręczników szkolnych co pozwoliło mu na zostanie uczniem wieczorowego Gimnazjum Handlowego.
W latach 20. XX w. Kasprowicz pisał reportaże, popularyzatorskie szkice (m.in. o Adamie Mickiewiczu, Adamie Asnyku i Marii Konopnickiej). W 1927 został opublikowany jego pierwszy wiersz w czasopiśmie „Hasło Łódzkie”. W latach 20. XX w. opublikował również cykl reportaży: „Tydzień w życiu bezrobotnego”, „Tkacze”, „Dzielnica”, „Strycharze”. W 1935, dzięki mecenatowi Mieczysława Jastruna opublikował debiutancki tom wierszy „Słońce za murem”. W 1937 opublikował drugi tom „Chwasty płonące”, a w 1939 trzeci – „Flet czarodziejski”. W 20-leciu międzywojennym był również uczestnikiem wieczorów poetyckich oraz autorem audycji radiowych reżyserowanych przez Jerzego Ronarda Bujańskiego, takich jak: „Podróże w inny świat” (1936), „Kiepskie czasy” (1936), „Niesiemy pomoc, węgiel i chleb” (1936), a także „Wesele na przedmieściu” (1937). Ponadto bywał zaangażowany był w protesty robotnicze oraz pracował dorywczo jako urzędnik w Wojewódzkim Biurze Funduszu Pomocy Bezrobotnym.
31 sierpnia 1939 został prewencyjnie aresztowany. Uciekł po kilku dniach w trakcie bombardowania gdy był przewożony pociągiem do Berezy Kartuskiej. Następnie wraz z grupą uciekinierów został schwytany przez Niemców i wysłany na roboty przymusowe w Prusach Wschodnich, do Konzentrationslager Memel w Kłajpedzie. Pod koniec wojny uciekł do Wilna, gdzie podjął pracę nauczyciela w progimnazjum, a następnie powrócił do wyzwolonej Łodzi, gdzie podjął pracę kierownika wydziału propagandy w rozgłośni Polskiego Radia, a następnie inspektora w Centrali Tekstylnej i inspektora w Stowarzyszeniu Autorów ZAiKS.
W 1957 opublikował tom poezji pt. „Poemat Łódzki”, który został doceniony m.in. przez Władysława Broniewskiego, opisując go w następujący sposób: 
W latach 60 i 70. XX w. Kasprowicz opublikował szereg tomików wierszy oraz prozy: „Wiersze wybrane” (1961) „Złodzieje owoców” (1964), „Pod kwitnącym kasztanem” (1966), „W cieniu Oriona” (1967), „Dzielnica plebejuszów” (1971), „Opowiadania łódzkie” (1972), „Ich dzień powszedni” (1977). Zmarł 16 grudnia 1981.
Tematyka utworów.
Antoni Kasprowicz w swojej poezji poruszał tematykę biedy, bezrobocia, pracy tkaczy, życia ubogiej warstwy żydowskiej, starć robotników z policją. Ukazywał łódzkich fabrykantów jako dręczycieli. Kasprowicz w swoich dziełach używał m.in. określeń gwarowych – z czasem miał zostać zmuszony do zaprzestania korzystania z gwary, co miało wynikać z polityki państwa polskiego w okresie PRL-u, która promowała poprawność językową.
Upamiętnienie.
Oddział Łódzki Związku Literatów Polskich ufundował tablicę upamiętniającą Antoniego Kasprowicza. Została wmurowana w ścianę budynku ul. Lokatorskiej 11 w Łodzi na osiedlu Towarzystwa Spółdzielczego „Lokator” , gdzie Kasprowicz mieszkał. Tablica zawiera treść:

</doc>
<doc id="5271898" url="https://pl.wikipedia.org/wiki?curid=5271898" title="20 Gwardyjska Armia">
20 Gwardyjska Armia



</doc>
<doc id="5271899" url="https://pl.wikipedia.org/wiki?curid=5271899" title="Glukonian">
Glukonian



</doc>
<doc id="5271901" url="https://pl.wikipedia.org/wiki?curid=5271901" title="Elektroliza wody">
Elektroliza wody



</doc>
<doc id="5271902" url="https://pl.wikipedia.org/wiki?curid=5271902" title="Ugāle (stacja kolejowa)">
Ugāle (stacja kolejowa)

Ugāle () – stacja kolejowa w miejscowości Ugāle, w gminie Windawa, na Łotwie. Położona jest na linii Windawa - Tukums.

</doc>
<doc id="5271903" url="https://pl.wikipedia.org/wiki?curid=5271903" title="41 Armia (ZSRR)">
41 Armia (ZSRR)



</doc>
<doc id="5271909" url="https://pl.wikipedia.org/wiki?curid=5271909" title="Osadzanie warstw atomowych">
Osadzanie warstw atomowych

Osadzanie warstw atomowych (ang. Atomic Layer Deposition, ALD) – metoda chemiczna służąca do uzyskiwania cienkich warstw o grubościach atomowych. ALD jest zmodyfikowaną wersją techniki CVD, w której oba wprowadzane prekursory nie mają ze sobą kontaktu w fazie gazowej, a jedynie na osadzanej powierzchni.
Opis zjawiska.
Układ eksperymentalny wykorzystywany w technice ALD jest podobny do tego używanego w CVD. Technikę ALD charakteryzuje sekwencyjność wprowadzanych prekursorów w fazie gazowej — kontakt między nimi jest ograniczony do powierzchni podłoża, na którym osadza się warstwa poprzez zastosowanie odpowiednio długiego czasu płukania gazem obojętnym. Zapewnia to wysoką jednorodność oraz czystość chemiczną cienkiego filmu, krytyczną dla zastosowań w przemyśle półprzewodnikowym . W ALD proces wzrostu warstwy jest samoograniczający, co związane jest z występowaniem ograniczonej liczby tzw. miejsc aktywnych (głównie grup wodorotlenowych) na powierzchni podłoża, które mogą chemicznie zaadsorbować molekułę. Krok płukania komory gazem obojętnym usuwa nadmiarowe cząsteczki zaadsorbowane fizycznie. Puls kolejnego prekursora tworzy pierwszą warstwę oczekiwanego związku, a kolejne powtórzenia procesu (tzw. cykle) powodują wzrost grubości konformalnej warstwy. ALD zwyczajowo stosowane jest do pokrywania cienką warstwą substratów stałych, natomiast po niewielkich modyfikacjach procesowych może zostać z powodzeniem zaadaptowane do infiltracji objętościowej materii miękkiej.
Początki historyczne.
Pojęcie epitaksji warstwy atomowej (ang. Atomic Layer Epitaxy) zostało po raz pierwszy użyte w 1974 roku przez Tuomo Suntolę. Opracował on protokół syntezy siarczku cynku z domieszką manganu, która jest pierwszym komercyjnie udokumentowanym wykorzystaniem techniki ALD do produkcji diody elektroluminescencyjnej. Historycznie wcześniej, bo w latach 60. XX wieku radzieccy uczeni Stanisław Kołcow i Walentyn Aleskowski zaproponowali teoretyczne podstawy "warstwowania molekularnego" (ang. Molecular Layering), które są tożsame z tymi stosowanymi dla ALD.

</doc>
<doc id="5271912" url="https://pl.wikipedia.org/wiki?curid=5271912" title="Elkšķene (stacja kolejowa)">
Elkšķene (stacja kolejowa)

Elkšķene () – stacja kolejowa w miejscowości Elkšķene, w gminie Windawa, na Łotwie. Położona jest na linii Windawa - Tukums.

</doc>
<doc id="5271913" url="https://pl.wikipedia.org/wiki?curid=5271913" title="Franciszek Augustin">
Franciszek Augustin

Franciszek Augustin (ur. 1776, zm. 1845) – kronikarz, proboszcz żywiecki, autor "Kronik Żywieckich od czasów zamierzchłych do 1845 roku".
Życiorys.
Urodził się na Śląsku. Pełnił funkcję kapelana, a następnie, od 1815 roku, plebana w Wilamowicach. Od 1820 roku proboszcz parafii żywieckiej. Po objęciu probostwa podjął szeroko zakrojone badania historyczne Żywca i okolic. Nadzorował wykopaliska archeologiczne Grojca. Jego największym dziełem są "Roczniki czyli zestawienie historycznych wydarzeń", stanowiące kontynuację "Dziejopisu żywieckiego" pióra Andrzeja Komonieckiego. Ponadto Augustin był autorem pomniejszych opracowań dziejów Żywiecczyzny, "Liber Memorabilium parafii żywieckiej" oraz "Collectaneum".
Proboszczem parafii żywieckiej był przez 25 lat. Zmarł w 1845 roku. Pochowany na cmentarzu przy kościele Przemienienia w Żywcu.

</doc>
<doc id="5271915" url="https://pl.wikipedia.org/wiki?curid=5271915" title="Stanisław Osadnik">
Stanisław Osadnik

Stanisław Jakub Osadnik (ur. 1936) – polski inżynier łączności. Świadectwo dojrzałości uzyskał w II Liceum Ogólnokształcącym im. Stanisława Staszica w Tarnowskich Górach. Absolwent z 1960 Politechniki Wrocławskiej. Od 1992 r. profesor na Wydziale Elektroniki (od 2002 r. Elektroniki Mikrosystemów i Fotoniki) Politechniki Wrocławskiej.
Tytuł profesora zwyczajnego otrzymał 28 kwietnia 1992 z rąk prezydenta Lecha Wałęsy.

</doc>
<doc id="5271918" url="https://pl.wikipedia.org/wiki?curid=5271918" title="Edward Palczak">
Edward Palczak

Edward Palczak (ur. 1931, zm. 2013) – polski inżynier mechanik. Absolwent z 1958 Politechniki Wrocławskiej. Od 1996 r. profesor na Wydziale Mechanicznym Politechniki Wrocławskiej. Pogrzeb odbył się 26 września 2013

</doc>
<doc id="5271919" url="https://pl.wikipedia.org/wiki?curid=5271919" title="Atak lotniczy na teatr w Mariupolu">
Atak lotniczy na teatr w Mariupolu

Atak lotniczy na teatr w Mariupolu – zbrodnia wojenna dokonana 16 marca 2022 roku w Mariupolu. W wyniku bezpośredniego trafienia przez bombę lotniczą w budynek teatru zginęło około 300 osób, które szukały w nim schronienia, po tym jak straciły w bombardowaniach w czasie agresji wojsk rosyjskich w 2022 roku własne domy.
Teatr zawiesił działalność 24 lutego 2022 r. z powodu rosyjskiej inwazji na Ukrainę. W trakcie oblężenia Mariupola był wykorzystywany jako schronienie dla mieszkańców oraz uchodźców z pobliskich miejscowości, których mieszkania i domy zostały zniszczone w wyniku rosyjskich nalotów, głównie kobiet i dzieci. Około 12 marca na placu po dwóch stronach budynku namalowano duże, widoczne z powietrza napisy „Dieti” (ros. „dzieci”), aby oznaczyć go jako obiekt cywilny.
Rano 16 marca 2022 r. teatr został zniszczony w wyniku bezpośredniego trafienia naprowadzaną laserowo bombą lotniczą, prawdopodobnie KAB-500L. W chwili ataku wewnątrz mogło znajdować się od 800 do 1300 osób. Schron w piwnicy teatru przetrwał uderzenie, ale wyjście z niego zostało zniszczone. Akcja ratunkowa była utrudniona z powodu trwających walk ulicznych i ostrzału. Zespoły ratownicze mogły usuwać gruz i wydobywać ludzi na powierzchnię tylko w momentach, gdy walki ustawały. Do 18 marca z gruzowiska udało się wydostać ok. 130 osobom. Według mera Mariupola, Wadyma Bojczenki, 19 marca w podziemiach teatru wciąż mogło znajdować się ponad 1000 osób. 25 marca Rada Miasta Mariupol poinformowała, że w wyniku bombardowania teatru zginęło ok. 300 osób.
Minister obrony Ukrainy Ołeksij Reznikow określił atak jako akt ludobójstwa i terroryzm państwowy Rosji. Ministerstwo Obrony Federacji Rosyjskiej zaprzeczyło, jakoby jego siły uderzyły w budynek i oskarżyło pułk „Azow” o wysadzenie go w powietrze.

</doc>
<doc id="5271926" url="https://pl.wikipedia.org/wiki?curid=5271926" title="Evis Kushi">
Evis Kushi

Evis Kushi (ur. 7 października 1975 w Tiranie) – albańska polityk, członek Socjalistycznej Partii Albanii, minister edukacji, sportu i młodzieży w gabinecie premiera Ediego Ramy.
Życiorys.
Delina Ibrahimaj urodziła się 7 października 1975 r. w Tiranie. W 1997 r. ukończyła studia na wydziale ekonomii Uniwersytetu w Tiranie. W 2008 r. obroniła doktorat na Staffordshire University w Anglii. W 2010 r. uzyskała tytuł naukowy Associate Professor na Universytecie Aleksandër Moisiu w Durrësie. 26 lipca 2016 r. otrzymała tytuł naukowy „Profesor” na Uniwersytecie Rolniczym w Tiranie.
W latach 1909–2012 pracowała jako wykładowca na Uniwersytecie im. Aleksandra Xhuvaniego w Elbasanie. W latach 2010–2012 była kierownikiem katedry ekonomii i prawa na wydziale ekonomii, a w latach 2012–2013 była dziekanem wydziału ekonomicznego. W zakresie działalności społeczno-politycznej Kushi jest członkiem Socjalistycznej Partii Albanii od marca 2013 r., a od kwietnia 2016 r. członkiem Prezydium Socjalistycznej Partii Albanii. Do chwili powołania na stanowisko ministra edukacji, sportu i młodzieży w gabinecie premiera Ediego Ramy była wiceprzewodniczącą parlamentu.
Życie prywatne.
Evis Kushi jest mężatką i ma dwoje dzieci.

</doc>
<doc id="5271931" url="https://pl.wikipedia.org/wiki?curid=5271931" title="Stadion Aukštaitija">
Stadion Aukštaitija



</doc>
<doc id="5271938" url="https://pl.wikipedia.org/wiki?curid=5271938" title="Konsulat Generalny Ukrainy we Wrocławiu">
Konsulat Generalny Ukrainy we Wrocławiu

Konsulat Generalny Ukrainy we Wrocławiu () – ukraińska placówka konsularna mieszcząca się we Wrocławiu.
Konsulat został otwarty 17 stycznia 2022 roku.
Siedziba.
Konsulat mieści się w Kamienicy Pod Złotym Koszykiem z XVI w. przy pl. Biskupa Nankiera 7 (2022-). 

</doc>
<doc id="5271942" url="https://pl.wikipedia.org/wiki?curid=5271942" title="Portret Juana Antonia Llorente">
Portret Juana Antonia Llorente

Portret Juana Antonia Llorente (hiszp. "Juan Antonio Llorente") – obraz olejny hiszpańskiego malarza Francisca Goi, znajduje się w kolekcji Museu de Arte de São Paulo w Brazylii.
Okoliczności powstania.
Juan Antonio Llorente (1756–1823) był doktorem prawa kanonicznego i kapłanem wyświęconym w 1779 roku. Został komisarzem Świętego Oficjum w Logroño, sekretarzem inkwizycji w Madrycie, a w 1810 komisarzem Świętej Krucjaty. Od wewnątrz próbował ukrócić represyjny charakter inkwizycji i jej niesprawiedliwych sądów. Zasiadający na hiszpańskim tronie Józef Bonaparte wyróżnił go ustanowionym przez siebie Orderem Królewskim Hiszpanii 20 września 1809. Po wycofaniu się wojsk francuskich z Hiszpanii był prześladowany za swoje liberalne poglądy i musiał wyemigrować do Francji, gdzie nadal pisał. W 1818 roku we Francji opublikował historię krytyczną hiszpańskiej inkwizycji, którą napisał dzięki informacjom zebranym w Madrycie, kiedy był sekretarzem Inkwizycji. Skorzystał z amnestii liberalnego rządu i wrócił do Hiszpanii, zmarł w Madrycie w 1823 roku.
Świadectwem znajomości, jaką Llorente utrzymywał z Goyą, jest rękopis duchownego z komentarzem do serii rycin "Kaprysy", przechowywany w Muzeum Sztuk Pięknych w Bostonie. Goya sportretował Llorente ok. 1809–1813, duchowny ma zatem ok. 55 lat. Dzieło Llorente na temat inkwizycji zawiera komentarze dotyczące czarów podobne do opinii Goi w tej kwestii (zobacz: "Sabat czarownic"). Zawiera także opisy tortur, które mogły posłużyć Goi jako inspiracje do jego dzieł.
Opis obrazu.
Duchowny został przedstawiony w całej postaci, w pozycji stojącej i na neutralnym tle. Jest ubrany w czarny habit, jedynym akcentem koloru jest czerwona szarfa Orderu Królewskiego Hiszpanii. Na głowie nosi piuskę, spod której wychodzą siwe włosy. Ręce ma złożone w skromnym geście. W prawej ręce trzyma białą chustkę, a lewą podtrzymuje fałdy ubrania. Na małym palcu lewej ręki nosi pierścień komisarza Świętej Krucjaty. Uwagę zwraca twarz duchownego o inteligentnym i czujnym spojrzeniu, pogodnym geście i ogromnej wyrazistości. Na ustach maluje się sardoniczny uśmiech. Widoczny jest wpływ portretów Velázqueza z lat 30. XVII wieku, zwłaszcza w kolorycie i ustawieniu postaci w przestrzeni.
Proweniencja.
Obraz należał do kolekcji Francisca Llorente y García de Vinuesa, bratanka portretowanego, a następnie Juana Lafory w Madrycie. W 1903 kupił go Paul Durand-Ruel w Paryżu, a w 1921 marszand Aron Siegfried Drey. W 1958 Antônio Sanchez Galdeano przekazał obraz Museu de Arte de São Paulo w Brazylii.

</doc>
<doc id="5271948" url="https://pl.wikipedia.org/wiki?curid=5271948" title="Lista uzbrojenia i sprzętu bojowego Wojsk Obrony Terytorialnej">
Lista uzbrojenia i sprzętu bojowego Wojsk Obrony Terytorialnej

Lista uzbrojenia i sprzętu bojowego używanego przez Wojska Obrony Terytorialnej Sił Zbrojnych RP.
Sprzęt ciężki i logistyka.
Z tego powodu, że Wojska Obrony Terytorialnej przeznaczone są także do zwalczania klęsk żywiołowych oraz likwidacji ich skutków i prowadzenia akcji poszukiwawczo-ratowniczych wyposażone są także w specjalistyczny sprzęt ratowniczy oraz techniczny, służący do zwalczania skutków klęsk żywiołowych, taki jak m.in. agregaty prądotwórcze, kontenerowe elektrowni polowe KEP-900, maszty oświetleniowe, środki łączności, piły spalinowe, specjalne kombinezony umożliwiające pracę w wodzie oraz sprzęt ochronny. 

</doc>
<doc id="5271951" url="https://pl.wikipedia.org/wiki?curid=5271951" title="Coffee Caye">
Coffee Caye

Coffee Caye – bezludna wyspa na Morzu Karaibskim o powierzchni 0,5 ha, znajdująca się 7 kilometrów od wybrzeża Belize i jednocześnie stolicy Belize City. W grudniu 2019 wyspa została zakupiona za ponad 250 000 dolarów, poprzez zbiórkę internetową.
Zbiórkę stworzyli Gareth Johnson i Marshall Mayer. Razem założyli też spółkę zarejestrowaną na Kajmanach IBG Inc., która zakupiła wyspę i podzieliła się udziałami z osobami, które wpłatami przyczyniły się do zakupu Coffee Caye.
Nowi właściciele wyspy ogłosili niepodległość „Księstwa Islandii” a także stworzyli swój hymn, flagę i godło. IBG Inc. daje możliwość zakupu obywatelstwa, za odpowiednią opłatą nadaje tytuł lordowski, a właściciele oznajmiają, że tworzą mikropaństwo – mimo to jednocześnie zapewniają, że wyspa podlega jurysdykcji Belize, a nadawanie obywatelstwa traktuje jako zabieg marketingowy. 

</doc>
<doc id="5271959" url="https://pl.wikipedia.org/wiki?curid=5271959" title="Donald Judd">
Donald Judd

Donald Clarence Judd (ur. 3 czerwca 1928 w Excelsior Springs, zm. 12 lutego 1994 w Nowym Jorku) – amerykański artysta, jeden z głównych przedstawicieli minimalizmu.
Życiorys.
Donald Judd urodził się 3 czerwca 1928 w Excelsior Springs. Pod koniec lat 40. służył w armii amerykańskiej w Korei. Po powrocie do Ameryki studiował filozofię oraz historię sztuki na Uniwersytecie Columbia, jednocześnie studiował malarstwo w Art Students League of New York. W latach 1959–1965 pracował jako krytyk sztuki. W latach 60. zaczął odchodzić od malowania na rzecz prac w trzech wymiarach. Pod koniec lat 60. stał się jednym z pionierów minimalizmu.
Zmarł 12 lutego 1994 w Nowym Jorku. Jego prace znajdują się m.in. w zbiorach Museum of Modern Art.

</doc>
<doc id="5271966" url="https://pl.wikipedia.org/wiki?curid=5271966" title="Michaił Dołgi">
Michaił Dołgi

Michaił Dołgi (ros. Михаил Долгий, ur. 21 lutego 1947) – radziecki lekkoatleta specjalizujący się w biegach płotkarskich i sprinterskich.
Największy sukces w karierze odniósł w 1966 r. w Odessie, zdobywając na europejskich igrzyskach juniorów złoty medal w biegu na 400 metrów przez płotki (uzyskany czas: 53,3). Wystąpił również w biegu sztafetowym 4 × 400 metrów, w którym reprezentanci Związku Radzieckiego zdobyli złoty medal (uzyskany czas: 3:14,3).

</doc>
<doc id="5271969" url="https://pl.wikipedia.org/wiki?curid=5271969" title="Zapora Zött">
Zapora Zött

Zapora Zött – zapora wodna w szwajcarskich Alpach, w kantonie Ticino. Jedna z pięciu zapór, wybudowanych w latach 60. XX w. przez firmę "Maggia Kraftwerke AG" (it. "Officine Idroelettriche della Maggia SA", "Ofima") z siedzibą w Locarno.
Położenie.
Zapora położona jest w granicach wioski San Carlo w gminie Cevio (do 2006 r. w gminie Bignasco) w dystrykcie Vallemaggia w północnej części kantonu Ticino.
Została zbudowana w dolinie Bavona w grupie górskiej Alpy Ticino i Verbano w Alpach Lepontyńskich. Leży w dolnej części rozległego kotła lodowcowego, opadającego w kierunku północno-wschodnim spod wysokiej grani ze szczytami (od północy na południe): Marchhorn (2924 m n.p.m.), Kastelhorn (3128 m n.p.m.) i Basòdino (3273 m n.p.m.). Przegradza niewielki ciek wodny spływający spod lodowca Basòdino, uchodzący niespełna kilometr poniżej niej do potoku Bavona. Tworzy zbiornik zaporowy zwany Lago del Zött.
Mur zapory posadowiony został na podłożu ze skał krystalicznych.
Charakterystyka.
Zapora żelbetowa typu lekkiego, o podwójnej krzywiźnie i niesymetrycznym kształcie. Składa się z 9 segmentów. Budowana była w latach 1965-1967 r. Korona leży na wysokości 1941,25 m n.p.m.
Wysokość zapory wynosi 36 m, długość korony 145 m, grubość muru zapory u podstawy wynosi 7 m, w koronie 2 m. Objętość muru zapory wynosi 16 000 m3. Dno zbiornika przy zaporze leży na wysokości 1916 m n.p.m.. Maksymalny roboczy poziom wody w zbiorniku wynosi 1940,20 m n.p.m., minimalny 1925 m n.p.m.. Zapora posiada aktualnie upusty przelewowe o wydajności 60 + 108 m3/s oraz upust denny o przepustowości 15,6 m3/s.
W latach 1996-1997 wykonano remont zapory. Aby zapewnić ewakuację wody ze zbiornika na wypadek ekstremalnej powodzi wykonano nowy odpływ powierzchniowy typu kolektorowego.
Zapora jest dostępna wygodną drogą z równiny Robièi u stóp równoimiennej zapory, na którą z kolei można dostać się koleją linową z wioski San Carlo w dolinie Bavona.
Wykorzystanie energetyczne.
Zapora nie jest wyposażona w elektrownię. Jej wody łączą się podziemną sztolnią z wodami położonego na tej samej wysokości zbiornika Lago di Robièi i dopiero stamtąd wraz z nimi i wodami z wyżej położonego zbiornika Lago dei Cavagnöö spływają kolejną podziemną sztolnią do usytuowanej 877 m niżej elektrowni wodnej Bavona, a następnie do dwóch kolejnych elektrowni: Cavergno (489 m niżej) i Verbano (jeszcze 255 m niżej).

</doc>
<doc id="5271970" url="https://pl.wikipedia.org/wiki?curid=5271970" title="Indukowane współosadzanie">
Indukowane współosadzanie

Indukowane współosadzanie – szczególny przypadek elektroosadzania stopów. Zjawisko indukowanego współosadzania polega na jednoczesnym wydzielaniu z roztworu wodnego dwóch metali, z których jeden nie jest możliwy do wydzielenia w postaci czystego pierwiastka. Indukowane współosadzanie dotyczy przede wszystkim otrzymywania stopów wolframu i molibdenu jako powłok galwanicznych.
Klasyfikacja i charakterystyka.
Termin "indukowane współosadzanie" (ang. "induced codeposition") został wprowadzony przez amerykańskiego uczonego Abnera Brennera. Indukowanym współosadzaniem Brenner nazwał taki proces elektroosadzania stopów, w którym „osadzane są metale, takie jak wolfram, molibden czy german, które nie mogą być osadzane oddzielnie”. Metale te nazywane są metalami "niechętnymi" (ang. "reluctant metals"), podczas gdy metale umożliwiające proces współosadzania – metalami "indukującymi" (ang. "inducing metals"). Jako metale indukujące współosadzanie wolframu i molibdenu wykorzystywane są zwykle żelazo, kobalt lub nikiel. W klasyfikacji Brennera, indukowane współosadzanie obok "anomalnego współosadzania" są nieregularnymi przypadkami elektroosadzania stopów.
Niezależną redukcję wolframianu(VI) do metalicznego wolframu uniemożliwiają jego wysoka symetria i struktury rezonansowe stabilizujące ten anion. Proces ten, jako sześcioelektronowy, musiałby zachodzić wieloetapowo, lecz wiązałoby się to ze znacznym, niekorzystnym energetycznie zaburzeniem symetrii anionu. Reakcja ta jest więc niemożliwa z powodu bariery aktywacji zbyt wysokiej do przekroczenia w czystym roztworze wolframianów. Ponadto, podczas elektrolizy czystego roztworu wolframianu(VI) sodu na katodzie formuje się cienka warstwa mieszanych tlenków wolframu. Związki te bardzo dobrze katalizują redukcję wodoru, tak że po osadzeniu warstwy form tlenkowych cały prąd elektrolizy zużywany jest na wydzielanie wodoru, co blokuje możliwość dalszej redukcji wolframu.
Kąpiele galwaniczne stosowane do współosadzania wolframu lub molibdenu zawierają odpowiednio wolframian lub molibdenian sodu, a także sole metali indukujących jako źródła pierwiastków wchodzących w skład stopu. Nieodzownym składnikiem kąpieli są także związki o charakterze kompleksującym, mogą to być m.in. cytryniany, glukoniany, jabłczany, winiany czy pirofosforany. Ponadto, kąpiele te zawierają zwykle fosforany lub borany, których obecność sprzyja powstawaniu powłok o strukturze amorficznej, a także wspomaga buforowanie kąpieli.
Historia.
Odkrycie i wczesne badania.
Pierwsza publikacja dotycząca wydzielania metalicznego wolframu z roztworów wodnych pochodzi z 1931 roku. Wydzielony metal autorzy opisali jako czysty wolfram; jak się wkrótce okazało – omyłkowo, gdyż z powodu zanieczyszczenia kąpieli solami żelaza otrzymano stop wolframu z żelazem. Podobny charakter miało opublikowane rok później doniesienie dotyczące redukcji wolframu i molibdenu.
Niemniej przypadkowe odkrycie powłok galwanicznych zawierających wolfram przyczyniło się wkrótce do powstania kolejnych prac dotyczących tego zagadnienia, przeważnie w USA. Już w latach 30. stwierdzono możliwość współosadzania wolframu również z kobaltem lub niklem. Badania nad osadzaniem stopów wolframu były równolegle prowadzone w ZSRR, gdzie opisano m.in. pierwszy otrzymany tą metodą stop trójskładnikowy wolfram–nikiel–miedź. Wkrótce opracowano także pierwsze kąpiele wolframianowo–cytrynianowe, które obecnie są najczęściej stosowanymi. Pierwsze 30 lat badań nad indukowanym współosadzaniem podsumował Brenner w monografii "Electrodeposition of alloys""."
Mechanizm indukowanego współosadzania.
Pomimo długiej historii badań nad elektroosadzaniem stopów wolframu, po dziś dzień nie został ustalony całościowy mechanizm tego procesu, a proponowane przez badaczy modele indukowanego współosadzania nadal nie tłumaczą wszystkich obserwowanych zjawisk. Niemniej, na przestrzeni lat pojawiły się propozycje teoretycznego opisu procesów elektroosadzania dwuskładnikowych stopów wolfram–żelazowiec.
Historycznie pierwszy model współosadzania wolframu z żelazowcami zaproponowali Holt i Vaaler. Ich teoria "katalitycznej redukcji" oparta była na postulacie, że świeżo zredukowany metal indukujący katalizuje elektrochemiczną reakcję redukcji wolframianów do wolframu. Powłoka otrzymana w myśl tego modelu miałaby mieć strukturę warstwową, składającą się naprzemiennie z warstwy metalu indukującego (żelazowca) i warstwy wolframu.
Istotną modyfikację modelu katalitycznej redukcji dali Clark i Lietzke, twierdząc że główną rolę w redukcji wolframianów odgrywa wodór, wydzielany na katodzie równolegle z wolframem i żelazowcami. Zatem u Clarka i Lietzkego to wodór miał chemicznie redukować wolframiany, a ta redukcja wodorem tak jak w poprzednim modelu byłaby katalizowana przez atomy świeżo osadzonego żelazowca.
Najnowszą propozycję mechanizmu współosadzania wolframu ogłosili Gileadi i Eliaz. Polega ona na obecności w kąpieli adduktu typu [(Ni)(WO₄)(Cit)(H)]2−, będącego bezpośrednim prekursorem stopu. Postulat ten opiera się na wcześniejszych ustaleniach dotyczących form kompleksów wolframian–cytrynian w zależności od pH roztworu. Powstawanie takiego adduktu ma umożliwiać redukcję wolframu(VI) dzięki odpowiedniemu zaburzeniu symetrii anionu wolframianowego.
Aktualny stan badań.
Możliwości składu stopów.
Znaczną część opisywanych w literaturze naukowej materiałów otrzymanych poprzez indukowane współosadzanie stanowią dwuskładnikowe stopy wolframu (w mniejszym stopniu molibdenu i renu) z żelazem, kobaltem lub niklem. Szeroko opisywane są także stopy trójskładnikowe, mające w składzie dwa różne żelazowce albo żelazowiec i miedź. W 2015 roku polscy uczeni opisali możliwość elektroosadzania dwuskładnikowego stopu wolfram–miedź, dowodząc, że miedź może pełnić rolę metalu indukującego osadzanie wolframu. W przypadku molibdenu, znane są również dwuskładnikowe powłoki molibden–cynk. Istnieją doniesienia o otrzymaniu powłok wolfram–srebro, które jednak nie mają charakteru metalicznego.
Zastosowania.
Powłoki ochronno-dekoracyjne.
Stopy wolfram–żelazowiec są często dyskutowane jako powłoki o charakterze ochronnym lub ochronno-dekoracyjnym. Zastosowaniu temu sprzyja zarówno wysoka twardość wolframu i jego stopów, jak i odporność wolframu na korozję w środowisku kwaśnym dzięki zjawisku pasywacji. Powłoki te są rozpatrywane jako zamiennik "twardego chromu", mający jednak tę zaletę, że w kąpielach nie występują chromiany(VI) o działaniu mutagennym i rakotwórczym.
Kataliza.
Drugim głównym zastosowaniem warstw stopów wolframu otrzymywanych przez indukowane współosadzanie jest katalizowanie reakcji wydzielania wodoru podczas elektrolizy wody. Wydajna elektroredukcja wodoru na powierzchni tych materiałów jest możliwa dzięki małemu nadpotencjałowi wydzielania wodoru na wolframie i jego związkach. W badaniach nad tym zagadnieniem stwierdzono, że spośród stopów wolframu najlepszym katalizatorem wydzielania wodoru jest wolfram–nikiel.
Właściwości magnetyczne.
Stopy wolfram–żelazowiec są badane także jako materiały o cennych właściwościach magnetycznych. Zastosowania wykorzystujące te cechy obejmują m.in. wykorzystanie w głowicach dysków twardych, mikroukładach elektromechanicznych czy magnetometrach.

</doc>
<doc id="5271973" url="https://pl.wikipedia.org/wiki?curid=5271973" title="Belinda Balluku">
Belinda Balluku

Belinda Balluku (ur. 9 października 1973 w Tiranie) – albańska polityk, członek Socjalistycznej Partii Albanii, minister infrastruktury i energii w gabinecie premiera Ediego Ramy. 
Życiorys.
Belinda Balluku urodziła się 9 października 1973 r. w Tiranie. Ukończyła z wyróżnieniem General Diploma of Management w Miami, USA. Ukończyła studia prawnicze, a w 1999 r. wydział administracji biznesowej w Ateńskim Instytucie Technologii. Jest absolwentką Executive Program “Economic Development” na Harvard Kennedy School oraz posiada tytuł doktora honoris causa IATA (International Air Transport Association) w zakresie zarządzania usługami żeglugi powietrznej (Air Navigation Services Management).
Balluku posiada doświadczenie w dziedzinie telekomunikacji, pracowała w 2000 r. w największej państwowej firmie telefonii komórkowej AMC, obecnie ONE Telecommunications. Pełniła funkcję dyrektora obsługi klienta a następnie dyrektora marketingu. W 2004 r. dołączyła do personelu Urzędu Miasta Tirana, początkowo jako doradca ds. public relations, a później jako dyrektor gabinetu burmistrza. W tym okresie kierowała rozwojem strategii komunikacji ze społeczeństwem i mediami. Od 2006 r. jest członkiem Socjalistycznej Partii Albanii z ramienia której uczestniczy w różnych projektach i inicjatywach społecznych. Pełniła funkcję dyrektora generalnego ALBCONTROL. Od stycznia 2019 r. jest ministrem infrastruktury i energii w gabinecie premiera Ediego Ramy. W wyborach parlamentarnych w 2021 r. została wybrana na posła regionu Tirany.

</doc>
<doc id="5271977" url="https://pl.wikipedia.org/wiki?curid=5271977" title="Oleg Singatullin">
Oleg Singatullin

Oleg Singatullin (ros. Олег Сингатуллин, ur. 25 kwietnia 1966) – radziecki lekkoatleta specjalizujący się w biegach płotkarskich i sprinterskich.
Największy sukces w karierze odniósł w 1985 r. w Chociebużu, zdobywając na mistrzostwach Europy juniorów złoty medal w biegu na 400 metrów przez płotki (uzyskany czas: 50,64). Wystąpił również w biegu sztafetowym 4 × 400 metrów, w którym reprezentanci Związku Radzieckiego zdobyli brązowy medal (uzyskany czas: 3:08,32).
W lekkoatletycznych mistrzostwach Związku Radzieckiego zdobył dwa medale w sztafecie 4 × 400 m – złoty (1987) oraz srebrny (1989).
Rekord życiowy w biegu na 400 m ppł – 50,23 (27 maja 1989, Soczi).

</doc>
<doc id="5271985" url="https://pl.wikipedia.org/wiki?curid=5271985" title="Sandy Carmichael">
Sandy Carmichael

Sandy Carmichael (ur. 2 lutego 1944 w Glasgow, zm. 27 października 2021) – szkocki rugbysta grający na pozycji , reprezentant kraju, pierwszy Szkot, który osiągnął liczbę pięćdziesięciu testmeczów, trener.
Kariera sportowa.
Uczęszczał do Belmont, a następnie do Loretto School w Musselburgh. Podczas nauki przez dwa lata występował w pierwszej drużynie tej szkoły, początkowo w trzeciej linii młyna, otrzymując powołanie do szkockiej reprezentacji na odwołany ostatecznie mecz z angielskimi rówieśnikami. Z sukcesami uprawiał wówczas także hokej (uczestnicząc w sprawdzianach kadry narodowej) oraz lekkoatletykę, zdobywając medale w juniorskich mistrzostwach kraju i ustanawiając rekord w pchnięciu kulą. Występował także w Highland games.
W latach 1962–1978 związany był z klubem West of Scotland, zaś od 1964 roku grał dla regionalnej drużyny Glasgow District (poprzednika Glasgow Warriors), wygrywając z nią dwukrotnie ogólnoszkockie mistrzostwa.
W latach 1967–1978 rozegrał pięćdziesiąt testmeczów dla szkockiej reprezentacji, będąc pierwszym zawodnikiem, który osiągnął tę barierę.
Wystąpił w szesnastu spotkaniach British and Irish Lions podczas "tournée" w 1971 i 1974, jednak w żadnym testmeczu. Podczas pierwszej wyprawy będąc faworytem do składu na mecze międzynarodowe z "All Blacks" musiał przedwcześnie powrócić do kraju z powodu uszkodzeń twarzy, którego doznał podczas brutalnego pojedynku z Canterbury; trzy lata później zagrał natomiast w dziesięciu meczach w Afryce południowej. Przez dekadę dwudziestokrotnie zagrał też dla Barbarians.
Po zakończeniu kariery sportowej trenował zespół West of Scotland, a także zaangażował się w szkolenie drużyn kobiet, zarówno na poziomie klubowym, jak i reprezentacyjnym.

</doc>
<doc id="5271989" url="https://pl.wikipedia.org/wiki?curid=5271989" title="Mistrzostwa Świata w Kajakarstwie 1970">
Mistrzostwa Świata w Kajakarstwie 1970

8. Mistrzostwa świata w kajakarstwie odbyły się w 1970 w Kopenhadze.
Rozegrano 13 konkurencji męskich i 3 kobiece. Mężczyźni startowali w kanadyjkach jedynkach (C-1) i dwójkach (C-2) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. Liczba i rodzaj konkurencji nie zmieniły się od poprzednich mistrzostw. Począwszy od tej edycji mistrzostw zaczęto je rozgrywać ro roku z wyjątkiem lat letnich igrzysk olimpijskich.
Pierwsze miejsce w klasyfikacji medalowej wywalczyli reprezentanci Związku Radzieckiego.

</doc>
<doc id="5271990" url="https://pl.wikipedia.org/wiki?curid=5271990" title="Aleksandr Bielikow">
Aleksandr Bielikow

Aleksandr Bielikow (ros. Александр Беликов, ur. 27 grudnia 1972) – rosyjski lekkoatleta specjalizujący się w biegach płotkarskich i sprinterskich. Sukcesy międzynarodowe odnosił w barwach ZSRR.
W 1990 r. zdobył w Płowdiwie brązowy medal mistrzostw świata juniorów w biegu na 400 m biegu na 400 metrów przez płotki (uzyskany czas: 50,22). Największy sukces w karierze odniósł w 1991 r. w Salonikach, zdobywając na mistrzostwach Europy juniorów złoty medal w biegu na 400 m ppł (uzyskany czas: 50,29). Wystąpił również w biegu sztafetowym 4 × 400 metrów, w którym reprezentanci Związku Radzieckiego zdobyli brązowy medal (uzyskany czas: 3:10,34).
W lekkoatletycznych mistrzostwach Rosji zdobył złoty medal w biegu na 400 m ppł (1993).
Rekord życiowy w biegu na 400 m ppł – 49,47 (8 lipca 1992, Lozanna).

</doc>
<doc id="5271994" url="https://pl.wikipedia.org/wiki?curid=5271994" title="Ostrzał Mikołajowa amunicją kasetową">
Ostrzał Mikołajowa amunicją kasetową

Ostrzał Mikołajowa amunicją kasetową – zbrodnia wojenna dokonana 13 marca 2022 roku w Mikołajowie przez Siły Zbrojne Federacji Rosyjskiej podczas inwazji Rosji na Ukrainę. Na skutek ostrzału pociskami kasetowymi miasta Mikołajów na południu Ukrainy 10 osób zginęło, a co najmniej 46 zostało rannych.

</doc>
<doc id="5271995" url="https://pl.wikipedia.org/wiki?curid=5271995" title="Orient (manga)">
Orient (manga)

 – manga autorstwa Shinobu Ōtaki. Była wydawana na łamach magazynu „Shūkan Shōnen Magazine” wydawnictwa Kōdansha od maja 2018 do stycznia 2021, po czym została przeniesiona do „Bessatsu Shōnen Magazine”, gdzie ukazuje się od lutego 2021 roku. Na podstawie mangi studio A.C.G.T wyprodukowało serial anime, który emitowany był od stycznia do września 2022.
W Polsce prawa do dystrybucji mangi nabyło wydawnictwo Waneko, natomiast premiera odbyła się w maju 2022.
Fabuła.
Historia opowiada o 15-letnim chłopcu imieniem Musashi i rozgrywa się w japońskim okresie Sengoku. W tym czasie Japonią rządzą demony, a samuraje są uważani za temat tabu. Musashi wtapia się w tłum jako górnik wraz z innymi, którym wyprano mózgi, myśląc, że oni są ich wybawcami i że muszą dla nich pracować. Musashi zna jednak prawdę. Chce stawić czoła demonom dzięki swojej wyjątkowej mocy.
Manga.
Manga była wydawana w magazynie „Shūkan Shōnen Magazine” od 30 maja 2018 do 6 stycznia 2021. Następnie została przeniesiona do „Bessatsu Shōnen Magazine”, gdzie ukazuje się od 9 lutego 2021. Kōdansha zebrała jej rozdziały do wydań w formacie tankōbon, których pierwszy tom ukazał się 17 sierpnia 2018. Według stanu na 9 listopada 2022, do tej pory wydano 17 tomów. 
W Polsce licencję na wydawanie mangi zakupiło Waneko. 
Anime.
4 stycznia 2021 roku ogłoszono, że seria otrzyma adaptację w formie anime. Serial został zanimowany przez studio A.C.G.T i wyreżyserowany przez Tetsuyę Yanagisawę, scenariuszem zajęła się Mariko Kunisawa, postacie zaprojektował Takahiro Kishida, a muzykę skomponował Hideyuki Fukasawa. Serial był emitowany od 6 stycznia do 24 marca 2022 roku w stacjach TV Tokyo i AT-X. 13 stycznia 2022 Crunchyroll zapowiedziało, że seria otrzyma angielski dubbing, którego premiera odbyła się 23 lutego.
Pod koniec dwunastego odcinka ogłoszono powstanie drugiej części serialu, która emitowana była od 12 lipca do 27 września 2022.

</doc>
<doc id="5271997" url="https://pl.wikipedia.org/wiki?curid=5271997" title="Glebowszczyzna">
Glebowszczyzna

Glebowszczyzna – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie brasławskim, w sielsowiecie Druja.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwały 3 osoby.
Wierni należeli do parafii rzymskokatolickiej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR. 
Od 1991 w składzie niepodległej Białorusi.

</doc>
<doc id="5271999" url="https://pl.wikipedia.org/wiki?curid=5271999" title="Wincenty Korwin Gosiewski">
Wincenty Korwin Gosiewski



</doc>
<doc id="5272001" url="https://pl.wikipedia.org/wiki?curid=5272001" title="Dmitrij Żukow">
Dmitrij Żukow



</doc>
<doc id="5272008" url="https://pl.wikipedia.org/wiki?curid=5272008" title="Dmitrij Żukow (lekkoatleta)">
Dmitrij Żukow (lekkoatleta)

Dmitrij Żukow (ros. Дмитрий Жуков, ur. 22 lipca 1980) – rosyjski lekkoatleta specjalizujący się w biegach płotkarskich.
Największy sukces w karierze odniósł w 1999 r. w Rydze, zdobywając na mistrzostwach Europy juniorów złoty medal w biegu na 400 m ppł (uzyskany czas: 51,46). 
Rekord życiowy w biegu na 400 m ppł – 50,98 (14 lipca 2001, Tuła).

</doc>
<doc id="5272010" url="https://pl.wikipedia.org/wiki?curid=5272010" title="Hłybka">
Hłybka

Hłybka – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów zaścianek w gminie Przebrodź, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należał do dóbr skarbowych Przebrodzie.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 15 osób, wszystkie były wyznania staroobrzędowego i zadeklarowały białoruską przynależność narodową. Były tu 2 budynki mieszkalne. W 1931 w 2 domach zamieszkiwało 18 osób.
Wierni należeli do parafii rzymskokatolickiej w Miorach i prawosławnej w Czeressie. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5272011" url="https://pl.wikipedia.org/wiki?curid=5272011" title="Edona Bilali">
Edona Bilali

Edona Bilali (ur. 13 czerwca 1989 w Szkodrze) – albańska polityk, członek Socjalistycznej Partii Albanii, minister stanu ds. ochrony przedsiębiorczości w gabinecie premiera Ediego Ramy. 
Życiorys.
Edona Bilali urodziła się 13 czerwca 1989 r. w Szkodrze. W 2010 r. ukończyła studia magisterskie na wydziale ekonomicznym Uniwersytetu w Tiranie. Ukończyła również studia podyplomowe „Audytor Wewnętrzny w Sektorze Publicznym” i „Mikroekonomia Konkurencyjności” w ramach programu Harvard Business School. W 2017 r. obroniła doktorat z międzynarodowych stosunków gospodarczych w Austrii. 
Od 2010 do 2011 r. pracowała w Ministerstwie Finansów. Później zajmowała stanowisko Product Managera na rynki międzynarodowe w jednej z największych firm w kraju. Do marca 2021 r. prowadziła firmę doradczą obsługującą albańskie przedsiębiorstwa w zakresie rozwoju nowych i istniejących przedsiębiorstw. Przez lata była ekspertem kontraktowym dla EBOR, GIZ oraz szeregu ambasad zagranicznych i przedstawicielstw międzynarodowych w kraju. W 2018 r. otrzymała tytuł „Mentora Roku”. W wyborach parlamentarnych w 2021 r. została wybrana na posła do parlamentu Republiki Albanii reprezentującej region Szkodra. We wrześniu 2021 została ministrem stanu ds. ochrony przedsiębiorczości w gabinecie premiera Ediego Ramy. 

</doc>
<doc id="5272014" url="https://pl.wikipedia.org/wiki?curid=5272014" title="Werner Schiedewitz">
Werner Schiedewitz

Werner Schiedewitz (ur. 18 marca 1945) – niemiecki lekkoatleta specjalizujący się w biegach płotkarskich i sprinterskich. Reprezentował Niemiecką Republikę Demokratyczną. 
Największy sukces w karierze odniósł w 1964 r. w Warszawie, zdobywając na europejskich igrzyskach juniorów brązowy medal w biegu na 400 metrów przez płotki (uzyskany czas: 53,8).
W lekkoatletycznych mistrzostwach NRD na otwartym stadionie zdobył łącznie 5 medali: w biegu na 400 m ppł – złoty (1965), srebrny (1967) i brązowy (1966), w biegu na 200 m ppł – srebrny (1965) oraz w sztafecie 4 × 400 m – srebrny (1965). 

</doc>
<doc id="5272016" url="https://pl.wikipedia.org/wiki?curid=5272016" title="Hołubowszczyzna">
Hołubowszczyzna

Hołubowszczyzna (; ) – wieś na Białorusi, w obwodzie witebskim, w rejonie brasławskim, w sielsowiecie Ciecierki.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie, a następnie w gminie Nowy Pohost.
Według Powszechnego Spisu Ludności z 1921 roku zamieszkiwało tu 132 osoby, 71 było wyznania rzymskokatolickiego a 61 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 25 budynków mieszkalnych. W 1931 w 27 domach zamieszkiwało 111 osób.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5272017" url="https://pl.wikipedia.org/wiki?curid=5272017" title="Atak rakietowy na budynek administracji obwodowej w Mikołajowie">
Atak rakietowy na budynek administracji obwodowej w Mikołajowie

Atak rakietowy na budynek administracji obwodowej w Mikołajowie – zbrodnia wojenna dokonana 29 marca 2022 roku w Mikołajowie przez Siły Zbrojne Federacji Rosyjskiej podczas inwazji Rosji na Ukrainę. Na skutek ostrzału dziewięciopiętrowego budynku administracji zniszczeniu uległa centralna część budynku od pierwszego do dziewiątego piętra. W wyniku ataku zginęło 37 osób, a 36 zostało rannych.

</doc>
<doc id="5272020" url="https://pl.wikipedia.org/wiki?curid=5272020" title="Boris Rotenberg">
Boris Rotenberg



</doc>
<doc id="5272022" url="https://pl.wikipedia.org/wiki?curid=5272022" title="Wiktor Basilewicz">
Wiktor Basilewicz

Wiktor Basilewicz (ros. Виктор Басилевич, ur. w 1947) – radziecki lekkoatleta specjalizujący się w biegach płotkarskich.
Największy sukces w karierze odniósł w 1966 r. w Odessie, zdobywając na europejskich igrzyskach juniorów srebrny medal w biegu na 400 metrów przez płotki (uzyskany czas: 53,4).

</doc>
<doc id="5272024" url="https://pl.wikipedia.org/wiki?curid=5272024" title="Pavle Grbović">
Pavle Grbović

Pavle Grbović, cyr. Павле Грбовић (ur. 19 listopada 1993 w Belgradzie) – serbski polityk i samorządowiec, poseł do Zgromadzenia Narodowego, przewodniczący Ruchu Wolnych Obywateli (PSG).
Życiorys.
Ukończył szkołę średnią w Belgradzie, a w 2016 studia prawnicze na Uniwersytecie w Belgradzie. W 2017 zaangażował się w działalność polityczną w ramach Ruchu Wolnych Obywateli, który w tym samym roku założył Saša Janković. Pełnił w nim m.in. funkcje koordynatora zespołu do spraw mediów, sekretarza i członka zarządu. W 2018 wszedł w skład zgromadzenia miejskiego w Belgradzie.
We wrześniu 2020 zastąpił Sergeja Trifunovicia na funkcji przewodniczącego PSG. W 2022 znalazł się na liście wyborczej koalicji ugrupowań opozycyjnych (formalnie z rekomendacji Partii Wolności i Sprawiedliwości); w wyborach w tymże roku uzyskał mandat posła do Zgromadzenia Narodowego.

</doc>
<doc id="5272027" url="https://pl.wikipedia.org/wiki?curid=5272027" title="Certyfikowane materiały odniesienia">
Certyfikowane materiały odniesienia

Certyfikowany materiał odniesienia (CRM) – materiał odniesienia o jednej lub wielu określonych właściwościach scharakteryzowanych przez metrologicznie poprawną procedurę, któremu towarzyszy certyfikat podający wartość określonej właściwości, związaną z nią niepewność oraz stwierdzenie o spójności pomiarowej.
Produkcja certyfikowanych materiałów odniesienia jest jednym z kluczowych elementów, mających na celu zapewnienie spójności pomiarowej, a także dokładności i poprawności wyników badań w laboratoriach na całym świecie. Certyfikowane materiały odniesienia umożliwiają przekazywanie wartości wielkości zmierzonych lub przypisanych (fizycznych, chemicznych). Wykorzystywane są między innymi do wzorcowania przyrządów pomiarowych, sterowania jakością wyników badań i pomiarów, walidacji metod pomiarowych. Proces certyfikacji materiału odniesienia polega na wyznaczeniu jego charakterystyki metrologicznej oraz wystawieniu certyfikatu, który zawiera informacje o wartości wielkości certyfikowanej wraz z towarzyszącą jej niepewnością, a także o dacie ważności oraz spójności pomiarowej.
Do produkcji certyfikowanych materiałów odniesienia stosuje się substancje o dostatecznej jednorodności i stabilności. Ocenę jednorodności i stabilności oraz wyznaczenie charakterystyki metrologicznej wraz z niepewnością wartości wielkości certyfikowanej prowadzi się zgodnie z wymaganiami normy ISO 17034, która przedstawia ogólne wymagania, dotyczące kompetencji producentów materiałów odniesienia. Norma ta odwołuje się do przewodnika ISO Guide 35, w którym przedstawiono dodatkowe wytyczne, dotyczące charakteryzowania, sposobu prowadzenia badań stabilności i jednorodności oraz wyznaczania niepewności.
Produkcja certyfikowanych materiałów odniesienia.
Główne etapy produkcji CRM:
Ocena jednorodności i stabilności.
Stabilność i jednorodność są podstawowymi parametrami na podstawie których można ocenić przydatność substancji do produkcji CRM. CRM wytwarza się zazwyczaj jako partię materiału, podzieloną i spakowaną do mniejszych opakowań (np. buteleczek, ampułek, fiolek). Tak przygotowany materiał powinien charakteryzować się jednorodnością między opakowaniami oraz wewnątrz opakowań, a także stabilnością przez cały okres istnienia partii.
Analiza jednorodności.
Analizę jednorodności między opakowaniami wykonuje się w celu potwierdzenia, iż wartość wielkości certyfikowanej wzorca we wszystkich opakowaniach w danej partii materiału jest jednakowa w ramach niepewności, deklarowanej w certyfikacie. Oznacza to, że wartość wielkości certyfikowanej, wyznaczona dla jednego opakowania, może być przypisana każdemu opakowaniu w partii.
Analizę jednorodności wewnątrz pojedynczego opakowania przeprowadza się wtedy, gdy z opakowania można pobrać więcej niż jedną próbkę.
Niepewność składowa formula_1 związana z jednorodnością materiału odniesienia, może być rozłożona na dwa komponenty:
gdzie:
Analiza stabilności.
W przypadku oceny stabilności bada się stabilność długo- oraz krótkoterminową. Analiza stabilności długoterminowej ma na celu potwierdzenie, iż wzorzec zachowuje wartość wielkości certyfikowanej w ramach deklarowanej w certyfikacie niepewności przez cały okres ważności wzorca. Ocenę stabilności krótkoterminowej, zwanej inaczej stabilnością w warunkach transportu, wykonuje się w celu sprawdzenia, czy CRM jest stabilny w warunkach, na które może być narażony podczas transportu od producenta do laboratorium klienta, a które mogą znacznie różnić się od warunków przechowywania, panujących w laboratorium.
Niepewność składowa formula_5 związana ze stabilnością materiału odniesienia, może być rozłożona na dwa komponenty:
gdzie:
Ocenę stabilności materiału odniesienia wykonuje się zazwyczaj na podstawie analizy poprzednich partii tego samego lub podobnego materiału. Ponieważ niemożliwe jest przewidzenie wszystkich zmian, jakie mogą zdarzyć się w przyszłości w danej partii materiału odniesienia, zazwyczaj konieczne jest monitorowanie stabilności CRM przez cały okres ważności tej partii.
Charakteryzowanie.
Charakteryzowanie materiału odniesienia polega na wyznaczeniu wartości właściwości podlegającej certyfikacji, formula_9 oraz niepewności formula_10 związanej z wyznaczeniem tej wartości.
Niepewność CRM.
Niepewność standardowa wartości wielkości certyfikowanej formula_11 wyrażana jest, zgodnie z prawem propagacji niepewności, następującym równaniem:
gdzie:
Niepewność CRM podaje się zazwyczaj w postaci niepewności rozszerzonej formula_16.
Wynik końcowy.
Przypisanie wartości właściwości certyfikowanej polega na połączeniu wyników uzyskanych z oceny jednorodności i stabilności z wynikami z charakteryzowania materiału odniesienia. Wartość przypisaną formula_17 można wyznaczyć za pomocą poniższego równania:
gdzie:
Wartość wielkości certyfikowanej formula_17 podawana jest w certyfikacie materiału odniesienia wraz z towarzyszącą jej niepewnością rozszerzoną formula_16. W certyfikacie podawane są również inne istotne informacje, między innymi o dacie ważności i spójności pomiarowej CRM do ustalonych odniesień poprzez nieprzerwany łańcuch porównań. Zalecenia dotyczące zawartości certyfikatów materiału odniesienia zawarte są w przewodniku ISO Guide 31.

</doc>
<doc id="5272029" url="https://pl.wikipedia.org/wiki?curid=5272029" title="Michel Montgermont">
Michel Montgermont

Michel Montgermont (ur. 31 marca 1947, zm. 27 stycznia 2018) – francuski lekkoatleta specjalizujący się w biegach płotkarskich.
Największy sukces w karierze odniósł w 1966 r. w Odessie, zdobywając na europejskich igrzyskach juniorów brązowy medal w biegu na 400 metrów przez płotki (uzyskany czas: 53,5). W 1971 r. uczestniczył w rozegranych w Helsinkach mistrzostwach Europy – w biegu na 400 m ppł zajął w półfinale 8. miejsce (uzyskany czas: 52,77) i nie awansował do finału.
W lekkoatletycznych mistrzostwach Francji zdobył dwa złote medale w biegu na 400 m ppł – 1970, 1971.
Rekord życiowy w biegu na 400 m ppł – 50,8 (1971)

</doc>
<doc id="5272032" url="https://pl.wikipedia.org/wiki?curid=5272032" title="Horbaczonki">
Horbaczonki

Horbaczonki (; ) – dawny chutor na Białorusi, w obwodzie witebskim, w rejonie szarkowszczyńskim, w sielsowiecie Bildziugi.
Miejscowość została zlikwidowana 26 stycznia 2022 roku.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie, a następnie w gminie Nowy Pohost.
Według Powszechnego Spisu Ludności z 1921 roku zamieszkiwało tu 70 osób, 34 było wyznania rzymskokatolickiego a 36 prawosławnego. Jednocześnie 5 mieszkańców zadeklarowało polską, 65 białoruską przynależność narodową. Było tu 14 budynków mieszkalnych. W 1931 w 16 domach zamieszkiwało 80 osób.
Wierni należeli do parafii rzymskokatolickiej i prawosławnej w Nowym Pohoście. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Nowym Pohoście.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5272034" url="https://pl.wikipedia.org/wiki?curid=5272034" title="Frida Krifca">
Frida Krifca

Frida Krifca (ur. 28 marca 1978 w Tiranie) – albańska polityk, członek Socjalistycznej Partii Albanii, minister rolnictwa i rozwoju obszarów wiejskich w gabinecie premiera Ediego Ramy. 
Życiorys.
Frida Krifca urodziła się 28 marca 1978 r. w Tiranie. W 2000 r. ukończyła studia magisterskie na wydziale ekonomicznym Uniwersytetu Tirańskiego. Studiowała także na Uniwersytecie w Akronie i Harvard Business School. 
Posiada ponad 20-letnie doświadczenie w administracji i zarządzaniu, ze szczególnym uwzględnieniem rozwoju sektora finansowego, korzystania z usług finansowych i rozwoju biznesu, realizacji krajowych i międzynarodowych celów gospodarczych, prawnych i strukturalnych. W okresie lipiec 2017 – wrzesień 2021 zajmowała stanowisko dyrektora Agencji Rolnictwa i Rozwoju Obszarów Wiejskich (ARDA), gdzie odpowiadała za administrowanie systemami wsparcia budżetowego państwa na rzecz wsparcia rolników, zapewnienie przejrzystości i gwarantowanie mechanizmów kontrolnych w inwestycjach i płatnościach. We wrześniu 2021r. została ministrem rolnictwa i rozwoju wsi w gabinecie premiera Ediego Ramy. 
Życie prywatne.
Frida Krifca jest mężatką i ma dwoje dzieci.

</doc>
<doc id="5272043" url="https://pl.wikipedia.org/wiki?curid=5272043" title="Leonard Siffleet">
Leonard Siffleet

Leonard Siffleet (ur. 14 stycznia 1916 w Gunnedah, zm. 24 października 1943 w Aitape) – australijski komandos, uczestnik II wojny światowej, znany z fotografii na której związany i z zasłoniętymi oczami oczekuje na ścięcie przez japońskiego żołnierza. 
Życiorys.
Urodził się w Nowej Południowej Walii. Pod koniec lat 30. XX wieku przeniósł się do Sydney chcąc zostać policjantem, ale został odrzucony z powodu słabego wzroku. Pomimo tego w sierpniu 1940 roku został powołany do "Australian Army Reserve", gdzie służył w jednostce reflektorów przeciwlotniczych w bazie lotniczej RAAF Base Richmond, ale został zwolniony po trzech miesiącach i powrócił do życia cywilnego.
Po śmierci matki w 1941 roku wraz z siostrą przejął odpowiedzialność za wychowanie dwóch najmłodszych braci, co było konieczne ze względu na wędrowny charakter pracy ojca. We wrześniu 1941 roku Siffleet dołączył do "Second Australian Imperial Force" (AIF) i został oddelegowany do "1st Division Signals Company" w Ingleburn. Dwukrotnie oddalał się z jednostki bez przepustki, prawdopodobnie po to, by zobaczyć się z narzeczoną.
Ukończył specjalistyczny kurs w RMIT University w Melbourne, zanim we wrześniu 1942 roku zgłosił się na ochotnika do zadań specjalnych, dołączając do "Z Special Unit". W październiku udał się do "Z Experimental Station" w Cairns w stanie Queensland, gdzie "Special Operations Australia" szkoliło swoich agentów. Podczas szkolenia, holenderska sekcja "Inter-Allied Services Department" zaplanowała misję ustanowienia stacji strażników wybrzeża na wzgórzach nad Hollandią w Nowej Gwinei Holenderskiej, okupowanej przez Japończyków. Siffleet został radiooperatorem operacji.
Został awansowany na sierżanta i przeniesiony do "M Special Unit" w maju 1943 roku, ale wtedy on i jego grupa wędrowali wzdłuż górzystego grzbietu Nowej Gwinei w drodze na północne wybrzeże. W połowie września misja, wraz z członkami innego zespołu operacji specjalnych, podróżujących z nimi do Aitape, została odkryta przez autochtonów z Nowej Gwinei. Otoczony przez grupę ponad 100 miejscowych, Siffleet strzelił do napastników, raniąc jednego i zdołał się uwolnić. Został szybko złapany i wraz z towarzyszami przekazany Japończykom, którzy zabrali go do Malol w pobliżu Aitape, gdzie był bity, przesłuchiwany a następnie uwięziony na dwa tygodnie przed przeniesieniem do Aitape.
Tuż po godzinie 15:00 w dniu 24 października 1943 roku, po kilku tygodniach spędzonych w więzieniu, Siffleet i dwóch współwięźniów pomaszerowało na plażę Aitape. Klęcząc przed tłumem japońskich i nowogwinejskich gapiów, z przepaskami na oczach, trzej więźniowie zostali ścięci i pochowani. Fotografia na której japoński żołnierz Yasuno Chikao trzyma miecz nad wychudzonym więźniem, została znaleziona przez Amerykanów w 1944 roku, przy zwłokach japońskiego żołnierza. Zdjęcie nadal jest fałszywie przedstawiane jakoby ofiarą japońskiej egzekucji był ktoś inny, ale identyfikacja w 1945 roku jednoznacznie wskazała, że ofiarą egzekucji był Leonard Siffleet. Egzekutor Chikao zmarł przed zakończeniem wojny.

</doc>
<doc id="5272044" url="https://pl.wikipedia.org/wiki?curid=5272044" title="Regina Paszkiewicz">
Regina Paszkiewicz

Regina Paszkiewicz (ur. 1958) – polska inżynier technologii elektronowej. Absolwentka Instytutu Elektrotechnicznego w Leningradzie. Od 2012 profesor na Wydziale Elektroniki Mikrosystemów i Fotoniki Politechniki Wrocławskiej.

</doc>
<doc id="5272045" url="https://pl.wikipedia.org/wiki?curid=5272045" title="Michael Schulze (lekkoatleta)">
Michael Schulze (lekkoatleta)

Michael Schulze (ur. 22 czerwca 1949) – niemiecki lekkoatleta specjalizujący się w biegach płotkarskich i sprinterskich. Reprezentował Niemiecką Republikę Demokratyczną. 
Największy sukces w karierze odniósł w 1968 r. w Lipsku, zdobywając na europejskich igrzyskach juniorów srebrny medal w biegu na 400 metrów przez płotki (uzyskany czas: 53,1).

</doc>
<doc id="5272048" url="https://pl.wikipedia.org/wiki?curid=5272048" title="Mladen Markač">
Mladen Markač

Mladen Markač (ur. 8 maja 1955 w Đurđevacu) – chorwacki generał w stanie spoczynku. Dowódca chorwackiej policji specjalnej podczas operacji Burza w czasie wojny w Chorwacji w latach 1991–1995.
Oskarżony przez Międzynarodowy Trybunał Karny dla byłej Jugosławii o zbrodnie przeciw ludności serbskiej w Chorwacji, podczas operacji w Republice Serbskiej Krajiny. W kwietniu 2011 został skazany na 18 lat więzienia.
16 listopada 2012 razem z gen. Ante Gotowiną został uniewinniony od wszystkich zarzutów. Po powrocie do Chorwacji został powitany jak bohater narodowy. Wyrok uniewinniający został uznany za kontrowersyjny, a przez Serbów odczytany jako niesprawiedliwy oraz jako dowód na stronniczość trybunału.
Życiorys.
Urodził się 8 maja 1955 w Đurđevacu w Chorwacji będącej wówczas częścią Jugosławii. W młodości uprawiał judo, był także członkiem kadry narodowej. W 1981 ukończył studia z kinezjologii na Uniwersytecie w Zagrzebiu, a w 1982 odbył obowiązkową służbę wojskową, następnie podjął pracę w policji. W 1990 wraz z innymi utworzył w jednostkę do zadań specjalnych policji w Ministerstwie Spraw Wewnętrznych, a w 1991 po jej przekształceniu w jednostkę antyterrorystyczną Lučko został mianowany jej dowódcą. W 1992 awansowany do rangi generała pułkownika.
Wojna w Chorwacji.
18 lutego 1994 Markač został mianowany komendantem Policji Specjalnej przy Ministerstwie Spraw Wewnętrznych Republiki Chorwacji. Według aktu oskarżenia jako komendant miał kontrolę nad wszystkimi członkami policji specjalnej biorących udział w operacji Burza oraz związanej z nią działaniami w regionie, a także posiadał możliwości zapobiegania przestępstwom popełnianym przez osoby znajdujące się pod jego zwierzchnictwem, jak również proponowania i stosowania środków dyscyplinarnych wobec żołnierzy chorwackich podlegających pod jego dowództwo.
Proces.
W 2004 dobrowolnie poddał się i został przeniesiony do siedziby trybunału w Hadze, gdzie w marcu 2008 rozpoczął się wspólny proces jego oraz Ante Gotoviny i Ivana Čermaka (proces Gotovina i in. (IT-06-90) „Operacja Burza”). 15 kwietnia 2011 został skazany na 18 lat więzienia za zbrodnie wojenne i zbrodnie przeciwko ludzkości popełnione na ludności serbskiej oraz serbskim oddziałom rebelianckim. W akcie oskarżenia sformułowano zarzut utworzenia wspólnego przedsięwzięcia przestępczego, którego celem było trwałe wysiedlenie ludności serbskiej poprzez popełnienie przestępstw (grabieży, nieludzkiego traktowania, morderstw, prześladowania) oraz zapobieganie ich powrotowi. W tym samym procesie Gotovina został skazany na 24 lata więzienia, a Čermak uniewinniony. 16 listopada 2012 Izba Apelacyjna MTK decyzją większości członków w stosunku 3-2 uniewinniła obu generałów od wszystkich zarzutów stwierdzając, że prokuratura nie udowodniła istnienia wspólnego przedsięwzięcia karnego, a Izba Orzekająca zidentyfikowała i nie omówiła innych rodzajów odpowiedzialności.
Dalsza działalność.
2 grudnia 2012 razem z Ante Gotoviną został honorowym obywatelem Osijeku. 5 grudnia tego roku podczas wykładu w Macierzy Chorwackiej na temat chorwackiej wojny o niepodległość, Markač zapowiedział, że zamierza poświęcić się pracy humanitarnej, pisaniu, polowaniom oraz szerzeniu tego, co określił jako prawdę o wojnie.

</doc>
<doc id="5272049" url="https://pl.wikipedia.org/wiki?curid=5272049" title="Andrzej Piasecki">
Andrzej Piasecki

Osoby o tym nazwisku:

</doc>
<doc id="5272051" url="https://pl.wikipedia.org/wiki?curid=5272051" title="Wolframian sodu">
Wolframian sodu

Wolframian sodu – nieorganiczny związek chemiczny z grupy wolframianów, sól sodowa kwasu wolframowego. Jest białym ciałem stałym, dobrze rozpuszczalnym w wodzie. Wolframian sodu jest szeroko wykorzystywany jako źródło wolframu w syntezie chemicznej. Jest głównym półproduktem przetwórstwa rud wolframu (wolframitu, szelitu).
Otrzymywanie.
Wolframian sodu jest otrzymywany przez roztwarzanie w zasadzie sodowej rud wolframu, w których najczęstszymi związkami chemicznymi przedstawicielami są wolframiany żelaza, manganu i wapnia. Poniższe równanie reakcji przedstawia wytwarzanie wolframianu sodu z wolframitu:
Szelit jest przetwarzany podobnie, ale z użyciem węglanu sodu.
Wolframian sodu może być produkowany także poprzez traktowanie węglika wolframu mieszaniną azotanu sodu i wodorotlenku sodu. Proces ten jest istotny dla recyklingu węglików, szeroko stosowanych jako materiały skrawające i ścierne.
Budowa i właściwości.
Znane są różne formy polimorficzne wolframianu sodu. Wszystkie zawierają tetraedryczne aniony wolframianowe , jednak różnią się między sobą sposobem ich ułożenia. Anion ma strukturę analogiczną do siarczanowego .
W reakcji wolframianu sodu z kwasami powstaje kwas wolframowy (uwodnione formy tlenku wolframu(VI)):
Reakcję tę można odwrócić przy użyciu wodorotlenku sodu.
Zastosowanie.
Wolframian sodu jest głównym półproduktem przetwarzania rud wolframu, z których niemal wszystkie są wolframianami różnych metali. Pozostałe zastosowania wolframianu sodu są niszowe.
Wolframian sodu wykorzystywany jest jako składnik kąpieli galwanicznych używanych do elektroosadzania stopów wolframu.
W chemii organicznej wolframian sodu używany jest jako katalizator syntezy epitlenków alkenów oraz utleniania alkoholi do aldehydów lub ketonów.
Według niektórych doniesień wykazuje działanie antydiabetyczne.
Wolframian sodu jest inhibitorem kompetycyjnym enzymów zawierających molibden. Łatwość podstawienia wolframu za molibden w metaloproteinach wynika ze znacznego podobieństwa chemicznego tych pierwiastków, należących do 6. grupy układu okresowego. Obecność wolframianów w diecie zmniejsza stężenie związków molibdenu w tkankach. Niektóre bakterie wykorzystują kofaktor molibdenowy w łańcuchu oddechowym. W tych drobnoustrojach wolfram może podstawiać zawarty w białkach molibden i inhibitować oddychanie tlenowe. Stąd, jednym z niszowych zastosowań wolframianu sodu może być działanie bakteriostatyczne. Stwierdzono, że dodatek wolframianu sodu do wody pitnej hamuje namnażanie enterobakterii w jelitach myszy.

</doc>
<doc id="5272052" url="https://pl.wikipedia.org/wiki?curid=5272052" title="Andrzej Piasecki (inżynier)">
Andrzej Piasecki (inżynier)

Andrzej Jan Piasecki (ur. 29 listopada 1948 w Miłkowie, zm. 2008) – polski inżynier chemii. Absolwent z 1971 Politechniki Wrocławskiej. 
Życiorys.
W 1977 uzyskał stopień doktora nauk chemicznych na podstawie rozprawy "Synteza i własności pochodnych 1,3-dioksolanu i 1,3-dioksanu", W 1989 obronił stopień doktora habilitowanego (tytuł rozprawy "Produkty reakcji alfa,beta-nienasyconych związków karbonylonowych z alkoholami mono i wielowodorotlenowymi"). Od 2008 profesor na Wydziale Chemicznym Politechniki Wrocławskiej. Został odznaczony Złotą Odznaką Politechniki Wrocławskiej i Złotym Krzyżem Zasługi. Pochowany 6 sierpnia 2008 na cmentarzu Osobowickim we Wrocławiu.

</doc>
<doc id="5272054" url="https://pl.wikipedia.org/wiki?curid=5272054" title="Lucas Masoero">
Lucas Masoero

Lucas Gabriel Masoero Masi (ur. 1 lutego 1995 w Mendozie) – argentyński piłkarz grający na pozycji środkowego obrońcy w rosyjskim klubie FK Niżny Nowogród.

</doc>
<doc id="5272057" url="https://pl.wikipedia.org/wiki?curid=5272057" title="Horodyszcze (rejon miorski)">
Horodyszcze (rejon miorski)

Horodyszcze – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Nowy Pohost.
Dawniej używana nazwa – Horodziszcze.
Historia.
W czasach zaborów folwark w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 16 osób, 6 było wyznania rzymskokatolickiego a 10 prawosławnego. Jednocześnie 6 mieszkańców zadeklarowało polską a 10 białoruską przynależność narodową. Były tu 2 budynki mieszkalne. W 1931 w 1 domu zamieszkiwało 11 osób.
Wierni należeli do parafii rzymskokatolickiej w Ikaźni i prawosławnej w Przebrodziu. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5272060" url="https://pl.wikipedia.org/wiki?curid=5272060" title="Jean-Pierre Perrot">
Jean-Pierre Perrot

Jean-Pierre Perrot (ur. 7 marca 1952) – francuski lekkoatleta specjalizujący się w biegach płotkarskich.
Największy sukces w karierze odniósł w 1970 r. w Paryżu, zdobywając na mistrzostwach Europy juniorów srebrny medal w biegu na 400 metrów przez płotki (uzyskany czas: 50,45). 
Rekord życiowy w biegu na 400 m ppł – 50,45 (13 września 1970, Paryż)

</doc>
<doc id="5272067" url="https://pl.wikipedia.org/wiki?curid=5272067" title="Place (Reddit)">
Place (Reddit)

Place – projekt i eksperyment społeczny, hostowany w serwisie społecznościowym Reddit, który rozpoczął się w prima aprilis w 2017 roku i powtórzył się ponownie w prima aprilis w 2022 roku.
Eksperyment z 2017 r. obejmował płótno pikseli znajdujące się na subreddicie o nazwie r/place, na którym zarejestrowani użytkownicy mogli edytować piksele, kolorując je na jeden z 16 dostępnych kolorów. Po zmianie piksela zegar uniemożliwiał użytkownikowi dalsze zmiany na okres wahający się od 5 do 20 minut. Eksperyment został wymyślony przez Josha Wardle’a. Został zakończony przez administratorów około 72 godziny po jego rozpoczęciu – 3 kwietnia 2017 roku. Edycji dokonało ponad milion użytkowników, umieszczając w sumie około 16 milionów pikseli, a w momencie zakończenia eksperymentu ponad 90 tys. użytkowników aktywnie przeglądało lub edytowało płótno. Eksperyment został wyróżniony za przedstawienie kultury społeczności Reddit i kultury internetowej jako całości.
1 kwietnia 2022 r. Reddit rozpoczął ponownie eksperyment, który trwał cztery dni.
2017.
Wczesne godziny eksperymentu charakteryzowały się losowym rozmieszczaniem pikseli i chaotycznymi próbami tworzenia obrazów. Wśród pierwszych wyraźnych sekcji płótna, które się pojawiły, znajdował się narożnik całkowicie niebieskich pikseli (o nazwie „Blue Corner”) i hołd złożony "Pokémonom". W miarę rozwoju płótna, niektóre społeczności subredditów, takie jak te zajmujące się grami wideo, drużynami sportowymi i poszczególnymi krajami, koordynowały wysiłki użytkowników, aby przejąć i udekorować poszczególne sekcje. To często powodowało konflikty między społecznościami, rywalizującymi o przestrzeń na płótnie. W sumie zaangażowane były tysiące społeczności, skupionych wokół różnych subredditów.
2022.
28 marca 2022 roku ogłoszono ponowne uruchomienie Place, co nastąpiło 1 kwietnia 2022 roku, a eksperyment trwał cztery dni. W czasie trwania projektu nastąpiły dwa poszerzenia płótna w celu uzyskania większej przestrzeni, a w drugim i trzecim dniu rozszerzono również paletę kolorów. W przeciwieństwie do 2017 roku poszczególne subreddity natychmiast zaczęły koordynować projektowanie grafiki pikselowej, a na Discordzie i Twitchu powstały społeczności próbujące rozszerzyć istniejącą grafikę, zastąpić zniszczone piksele i nałożyć nowe obrazy na istniejące. Do 3 kwietnia ponad 6 milionów użytkowników umieściło prawie 72 miliony pikseli, w tempie ponad 2,5 miliona pikseli na godzinę. W wydarzeniu wzięło udział sześciokrotnie większa liczba użytkowników, co odzwierciedlił 4,5-krotny wzrost umieszczanych pikseli. Ostatniego dnia, przed zakończeniem wydarzenia, użytkownicy zostali ograniczeni do umieszczania tylko białych pikseli. Całe płótno stopniowo wypełniało się białą przestrzenią, co przywracało je do pierwotnego, pustego stanu.

</doc>
<doc id="5272070" url="https://pl.wikipedia.org/wiki?curid=5272070" title="Manuel Cruz">
Manuel Cruz

Manuel Cruz Rodríguez (ur. 1 stycznia 1951 w Barcelonie) – hiszpański i kataloński filozof, nauczyciel akademicki oraz polityk, profesor Uniwersytetu Barcelońskiego, w 2019 przewodniczący Senatu.
Życiorys.
Ukończył filozofię na Uniwersytecie Barcelońskim (1974). Doktoryzował się w tej dziedzinie na tej samej uczelni (1979). Zawodowo związany z Uniwersytetem Barcelońskim, doszedł do stanowiska profesora filozofii współczesnej. W latach 1986–1993 był kierownikiem jednej z katedr. Gościnnie wykładał na uczelniach m.in. w Meksyku, Argentynie, Urugwaju i Włoszech. Członek rad konsultacyjnych i redakcyjnych różnych czasopism naukowych, a także regularny współpracownik gazet „El País” i „La Vanguardia”. Autor i współautor licznych publikacji książkowych.
Zaangażował się w działalność polityczną w ramach Partii Socjalistów Katalonii. W latach 2016–2019 sprawował mandat posła do Kongresu Deputowanych XII kadencji. W 2019 zasiadał w hiszpańskim Senacie. Od maja do grudnia 2019 pełnił funkcję przewodniczącego tej izby.

</doc>
<doc id="5272071" url="https://pl.wikipedia.org/wiki?curid=5272071" title="Ogerta Manastirliu">
Ogerta Manastirliu

Ogerta Manastirliu (ur. 31 grudnia 1978 w Tiranie) albańska polityk, członek Socjalistycznej Partii Albanii, minister zdrowia i opieki społecznej w gabinecie premiera Ediego Ramy. 
Życiorys.
Ogerta Manastirliu urodziła się 31 grudnia 1978 r. w Tiranie. Ukończyła studia na kierunku chemii ogólnej na wydziale nauk przyrodniczych Uniwersytetu Tirańskiego. 
W 2004 r. rozpoczęła karierę zawodową w Gminie Tirana, początkowo w dyrekcji koordynacji projektów. W latach 2005-2011 kierowała dyrekcją mieszkalnictwa i usług socjalnych, gdzie była jednym z głównych współtwórców w projektowaniu i wdrażaniu strategii lokalnego mieszkalnictwa socjalnego. W latach 2011-2013 była ekspertem ds. zarządzania i koordynacji polityk społecznych i zasobów ludzkich dla różnych organizacji krajowych i międzynarodowych, takich jak UNFPA, Friedrich Ebert Stiftung, itp. W okresie wrzesień 2013 – marzec 2017 Manastirliu była dyrektorem Szpitala Uniwersyteckiego im. Matki Teresy w Tiranie. Od 2017 r. wchodzi w skład Grupy Parlamentarnej Socjalistycznej Partii Albanii jako deputowana okręgu Tirana w albańskim parlamencie. W wyborach 25 kwietnia 2021 r. została wybrana na posła regionu Tirany. Jest członkiem Zarządu Socjalistycznej Partii Albanii. We wrześniu 2017r. została ministrem zdrowia i opieki społecznej w gabinecie premiera Ediego Ramy. 
Życie prywatne.
Ogerta Manastirliu jest mężatką i ma dwoje dzieci.

</doc>
<doc id="5272075" url="https://pl.wikipedia.org/wiki?curid=5272075" title="Ontologia prawa">
Ontologia prawa

Ontologia prawa - odpowiada na pytanie, czym prawo jest. Zajmuje się nią filozofia prawa. 

</doc>
<doc id="5272076" url="https://pl.wikipedia.org/wiki?curid=5272076" title="Fedor Ekelmann">
Fedor Ekelmann

Fedor Ekelmann (ur. 6 września 1955) – niemiecki lekkoatleta specjalizujący się w biegach płotkarskich i sprinterskich. Reprezentował Niemiecką Republikę Demokratyczną. 
Największy sukces w karierze odniósł w 1973 r. w Duisburgu, zdobywając na mistrzostwach Europy juniorów srebrny medal w biegu na 400 metrów przez płotki (uzyskany czas: 50,88).
W lekkoatletycznych mistrzostwach NRD na otwartym stadionie zdobył 3 medale w biegu sztafetowym 4 × 400 metrów – złoty (1975) i 2 srebrne (1976, 1977). 
Rekord życiowy w biegu na 400 m ppł – 50,88 (26 sierpnia 1973, Duisburg)

</doc>
<doc id="5272078" url="https://pl.wikipedia.org/wiki?curid=5272078" title="Epistemologia a prawo">
Epistemologia a prawo



</doc>
<doc id="5272079" url="https://pl.wikipedia.org/wiki?curid=5272079" title="Horuszka (rejon miorski)">
Horuszka (rejon miorski)

Horuszka (; ) – chutor na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie, a następnie w gminie Nowy Pohost.
Według Powszechnego Spisu Ludności z 1921 roku zamieszkiwało tu 51 osób, 19 było wyznania rzymskokatolickiego, 8 prawosławnego a 24 staroobrzędowego. Jednocześnie 12 mieszkańców zadeklarowało polską, 39 białoruską przynależność narodową. Było tu 9 budynków mieszkalnych. W 1931 w 9 domach zamieszkiwało 57 osób.
Wierni należeli do parafii rzymskokatolickiej w Ikaźni i prawosławnej w Przebrodziu. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR. 
Od 1991 w składzie niepodległej Białorusi.

</doc>
<doc id="5272080" url="https://pl.wikipedia.org/wiki?curid=5272080" title="Epistemologia prawa">
Epistemologia prawa

Epistemologia prawa - odpowiada na pytanie, jak możemy prawo poznać. Zajmuje się nią filozofia prawa.

</doc>
<doc id="5272082" url="https://pl.wikipedia.org/wiki?curid=5272082" title="Felício Milson">
Felício Milson

Felício Mendes João Milson (ur. 12 października 1999 w Luandzie) – angolski piłkarz grający na pozycji lewego skrzydłowego w rosyjskim klubie FK Niżny Nowogród oraz reprezentacji Angoli.

</doc>
<doc id="5272083" url="https://pl.wikipedia.org/wiki?curid=5272083" title="Aksjologia a prawo">
Aksjologia a prawo



</doc>
<doc id="5272084" url="https://pl.wikipedia.org/wiki?curid=5272084" title="Aksjologia prawa">
Aksjologia prawa

Aksjologia prawa - odpowiada na pytanie, jakie prawo być powinno w sensie sprawiedliwe, pewne, przewidywalne, słuszne, elastyczne, zrozumiałe, spójne, rozsądne, społecznie akceptowalne, zgodne z moralnością. Zajmuje się nią teoria i filozofia prawa.

</doc>
<doc id="5272086" url="https://pl.wikipedia.org/wiki?curid=5272086" title="Mogiła zbiorowa w Pniewach">
Mogiła zbiorowa w Pniewach



</doc>
<doc id="5272088" url="https://pl.wikipedia.org/wiki?curid=5272088" title="Nagato Maru">
Nagato Maru

SS „Nagato Maru” – japoński statek pasażersko-towarowy oddany do służby w 1918 roku.
W okresie międzywojennym pływał pod flagą linii żeglugowych Nippon Yūsen Kaisha. W 1941 roku został zarekwirowany przez Cesarską Armię Japońską. W czasie wojny na Pacyfiku uczestniczył w inwazji na Filipiny oraz był wykorzystywany do transportu wojska i materiałów wojennych. W listopadzie 1942 roku przewiózł z Filipin do Japonii około 1,6 tys. amerykańskich jeńców wojennych, przy czym około 20 jeńców zmarło w trakcie rejsu. 2 września 1943 roku został zatopiony przez amerykańskie lotnictwo u wybrzeży Nowej Gwinei.
„Nagato Maru” jest zaliczany do grona tzw. piekielnych statków.
Dane techniczne.
„Nagato Maru” był statkiem pasażersko-towarowym o długości 117,34 metrów, szerokości 15,54 metrów i zanurzeniu 10,97 metrów. Jego pojemność wynosiła 5901 BRT.
Napęd zapewniała maszyna parowa potrójnego rozprężania o mocy 444 NHP. Standardowo osiągał prędkość 10 węzłów.
Historia.
Lata 1918–1942.
Budowę statku rozpoczęto 15 października 1917 roku w stoczni Kawasaki Dockyard Company w Kobe. Początkowo planowano nadać mu nazwę „Daifuku Maru”. Ostatecznie został wodowany 27 maja 1918 roku pod nazwą „Nagato Maru”. Jego budowę zakończono 27 czerwca tegoż roku.
W latach 1918–1941 pływał pod flagą linii żeglugowych Nippon Yūsen Kaisha. Obsługiwał m.in. trasę z Singapuru przez Kolombo, Port Said, Londyn i Antwerpię do Rotterdamu i Hamburga.
W październiku 1941 roku, na krótko przed wybuchem wojny na Pacyfiku, został zarekwirowany przez Cesarską Armię Japońską. W grudniu tegoż roku, podczas kampanii filipińskiej, uczestniczył w operacji desantowej w Zatoce Lamon.
„Piekielny statek”.
7 listopada 1942 roku przy nadbrzeżu nr 7 w porcie w Manili na „Nagato Maru” zaokrętowano około 1,6 tys. amerykańskich jeńców wojennych, którzy zostali sprowadzeni z obozu jenieckiego w Cabanatuan. Na statku znalazło się także około 1,5 tys. japońskich żołnierzy. Amerykanów rozmieszczono w trzech ładowniach, podczas gdy japońskich żołnierzy ulokowano na górnych pokładach.
Na skutek tłoku i tropikalnego upału w ładowniach z trudem można było oddychać. Bardzo szybko jeńcy zaczęli rozpaczliwie krzyczeć, domagając się wody i powietrza. Strażnicy zagrozili, że jeśli natychmiast nie zapanuje spokój, to otworzą ogień w głąb ładowni. Spowodowało to jednak wyłącznie zwiększenie paniki. Ostatecznie w obawie przed buntem do ładowni spuszczono wiadra z wodą. Jej ilość była jednak tak niewielka, że na jednego jeńca przypadała równowartość zaledwie jednej łyżki.
Jeszcze tego samego dnia „Nagato Maru” wypłynął w rejs w ramach niewielkiego konwoju, w którego skład wchodziły jeszcze dwie inne jednostki. Warunki w ładowniach nadal były bardzo ciężkie. Na blisko 1,6 tys. jeńców przypadały zaledwie dwie latryny. Sytuację sanitarną pogarszał fakt, że wielu cierpiało na dyzenterię lub inne choroby układu pokarmowego. Kilka dni po wypłynięciu z portu statek został zaatakowany przez okręt podwodny, co spowodowało, że Japończycy brutalnie spędzili wszystkich jeńców z pokładu i na cztery godziny zamknęli włazy do ładowni. Kilku Amerykanów udusiło się wtedy na skutek braku powietrza, wielu innych zemdlało. 11 listopada statek zawinął do portu Takao na Formozie. Do tego czasu w jego ładowniach zmarło 17 jeńców.
Statek spędził w Takao trzy dni, po czym wznowił rejs na północ. Z powodu złej pogody szybko musiał jednak zawinąć do portu Mako na Peskadorach. Spędziwszy tam kilka dni, wznowił rejs 18 listopada. Ponownie zawrócił jednak na Formozę i na dwa dni zawinął do Tajpej lub Kirun. Rejs w kierunku Wysp Japońskich wznowił 20 listopada. Im dalej posuwał się na północ, tym niższe stawały się temperatury. Początkowo miało to pozytywne skutki, gdyż warunki w ładowniach stały się bardziej znośne, a jeńcom przestało grozić uduszenie. Gdy jednak statek znalazł się na Morzu Żółtym, jeńcom zaczęły dotkliwie doskwierać mrozy. W tej fazie rejsu zmarło trzech Amerykanów.
24 listopada „Nagato Maru” zawinął do portu Moji na wyspie Kiusiu. W trakcie siedemnastodniowego rejsu w jego ładowniach zmarło 20 jeńców. W konsekwencji jest zaliczany do grona japońskich „piekielnych statków” (ang. "Hellships").
Dalsze losy.
W kolejnych miesiącach „Nagato Maru” odbywał rejsy indywidualne i w konwojach. Między innymi w maju i czerwcu 1943 roku przewiózł elementy japońskiej 54. Dywizji Piechoty do Singapuru.
28 sierpnia 1943 roku wypłynął z archipelagu Palau w ramach konwoju „Wewak 7”, który zmierzał do Wewak na północnym wybrzeżu Nowej Gwinei. Przewoził około 100 japońskich żołnierzy i cywilów, 10 pojazdów, 8 tys. beczek benzyny lotniczej, 101 tys. worków ryżu oraz 2 tys. ton innego ładunku. Konwój dotarł do miejsca przeznaczenia 2 września krótko po północy. Jeszcze tego samego dnia japońskie jednostki stały się jednak celem ataku amerykańskich średnich bombowców B-25 „Mitchell”. „Nagato Maru” został wtedy zatopiony. Wraz z nim zginęło dwóch członków załogi i trzech japońskich żołnierzy.

</doc>
<doc id="5272094" url="https://pl.wikipedia.org/wiki?curid=5272094" title="Marzec ’68 (film)">
Marzec ’68 (film)

Marzec ’68 – polski dramat filmowy z 2022 roku w reżyserii Krzysztofa Langa.
Fabuła.
Studenci protestują przeciwko bezprawnemu relegowaniu kolegów z uczelni oraz w obronie zdjętych z afisza „Dziadów”, w reżyserii Kazimierza Dejmka, wystawianych w Teatrze Narodowym w 1968 roku.

</doc>
<doc id="5272095" url="https://pl.wikipedia.org/wiki?curid=5272095" title="Boris Rotenberg (przedsiębiorca)">
Boris Rotenberg (przedsiębiorca)

Boris Romanowicz Rotenberg (ros. Борис Романович Ротенберг; ur. 3 stycznia 1957 w Leningradzie) – rosyjski przedsiębiorca i miliarder, brat Arkadija Rotenberga, współwłaściciel grupy SGM (Стройгазмонтаж – Strojgazmontaż). Jest też członkiem zarządu SMP Bank (СМП Банк) i jednym z głównych udziałowców w przedsiębiorstwie Gazprom Burenije (Газпром бурение), które otrzymało duże kontrakty państwowe dzięki jego bliskim powiązaniom z prezydentem Putinem.
Został wiceprzewodniczącym Rosyjskiej Federacji Judo.
Decyzją z dnia 8 kwietnia 2022 r. Rada Unii Europejskiej nałożyła na Rotenberga sankcje w związku z inwazją Rosji na Ukrainę.
Ojciec Romana (ur. 1981, działacz i trener hokejowy) i Borisa (ur. 1886, piłkarz).

</doc>
<doc id="5272097" url="https://pl.wikipedia.org/wiki?curid=5272097" title="Bora Muzhaqi">
Bora Muzhaqi

Bora Muzhaqi (ur. 11 marca 1990 w Elbasanie) – albańska polityk, członek Socjalistycznej Partii Albanii, minister stanu ds. młodzieży i dzieci w gabinecie premiera Ediego Ramy. 
Życiorys.
Bora Muzhaqi urodziła się 11 marca 1990 r. w Elbasanie. Ukończyła studia ekonomiczne w London School of Economics. Studiowała również International Business w Hult International Business School. 
W 2010 r. zatrudniona była jako analityk ds. integracji z UE w Ministerstwie Obrony w dyrekcji ds. Integracji UE. Od czerwca do sierpnia 2011 r. była analitykiem ds. wynagrodzeń w departamencie zasobów ludzkich Citibank w Londynie w Wielkiej Brytanii. W latach 2013-2019 pełniła funkcję doradcy podatkowego w EY i PwC. W okresie maj-wrzesień 2021 r. pełniła funkcję wiceministra edukacji, sportu i młodzieży. Od stycznia 2019 r. do marca 2021 r. była doradcą ministra stanu ds. ochrony przedsiębiorczości, a od września 2020 r. członkiem komisji regulacji i nadzoru. We wrześniu 2021r. została ministrem stanu ds. młodzieży i dzieci w gabinecie premiera Ediego Ramy. Jest członkiem Socjalistycznej Partii Albanii. 

</doc>
<doc id="5272100" url="https://pl.wikipedia.org/wiki?curid=5272100" title="Koronki z Pag">
Koronki z Pag



</doc>
<doc id="5272102" url="https://pl.wikipedia.org/wiki?curid=5272102" title="Egas Cacintura">
Egas Cacintura

Egas Palanga dos Santos Cacintura (ur. 29 października 1997 w Namibe) – angolski futsalista i piłkarz grający na pozycji lewego lub prawego pomocnika w rosyjskim klubie FK Ufa.

</doc>
<doc id="5272105" url="https://pl.wikipedia.org/wiki?curid=5272105" title="Sielsowiet Zielaniewiczski">
Sielsowiet Zielaniewiczski



</doc>
<doc id="5272108" url="https://pl.wikipedia.org/wiki?curid=5272108" title="Michaił Dołgij">
Michaił Dołgij



</doc>
<doc id="5272114" url="https://pl.wikipedia.org/wiki?curid=5272114" title="Dzina Agiszawa">
Dzina Agiszawa



</doc>
<doc id="5272115" url="https://pl.wikipedia.org/wiki?curid=5272115" title="Albin Holmgren">
Albin Holmgren

Albin Holmgren (ur. 8 czerwca 2001) – szwedzki narciarz dowolny, specjalizujący się w jeździe po muldach, srebrny medalista mistrzostw świata juniorów.
Kariera.
Po raz pierwszy na arenie międzynarodowej pojawiła się 16 stycznia 2016 roku w Duved, gdzie w zawodach FIS zajął piąte miejsce w jeździe po muldach. W 2018 roku wywalczył srebrny medal na mistrzostwach świata juniorów w Duved.
W zawodach Puchar Świata zadebiutował 9 grudnia 2017 w Ruce, gdzie nie ukończył rywalizacji w jeździe po muldach. Pierwsze pucharowe punkty wywalczył blisko rok później w tej samej miejscowości, zajmując 28. miejsce w jeździe po muldach. Na podium zawodów tego cyklu po raz pierwszy stanął 11 grudnia 2021 roku w Idre Fjäll, kończąc rywalizację w jeździe po muldach na drugiej pozycji. W zawodach tych rozdzielił Ikumę Horishimę z Japonii i Francuza Benjamina Caveta.
Podczas mistrzostw świata w Sierra Nevada w 2017 roku zajął 36. miejsce w jeździe po muldach i 25. w muldach podwójnych. Na rozgrywanych cztery lata później mistrzostwach świata w Idre Fjäll zajął odpowiednio 11. i 16. miejsce.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja jazdy po muldach jest jednocześnie klasyfikacją generalną.

</doc>
<doc id="5272117" url="https://pl.wikipedia.org/wiki?curid=5272117" title="Dilan Ortiz">
Dilan Ortiz

Dilan Andrés Ortíz Aragón (ur. 15 marca 2000 w Popayánie) – kolumbijski piłkarz grający na pozycji środkowego napastnika w rosyjskim klubie FK Ufa, do którego jest wypożyczony z serbskiego Proleteru Nowy Sad. Były młodzieżowy reprezentant Kolumbii.

</doc>
<doc id="5272120" url="https://pl.wikipedia.org/wiki?curid=5272120" title="Powstanie w Cziprowci">
Powstanie w Cziprowci



</doc>
<doc id="5272121" url="https://pl.wikipedia.org/wiki?curid=5272121" title="Milva Ekonomi">
Milva Ekonomi

Milva Ekonomi (ur. 31 grudnia 1962 w Tiranie) – albańska polityk, członek Socjalistycznej Partii Albanii, minister stanu ds. standardów i usług w gabinecie premiera Ediego Ramy. 
Życiorys.
Milva Ekonomi urodziła się 31 grudnia 1962 r. w Tiranie. Ukończyła studia w zakresie statystyki i ekonomii na Uniwersytecie Rolniczym oraz studia magisterskie z zarządzania przedsiębiorstwem (MBA) na Uniwersytecie w Tiranie. Ukończyła również szkolenia z zakresu statystyki gospodarczej i społecznej oraz zarządzania w Bureau of Labor Statistics (USA), Eurostat (Luksemburg), Istat (Włochy).
Była wykładowcą na uniwersytecie w Tiranie i Akademii Rolniczej. Publikowała w kraju i za granicą w dziedzinie statystyki, rozwoju społecznego i gospodarczego oraz gender studies. W latach 2000–2011 pełniła funkcję członka Rady Miejskiej Tirany. W latach 2013–2016 była wiceministrem zdrowia. W lutym 2016 r. została mianowana ministrem rozwoju gospodarczego, turystyki, handlu i przedsiębiorczości. W styczniu 2020 r. została przewodniczącą komisji gospodarki i finansów. W grudniu 2020 r. została ministrem rolnictwa i rozwoju obszarów wiejskich. We wrześniu 2021 r. została ministrem stanu ds. standardów i usług w gabinecie premiera Ediego Ramy. Jest członkiem Socjalistycznej Partii Albanii. 

</doc>
<doc id="5272124" url="https://pl.wikipedia.org/wiki?curid=5272124" title="Dawit Dawtjan">
Dawit Dawtjan



</doc>
<doc id="5272126" url="https://pl.wikipedia.org/wiki?curid=5272126" title="Karen David">
Karen David

Karen Shenaz David (ur. 15 kwietnia 1979 w Shillongu) – kanadyjska aktorka i piosenkarka, hindusko-chińskiego pochodzenia, która grała m.in. w serialach "Fear the Walking Dead" i "Galavant".

</doc>
<doc id="5272128" url="https://pl.wikipedia.org/wiki?curid=5272128" title="Tiago Rodrigues">
Tiago Rodrigues

Tiago Filipe Sousa Nóbrega Rodrigues (ur. 29 stycznia 1992 w Vila Realu) – portugalski piłkarz grający na pozycji ofensywnego lub środkowego pomocnika w rosyjskim klubie FK Ufa. Były młodzieżowy reprezentant Portugalii.

</doc>
<doc id="5272132" url="https://pl.wikipedia.org/wiki?curid=5272132" title="Wiktor Palmow">
Wiktor Palmow

Wiktor Nikandrowicz Palmow (, ) (ur. 10 października 1888 w Samarze, zm. 7 czerwca 1929 w Kijowie) – malarz awangardowo-futurystyczny pochodzenia ukraińsko-rosyjskiego.
Życiorys.
Wiktor Palmow urodził się w Samarze, w guberni samarskiej na terenie ówczesnego Imperium Rosyjskiego. W latach 1911-1914 studiował na Moskiewskiej Szkole Malarstwa, Rzeźby i Architektury. W 1914 został powołany do wojska i brał udział w I wojnie światowej jako żołnierz armii carskiej do 1917 roku. Po wojnie w latach 1920-21 podróżował z Dawidem Burlukiem po Japonii. Po powrocie do Rosji związał się z awangardystyczno-futyrystyczną sceną artystyczną. W latach 1923-24 współpracował z radzieckim magazynem LEF (Lewicowy Front Artystów). W połowie lat 20 przeniósł się do Kijowa, a w 1925 roku wstąpił do . Od 1925 do 1929 był profesorem Akademii Sztuk Pięknych w Kijowie. Współzałożył w 1929 roku . W tym samym roku wziął udział we wszechukraińskiej wystawie „Dziesięciolecie Października”, która miała miejsce w Charkowie, Kijowie i Odessie. Wiktor Palmow zmarł w 1929 w Kijowie i został pochowany na cmentarzu Łukianowskim.

</doc>
<doc id="5272133" url="https://pl.wikipedia.org/wiki?curid=5272133" title="Kosuke Sugimoto">
Kosuke Sugimoto

 – japoński narciarz dowolny, specjalizujący się w jeździe po muldach.
Po raz pierwszy na arenie międzynarodowej pojawiła się 3 kwietnia 2010 roku w Kitashiobara, gdzie w zawodach FIS zajął 36. miejsce w jeździe po muldach. W 2013 roku zajął dziesiąte miejsce w jeździe po muldach na mistrzostwach świata juniorów w Chiesa in Valmalenco.
W zawodach Puchar Świata zadebiutował 1 marca 2014 w Inawashiro, zajmując 30. miejsce w jeździe po muldach. Tym samym już w debiucie zdobył pierwsze pucharowe punkty. Na podium zawodów tego cyklu po raz pierwszy stanął 13 stycznia 2022 roku w Deer Valley, kończąc rywalizację w jeździe po muldach na trzeciej pozycji. W zawodach tych wyprzedzili go jedynie Kanadyjczyk Mikaël Kingsbury oraz kolejny Japończyk, Ikuma Horishima. W sezonie 2021/2022 zajął piąte miejsce w klasyfikacji generalnej jazdy po muldach.
Podczas mistrzostw świata w Ałmaty w 2021 roku zajął 27. miejsce w jeździe po muldach i 30. w muldach podwójnych. Na rozgrywanych rok później igrzyskach olimpijskich w Pekinie był dziewiąty w jeździe po muldach.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja jazdy po muldach jest jednocześnie klasyfikacją generalną.

</doc>
<doc id="5272134" url="https://pl.wikipedia.org/wiki?curid=5272134" title="Inka (wokalistka)">
Inka (wokalistka)

Inka lub Inka music (właśc. Dominika Giernatowska) (ur. 2 listopada 1997 w Olsztynie) – polska artystka, wokalistka, autorka tekstów, dyplomowana aktorka scen muzycznych, kompozytorka, romanistka, gra na ukulele, śpiewa w języku polskim, angielskim oraz francuskim.
Życiorys.
Swoje pierwsze kroki stawiała w grupie wokalno-tanecznej SUKCES pod kierunkiem Agaty Dowhań i Mariusza Garnowskiego.
Ukończyła Studium Wokalno-Aktorskie w Białymstoku (2020). Napisała piosenkę pt. „Patchwork” do spektaklu dyplomowego „Dziewczyna jak z bajki”, który otrzymał wyróżnienie na VI Ogólnopolskim Przeglądzie Dyplomów i Egzaminów Muzycznych Wyższych Szkół Artystycznych „PRZYGRYWKA” (2021).
Jej debiutancka płyta „Świecę w ciemności” ukazała się 13 sierpnia 2021 r., a można jej było posłuchać na platformach streamingowych od 1 kwietnia 2021 r.
Jest autorką utworów do spektaklu „Kobiety, wino i śmiech” w reż. Pauliny Kajdanowicz, który miał premierę we wrześniu 2021 w Bystrzycy Kłodzkiej oraz w październiku 2021 w Olsztynie.
Brała udział w konkursie Otwarty Mikrofon Radia Nowy Świat, finał w czerwcu 2022.
We wrześniu 2021 nagrała teledysk do utworu „Pranie” w LEANT Sp. z o.o w Warszawie.
Koncertuje z Marcinem Olińskim (gitara i elektronika), Maksymilianem Sulichem (gitara, elektronika).
Okładkę płyty „Świecę w ciemności” zaprojektował Jakub Sokołowski.
Źródła.
Inka z Olsztyna wkracza na polską muzyczną scenę.
Muzyczny świat Inki – Radio Olsztyn
Muzyczny świat Agnieszki Skryckiej i Inki – Radio Olsztyn
Galeria Usługa – Koncert Inka Music „Świecę w ciemności”
Co Gdzie Kiedy Olsztyn – koncert Inki
Co Gdzie Kiedy Olsztyn – „Spektakl Kobiety, Wino I Śmiech”

</doc>
<doc id="5272136" url="https://pl.wikipedia.org/wiki?curid=5272136" title="Filip Mrzljak">
Filip Mrzljak

Filip Mrzljak (ur. 16 kwietnia 1993 w Zagrzebiu) – chorwacki piłkarz grający na pozycji defensywnego pomocnika w rosyjskim klubie FK Ufa. Były młodzieżowy reprezentant Chorwacji.

</doc>
<doc id="5272138" url="https://pl.wikipedia.org/wiki?curid=5272138" title="Anila Denaj">
Anila Denaj

Anila Denaj (ur. 18 września 1973 w Tiranie) albańska polityk, członek Socjalistycznej Partii Albanii, od stycznia 2019 do września 2021 r. była ministrem finansów i gospodarki w gabinecie premiera Ediego Ramy. 
Życiorys.
Anila Denaj urodziła się 18 września 1973 r. w Tiranie. W 1995 r. ukończyła zarządzanie finansami i bankowością na Uniwersytecie w Tiranie. Pracowała w ProCredit Banks w Salwadorze, Boliwii, Ekwadorze, Rumunii i Mozambiku. W październiku 2013 r. została dyrektorem generalnym albańskiego ministerstwa finansów. Od 2014 r. wykłada zarządzanie zasobami ludzkimi w Szkole Administracji Publicznej (ASPA). W październiku 2018 r. została mianowana dyrektorem albańskiego Funduszu Obowiązkowego Ubezpieczenia Zdrowotnego (FSDKSH). Trzy miesiące później została mianowana ministrem finansów i gospodarki w wyniku zmiany gabinetu przez premiera Ediego Ramę, zastępując Arbena Ahmetaja. W 2020 r. wprowadziła szereg mechanizmów mających na celu pomoc w odbudowie krajowej gospodarki związanych z trzęsieniem ziemi w Albanii w 2019 r. i pandemią COVID-19. Oprócz pełnienia funkcji w rządzie, Denaj była członkiem Rady Doradczej ds. Płci i Rozwoju Grupy Banku Światowego (WBG). 

</doc>
<doc id="5272140" url="https://pl.wikipedia.org/wiki?curid=5272140" title="Yang Longxiao">
Yang Longxiao

Yang Longxiao (ur. 8 czerwca 2002) – chiński narciarz dowolny, specjalizujący się w skokach akrobatycznych.
Po raz pierwszy na arenie międzynarodowej pojawił się w 2018 roku, startując na mistrzostwach świata juniorów w Raubiczy. Zajął tam osiemnaste miejsce. Na rozgrywanych rok później mistrzostwach świata juniorów w Chiesa in Valmalenco był dziewiąty.
W zawodach Puchar Świata zadebiutował 19 stycznia 2019 w Lake Placid, zajmując 19. miejsce. Tym samym już w debiucie zdobył pierwsze pucharowe punkty. Na podium zawodów tego cyklu po raz pierwszy stanął 5 stycznia 2022 roku w Le Relais, kończąc rywalizację na drugiej pozycji. W zawodach tych rozdzielił swego rodaka, Sun Jiaxu i Nicolasa Gygaxa ze Szwajcarii. W sezonie 2021/2022 zajął czwarte miejsce w klasyfikacji generalnej skoków akrobatycznych.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skoków akrobatycznych jest jednocześnie klasyfikacją generalną.

</doc>
<doc id="5272142" url="https://pl.wikipedia.org/wiki?curid=5272142" title="Uwe Bohm">
Uwe Bohm

Uwe Bohm, właśc. Uwe Enkelmann (ur. 23 stycznia 1962 w Wilhelmsburgu, zm. 8 kwietnia 2022) – niemiecki aktor filmowy i telewizyjny. Wystąpił w ponad 70 filmach i programach telewizyjnych.
Biografia.
Reżyser Hark Bohm zaangażował 11-letniego Uwe Enkelmanna do filmu "Mogę też zbudować Arkę" w 1973 roku. W 1976 roku zagrał główną rolę w młodzieżowym dramacie Harka Bohma "Nordsee ist Mordsee". Reżyser ostatecznie adoptował Enkelmanna, który pochodził z rodziny z problemami, i sprowadził go do Monachium. Enkelmann przyjął nazwisko Bohma i pracował z nim przy wielu filmach. Zagrał główną rolę w "Yasemin" (1988) Harka Bohma, który był oficjalną kandydaturą RFN do nagrody za najlepszy film nieanglojęzyczny na 61. ceremonii wręczenia Oscarów. Zagrał także w filmie "Herzlich willkommen" (1990), który startował w konkursie głównym na 40. MFF w Berlinie.
Próbował również swoich sił jako malarz i lakiernik, ale zerwał z tymi dziedzinami i od tego czasu pracuje jako aktor. Na scenie kilkukrotnie współpracował ze słynnym reżyserem Peterem Zadkiem w latach 80. i 2000. Bohm był także aktorem profilowym w niemieckiej telewizji, szczególnie znanym z nikczemnych ról, dziewięć razy wystąpił w serialu "Tatort".
Bohm był żonaty z aktorką Ninon Bohm. Para miała jedno dziecko. Bohm zmarł niespodziewanie 8 kwietnia 2022 roku w wieku 60 lat.

</doc>
<doc id="5272146" url="https://pl.wikipedia.org/wiki?curid=5272146" title="Elektrochemiczna spektroskopia impedancyjna">
Elektrochemiczna spektroskopia impedancyjna

Elektrochemiczna spektroskopia impedancyjna (EIS z ang. "Electrochemical impedance spectroscopy") – technika elektrochemiczna, która wykorzystywana jest do analizowania szybkości procesów zachodzących na elektrodzie oraz badania powierzchni. Do elektrody przykładany jest zmienny potencjał formula_1 Uzyskany prąd opisany jest zależnością formula_2
Impedancja (Z) zawiera wartość urojoną oraz rzeczywistą. Opisana jest równaniem:
gdzie:
Impedancja elektrody jest równoważna impedancji prostego obwodu elektrycznego.
Na mierzoną impedancję mają wpływ czynniki takie jak:
Zmierzona impedancja może dostarczyć informacji o szybkości transportu depolaryzatora do powierzchni elektrody, prędkości przeniesienia elektronu czy stabilności układu.
Wyniki pomiarów elektrochemicznej spektroskopii impedancyjnej są przedstawiane w postaci wykresów Nyquista. Składa się on z dwóch części. Jedna z nich jest linią prostą o nachyleniu 45°. Jest to impedancja Randlesa, która jest rejestrowana dla małych częstotliwości. Dotyczy obszaru kontrolowanego szybkością przenoszenia masy. Drugi fragment wykresu jest półkolem. Jest to obszar kontrolowany przeniesieniem ładunku. Impedancja mierzona jest w zakresie 1 MHz – 10 kHz.
Elektrochemiczna spektroskopia impedancyjna znalazła zastosowanie między innymi w badaniu procesów korozji, pracy sensorów czy określaniu porowatości uzyskiwanych warstw.

</doc>
<doc id="5272150" url="https://pl.wikipedia.org/wiki?curid=5272150" title="Ben Barclay">
Ben Barclay

Benjamin Robert "Ben" Barclay (ur. 4 lutego 2002 w Auckland) – nowozelandzki narciarz dowolny, specjalizujący się w slopestyle'u i Big Air.
Kariera.
Po raz pierwszy na arenie międzynarodowej pojawił się 13 września 2016 roku w Cardronie, gdzie w zawodach Australian New Zealand Cup zajął 23. miejsce w slopestyle'u. W 2019 roku zajął ósme miejsce w tej samej konkurencji na mistrzostwach świata juniorów w Kläppen.
W Pucharze Świata zadebiutował 7 września 2018 roku w Cardronie, gdzie zajął 24. miejsce w Big Air. Tym samym już w debiucie zdobył pierwsze punkty. Pierwsze podium w zawodach tego cyklu wywalczył 16 stycznia 2022 roku w Font-Romeu, kończąc rywalizację w slopestyle'u na drugiej pozycji. Rozdzielił tam Andriego Ragettliego ze Szwajcarii i Kanadyjczyka Édouarda Therriaulta. w sezonie 2021/2022 był ósmy w klasyfikacji Big Air.
Podczas mistrzostw świata w Aspen w 2021 roku zajął 24. miejsce w slopestyle'u i 31. miejsce w Big Air. Na rozgrywanych rok później igrzyskach olimpijskich w Pekinie zajął odpowiednio szesnaste i dziesiąte miejsce.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja generalna została zastąpiona przez klasyfikację Park &amp; Pipe (OPP), łączącą slopestyle, halfpipe oraz big air. 

</doc>
<doc id="5272155" url="https://pl.wikipedia.org/wiki?curid=5272155" title="Rodrigão">
Rodrigão

Rodrigão, właśc. Rodrigo de Souza Prado (ur. 11 września 1995 w Brasílii) – brazylijski piłkarz grający na pozycji środkowego obrońcy w rosyjskim klubie PFK Soczi.

</doc>
<doc id="5272156" url="https://pl.wikipedia.org/wiki?curid=5272156" title="Thierry Wili">
Thierry Wili

Thierry Wili (ur. 20 listopada 2000) – szwajcarski narciarz dowolny, specjalizujący się w slopestyle'u i Big Air.
Po raz pierwszy na arenie międzynarodowej pojawił się 27 stycznia 2018 roku w Crans-Montana, gdzie w zawodach FIS Cup zajął 24. miejsce w slopestyle'u. Nie startował na mistrzostwach świata juniorów.
W Pucharze Świata zadebiutował 30 marca 2019 roku w Silvaplanie, gdzie zajął 41. miejsce w slopestyle'u. Pierwsze punkty wywalczył 21 listopada 2020 roku w Stubaital, zajmując 24. miejsce w slopestyle'u. Pierwszy raz na podium zawodów tego cyklu stanął 5 marca 2022 roku w Bakuriani, kończąc rywalizację w slopestyle'u na trzeciej pozycji. Wyprzedzili go tam jedynie dwaj rodacy: Andri Ragettli i Colin Wili.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja generalna została zastąpiona przez klasyfikację Park &amp; Pipe (OPP), łączącą slopestyle, halfpipe oraz big air. 

</doc>
<doc id="5272160" url="https://pl.wikipedia.org/wiki?curid=5272160" title="Halina Pokrzycka">
Halina Pokrzycka

Halina Pokrzycka (ur. 6 listopada 1928 w Warszawie) – żołnierz Armii Ludowej, dama Orderu Virtuti Militari.
Życiorys.
Córka Piotra i Wiktorii Sipaków, miała dwóch braci – Henryka i Mariana. W czasie II wojny światowej, od listopada 1943 r., została żołnierzem Armii Ludowej i służyła w I Obwodzie AL (dzielnica Koło). Posługiwała się pseudonimem "Kasia" i służyła jako łączniczka II plutonu 2 kompanii batalionie im. Czwartaków. W Warszawie brała udział w akcjach związanych z pozyskiwaniem i przenoszeniem broni i materiałów wybuchowych oraz akcjach małego sabotażu polegających na malowaniu haseł na murach. 
W lipcu 1944 r. wyjechała z częścią oddziału 2 kompanii batalionu „Czwartaków", w lasy lubelskie w rejonie Pogonowa i Baranowa. Ich zadaniem było przygotowywanie zrzutowiska i odbieranie zrzutów broni organizowanych przez Polski Sztab Partyzancki. Ponadto brała udział w atakach na oddziały Wehrmachtu oraz na posterunek policji granatowej w Zaborowie. 
Po wybuchu powstania warszawskiego jej oddział podjął nieudaną próbę przebicia się do Warszawy. Po zakończeniu II wojny światowej pracowała w 1945 w Zarządzie Głównym Związku Walki Młodych. W latach 1946-1948 znalazła zatrudnienie jako urzędniczka w Ministerstwie Komunikacji, później w Centralnym Zarządzie Państwowym Ośrodku Maszynowym. Następnie pracowała w Zarządzie Handlu Sprzętem Medycznym, w Urzędzie Rezerw Państwowych. W latach 1959-1970 pracowała w Warszawskim Przedsiębiorstwie Geologiczno-Inżynieryjnym. W 1961 r. ukończyła Technikum Ekonomiczne. 
Była członkiem Polskiej Partii Robotniczej a następnie Polskiej Zjednoczonej Partii Robotnicza, gdzie pełniła funkcję członka egzekutywy i II sekretarza POP PZPR. Była też członkiem Związku Bojowników o Wolność i Demokrację, a następnie Związku Kombatantów Rzeczypospolitej Polskiej i Byłych Więźniów Politycznych.

</doc>
<doc id="5272161" url="https://pl.wikipedia.org/wiki?curid=5272161" title="Kamienica przy ulicy Szewskiej 50-51 we Wrocławiu">
Kamienica przy ulicy Szewskiej 50-51 we Wrocławiu

Kamienica przy ulicy Szewskiej 50-51 – dawny Institut für Notleidende Handlungsdiener (Dom Towarzystwa Wzajemnej Pomocy Pracowników Handlu), obecnie budynek Uniwersytetu Wrocławskiego i siedziba Instytutu Kulturoznawstwa.
Historia.
Od połowy XVI wieku na działce znajdował się budynek usytuowany kalenicowo względem ulicy. W 1805 roku został przebudowany na trzykondygnacyjną kamienicę o klasycystycznej, siedmioosiowej fasadzie. Nad pierwszą kondygnacją znajdowały się trzyczęściowy fryz przedstawiający Chonosa wraz z muzą Talią i z dwunastoma tańczącymi muzami. W 1904 budynek został wyburzony, a w jego miejsce wzniesiono kamienicą z czworokątnym dziedzińcem. Autorem projektu był niemiecki architekt Max Kessel, autor projektu domu handlowego Gottsteina znajdującego się przy ulicy Ruskiej 3/4.
W budynku swoją siedzibę miał Institut für Notleidende Handlungsdiener założony w 1773 roku przez wrocławskich kupców jako forma zabezpieczenia socjalnego na wypadek nagłej utraty pracy, kalectwa lub długotrwałej choroby. Instytut z biegiem lat i powiększania swojego kapitału udzielał również pomocy nowym kupcom przybywającym do Wrocławia chcącym podjąć pracę w mieście i mające odpowiednie referencje. Instytut zapewniał pełną opiekę medyczną i zaopatrzenie emerytalne oraz pokrywał koszty pogrzebu.
Opis architektoniczny.
Nowy budynek był pięciokondygnacyjny z niższymi skrzydłami bocznymi. Jego ośmioosiowa elewacja licowana piaskowcem ozdobiona była secesyjnymi detalami. W drugiej i siódmej osi znajdują się trzykondygnacyjne ryzality, a w osi środkowej portal z godłem i rokiem założenia towarzystwa.
W budynku znajdowały się sale klubowe, restauracyjne (m.in. restauracja „Kaufmannsheim”) oraz pomieszczenia biurowe i mieszkalne.
Po 1945.
W 2008 roku kamienica została gruntownie wyremontowana, odnowiono wówczas elewacje frontową oraz zachowane fryzy.
Fryz Chronosa.
W 1904 roku, kiedy to wzniesiono nowy budynek, fryz dotychczas zdobiący fasadę został przeniesiony na fasadę tylnego budynku. Fryz został wykonany w Berlińskiej Szkole Rzeźbiarskiej, przez któregoś z uczniów niemieckiego rzeźbiarza Johanna Gottfrieda Schadowa. Przedstawia tańczące Nereidy otaczające greckiego boga będącego personifikacją czasu Chronosa i muzę komedii i poezji Talię.
Z fryzem wiąże się jedna z popularnych XIX-wiecznych wrocławskich legend o lekkomyślnych córkach ubogiej wdowy. Według niej tańczące panny to wietrznice, które spędzały czas na tańcach, zabawach i spotkaniach z kawalerami. Pewnego razu, gdy chciały się wybrać na tańce w Wielki Piątek, matka zamknęła je na klucz w ich izdebce. Pannice postanowiły wyjść przez okno. Ledwo jednak stanęły na gzymsie, gdy powiał wiatr panny zamieniły się w kamień.

</doc>
<doc id="5272163" url="https://pl.wikipedia.org/wiki?curid=5272163" title="Schronisko Idziego">
Schronisko Idziego

Schronisko Idziego (węg. "Egyed-menház", słow. "Egidova chata", niem. "Aegidihütte") – schronisko górskie w Dolinie Kieżmarskiej w Tatrach Wysokich istniejące w ostatniej ćwierci XIX wieku.
Historia.
Zawiązane w 1873 roku Węgierskie Towarzystwo Karpackie (MKE) od początku swojego istnienia postulowało wybudowanie schronu turystycznego nad brzegiem Zielonego Stawu Kieżmarskiego, jednak początkowo nie dysponowało odpowiednimi funduszami, by plany te zrealizować – wygospodarowano jedynie kwotę 200 złotych, która nie była wystarczająca z uwagi na trudno dostępny teren, w którym miano prowadzić prace. Niejako w zastępstwie zdecydowano się na wzniesienie niewielkiej chaty na Pastwie () w Dolinie Przednich Koperszadów, na którą prowadziły ścieżki pasterskie z podtatrzańskich miejscowości. Dwuizbowy niezagospodarowany obiekt powstał w ciągu dwóch tygodni na przełomie czerwca i lipca 1876 roku. Na cześć Egyeda Berzeviczyego, jednego z założycieli MKE i inicjatora budowy chaty otrzymał miano Schroniska Idziego ("Egyed-menház"). Dla członków klubu noclegi w budynku były bezpłatne, choć przyjmowano też nieobowiązkowe darowizny. Wobec wzrastającej liczby osób przechodzących szlakiem z Jaworzyny do Kieżmarku, Białej Spiskiej czy Wielkiej Łomnicy sąsiedztwo bezpłatnego noclegu budziło niezadowolenie baców z mieszczących się nieopodal koszarów bialskiego i kieżmarskiego – liczyli oni bowiem na zarobek przy udostępnianiu noclegów w swoich szałasach. Korzystając z braku stałego gospodarza schroniska, regularnie niszczono zatem tak konstrukcję chaty Idziego, jak i jej wyposażenie.
W tym stanie rzeczy w 1880 roku MKE przy pomocy miasta Kieżmarku rozebrało szałas i przeniosło go na północny brzeg Zielonego Stawu (na Pastwie turystom udostępniono jedną izbę w kieżmarskim szałasie). Nie zmieniono jednak zasad funkcjonowania schroniska – wciąż był to obiekt niezagospodarowany, a przez to podatny był na uszkodzenia. W 1882 roku jesienna wichura zerwała dach i wyłamała drzwi wejściowe. Rok później budynek spłonął (podejrzewano podłożenie ognia). W 1884 roku obiekt został wzniesiony na nowo przez cieśli ze Zdziaru. Powstała wówczas dwuizbowa chata z przedsionkiem. Po trzech latach zdecydowano się na przeniesienie jej na południowy brzeg jeziora, gdzie miała być mniej narażona na porywiste wiatry. W 1890 roku spłonął dach schroniska, który następnie szybko odnowiono. Jednak jesienią po raz kolejny obiekt padł ofiarą pożaru, który tym razem zniszczył go doszczętnie.
Po tych zdarzeniach MKE podjęło decyzję o wzniesieniu nowego, kamiennego obiektu, który stanął w 1897 roku. Początkowo od imienia fundatora, arcyksięcia Fryderyka Habsburga nazywano go Schroniskiem Fryderyka ("Frigyes-menház"), później zaś utrwaliła się nazwa Schronisko nad Zielonym Stawem.

</doc>
<doc id="5272164" url="https://pl.wikipedia.org/wiki?curid=5272164" title="Mateo Cassierra">
Mateo Cassierra

Zander Mateo Cassierra Cabezas (ur. 13 kwietnia 1997 w Barbacoas) – kolumbijski piłkarz grający na pozycji napastnika w rosyjskim klubie PFK Soczi.

</doc>
<doc id="5272166" url="https://pl.wikipedia.org/wiki?curid=5272166" title="Wybory parlamentarne w Słowenii w 2022 roku">
Wybory parlamentarne w Słowenii w 2022 roku

Wybory parlamentarne w Słowenii w 2022 roku – wybory do Zgromadzenia Państwowego przeprowadzone 24 kwietnia.
Informacje ogólne.
Zgodnie z Konstytucją Republiki Słowenii wybory są powszechne, równe, bezpośrednie, zaś głosowanie tajne. 88 posłów jest wybieranych w wyborach proporcjonalnych i przy zachowaniu czteroprocentowego progu wyborczego. Jednocześnie dokonuje się wyboru dwóch przedstawicieli mniejszości narodowych – po jednym z mniejszości włoskiej i węgierskiej.
Sytuacja na scenie politycznej przed wyborami.
Według sondaży i komentatorów w walce wyborczej miały się przede wszystkim trzy ugrupowania: 
Słoweńska Partia Demokratyczna premiera Janeza Janšy, centrowa partia Roberta Goloba Ruch Wolności oraz centrolewicowa Koalicja Łuku Konstytucyjnego, w skład której wchodzą Socjaldemokraci, Lewica, Lista Marjana Šarca oraz Partia Alenki Bratušek. Wskazywano przy tym na szczególną rolę partii Roberta Goloba, który powrócił do polityki, objął przewodnictwo w Partii Zielonych Akcji oraz zmienił jej nazwę na Ruch Wolności. Wskazuje się, że wpisuje się ona w trend "odświeżenia" słoweńskiej sceny politycznej oraz, że ma zdolność koalicyjną, co stwarza możliwość współpracy z dotychczasową opozycją w celu odsunięcia od władzy partii rządzącej.
Komentatorzy podkreślali wyjątkowe okoliczności wyborów. Z jednej strony przytaczano wypowiedzi i działania premiera Janšy wskazujące na inspirację polityką Viktora Orbána, w tym m.in. krytyczne odnoszenie się do instytucji Unii Europejskiej czy też chęć wywierania nacisków na media. Z drugiej strony polityka rządu prowadzona w związku z rosyjską inwazją na Ukrainę polegająca na aktywnym wspieraniu m.in. europejskich aspiracji Ukrainy była pozytywnie odbierana w społeczeństwie słoweńskim - również wśród zwolenników partii opozycyjnych.
Wyniki głosowania.
Według sondaży exit poll w wyborach zwyciężyła partia Ruch Wolności z wynikiem 35,8%, zaś drugie miejsce zajęła rządząca do tej pory Słoweńska Partia Demokratyczna, którą poparło 22,5% głosujących. Kolejne miejsca zajęły: Nowa Słowenia (6,8%), Socjaldemokraci (6,6%) oraz Lewica (4,4%), a pozostałe ugrupowania nie przekroczyły progu wyborczego. Ostateczne wyniki były następujące:
Aż 28% głosów uzyskały partie, które nie przekroczyły progu wyborczego. Frekwencja wyniosła ponad 69%, czyli wyraźnie więcej niż w poprzednich wyborach, gdy było to 52%.

</doc>
<doc id="5272167" url="https://pl.wikipedia.org/wiki?curid=5272167" title="Wasił Tupurkowski">
Wasił Tupurkowski

Wasił Tupurkowski, mac. Васил Тупурковски (ur. 8 kwietnia 1951 w Skopju) – macedoński polityk, prawnik i nauczyciel akademicki, profesor, działacz komunistyczny, członek Prezydium Jugosławii, wicepremier.
Życiorys.
Ukończył studia prawnicze na Uniwersytecie Świętych Cyryla i Metodego w Skopju (1972), magisterium uzyskał na University of Michigan. Doktoryzował się na macierzystej uczelni w 1976. Od 1974 był zawodowo związany z wydziałem prawa Uniwersytetu Świętych Cyryla i Metodego w Skopju, doszedł do stanowiska profesora.
Działał w Związku Komunistów Macedonii (SKM) i Związku Komunistów Jugosławii (SKJ). W latach 1979–1980 kierował jugosłowiańską komunistyczną młodzieżówką. Był członkiem komitetu centralnego SKM (1982–1986) i SKJ (1986–1989). W latach 1989–1992 wchodził w skład ostatniego w historii Prezydium Jugosławii. We wrześniu 1991 Macedonia ogłosiła niepodległość, w październiku tegoż roku Wasił Tupurkowski po raz ostatni wziął udział w sesji tego gremium.
W 1991 był specjalnym przedstawicielem prezydenta Macedonii. W 1998 założył partię pod nazwą Demokratyczna Alternatywa, którą kierował do 2006. W 1998 uzyskał mandat posła do Zgromadzenia Republiki Macedonii. Od 1998 do 2000 sprawował urząd wicepremiera w rządzie Lubcza Georgiewskiego. Został później oskarżony o nadużycie władzy w sprawie tzw. tajwańskich kredytów; długotrwałe postępowanie zakończyło się w 2013 prawomocnym uniewinnieniem.
W 1999 kandydował w wyborach prezydenckich, w pierwszej turze uzyskał około 16% głosów. W latach 1992–2020 pełnił funkcję przewodniczącego Macedońskiego Komitetu Olimpijskiego.

</doc>
<doc id="5272168" url="https://pl.wikipedia.org/wiki?curid=5272168" title="Faro z Meaux">
Faro z Meaux

Święty Faro albo Burgundofaro z Meaux (zm. 675) – frankoński święty katolicki i prawosławny. Biskup Meaux w latach 625-637.
Biografia.
Był synem hrabiego Agnerica, dworzanina króla Teodeberta II. Pochodził z religijnej rodziny. Wśród jego rodzeństwa byli późniejszy św. Waldebert (mnich z Luxeuil), św. Burgundofara (założycielka i pierwsza przełożona opactwa w Faremoutiers) oraz św. Chagnoald (biskup Laon).
Faro spędził młodość na dworze króla Teodoberta II, służył też jego następcy Teuderykowi, a następnie Chlotarowi II. Swoje wpływy i pozycję wykorzystywał by pomagać potrzebującym oraz wstawiać się za skazanymi. 
Pod wpływem siostry Burgundofary (późniejszej świętej) zdecydował się służyć Bogu. Za obopólną zgodą rozstał się ze swoją żoną Blidechildą, która także pragnęła poświecić się modlitwie, i wstąpił do zakonu benedyktynów w Meaux. Z czasem został biskupem w Meaux. Funkcję tę pełnił w latach 625-637. 
Jako biskup zbudował klasztor w Estrouanne, w pobliżu portu w kanale angielskim z Wissant. Ofiarował też pustelnikowi Fiakrowi (późniejszemu świętemu) miejsce w Breuil, w regionie Brie, gdzie Fiakier założył oratorium ku czci Najświętszej Marii Panny, hospicjum.

</doc>
<doc id="5272170" url="https://pl.wikipedia.org/wiki?curid=5272170" title="Vanja Drkušić">
Vanja Drkušić

Vanja Drkušić (ur. 30 października 1999 w Novo Mesto) – słoweński piłkarz grający na pozycji środkowego obrońcy w rosyjskim klubie PFK Soczi. Były młodzieżowy reprezentant Słowenii. 

</doc>
<doc id="5272173" url="https://pl.wikipedia.org/wiki?curid=5272173" title="Latarnia morska Men Ruz">
Latarnia morska Men Ruz

Latarnia morska Men Ruz ("Phare de Men Ruz", też: "Phare de Ploumanac’h") – latarnia morska w północnej Francji, na wybrzeżu Bretanii. Pełni rolę punktu nawigacyjnego oznaczającego wejście do portu Ploumanac’h. Nazwa pochodzi z języka bretońskiego ("maen ruz" = czerwony kamień) i odnosi się do czerwono-rudego koloru granitowych skał, na których została wzniesiona.
Położenie.
Latarnia położona jest ok. 3 km na północny zachód od centrum miasteczka Perros-Guirec i ok. 300 m od plaży Saint-Guirec w Ploumanac’h. Leży w departamencie Côtes-d'Armor.
Historia.
W 1856 r. mieszkańcy gminy Perros-Guirec, którzy w znacznej części żyli z portu Ploumanac'h, zwrócili się do władz z prośbą o ustawienie latarni morskiej, która wskazywałaby wejście do ich przystani. Projekt Komisji Morskiej w tej sprawie został zatwierdzony 22 września 1858 r. Państwo zakupiło 20-arową działkę, niezbędną dla inwestycji.
Latarnię, wzniesioną na przybrzeżnej skale, oddano do użytku 1 sierpnia 1860 r. Była to kwadratowa, murowana wieża o boku 2,40 m i wysokości 8,90 m, w której umieszczono spiralne schody o średnicy 1,40 m, prowadzące na platformę latarni. Platforma była otoczona balustradą z galwanizowanego żelaza, a dach wykonano z blachy cynkowej. Na platformie znajdowała się laterna w formie prostego cylindra. Latarnia została wyposażona w stałe światło czerwone z naftowym palnikiem, widoczne z odległości 8 mil.
Do wieży przylegał budynek główny o długości 7,30 m i szerokości 6,40 m, mieszczący sypialnię, pokój dzienny, magazyn nafty, przedsionek prowadzący do wieży oraz biuro. Do tego budynku dobudowano w 1886 r. przybudówkę podzieloną na dwa pomieszczenia o tych samych wymiarach, służącą za kuchnię i spiżarnię, dostępne z pokoju dziennego. W późniejszych latach obiekt jeszcze nieco rozbudowano. W 1879 r. zakupiono i przyłączono do latarni działkę o powierzchni 2,5 ha tak, aby dozorcy mogli mieć własną studnię i zaopatrzenie w świeżą wodę.
Wieża, mieszkanie i przybudówka zostały zbudowane z łamanego granitowego gruzu, pozyskanego z obszaru wokół skały Mean Ruz. Naroża budynków, opaski drzwi i okien, gzymsy i szczyt komina zostały wykonane z granitowego kamienia ciosanego z Ile Grande. Wieża została pobielona od strony morza. Odizolowana na skale latarnia była połączona z lądem granitowym, łukowym mostem o szerokości 7 metrów i łącznej długości 10 metrów.
W 1921 r. stałe światło latarni uzyskało sektory biały i czerwony. W 1930 roku wieża została pomalowana od strony morza na kolor biały.
Podczas II wojny światowej początkowo władze okupacyjne zapewniały utrzymanie i eksploatację latarni morskich (dostawy nafty, ropy, węgla itp.). Jednak w 1942 r. władze niemieckie zażądały ewakuacji strażników francuskich ze wszystkich latarni morskich, a także przekazania kluczy do budynków i opraw lamp oświetleniowych. Latarnia Ploumanac'h nie była wyjątkiem od tego rozkazu. Została zajęta przez wojsko niemieckie, które podczas odwrotu 4 sierpnia 1944 r. wysadziło ją w powietrze.
Nowa latarnia morska to murowana wieża o podstawie kwadratowej, nieznacznie zwężająca się ku górze, zwieńczona nadwieszoną izbicą. Została zbudowana z czerwonego granitu, pochodzącego z kamieniołomów La Clarté, przez firmę Martin et Frères z Lannion, według planów architektów Auffreta i Hardiona. We wnętrzu zwracają uwagę mozaiki, będące dziełem Isidore Odorico. W 1980 r. latarnia została w pełni zautomatyzowana.
Charakterystyka.
Zbudowana z kamienia latarnia ma wysokość 15 metrów ponad podstawę i 27 m ponad maksymalny poziom morza. Światło leży 26 m powyżej maksymalnego poziomu morza i jest widoczne w zasięgu 20 km. Sterowana całkowicie automatycznie, latarnia emituje naprzemienne białe i czerwone światło w odstępach 4 sekund. Światło białe widoczne jest z odległości 12 mil morskich i tylko w sektorze między wyspami Île Tomé i Île Rouzic, czerwone z odległości 9 mil morskich.
Turystyka.
Pod budynek latarni można dojść ścieżką prowadzącą po skałach Wybrzeża Czerwonego Granitu, skąd roztacza się malowniczy widok na skaliste wybrzeże i morze. Można stąd podziwiać zamek Costaérès na wyspie Île de Costaérès, wyspę Renote i archipelag Sept Îles. Sama latarnia jest niedostępna dla publiczności.

</doc>
<doc id="5272174" url="https://pl.wikipedia.org/wiki?curid=5272174" title="Sąd Najwyższy (Albania)">
Sąd Najwyższy (Albania)

Sąd Najwyższy (alb. "Gjykata e Lartë e Republikës së Shqipërisë") – najwyższy organ władzy sądowniczej w Albanii z siedzibą w Tiranie.
Zgodnie z albańską konstytucją Sąd Najwyższy zajmuje się m.in.:
Aktualny (kwiecień 2022) skład sędziowski:

</doc>
<doc id="5272175" url="https://pl.wikipedia.org/wiki?curid=5272175" title="Kazimierz Falkowski">
Kazimierz Falkowski

Kazimierz Falkowski (28 stycznia 1875 w Chodakach, pow. Wilejka, zm. 28 maja 1936 w Wilnie) - rosyjski i polski inżynier oraz urzędnik kolejowy.
Życiorys.
Syn Januarego i Marii z Mackiewiczów. Uczęszczał do Gimnazjum w Mińsku i Rydze, studiował na Wydziale Chemicznym Ryskiego Instytutu Politechnicznego (Рижский политехнический иститут) (1896-1904), oraz na Cesarskim Uniwersytecie Juriewskim (Императорский Юрьевский университет) w Dorpacie. W okresie I wojny światowej był zastępcą prezesa kolei Aczyńsko-Minusińskiej (Ачинско-Минусинская железная дорога), współorganizatorem 5 Dywizji Syberyjskiej oraz pełnomocnikiem Polskiego Komitetu Narodowego na Syberii gdzie został w 1920 aresztowany. Po powrocie do kraju w 1922, był radcą Najwyższej Izby Kontroli, naczelnikiem wydziału kolejowego i inspektorem w Ministerstwie Komunikacji, oraz dyrektorem kolei państwowej w Wilnie (1929-1936).
Pochowany na cmentarzu Na Rossie w Wilnie.

</doc>
<doc id="5272179" url="https://pl.wikipedia.org/wiki?curid=5272179" title="Park Mamuta we Wrocławiu">
Park Mamuta we Wrocławiu

Park Mamuta – obszar na wrocławskim osiedlu Oporów, położony wzdłuż przeciwpowodziowego wału na lewym (południowym) brzegu rzeki Ślęzy oraz wzdłuż ul. Bukowskiego.
Plan zagospodarowania, w ramach Wrocławskiego Budżetu Obywatelskiego, 7-hektarowego pasa nieużytków pomiędzy ul. Bukowskiego a wałem przeciwpowodziowym zgłosili mieszkańcy osiedla Oporów po raz pierwszy w roku 2013 (wówczas plan ten zakładał m.in. budowę koła wodnego na znajdującym się tam na rzece Ślęzie jazie), ale wówczas przedsięwzięcie to nie zostało przyjęte ze względów formalnych. Rok później, w 2014, zmieniony w stosunku do poprzedniego roku projekt (bez koła wodnego, ale z atrakcjami o charakterze rekreacyjnym) pod nazwą „Park Wspólnotowy «Ślężański Mamut» – przyjazna przestrzeń dla aktywnego wypoczynku, kultury i edukacji uczestniczącej, współtworzona przez użytkowników” uzyskał ponad 5,2 tys. głosów i został przyjęty do realizacji.
Dopracowanie projektu oraz wyłonienie w przetargu wykonawców zajęło następne cztery lata (przetargi ogłaszano czterokrotnie), prace rozpoczęły się wiosną 2018, a zakończono je jesienią tego samego roku. Park Mamuta został oddany do użytku w sobotę 10 listopada 2018.
Najbardziej charakterystycznym obiektem w Parku Mamuta jest wysoka na 8 metrów konstrukcja stylizowanego mamuta, przeznaczona dla dzieci do wspinania się w jej wnętrzu; wystające z dwóch stron „głowy” tej konstrukcji rury (mające być „ciosami” zwierzęcia) służą dzieciom jako zjeżdżalnie. Oprócz „mamuta” są też inne atrakcje dla dzieci, głównie w wieku przedszkolnym i wczesnoszkolnym, a także ławki i siedziska służące rekreacji. Przewidziano też nasadzenie sporej liczby roślinności (451 drzew liściastych, 6,2 tys. krzewów ozdobnych, 18,5 tys. traw ozdobnych i skrzypów), a Zarząd Zieleni Miejskiej w kolejnych latach zobowiązany został do ich uzupełniania. Istniejące nad Ślęzą już wcześniej rzeźby („Zadumana Ślężanka” i „Rodzina”, wykonane w 1975 z głazów narzutowych, autorstwa Tadeusza Tellera) zostały również wkomponowane w Park Mamuta („Rodzina” wymagała przeniesienia o kilkadziesiąt metrów).

</doc>
<doc id="5272180" url="https://pl.wikipedia.org/wiki?curid=5272180" title="Fiakier z Brie">
Fiakier z Brie

Fiakier, pustelnik z Brie, znany też jako Fiakriusz albo Fiakr (ur. I poł. VII wieku, zm. ok. około 670 roku) – irlandzki święty działający na terenie Francji. Słynął z miłosierdzia dla chorych i ubogich. Jego imieniem nazwano konny pojazd – fiakier.
Biografia.
Urodził się na terenie Irlandii na początku VII wieku. Po otrzymaniu święceń kapłańskich udał się na kontynent europejski. Zamieszkał w okolicy Paryża, gdzie żył jako pustelnik i asceta. Zasłynął leczeniem chorych, opieką nad ubogimi, skutecznym wstawiennictwem do Boga. Jego sława dotarła do Faro, biskupa z Meaux, który ofiarował teren nazywany Broilum (Breuil), a później Saint-Fiacre-en-Brie z przeznaczeniem na pustelnie. Fiakier wybudował tam też schronisko dla chorych płci męskiej. Sam ich opatrywał, karmił ze swojego warzywnika i leczył. Z czasem schronisko to dało początek klasztorowi. Święty zmarł około r. 670. Jego wspomnienie obchodzono 30 sierpnia. 
Jego kult stale wzrastał, a szczególne nasilenie osiągnął w XVII wieku. Przy jego grobie dokonało się wówczas wiele cudownych uzdrowień. W 1640 roku pielgrzymom udostępniono tu po raz pierwszy czterokołowy pojazd, który od imienia świętego nazwano fiakrem. Jest patronem ogrodników, fiakrów i taksówkarzy.

</doc>
<doc id="5272181" url="https://pl.wikipedia.org/wiki?curid=5272181" title="Davidiaceae">
Davidiaceae



</doc>
<doc id="5272182" url="https://pl.wikipedia.org/wiki?curid=5272182" title="Liga bałtycka w piłce siatkowej mężczyzn (2021/2022)">
Liga bałtycka w piłce siatkowej mężczyzn (2021/2022)

Liga bałtycka w piłce siatkowej mężczyzn 2021/2022 (oficjalna nazwa ze względów sponsorskich: ang. "Credit24 Champions League 2021/2022", est. "Credit24 Meistriliiga 2021/2022", łot. "Credit24 Meistarlīga 2021/2022", lit. "Credit24 Čempionų lyga 2021/2022") − 17. sezon ligi bałtyckiej zorganizowany wspólnie przez Estoński, Litewski i Łotewski Związek Piłki Siatkowej. Zainaugurowany został 3 października 2021 roku.
Do rozgrywek zgłosiło się dziewięć klubów: cztery z Estonii, cztery z Łotwy i jeden z Litwy.
Liga bałtycka składała się z fazy zasadniczej oraz fazy play-off. W fazie zasadniczej drużyny rozegrały między sobą po dwa spotkania systemem kołowym. Osiem najlepszych awansowało do fazy play-off. Faza play-off składała się z ćwierćfinałów i turnieju finałowego, w ramach którego odbyły się półfinały, mecz o 3. miejsce i finał. W ćwierćfinałach rywalizacja toczyła się do dwóch wygranych meczów.
Turniej finałowy odbył się w dniach 25-26 lutego 2022 roku w hali sportowej A Le Coq Sport ("A Le Coq Sport spordimaja") w Tartu. Po raz czwarty mistrzem ligi bałtyckiej został estoński klub , który w finale pokonał . Trzecie miejsce zajął . MVP ligi bałtyckiej wybrany został Kert Toobal.
System rozgrywek.
Liga bałtycka w sezonie 2021/2022 składała się z fazy zasadniczej oraz fazy play-off obejmującej ćwierćfinały i turniej finałowy.
Faza zasadnicza.
W fazie zasadniczej 9 drużyn rozegrało ze sobą po dwa spotkania systemem kołowym (mecz u siebie i rewanż na wyjeździe). Do fazy play-off awansowało 8 najlepszych zespołów.
Faza play-off.
Ćwierćfinały
Ćwierćfinałowe pary zostały utworzone na podstawie miejsc zajętych przez poszczególne drużyny w fazie zasadniczej według klucza: 1-8; 2-7; 3-6; 4-5. Rywalizacja toczyła się do dwóch zwycięstw. Gospodarzem pierwszego meczu była drużyna, która w fazie zasadniczej zajęła niższe miejsce w tabeli, natomiast drugiego i trzeciego – drużyna, która w fazie zasadniczej zajęła wyższe miejsce.
Zespoły, które przegrały rywalizację w parach ćwierćfinałowych, w klasyfikacji końcowej zajęły odpowiednio miejsca 5-8 zgodnie z tabelą fazy zasadniczej.
Turniej finałowy
W ramach turnieju finałowego rozegrane zostały w formie jednego spotkania półfinały, mecz o 3. miejsce oraz finał.
W półfinałach uczestniczyli zwycięzcy w parach ćwierćfinałowych. Pary półfinałowe powstały na podstawie miejsc z fazy zasadniczej, tj. pierwszą parę utworzyła drużyna, która w fazie zasadniczej zajęła najwyższe miejsce spośród drużyn uczestniczących w półfinałach oraz ta, która zajęła najniższe miejsce, drugą parę – dwa pozostałe zespoły.
O brązowy medal grali przegrani w parach półfinałowych, natomiast o mistrzowski tytuł – zwycięzcy w tych parach.
Faza play-off.
Turniej finałowy.
Miejsce: A Le Coq Sport spordimaja, Tartu

</doc>
<doc id="5272184" url="https://pl.wikipedia.org/wiki?curid=5272184" title="Stiep´ (sielsowiet gostomlanski)">
Stiep´ (sielsowiet gostomlanski)

Stiep, Stiep´ () – chutor w zachodniej Rosji, w sielsowiecie gostomlanskim rejonu miedwieńskiego w obwodzie kurskim.
Geografia.
Miejscowość położona jest w dorzeczu Worobży (lewy dopływ Sejmu), 8,5 km od centrum administracyjnego sielsowietu (1-ja Gostomla), 15 km na północny zachód od centrum administracyjnego rejonu (Miedwienka), 28 km na południowy zachód od Kurska, 9 km od drogi magistralnej (federalnego znaczenia) M2 «Krym».
W chutorze znajduje się 10 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor nie był zamieszkany.

</doc>
<doc id="5272185" url="https://pl.wikipedia.org/wiki?curid=5272185" title="Batalion im. Konstantego Kalinowskiego">
Batalion im. Konstantego Kalinowskiego



</doc>
<doc id="5272186" url="https://pl.wikipedia.org/wiki?curid=5272186" title="Stiep (sielsowiet gostomlanski)">
Stiep (sielsowiet gostomlanski)



</doc>
<doc id="5272187" url="https://pl.wikipedia.org/wiki?curid=5272187" title="Stiep´">
Stiep´

Stiep, Stiep´ () – nazwa toponimów w Rosji

</doc>
<doc id="5272188" url="https://pl.wikipedia.org/wiki?curid=5272188" title="Stiep">
Stiep



</doc>
<doc id="5272195" url="https://pl.wikipedia.org/wiki?curid=5272195" title="Lądowisko Narew">
Lądowisko Narew

Lądowisko Narew (kod ICAO: EPHN) – lądowisko w Narwi, położone w południowo-wschodniej części wsi, w podlaskim. Lądowisko należy do Pronaru.
Lądowisko powstało w 2012 na terenie byłego lotniska wojskowego, figuruje w ewidencji lądowisk Urzędu Lotnictwa Cywilnego pod nr 347. 
Dysponuje jedną drogą startową trawiastą, utwardzoną wykonaną z tworzywa sztucznego matą kratową. 

</doc>
<doc id="5272196" url="https://pl.wikipedia.org/wiki?curid=5272196" title="Międzynarodowa Konfederacja Pracy">
Międzynarodowa Konfederacja Pracy

Międzynarodowa Konfederacja Pracy (ang. "International Confederation of Labour," ICL) – międzynarodowa federacja zrzeszająca syndykalistyczne oraz anarchosyndykalistyczne związki zawodowe.
Historia.
Międzynarodowa Konfederacja Pracy została założona 13 maja 2018 w Parmie, po tym, jak związki Krajowa Konfederacja Pracy (CNT), Freie Arbeiterinnen- und Arbeiter-Union (FAU) i Unione Sindacale Italiana (USI) zostały wykluczone z Międzynarodowego Stowarzyszenia Pracowników (IAA). Powodem takiego działania była krytyka ze strony IAA i pożądana reorientacja organizacyjna. Oprócz tych trzech związków zawodowych do założycieli należą Eλευθεριακή Συνδικαλιστική Ενωση (ESE) z Grecji, Federación Obrera Regional Argentina (FORA) z Argentyny, Inicjatywa Pracownicza (IP) z Polski oraz Robotnicy Przemysłowi Świata (IWW) z USA i Kanady. Ponadto w czasie kongresu założycielskiego byli obecni przedstawiciele pięciu innych związków zawodowych jako obserwatorzy.

</doc>
<doc id="5272198" url="https://pl.wikipedia.org/wiki?curid=5272198" title="Marcos Júnior">
Marcos Júnior

Marcos Júnior Lima dos Santos (ur. 19 stycznia 1993 w Gamie) – brazylijski piłkarz grający na pozycji ofensywnego pomocnika lub napastnika w japońskim klubie Yokohama F. Marinos. Wychowanek Fluminense FC.

</doc>
<doc id="5272199" url="https://pl.wikipedia.org/wiki?curid=5272199" title="Stanisław Deja">
Stanisław Deja

Stanisław Deja (ur. 1950 w Gdańsku) – polski pianista, pedagog. Niegdyś spiker w Radiu Wolna Europa.
Życiorys.
Od piątego roku życia pobierał lekcje muzyki: najpierw na akordeonie, a rok później – na fortepianie. Wkrótce otrzymał „Stypendium im. Fryderyka Chopina”, które otrzymywał do czasu ukończenia Średniej Szkoły Muzycznej w Gdańsku-Wrzeszczu. 
Sukcesy muzyczne na ogólnopolskich przesłuchaniach młodych solistów pozwoliły na zaliczenie go do krajowej czołówki pianistycznej najmłodszej generacji. W efekcie młody muzyk studiował w Konserwatorium im. Nikołaja Rimskiego-Korsakowa w Leningradzie pod kierunkiem Ludmiły Umańskiej (uczennica Samuiła Fejnberga) i ukończył je z wyróżnieniem. Następnie studiował w Berlinie Zachodnim, gdzie pracował pod kierunkiem Gerharda Puchelta, a także w Monachium, gdzie ukończył klasę mistrzowską (Meisterklasse) u Ludwiga Hofmanna, ucznia Arturo Benedetti Michelangelego. 
Jest laureatem międzynarodowych konkursów pianistycznych w Vercelli (Włochy) i w Jaén (Hiszpania). Krytycy zaliczają go do wybitnych interpretatorów muzyki Wolfganga Amadeusa Mozarta i Fryderyka Chopina, ale ceniony jest także jako kameralista i akompaniator w ansamblach wokalnych. 
Od 1978 roku mieszka w Niemczech, gdzie do 1994 pracuje w Radiu Wolna Europa i regularnie koncertuje – głównie na terenie Niemiec i Skandynawii oraz w Kalifornii (San Diego). W 2006 roku ponownie zamieszkał w Polsce skupiając się wyłącznie na wykonywaniu zawodu muzyka i na koncertowaniu. 
W roku 2007 występował z Krzysztofem Pendereckim w Niemczech, biorąc udział w jego koncercie fortepianowym "Zmartwychwstanie". Razem z Andrzejem Zielińskim stworzył duet, który nagrał podwójny album pt. "Skaldowie na dwa fortepiany – live", który w 2008 roku ukazał się nakładem Polskiego Radia. 
W 2009 roku, przy udziale polskich placówek dyplomatycznych pianista zainaugurował w Turkmenistanie i Azerbejdżanie obchody Roku Chopinowskiego. Zagrał wówczas kilka recitali, przeprowadził lokalne konkursy chopinowskie i warsztaty dla młodych pianistów.

</doc>
<doc id="5272200" url="https://pl.wikipedia.org/wiki?curid=5272200" title="Carl Hauptmann">
Carl Hauptmann

Carl Ferdinand Max Hauptmann, pseudonim "Ferdinand Klar", (ur. 11 maja 1858 w Szczawnie-Zdroju, zm. 4 lutego 1921 w Szklarskiej Porębie) – niemiecki pisarz. 
Był starszym bratem laureata nagrody Nobla Gerharta Hauptmanna i synem hotelarza ze Szczawna-Zdroju. Od 1891 r. do śmierci mieszkał w Szklarskiej Porębie, gdzie powstała zdecydowana większość jego dzieł literackich. Był dwukrotnie żonaty: w 1884 z Marthą (do rozwodu w 1908) i z poślubioną w 1908 r. malarką Marią z d. Rohne, z którą miał córkę Mononę urodzoną w 1910. Po rozwodzie postawił dla pierwszej żony willę „Felderbusch” w Szklarskiej Porębie. Pochowany został na cmentarzu w Szklarskiej Porębie Dolnej, jednak majolikowy nagrobek autorstwa Poelziga został w dużym stopniu zniszczony w II poł. XX w., toteż w latach 80. XX w. grób przykryto nową płytą, a oryginalny pomnik zrekonstruowano przy dawnym domu pisarza, na terenie muzeum. 
Carl Hauptmann tworzył zarówno prozę, jak i dramaty oraz poezje. Utwory pierwszego okresu twórczości reprezentowały naturalizm, a późniejsze ekspresjonizm. Pierwszy tekst Hauptmanna - opowiadanie "Sonnenwanderer" - powstał w Charlottenburgu i w 1890 został opublikowany w czasopiśmie „Freie Bühne”. Rok później na tych samych łamach opublikował szkic "Frühlingsnacht"; był to pierwszy utwór powstały w Szklarskiej Porębie. W tym samym czasie ukończył swoją rozprawę doktorską "Metaphysik in der modernen Physiologie".
Dom, w którym mieszkali w Szklarskiej Porębie bracia Hauptmannowie, a od 1901 już tylko Carl z żoną, zachował się i znajduje się w nim Oddział Muzeum Karkonoskiego w Jeleniej Górze – „Dom Carla i Gerharta Hauptmannów w Szklarskiej Porębie” (ul. 11 Listopada, w czasach Hauptmanna: Kirchstrasse 19). Obejmującą ogród, łąki i las posiadłość o pow. 7,5 ha zakupiono za 12 500 marek od rodziny malarza na szkle Juliusa Simona. Zakupiony budynek poddano remontowi i nadbudowie o piętro, na którym Carl Hauptmann urządził swoją pracownię. W kolejnych latach dobudowano mansardę, dzięki czemu uzyskano obiekt z 10 pokojami i 2 kuchniami.

</doc>
<doc id="5272201" url="https://pl.wikipedia.org/wiki?curid=5272201" title="Anthophora plumipes">
Anthophora plumipes



</doc>
<doc id="5272202" url="https://pl.wikipedia.org/wiki?curid=5272202" title="Bombus lucorum">
Bombus lucorum



</doc>
<doc id="5272206" url="https://pl.wikipedia.org/wiki?curid=5272206" title="Mistrzostwa Świata w Kajakarstwie 1971">
Mistrzostwa Świata w Kajakarstwie 1971

9. Mistrzostwa świata w kajakarstwie odbyły się w 1971 w Belgradzie.
Rozegrano 15 konkurencji męskich i 3 kobiece. Mężczyźni startowali w kanadyjkach jedynkach (C-1) i dwójkach (C-2) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. Po raz pierwszy rozegrano mistrzostwa w wyścigach C-1 i C-2 mężczyzn na dystansie 500 metrów.
Pierwsze miejsce w klasyfikacji medalowej wywalczyli reprezentanci Związku Radzieckiego.

</doc>
<doc id="5272208" url="https://pl.wikipedia.org/wiki?curid=5272208" title="Duggingen">
Duggingen

Duggingen – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Laufen. 31 grudnia 2020 roku liczyła 1 554 mieszkańców. 

</doc>
<doc id="5272210" url="https://pl.wikipedia.org/wiki?curid=5272210" title="Skórnik wielobarwny">
Skórnik wielobarwny

Skórnik wielobarwny ("Stereum ostrea" (Blume &amp; T. Nees) Fr.) – gatunek grzybów z rodziny skórnikowatych ("Stereaceae").
Systematyka i nazewnictwo.
Pozycja w klasyfikacji według Index Fungorum: "Stereum, Stereaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy opisali go w 1826 r. Carl Ludwig Blume i Theodor Friedrich Ludwig Nees von Esenbeck, nadając mu nazwę "Thelephora ostrea". Obecną, uznaną przez Index Fungorum nazwę nadał mu w 1838 r. Elias Fries.
Ma 18 synonimów. Niektóre z nich:
Stanisław Domański w 1991 r. opisał go pod nazwą naukową "Stereum insignitum" Quél. i nadał mu nazwę polską skórnik znamienny. Według Władysława Wojewody opisany przez Domańskiego "S. insignitum" Quél. to synonim "S. ostrea". Zmienił jego nazwę na skórnik wielobarwny.
Morfologia.
Jednoroczne, zwykle występujące grupami i często ze sobą pozrastane rzędy owocników o długości do 100 mm. Czasami tworzą dachówkowato ułożone bardzo liczne grupy. Gdy rozwijają się na dolnej poziomej powierzchni podłoża, tworzą rozpostarte lub rozpostarto-odgięte grupy na szczątkowym trzonie, albo owocniki zwisająca na wyraźnym trzonie. Pojedynczy owocnik ma szeroko wachlarzowaty, półkolisty, klinowaty lub łopatkowaty kształt i do podłoża jest przyrośnięty bokiem zwężoną nasadą lub krótkim, czarnym, gładkim trzonem o wymiarach 5-10 × 1,5–5 mm. Kapelusze są cienkie, blaszkowate o wyraźnym i głęboko klapowanym brzegu, falisto powyginane, a na ich górnej powierzchni wyrastają mniejsze kapelusiki. Górna powierzchnia u młodych owocników pokryta jest rdzawobrunatnym filcem, a brzeg jest jaskrawo-rdzawo-brunatny lub ciemno-szaro-brunatny. W owocnikach starszych górna powierzchnia staje się bezwłosa i czarniawa, niekiedy jednak z koncentrycznymi pręgami przedzielonymi licznymi, wąskimi, filcowatymi paskami szarawej barwy. Powierzchnia hymenialna młodych owocników jest gładka, falista, blada, kremowo-blado-ochrowa, czasami z cielistym odcieniem, w starszych staje się brudnoszara.
Filcowata skórka zbudowana jest z bezbarwnych, lub ciemnobrunatnych, cienkościennych strzępek o średnicy 5–8 µm i zaokrąglonych wierzchołkach. Położony pod nią korteks ma grubość 0,07–0,1 mm, jest złocistobrunatny i składa się z poziomo ułożonych, zbitych, zglutynizowanych i grubościennych strzępek. Kontekst zbudowany ze strzępek bezbarwnych i również poziomych. Strzępki cienkościenne mają szerokość 2–3 µm, są septowane, rozgałęzione i nie mają sprzążek. Strzępki grubościenne są prawie pełne, mają średnicę 4–5 µm, w dolnych częściach kontekstu czasami wyginają się w dół, hymenium kończąc się pseudocystydami o średnicy 5–8 µm, czasami wystającymi na 10 µm ponad podstawki. W hymenium liczne są pseudoakantohyfidy o długości do 25 µm i średnicy 2–3 µm. Są cienkościenne i bezbarwne, a na wierzchołkach mają bardzo krótkie, kolczaste wyrostki. Podstawki 35 × 4–5 µm, 4–sterygmowe. Bazydiospory 4,5–6,5 × 2–2,8 µm, wąsko elipsoidalne lub prawie cylindryczne, bezbarwne, cienkościenne, amyloidalne, w masie białe.
Występowanie.
Skórnik wielobarwny występuje na wszystkich kontynentach poza Antarktydą, a także na wielu wyspach. W Polsce W. Wojewoda w 2003 r. przytacza 5 stanowisk. Znajduje się na "Czerwonej liście roślin i grzybów Polski". Ma status E – gatunek zagrożony wyginięciem, którego przeżycie jest mało prawdopodobne, jeśli nadal będą działać czynniki zagrożenia.
Nadrzewny grzyb saprotroficzny. Występuje w lasach liściastych i mieszanych na martwym drewnie; na pniach i gałęziach grabu pospolitego, buka, topoli osiki i wiązów.

</doc>
<doc id="5272213" url="https://pl.wikipedia.org/wiki?curid=5272213" title="Diney">
Diney

Edilson Alberto Monteiro Sanches Borges znany jako Diney (ur. 17 stycznia 1995 w Tarrafal) – kabowerdyjski piłkarz grający na pozycji środkowego obrońcy. Od 2019 jest zawodnikiem klubu FAR Rabat.
Kariera klubowa.
Swoją piłkarską karierę Diney rozpoczynał w juniorach takich klubów jak: AC Arrentela (2008-2010) i Vitória Setúbal (2010-2014). W 2015 roku został zawodnikiem CS Marítimo. W 2014 roku zadebiutował w jego rezerwach, a w 2015 stał się również członkiem pierwszego zespołu. 16 sierpnia 2015 zaliczył w nim swój debiut w pierwszej lidze portugalskiej w przegranym 1:2 wyjazdowym meczu z União Madeira. Zawodnikiem Marítimo był do końca sezonu 2017/2018.
W lipcu 2018 Diney został piłkarzem drugoligowego GD Estoril Praia. Swój debiut w nim zanotował 1 września 2018 w zwycięskim 4:0 wyjazdowym meczu z CD Cova da Piedade. Grał w nim przez rok.
We wrześniu 2019 Diney przeszedł do marokańskiego FAR Rabat. Zadebiutował w nim 26 października 2019 w wygranym 2:0 domowym spotkaniu z Rapide Oued Zem.
Kariera reprezentacyjna.
W reprezentacji Republiki Zielonego Przylądka Diney zadebiutował 14 listopada 2017 w przegranym 0:4 meczu eliminacji do MŚ 2018 z Burkiną Faso, rozegranym w Wagadugu. W 2022 roku został powołany do kadry na Puchar Narodów Afryki 2021. Na tym turnieju rozegrał dwa mecze: grupowy z Kamerunem (1:1) i w 1/8 finału z Senegalem (0:2).

</doc>
<doc id="5272215" url="https://pl.wikipedia.org/wiki?curid=5272215" title="Roberto Lopes (ur. 1992)">
Roberto Lopes (ur. 1992)

Roberto Lopes znany jako Pico (ur. 17 czerwca 1992 w Crumlin) – kabowerdyjski piłkarz grający na pozycji środkowego obrońcy. Od 2017 jest zawodnikiem klubu Shamrock Rovers.
Kariera klubowa.
Swoją piłkarską karierę Pico rozpoczynał w juniorach takich klubów jak: Home Farm, Belvedere i Bohemian. W 2011 roku został zawodnikiem pierwszego zespołu Bohemian. 4 marca 2011 zadebiutował w jego barwach w League of Ireland Premier Division w wygranym 3:1 wyjazdowym meczu z Bray Wanderers. W zespole Bohemian grał do końca 2016 roku.
W styczniu 2017 Pico został piłkarzem Shamrock Rovers. Swój debiut w nim zanotował 24 lutego 2017 w przegranym 1:2 wyjazdowym meczu z Dundalk. Wraz z Shamrock Rovers wywalczył dwa mistrzostwa Irlandii w sezonach 2020 i 2021 i wicemistrzostwo w sezonie 2019 oraz zdobył Puchar Irlandii w sezonie 2019.
Kariera reprezentacyjna.
W reprezentacji Republiki Zielonego Przylądka Pico zadebiutował 10 października 2019 w wygranym 2:1 towarzyskim meczu z Togo, rozegranym w Fos-sur-Mer. W 2022 roku został powołany do kadry na Puchar Narodów Afryki 2021. Na tym turnieju rozegrał cztery mecze: grupowe z Etiopią (1:0), z Burkiną Faso (0:1), z Kamerunem (1:1) i w 1/8 finału z Senegalem (0:2).

</doc>
<doc id="5272216" url="https://pl.wikipedia.org/wiki?curid=5272216" title="Szkielety metalo-organiczne">
Szkielety metalo-organiczne

Szkielety metalo-organiczne lub metaliczno-organiczne (MOFs, z ) – porowate polimery koordynacyjne zbudowane z organicznych linkerów połączonych z jonami lub klastrami jonów metali, tworzące dwu- lub trójwymiarowe struktury. Materiały te łączą dwie pozornie przeciwstawne cechy – porowatość i krystaliczność. Dzięki swoim niezwykłym właściwościom, materiały te znalazły zastosowanie w separacji i magazynowaniu gazów, rozdziale mieszanin, heterokatalizie, sensingu, czy transporcie leków. MOFy stanowią stosunkowo nową dziedzinę chemii materiałowej, gdyż po raz pierwszy zostały opisane w 1999r.
Budowa.
Klastry budujące szkielety metalo-organiczne poza jonami metalu mogą zawierać również inne jony, takie jak aniony tlenkowe, hydroksylowe, fluorkowe itp. Linkery to najczęściej sztywne cząsteczki zawierające co najmniej dwie grupy funkcyjne mogące koordynować do jonów metali, przy czym najczęściej spotyka się grupy karboksylowe i pierścienie heterocykliczne. Linkery mogą również zawierać grupy funkcyjne niezaangażowane w wiązania koordynacyjne z klastrami, które mogą jednak wpływać na właściwości materiału. Zamiana linkerów na linkery o większej długości i takiej samej geometrii prowadzi najczęściej do otrzymania materiału o większych porach przy zachowaniu takiej samej struktury sieci krystalicznej, co jest nazywane ekspansją izoretykularną. 
Katenacja.
Synteza szkieletów metalo-organicznych z użyciem coraz dłuższych linkerów prowadzi do powstania sieci o coraz większych porach, co w niektórych przypadkach może skutkować katenacją, czyli współwystępowaniem dwóch lub więcej identycznych sieci krystalicznych zajmujących wzajemnie część objętości porów innych sieci, tak jak to pokazano na rysunku obok. Katenacja jest często uważana za zjawisko niekorzystne, ponieważ zmniejsza objętość porów w materiale. Niektóre badania pokazują jednak, że skatenowane MOF-y mogą wykazywać korzystniejszą sorpcję niektórych gazów w porównaniu do materiałów nieskatenowanych.
MTV MOF-y.
Do konstrukcji szkieletu metalo-organicznego można jednocześnie wykorzystać kilka linkerów które mogą zajmować równoważne pozycje w sieci krystalicznej. Takie materiały nazywamy MTV MOF-ami (). Zależność między składem a właściwościami takich materiałów często jest nieliniowa, co świadczy o kooperatywnym oddziaływaniu grup funkcyjnych między sobą w takim materiale. 
Synteza.
Synteza szkieletów metalo-organicznych polega na samoorganizacji nieorganicznych klastrów i organicznych linkerów, które za pomocą mocnych wiązań koordynacyjnych tworzą krystaliczny polimer koordynacyjny. Żeby taka samoorganizacja była możliwa, konieczne jest zapewnienie warunków, w których wiązania klastrów z ligandami mogą się nie tylko tworzyć, ale i rozpadać, co osiąga się dostarczając do układu energię na przykład w postaci ciepła, energii mechanicznej, promieniowania i innych. W takich warunkach możliwa jest korekcja błędów i otrzymanie struktur o wysokim stopniu krystaliczności.
Synteza solwotermalna.
Jedną z najczęściej stosowanych metod otrzymywania MOF-ów jest synteza solwotermalna. Polega ona na prowadzeniu reakcji w rozpuszczalniku w podwyższonej temperaturze, czasem również pod zwiększonym ciśnieniem. Zastosowanie wysokiej temperatury zapewnia odwracalne tworzenie wiązań metal-ligand, co skutkuje powstaniem materiału o wysokiej krystaliczności. Krytycznie ważny jest dobór rozpuszczalnika, który musi jednocześnie rozpuszczać substraty organiczne i nieorganiczne. Najczęściej stosuje się wysokowrzące rozpuszczalniki z grupą amidową, takie jak dimetyloformamid i dimetyloacetamid, oraz mieszaniny wody z rozpuszczalnikami organicznymi. Synteza solwotermalna cieszy się popularnością głównie ze względu na jej prostotę i otrzymywanie materiałów o dużym stopniu krystaliczności. Problematyczne może być jednak otrzymywanie tym sposobem materiałów zawierających wrażliwe grupy funkcyjne, takie jak azydkowa, aldehydowa itp., które w warunkach syntezy solwotermalnej mogą ulegać niekontrolowanym reakcjom ubocznym.
Po syntezie szkieletu metalo-organicznego w porach materiału pozostają duże ilości rozpuszczalnika, nieprzereagowanych substratów i innych zanieczyszczeń, które należy usunąć. Powszechną praktyką jest wielokrotne przemywanie MOF-a za pomocą tego samego rozpuszczalnika który był użyty do syntezy, co umożliwia usunięcie nieprzereagowanych linkerów i soli nieorganicznych. Po tym etapie pozostały w porach materiału wysokowrzący rozpuszczalnik również należy usunąć. Usunięcie takiego rozpuszczalnika przez suszenie jest często nieskuteczne ze względu na jego niską prężność pary, dlatego najpierw za pomocą przemywania zamienia się go na rozpuszczalnik niskowrzący, taki jak dichlorometan, eter dietylowy itp., którego usunięcie przez suszenie jest znacznie prostsze.
Alternatywne metody syntezy.
W ostatnim czasie obserwuje się rozwój alternatywnych metod otrzymywania MOF-ów, takich jak syntezy mechanochemiczne, elektrochemiczne, sonochemiczne czy wykorzystujące promieniowanie mikrofalowe. Metody te wymagają jednak zastosowania specjalistycznej aparatury, dlatego są wykorzystywane znacznie rzadziej niż konwencjonalna synteza solwotermalna.
Post-syntetyczna modyfikacja.
Wiele MOF-ów nie może zostać otrzymanych w wyniku bezpośredniej reakcji nieorganicznych i organicznych substratów, ponieważ wchodzące i ich skład bloki budulcowe mają właściwości fizyczne i chemiczne niekompatybilne z wymagającymi warunkami syntezy tych materiałów, co może skutkować niepożądanymi reakcjami ubocznymi w trakcie syntezy. Rozwiązaniem tego problemu jest post-syntetyczna modyfikacja (PSM, ) wcześniej otrzymanego materiału, która zachodzi zwykle w o wiele łagodniejszych warunkach niż synteza MOF-ów. Podstawowe rodzaje post-syntetycznej modyfikacji to wymiana linkerów, jonów budujących klastry, przeciwjonów oraz kowalencyjna modyfikacja linkerów.
Wymiana organicznych linkerów.
Linkery budujące MOF-y mogą zostać zamienione na inne, o ile charakteryzują się podobną budową, czyli mają te same grupy funkcyjne koordynujące do klastrów metali oraz podobną długość. Jako przykład można podać wymianę linkerów aminotereftalowych i bromotereftalowych w MOF-ach z rodziny UiO-66. Całkowita wymiana jednych linkerów na inne jest możliwa, jednak wymaga użycia do reakcji znacznych nadmiarów drugiego linkera. Znane są nieliczne przykłady wymiany linkerów na znacznie dłuższe w MOF-ach o budowie warstwowej.
Wymiana jonów budujących klastry.
Wymiana jonów metali budujących klastry jest możliwa, o ile obydwa kationy mają podobne preferencje koordynacyjne. Jako przykład można podać wymianę kationów cyrkonu (Zr4+) budujących klastry w materiale UiO-66 na kationy tytanu (Ti4+) lub hafnu (Hf4+). Warto zaznaczyć, że pierwiastki te leżą w tej samej grupie układu okresowego pierwiastków.
Wymiana przeciwjonów.
Ten sposób post-syntetycznej modyfikacji jest ograniczony tylko do niewielkiej grupy MOF-ów posiadających naładowany elektrycznie szkielet. Jako przykład można podać ZJU-28, do którego struktury za pomocą tej modyfikacji wprowadzono kationy kilku metali przejściowych. Dzięki temu materiał zyskał nowe właściwości katalityczne.
Kowalencyjna modyfikacja linkerów.
Chemiczna modyfikacja linkerów umożliwia wprowadzenie do struktury materiału różnorodnych, nowych funkcjonalności, od prostych grup funkcyjnych po złożone układy katalityczne lub nawet cząsteczki leków. Kowalencyjną modyfikację linkerów przeprowadza się najczęściej na MOF-ach z grupami aminowymi, ponieważ w łagodnych warunkach ulegają one wydajnej reakcji z chlorkami acylowymi, bezwodnikami kwasowymi oraz aldehydami. Znane są również post-syntetyczne modyfikacje MOF-ów z grupami azydkowymi, alkinowymi i aldehydowymi.
Zastosowania.
Magazynowanie i separacja gazów.
Małe rozmiary porów oraz duża ilość wolnych przestrzeni w MOF-ach wpływa na to, że są to obiecujące materiały do wychwytywania i magazynowania różnych gazów. Stopień, w jakim gaz może adsorbować się na powierzchni MOF-ów zależy do ciśnienia i temperatury. Generalnie adsorbcja gazów rośnie wraz ze spadkiem temperatury i wzrostem ciśnienia (aż do osiągnięcia maksimum, zwykle 20-30bar, po czym pojemność adsorbcji spada). Dodatkowo zauważono, że im większa powierzchnia właściwa materiału, tym większą objętość gazów możemy przechowywać. 
Bardzo ważnym przykładem zastosowania MOF-ów do magazynowania gazów jest przechowywanie metanu oraz wodoru, które są wykorzystywane jako paliwa. Znane są materiały, które wykazują adsorbcję metanu na poziomie 0,66g/g MOF-a (NU-1501-Al) czy 40g wodoru/1dm3 MOF-a (SNU-70, UMCM-9, PCN-610). 
Szkielety metalo-organiczne można również zastosować do separacji mieszanin gazowych. Aż 15% światowej produkcji energii poświęcanych jest na separację i oczyszczalnie gazów, gdyż wykorzystywana jest do tego, np. niezwykle energochłonna destylacja. Przykładem takiego rozdziału, który można przeprowadzić za pomocą MOF-ów, może być separacja ksenon/krypton lub acetylen/etylen. 
Kataliza heterogeniczna.
Niektóre MOF-y mogą być wykorzystane jako katalizatory heterogeniczne. Na przykład MOF-y z grupami aminowymi udało się zastosować jako katalizatory addycji nukleofilowej. Wiele prac poświęcono MOF-om zawierającym ugrupowania salenowe, które udało się zastosować między innymi w reakcjach asymetrycznej epoksydacji i wielu innych. Właściwości katalityczne można też nadać MOF-om dzięki post-syntetycznej modyfikacji. Do tej pory udało się w ten sposób wprowadzić wiele typów katalizatorów, m.in. organokatalizatory asymetryczne, katalizatory metatezy, sprzęgania, utleniania i wiele innych. Tego typu wykorzystanie MOF-ów daje możliwość wykorzystania katalizatorów w wielu cyklach katalitycznych, co jest niezwykle ważne w przemyśle.
Rozdział mieszanin.
Rozdział i oczyszczalnie mieszanin jest jednym z najbardziej wymagających procesów w przemyśle. Jednym z ważnych przykładów potencjalnego wykorzystania MOF-ów jest rozdział izomerów ksylenu, który jest niezwykle energochłonny, za względu na zbliżone temperatury wrzenia tych związków. Innym z zastosowań jest rozdział izomerów heksanu, alkenów i alkanów, barwników czy anionów. Dodatkowo MOF-y mają potencjalne zastosowanie w oczyszczaniu mieszanin, np. selektywne wychwytywanie jonów rtęci.

</doc>
<doc id="5272217" url="https://pl.wikipedia.org/wiki?curid=5272217" title="Stereum ostrea">
Stereum ostrea



</doc>
<doc id="5272218" url="https://pl.wikipedia.org/wiki?curid=5272218" title="Władimir Nagajnik">
Władimir Nagajnik

Władimir Nagajnik (ros. Владимир Нагайник, ur. 6 marca 1954) – radziecki lekkoatleta specjalizujący się w biegach płotkarskich i sprinterskich.
Największy sukces w karierze odniósł w 1973 r. w Duisburgu, zdobywając na mistrzostwach Europy juniorów brązowy medal w biegu na 400 metrów przez płotki (uzyskany czas: 51,10). Wystąpił również w finałowym biegu sztafetowym 4 × 400 metrów, w którym reprezentanci Związku Radzieckiego zajęli 4. miejsce (uzyskany czas: 3:09,28).

</doc>
<doc id="5272220" url="https://pl.wikipedia.org/wiki?curid=5272220" title="Prwa makedonska fudbałska liga (2021/2022)">
Prwa makedonska fudbałska liga (2021/2022)

Prva makedonska fudbałska liga 2021/2022 był 30. edycją najwyższej klasy rozgrywkowej piłki nożnej w Macedonii Północnej. 
Brało w niej udział 12 drużyn, które w okresie od 8 sierpnia 2021 do 15 maja 2022 rozegrały 33 kolejki meczów. 
Sezon zakończyły baraże o miejsce w przyszłym sezonie w Prva makedonska fudbałska liga. 
Tytuł mistrzowski bronił zespół Shkëndija Tetovo. 
Mistrzem został zespół Szkupi, dla którego był to 1. tytuł w historii.
Baraże o Prva Liga.
FK Skopje wygrał 2-1 mecz z Bełasica Strumica drugą drużyną grupy wschodniej Vtora liga o miejsce w Prwa liga na sezon 2022/2023.
Tikwesz Kawadarci wygrał 4-1 mecz z drugą drużyną grupy zachodniej Vtora liga o miejsce w Prwa liga na sezon 2022/2023.

</doc>
<doc id="5272222" url="https://pl.wikipedia.org/wiki?curid=5272222" title="Konsulat Generalny Ukrainy we Wroclawiu">
Konsulat Generalny Ukrainy we Wroclawiu



</doc>
<doc id="5272225" url="https://pl.wikipedia.org/wiki?curid=5272225" title="Stefan Piecyk">
Stefan Piecyk

Stefan Piecyk (ur. 2 grudnia 1958) – polski lekkoatleta specjalizujący się w biegach płotkarskich i sprinterskich.
Największy sukces w karierze odniósł w 1977 r. w Doniecku, zdobywając na mistrzostwach Europy juniorów srebrny medal w biegu na 400 metrów przez płotki (uzyskany czas: 51,23). Wystąpił również w finałowym biegu sztafetowym 4 × 400 metrów, w którym reprezentanci Polski zajęli 4. miejsce (uzyskany czas: 3:10,1).
W lekkoatletycznych mistrzostwach Polski zdobył brązowy medal w biegu na 400 m ppł (Warszawa 1978, uzyskany czas: 51,86).
Rekord życiowy w biegu na 400 m ppł – 51,23 (21 sierpnia 1977, Donieck)

</doc>
<doc id="5272226" url="https://pl.wikipedia.org/wiki?curid=5272226" title="Leszek Bonar">
Leszek Bonar

Leszek Bonar (ur. 21 marca 1958 w Kielcach) – polski dziennikarz i komentator.
Życiorys.
Leszek Bonar pochodzi z Kielc, gdzie ukończył naukę w klasie skrzypiec w średniej szkole muzycznej i w 1977 zdał maturę. W Kielcach również pracował jako redaktor i dziennikarz w radiu, w którym zajmował się muzyką ludową. Od 1978 studiował na Wydziale Kompozycji i Teorii Muzyki Akademii Muzycznej. Studia ukończył w 1983. W 1984 rozpoczął pracę w Oddziale terenowym w Łodzi Telewizji Polskiej, gdzie pełni funkcję redaktora muzycznego w dziale artystycznym Łódzkiego Ośrodka Telewizji Polskiej. Jest wykładowcą dziennikarstwa telewizyjnego w Państwowej Wyższej Szkole Filmowej, Telewizyjnej i Teatralnej im. Leona Schillera w Łodzi, redaktorem i wydawcą „Magazynu kulturalnego” oraz autorem programów: „Teatr Wielki zza kulis”, „Akademia Muzyki” „Przystanek Filharmonia”, „Nasze wspólne ćwierćwiecze”, „Salonowe potyczki” (wraz z Ryszardem Czubaczyńskim), „Salon muzyczny”, „Życie muzyczne”, „Magazyn nowości płytowych”, „Co słychać (Co nowego)” (wraz z Jerzym Woźniakiem) współtworzy program „Autofan”, a także jest autorem reportaży obejmujących podróże Teatru Wielkiego w Łodzi, Teatru Muzycznego w Łodzi i Filharmonii Łódzkiej, stanowiących relacje z Polski i zagranicy w tym: Meksyku, Argentyny, USA, Izraela, Egiptu, Portugalii, Afryki i Indonezji oraz recitali polskich muzyków.
Życie prywatne.
Żoną Leszka Bonara jest Jolanta Bonar, doktor habilitowana, wykładowca na Wydziale Nauk o Wychowaniu Uniwersytetu Łódzkiego.

</doc>
<doc id="5272228" url="https://pl.wikipedia.org/wiki?curid=5272228" title="Tor łyżwiarski we Lwowie (1909)">
Tor łyżwiarski we Lwowie (1909)

Tor łyżwiarski we Lwowie otwarty w 1909. Powstał przy ul. Pełczyńskiej (późniejsza Wytowśkoho) w wyniku zasypania stawów Pełczyńskich. Przygotowany grunt został wyrównany i ogrodzony parkanem. Wzniesiono tam budynek (w głównej części w stylu zakopiańskim) według projektu architekta Karola Richtmana, gdzie stworzono potrzebne pomieszczenia (szatnie, bufety, loże dla widzów, kancelarie itp.). 12 grudnia 1909 budynek został poświęcony przez biskupa Józefa Bilczewskiego. Na obiekt przeniosło się działające w mieście Lwowskie Towarzystwo Łyżwiarskie, którego siedziba została tam ulokowana. 

</doc>
<doc id="5272229" url="https://pl.wikipedia.org/wiki?curid=5272229" title="Rajd Catalunya-Costa Brava 1989">
Rajd Catalunya-Costa Brava 1989

Rajd Catalunya - Costa Brava 1989 (25. Rallye Catalunya - Costa Brava) – 25 edycja rajdu samochodowego Rajd Catalunya - Costa Brava rozgrywanego w Hiszpanii. Rozgrywany był od 9 do 11 lutego 1989 roku. Była to druga runda Rajdowych Mistrzostw Europy w roku 1989 (rajd miał najwyższy współczynnik - 20) oraz pierwsza runda Rajdowych Mistrzostw Hiszpanii.

</doc>
<doc id="5272230" url="https://pl.wikipedia.org/wiki?curid=5272230" title="Rajd Hiszpanii 1989">
Rajd Hiszpanii 1989



</doc>
<doc id="5272231" url="https://pl.wikipedia.org/wiki?curid=5272231" title="Nuno Borges (piłkarz)">
Nuno Borges (piłkarz)

Nuno Miguel Oliveira Borges (ur. 31 marca 1988 w Agualva-Cacém) – kabowerdyjski piłkarz grający na pozycji defensywnego pomocnika. Od 2021 jest zawodnikiem klubu Casa Pia AC.
Kariera klubowa.
Swoją piłkarską karierę Borges rozpoczynał w juniorach takich klubów jak: Atlético Cacém (1998-2005) i SC Farense (2005-2006). W latach 2006-2008 grał w amatorskim GDC Salgados, a w latach 2012-2014 w SD Negrais. W sezonie 2014/2015 występował w piątoligowym GD Igreja Nova, a w latach 2015-2017 był piłkarzem trzecioligowego SG Sacavenense. W 2018 roku przeszedł do SC Farense. W sezonie 2017/2018 wywalczył z nim awans do drugiej ligi.
W 2019 roku Borges odszedł do CD Nacional, w którym swój debiut zaliczył 10 sierpnia 2019 w zwycięskim 3:0 domowym meczu z GD Chaves. W sezonie 2019/2020 awansował z Nacionalem do pierwszej ligi, a w sezonie 2020/2021 spadł z nim do drugiej ligi.
W lipcu 2021 Borges został piłkarzem drugoligowego klubu Casa Pia AC. Swój debiut w nim zanotował 21 sierpnia 2021 w przegranym 0:1 wyjazdowym meczu z FC Penafiel.
Kariera reprezentacyjna.
W reprezentacji Republiki Zielonego Przylądka Borges zadebiutował 3 czerwca 2018 w zremisowanym 0:0 towarzyskim meczu (i wygrana w serii rzutów karnych 4:2) z Andorą, rozegranym w Cova da Piedade. W 2022 roku został powołany do kadry na Puchar Narodów Afryki 2021. Na tym turnieju rozegrał dwa mecze: grupowy z Etiopią (1:0) i w 1/8 finału z Senegalem (0:2).

</doc>
<doc id="5272232" url="https://pl.wikipedia.org/wiki?curid=5272232" title="Universidad de Valencia">
Universidad de Valencia



</doc>
<doc id="5272240" url="https://pl.wikipedia.org/wiki?curid=5272240" title="Jana Orlová">
Jana Orlová

Jana Orlová (ur. 5 października 1986 w Uherskim Hradišciu) – czeska poetka i artystka sztuk wizualnych, performerka.
Życiorys.
Pochodzi z Kunovic. Od 2007 do 2011 roku odbyła studia historyczno-literackie na Uniwersytecie Pardubickim, gdzie uzyskała tytuł licencjata. Od 2011 do 2014 odbyła studia środowiskowe () na Uniwersytecie Masaryka; w ramach tychże studiów uczyła się w pracowni performance’u u Tomáša Rullera. W latach 2017–2021 odbyła studia doktoranckie na Akademii Sztuk Pięknych w Pradze.
Pisze wiersze, organizuje performanse. Zajmuje się teorią sztuki.
Twórczość.
Kwartalnik „Afront” następująco scharakteryzował jej dokonania artystyczne: "Charakterystyczną cechą jej twórczości literackiej jest minimalizm formy i surowość języka poetyckiego, w sztuce performance łączy doświadczenie cielesności i symboliczną rolę języka." W 2014 i w 2018 roku jej teksty umieszczono w antologiach "Nejlepší české básně" (), które ukazały się nakładem wydawnictwa . Jej poezje przekładano m.in. na język chiński i hindi. Na język polski jej wiersze przekładała Zofia Bałdyga. 

</doc>
<doc id="5272241" url="https://pl.wikipedia.org/wiki?curid=5272241" title="Aeshnodea">
Aeshnodea

Aeshnodea – takson ważek z podrzędu Epiprocta i infrarzędu różnoskrzydłych.
Takson ten wprowadzony został w 1996 roku przez Güntera Bechly’ego. W tym samym roku Hans Lohmann wprowadził analogiczny takson pod nazwą Aeshnata, jednak Bechly wykorzystał ją do innego taksonu, nazwanego później Aeshnomorpha.
Ważki te mają pozbawioną pośrodkowego wcięcia wargę dolną, a w przypadku samców także nabrzmiały poprzecznie zaustek. Jako autapomorfie w użyłkowaniu skrzydła wymienia się falowanie drugiej gałęzi żyłki radialnej tworzące charakterystyczne zakrzywienie poniżej pterostygmy, wtórny zanik falowania gałęzi 3/4 żyłki radialnej i żyłki medialnej przedniej oraz żyłkę pseudoanalną uwstecznioną do formy żyłki poprzecznej kubito-analnej o ukośnym przebiegu. Odwłok samców ma epiprokt na wierzchołku tylko lekko rozdwojony lub całkiem pozbawiony rozwidlenia.
Filogenetyczna systematyka Aeshnodea według pracy Bechly’ego z 2007 roku do rangi rodziny przedstawia się następująco:

</doc>
<doc id="5272242" url="https://pl.wikipedia.org/wiki?curid=5272242" title="Aeshnata">
Aeshnata



</doc>
<doc id="5272244" url="https://pl.wikipedia.org/wiki?curid=5272244" title="Bronisław Gruszecki">
Bronisław Gruszecki

Bronisław Gruszecki herbu Lubicz – cześnik halicki w 1649 roku, łowczy czernihowski w latach 1634-1649.
Poseł na sejm 1640, sejm 1641, sejm 1642, sejm 1647 roku.

</doc>
<doc id="5272245" url="https://pl.wikipedia.org/wiki?curid=5272245" title="Ambasada Holandii w Warszawie">
Ambasada Holandii w Warszawie



</doc>
<doc id="5272246" url="https://pl.wikipedia.org/wiki?curid=5272246" title="Grellingen">
Grellingen

Grellingen – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Laufen. 31 grudnia 2020 roku liczyła 1 860 mieszkańców. Przez gminę przebiega autostrada A18 oraz droga główna nr 18. 

</doc>
<doc id="5272249" url="https://pl.wikipedia.org/wiki?curid=5272249" title="Jacek Kowalczyk (samorządowiec)">
Jacek Kowalczyk (samorządowiec)

Jacek Tomasz Kowalczyk (ur. 26 sierpnia 1969 w Kielcach) – polski urzędnik samorządowy i działacz turystyczny, w latach 2002–2006 członek zarządu województwa świętokrzyskiego II kadencji.
Życiorys.
W 1988 ukończył IV Liceum Ogólnokształcące im. Hanki Sawickiej w Kielcach, następnie Policealne Studium Ekonomiczne jako technik hotelarz. W latach 80. pracował jako recepcjonista m.in. w Przedsiębiorstwie Turystycznym „Łysogóry”. W 1995 został absolwentem politologii o specjalności ekonomiczno-administracyjnej w Wyższej Szkole Pedagogicznej w Kielcach. W 2010 ukończył studia typu MBA na Uniwersytecie Gdańskim. Następnie przez kilka lat pracował w administracji państwowej. Od 1997 zatrudniony w Wydziale Kultury, Turystyki i Sportu Urzędu Wojewódzkiego, a następnie w analogicznym wydziale Urzędu Marszałkowskiego w Kielcach.
Jako bezpartyjny 27 listopada 2002 objął funkcję członka zarządu województwa świętokrzyskiego (był wówczas najmłodszym w Polsce członkiem władz województwa). Zakończył pełnienie funkcji w dniu 27 listopada 2006 wraz z upływem kadencji zarządu. Przez wiele lat kierował Świętokrzyską Regionalną Organizacją Turystyczną (2005–2019), wszedł także w skład Rady Polskiej Organizacji Turystycznej VI kadencji. W okresie jego kierownictwa w 2011 ŚROT została wyróżniona jako najlepsza organizacja turystyczna w Polsce. W 2007 został ponadto dyrektorem Departamentu Promocji, Edukacji, Kultury, Sportu i Turystyki w Urzędzie Miejskim w Kielcach, później kierował Departamentem Promocji, Edukacji, Kultury, Sportu i Turystyki Urzędu Marszałkowskiego. W późniejszym okresie współpracował z Polskim Stronnictwem Ludowym pozostając bezpartyjnym. W 2010 kandydował na prezydenta Kielc jako niezależny z poparciem PSL (zajął 4. miejsce na 7 kandydatów). Ponadto startował bez powodzenia w wyborach do sejmiku świętokrzyskiego w 2006, 2010, 2014 i 2018. W 2019 przeszedł do pracy w Urzędzie Miejskim w Ostrowcu Świętokrzyskim, a następnie został dyrektorem Miejskiego Centrum Kultury.
Żonaty z Grażyną, ma córkę. Odznaczony Brązowym Krzyżem Zasługi (2005).

</doc>
<doc id="5272253" url="https://pl.wikipedia.org/wiki?curid=5272253" title="Mikałaj Chachoł">
Mikałaj Chachoł

Mikałaj Rygorawicz Chachoł (biał. Мікалай Рыгоравіч Хахол, ur. 5 stycznia 1948 we wsi Krasnaja Zwiezda w rejonie berezyńskim Białoruskiej SSR, zm. 11 maja 1997) – białoruski kajakarz, trzykrotny mistrz świata. W czasie swojej kariery sportowej startował w barwach Związku Radzieckiego.
Kariera sportowa.
Zdobył złoty medal w sztafecie kajaków jedynek K-1 4 × 500 metrów na mistrzostwach świata w 1970 w Kopenhadze (razem z nim w sztafecie radzieckiej płynęli: Anatolij Tiszczenko, Anatolij Kobrysow i Anatolij Siedaszew). Na kolejnych mistrzostwach świata w 1971 w Belgradzie Chachoł zwyciężył w wyścigu jedynek K-1 na dystansie 500 metrów, wyprzedzając Ladislava Součka z Czechosłowacji i Mihály’a Hesza z Węgier, a w dwójce z Petro Hresztą zdobył na tym dystansie brązowy medal.
Zwyciężył wraz z Hresztą w konkurencji K-2 na 500 metrów na mistrzostwach świata w 1973 w Tampere, a w wyścigu czwórek na 1000 metrów wywalczył srebrny medal (w radzieckiej osadzie płynęli z nim Jurij Fiłatow, Wołodymyr Morozow i Walerij Didienko). Chachoł i Hreszta zajęli 4. miejsce w wyścigu K-2 na 500 metrów na mistrzostwach świata w 1974 w Meksyku.
Chachoł był mistrzem ZSRR w konkurencji K-1 na 500 metrów w 1971 i 1973, w sztafecie K-1 4 × 500 metrów w 1973, w K-2 na 500 metrów w 1974 oraz w K-4 na 1000 metrów w 1971 i 1973.
W 1971 otrzymał tytuł Zasłużonego Mistrza Sportu ZSRR.

</doc>
<doc id="5272254" url="https://pl.wikipedia.org/wiki?curid=5272254" title="Mistrzostwa Świata w Łucznictwie 1950">
Mistrzostwa Świata w Łucznictwie 1950

14. Mistrzostwa Świata w Łucznictwie odbyły się między 26 - 30 lipca 1950 w Kopenhadze w Danii. Organizatorem była Międzynarodowa Federacja Łucznicza.

</doc>
<doc id="5272255" url="https://pl.wikipedia.org/wiki?curid=5272255" title="Nikołaj Chochoł">
Nikołaj Chochoł



</doc>
<doc id="5272256" url="https://pl.wikipedia.org/wiki?curid=5272256" title="Ruch suwerennych obywateli">
Ruch suwerennych obywateli



</doc>
<doc id="5272257" url="https://pl.wikipedia.org/wiki?curid=5272257" title="Liesberg">
Liesberg

Liesberg (gsw. "Liesbärg", "Lieschbrg"; fr. "Julimont, Irtièmont, Irtiémont, Hicurtimont") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Laufen. 31 grudnia 2020 roku liczyła 1 101 mieszkańców. Leży nad rzeką Birs. Przez gminę przebiega droga główna nr 18.

</doc>
<doc id="5272258" url="https://pl.wikipedia.org/wiki?curid=5272258" title="Kiczera Siankowska">
Kiczera Siankowska

Kiczera Siankowska (ukr. Кичера Сянківська) – szczyt w Bieszczadach (Karpaty) na terenie Ukrainy, o wysokości 888 m n.p.m. bezpośrednio przy granicy z Polską, na terenie Nadsiańskiego Regionalnego Parku Krajobrazowego, na zachód od miejscowości Sianki.
Charakterystyka.
Wzgórze, położone bezpośrednio nad prawym brzegiem Sanu, jest najwyższym spośród łańcucha charakterystycznych stromych wzniesień w górnej części doliny tej rzeki. Bezpośrednio nad Sanem, u podstawy wzgórza (po polskiej stronie granicy), zlokalizowane są ruiny cerkwi w Siankach (polskich) i folwarku Stroińskich. U stóp wschodnich stoków przebiega linia kolejowa z Sambora do Użhorodu. Na szczyt nie prowadzą żadne znakowane szlaki turystyczne.
Nazwa.
Nazwa wzgórza pochodzi od wsi Sianki. Sama nazwa "Kiczera" jest rozpowszechniona w tym rejonie. W prawie każdej wsi bojkowskiej tego terenu występują toponimy typu "Kiczera", stąd popularne zróżnicowanie drugim członem, pochodzącym zwykle od nazwy sąsiedniej wsi.

</doc>
<doc id="5272260" url="https://pl.wikipedia.org/wiki?curid=5272260" title="Liesbärg">
Liesbärg



</doc>
<doc id="5272261" url="https://pl.wikipedia.org/wiki?curid=5272261" title="Liesbaerg">
Liesbaerg



</doc>
<doc id="5272262" url="https://pl.wikipedia.org/wiki?curid=5272262" title="Lisandro Semedo">
Lisandro Semedo

Lisandro Pedro Varela Semedo (ur. 12 marca 1996 w Setúbal) – kabowerdyjski piłkarz grający na pozycji skrzydłowego. Od 2017 jest zawodnikiem klubu Fortuna Sittard.
Kariera klubowa.
Swoją piłkarską karierę Semedo rozpoczynał w juniorach takich klubów jak: Sporting CP (2005-2015) i Reading (2015-2016). W 2016 roku został zawodnikiem cypryjskiego klubu AEZ Zakaki. 30 października 2016 zadebiutował w jego barwach w pierwszej lidze cypryjskiej w zremisowanym 1:1 wyjazdowym meczu z AEL Limassol. W Zakaki grał przez rok.
W lipcu 2017 Semedo przeszedł do Apollona Limassol, a w sierpniu wypożyczono go do Fortuny Sittard. Swój debiut w Fortunie zaliczył 18 sierpnia 2017 w zwycięskim 5:1 domowym meczu z FC Dordrecht, w którym strzelił gola. W sezonie 2017/2018 zajął z Fortuną drugie miejsce w Eerste divisie i wywalczył awans do Eredivisie.
W lipcu 2018 Semedo odszedł na stałe do Fortuny, a latem 2019 został na rok wypożyczony do greckiego OFI 1925, w którym swój debiut zanotował 24 sierpnia 2019 w zremisowanym 1:1 wyjazdowym meczu z Arisem. W 2020 wrócił do Fortuny.
Kariera reprezentacyjna.
Semedo grał w młodzieżowych reprezentacjach Portugalii na szczeblach U-16, U-17 i U-18. W reprezentacji Republiki Zielonego Przylądka zadebiutował 10 października 2019 w wygranym 2:1 towarzyskim meczu z Togo, rozegranym w Fos-sur-Mer. W 2022 roku został powołany do kadry na Puchar Narodów Afryki 2021. Na tym turnieju rozegrał trzy mecze: grupowe z Burkiną Faso (0:1) i z Kamerunem (1:1) oraz w 1/8 finału z Senegalem (0:2).

</doc>
<doc id="5272263" url="https://pl.wikipedia.org/wiki?curid=5272263" title="Julimont">
Julimont



</doc>
<doc id="5272264" url="https://pl.wikipedia.org/wiki?curid=5272264" title="Irtièmont">
Irtièmont



</doc>
<doc id="5272265" url="https://pl.wikipedia.org/wiki?curid=5272265" title="Hicurtimont">
Hicurtimont



</doc>
<doc id="5272266" url="https://pl.wikipedia.org/wiki?curid=5272266" title="Konsulat Holandii w Gdańsku">
Konsulat Holandii w Gdańsku



</doc>
<doc id="5272268" url="https://pl.wikipedia.org/wiki?curid=5272268" title="Mistrzostwa Świata w Łucznictwie 1949">
Mistrzostwa Świata w Łucznictwie 1949

13. Mistrzostwa Świata w Łucznictwie odbyły się między 9 - 12 sierpnia 1949 w Paryżu we Francji. Organizatorem była Międzynarodowa Federacja Łucznicza.

</doc>
<doc id="5272270" url="https://pl.wikipedia.org/wiki?curid=5272270" title="Gilson Tavares">
Gilson Tavares

Gilson Benchimol Tavares (ur. 29 grudnia 2001 w Prai) – kabowerdyjski piłkarz grający na pozycji napastnika. Od 2020 jest zawodnikiem klubu GD Estoril Praia.
Kariera klubowa.
Swoją piłkarską karierę Semedo rozpoczynał w juniorach takich klubów jak: SF Damaiense (2009-2012), CR Foot (2012-2014), Linda-a-Velha (2014-2015), Real SC (2015-2016), ponownie SF Damaiense (2016-2020) i GD Estoril Praia (2020-2021). W 2021 roku został zawodnikiem pierwszego zespołu Estoril Praia.
Kariera reprezentacyjna.
W reprezentacji Republiki Zielonego Przylądka Tavares zadebiutował 10 października 2020 w przegranym 1:2 towarzyskim meczu z Gwineą, rozegranym w São João da Venda. W 2022 roku został powołany do kadry na Puchar Narodów Afryki 2021. Na tym turnieju nie rozegrał żadnego meczu.

</doc>
<doc id="5272273" url="https://pl.wikipedia.org/wiki?curid=5272273" title="Márcio Rosa">
Márcio Rosa

Márcio Salomão Brazão Rosa (ur. 23 lutego 1997 w Prai) – kabowerdyjski piłkarz grający na pozycji bramkarza. Od 2017 jest zawodnikiem klubu CDC Montalegre.
Kariera klubowa.
Swoją piłkarską karierę Rosa rozpoczynał w juniorach takich klubów jak: EPIF (2005-2013), Kumunidade (2013-2014), Real SC (2014-2015) i GD Chaves (2015-2016) W 2016 roku został zawodnikiem pierwszego zesopłu Chaves, jednak nie zadebiutował w nim. W sezonie 2016/2017 był z niego wypożyczony do CDC Montalegre, a w 2018 przeszedł na stałe do tego klubu. W latach 2018-2021 był zawodnikiem drugoligowego CD Cova da Piedade. W 2021 wrócił do CDC Montalegre.
Kariera reprezentacyjna.
W reprezentacji Republiki Zielonego Przylądka Rosa zadebiutował 3 czerwca 2018 w zremisowanym 0:0 towarzyskim meczu (i wygrana w serii rzutów karnych 4:2) z Andorą, rozegranym w Cova da Piedade. W 2022 roku został powołany do kadry na Puchar Narodów Afryki 2021. Na tym turnieju rozegrał dwa mecze: grupowy z Etiopią (1:0) i w 1/8 finału z Senegalem (0:2).

</doc>
<doc id="5272274" url="https://pl.wikipedia.org/wiki?curid=5272274" title="Mistrzostwa Świata w Łucznictwie 1948">
Mistrzostwa Świata w Łucznictwie 1948

12. Mistrzostwa Świata w Łucznictwie odbyły się między 9 - 14 sierpnia 1948 w Londynie w Wielkiej Brytanii. Organizatorem była Międzynarodowa Federacja Łucznicza.

</doc>
<doc id="5272279" url="https://pl.wikipedia.org/wiki?curid=5272279" title="Mistrzostwa Świata w Łucznictwie 1947">
Mistrzostwa Świata w Łucznictwie 1947

11. Mistrzostwa Świata w Łucznictwie odbyły się między 12 - 19 sierpnia 1947 w Pradze w Czechosłowacji. Organizatorem była Międzynarodowa Federacja Łucznicza.
Jedyny medal dla Polski - złoto indywidualnie - wywalczyła Janina Kurkowska.

</doc>
<doc id="5272280" url="https://pl.wikipedia.org/wiki?curid=5272280" title="Pożegnanie z Avonlea">
Pożegnanie z Avonlea

Pożegnanie z Avonlea (ang. "Further Chronicles of Avonlea") – zbiór opowiadań autorstwa L.M. Montgomery, po raz pierwszy wydany w 1920 r., ciąg dalszy "Opowieści z Avonlea" tej samej autorki. Pierwsze polskie wydanie (w tłumaczeniu Ewy Fiszer) pochodzi z 1991 r.
Książka zawiera 15 opowiadań, których bohaterami są mieszkańcy Avonlea – fikcyjnej kanadyjskiej wioski, położonej na Wyspie Księcia Edwarda.
"Pożegnanie z Avonlea" jest często zaliczane do cyklu powieści o Ani z Zielonego Wzgórza. Mimo to Ania odgrywa bardzo niewielką rolę w zbiorku: jest narratorką jednego z opowiadań ("Brunatny albumik panny Emilii") i jest krótko wspomniana w dwóch innych ("Perska kotka ciotki Cyntii", "Powrót Estery"). W dwóch opowiadaniach pojawiają się także trzy inne postacie, znane z serii o Zielonym Wzgórzu: Diana Barry i Maryla Cuthbert ("Brunatny albumik panny Emilii") oraz Małgorzata Linde ("Duch przekory").

</doc>
<doc id="5272282" url="https://pl.wikipedia.org/wiki?curid=5272282" title="Szkielet pistoletu">
Szkielet pistoletu



</doc>
<doc id="5272287" url="https://pl.wikipedia.org/wiki?curid=5272287" title="Szymon Hulewicz">
Szymon Hulewicz



</doc>
<doc id="5272290" url="https://pl.wikipedia.org/wiki?curid=5272290" title="Parafia św. Elżbiety w Powsinie w Warszawie">
Parafia św. Elżbiety w Powsinie w Warszawie



</doc>
<doc id="5272293" url="https://pl.wikipedia.org/wiki?curid=5272293" title="Maria Chadzaki">
Maria Chadzaki

Maria Aleksiu Chadzaki () – grecka arachnolożka, profesor uczelni na .
Życiorys.
W 1996 roku ukończyła studia magisterskie na Wydziale Biologii Uniwersytetu Kreteńskiego. Uzyskała stopień doktora na Uniwersytecie Kreteńskim w 2003 roku na podstawie rozprawy pt. "Ground spiders of Crete (Araneae, Gnaphosidae): taxonomy, ecology and biogeography". Pracuje na jako profesor uczelni od 25 lipca 2017 roku.
Dorobek naukowy.
Opisała kilkadziesiąt nowych gatunków pajęczaków, zajmowała się m.in. pająkami z rodziny worczakowatych i ptasznikowatych, a także roztoczami z rodziny . Jej zainteresowania naukowe obejmują także m.in. systematykę, biogeografię i ewolucję pająków w Grecji, stawonogi glebowe w regionie Morza Egejskiego oraz toksynologię. Publikowała m.in. w „”, „Journal of Arachnology”, „”. Jest m.in. współautorką publikacji "Discovering the still unexplored arachnofauna of the National Park of Dadia-Lefkimi-Soufli, NE Greece: a taxonomic review with description of new species" (2016).

</doc>
<doc id="5272294" url="https://pl.wikipedia.org/wiki?curid=5272294" title="Demet Özdemir">
Demet Özdemir

Demet Özdemir (ur. 26 lutego 1992 w İzmicie) – turecka aktorka filmowa i telewizyjna, modelka i tancerka.
Życiorys.
Wczesne lata.
Demet Özdemir urodziła się 26 lutego 1992 w 
İzmicie jako najmłodsza z trojga rodzeństwa. W wieku ośmiu lat, po rozwodzie rodziców, wraz z matką i rodzeństwem przeprowadziła się do Stambułu. Jej babka należała do tureckiej mniejszości narodowej w Bułgarii, po czym wyemigrowała z tego kraju do Turcji, a następnie, razem z bratem aktorki, do Niemiec.
Kariera.
Początkowo była tancerką wspierającą dla piosenkarki Bengü, po czym dołączyła do zespołu tanecznego Efes Kızları. W 2009 wystąpiła w teledysku do utworu „Ateş Et ve Unut” Mustafy Sandala. W 2013 została obsadzona w roli Aylin w serialu telewizyjnym "Sana Bir Sır Vereceğim", w którym zagrała u boku Esry Ronabar, Murata Hana i Ekina Koça.
W 2014 wystąpiła w roli Alyi Baronez w serialu "Imperium miłości". W 2015 zagrała w filmie pt. "Tut Sözünü" oraz wcieliła się w postać Aslı w serialu "Çilek Kokusu". W następnym roku wystąpiła w wideoklipie do utworu Bengü zatytułowanego „Hodri Meydan”.
W latach 2016–2017 wcielała się w postać Lale Yenilmez Sarıhan w serialu z gatunku komedii romantycznej "No: 309".
W 2018 otrzymała nagrodę "Pantene Golden Butterfly Awards" dla "najlepszej aktorki w komedii romantycznej".
W latach 2018–2019 występowała w roli Sanem Aydın w komedii romantycznej pt. "Wymarzona miłość".
W listopadzie 2019 została ambasadorką marki "Pantene" w Turcji. W tym samym roku wcieliła się w postać Zeynep w serialu telewizyjnym "Miłość i przeznaczenie", w którym występowała do 2021.
Życie prywatne.
28 sierpnia 2022 jej mężem został aktor i piosenkarz Oğuzhan Koç.

</doc>
<doc id="5272297" url="https://pl.wikipedia.org/wiki?curid=5272297" title="Olivier Gui">
Olivier Gui

Olivier Gui (ur. 20 stycznia 1962 w Tours) – francuski lekkoatleta specjalizujący się w biegach płotkarskich i sprinterskich.
Największy sukces w karierze odniósł w 1981 r. w Utrechcie, zdobywając na mistrzostwach Europy juniorów srebrny medal w biegu na 400 metrów przez płotki (uzyskany czas: 50,63). Wystąpił również w finałowym biegu sztafetowym 4 × 400 metrów, w którym reprezentanci Francji zajęli 5. miejsce (uzyskany czas: 3:08,97). W 1982 r. wystąpił na rozegranych w Atenach mistrzostwach Europy – w biegu eliminacyjnym na 400 m ppł zajął 6. miejsce (uzyskany czas: 52,39) i nie awansował do półfinału.
Trzykrotnie zdobył złote medale lekkoatletycznych mistrzostw Francji: dwukrotnie na stadionie – w biegu na 400 m ppł (1985, 1988) oraz w hali – w biegu na 400 m (1986).
Rekord życiowy w biegu na 400 m ppł – 49,34 (1985)

</doc>
<doc id="5272301" url="https://pl.wikipedia.org/wiki?curid=5272301" title="Willis Furtado">
Willis Furtado

Willis Alvés Furtado (ur. 4 września 1997 w Ivry-sur-Seine) – kabowerdyjski piłkarz grający na pozycji skrzydłowego. Od 2021 jest zawodnikiem klubu FK Jerv.
Kariera klubowa.
Swoją piłkarską karierę Furtado rozpoczął we francuskim klubie US Ivry-sur-Seine, w którym w sezonie 2015/2016 grał w piątej lidze francuskiej. W 2016 roku przeszedł do szkockiego Stenhousemuir, grającego w Scottish League One. Swój debiut w nim zaliczył 10 września 2016 w przegranym 0:4 wyjazdowym meczu z Albion Rovers. W Stenhousemuir grał przez rok.
Latem 2017 Furtado przeszedł do Airdrieonians. Zadebiutował w nim 26 sierpnia 2017 w wygranym 2:0 domowym meczu z Alloa Athletic. Zawodnikiem Airdrieonians był przez rok.
W styczniu 2018 roku Furtado został piłkarzem Raith Rovers. Swój debiut w nim zanotował 20 stycznia 2018 w przegranym 0:1 wyjazdowym spotkaniu ze Stranraer. W Raith Rovers grał do końca sezonu 2017/2018.
W sierpniu 2018 Furtado przeszedł do egipskiego FC Masr. W sezonie 2018/2019 awansował z nim z drugiej do pierwszej ligi egipskiej, a w sezonie 2019/2020 spadł do drugiej ligi.
W styczniu 2021 Furtado został piłkarzem norweskiego FK Jerv. Swój debiut w nim zaliczył 15 maja 2021 w zremisowanym 1:1 domowym meczu z KFUM-Kameratene Oslo. W sezonie 2021 wywalczył z Jerv awans z 1. divisjon do Eliteserien.
Kariera reprezentacyjna.
W reprezentacji Republiki Zielonego Przylądka Furtado zadebiutował 7 października 2020 w wygranym 2:1 towarzyskim meczu z Andorą, rozegranym w Andorze. W 2022 roku został powołany do kadry na Puchar Narodów Afryki 2021. Na tym turnieju rozegrał jeden mecz, grupowy z Kamerunem (1:1).

</doc>
<doc id="5272302" url="https://pl.wikipedia.org/wiki?curid=5272302" title="Woskobłonka białoochrowa">
Woskobłonka białoochrowa

Woskobłonka białoochrowa ("Gloeocystidiellum leucoxanthum" (Bres.) Boidin) – gatunek grzybów z rodziny skórnikowatych '("Stereaceae").
Systematyka i nazewnictwo.
Pozycja w klasyfikacji według Index Fungorum: "Gloeocystidiellum, Stereaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy opisał go w 1892 r. Giacomo Bresàdola i nadając mu nazwę "Corticium leucoxanthum". Obecną, uznaną przez Index Fungorum nazwę nadał mu w 1951 r. Jacques Boidin.
Synonimy:
Nazwę polską zaproponował Władysław Wojewoda w 2003 r.
Morfologia.
Rozpostarty, przylegający do powierzchni, dający się oddzielić w kawałkach, początkowo cienki i gładki, potem grubszy (do 1 mm), w końcu nierówny do wyraźnie grudkowatego i głęboko popękanego. Owocniki rosną na pokrytych korą gałęziach, pojawiają się przez przetchlinki i inne dziury w korze. Początkowo są kuliste, ale szybko przechodząca w rozpostarte, początkowo o barwie od białawej do kremowo-bladej, następnie ochrowej do izabelowej lub jasno ochrowobrązowej. Brzeg u młodych owocników strzępiasty, u starych niezbyt zróżnicowany.
System strzępkowy monomityczny. Strzępki o cienkich lub nieco pogrubionych ściankach, o szerokości 2–3,5 µm, ze sprzążkami. Strzępki bazalne tworzą warstwę o grubości 100 µm. Mają nieregularnie splecione rozgałęzienia i tworzą dość luźną warstwę, gęstsze są w subhymenium. Strzępki w kontekście starych owocniki zawierają dużą ilość kryształów. Między podstawkami liczne cystydy. Gleocystydy liczne, rurkowate, wijące się, cienkościenne, o długości 100–150 µm i szerokości 8–15 µm z ziarnistą, oleistą zawartością i często występującymi wyrostkami wierzchołkowymi. Podstawki maczugowate, zwężające się w kierunku podstawy, 40–60 × 6–8 µm, zwykle z 4 sterygmami, zawsze ze sprzążkami bazalnymi. Bazydiospory podłużne do kiełbaskowatych, o doosiowej stronie nieco wklęsłej, cienkościenne, gładkie, amyloidalne, 12–20 × 4,5–7 µm.
Występowanie.
Stwierdzono występowanie wąskobłonki białoochrowej W Ameryce Północnej, Europie, Azji, Australii i na Antarktydzie. W Polsce W. Wojewoda w 2003 r. przytacza 3 stanowiska. Gatunek znajduje się na "Czerwonej liście roślin i grzybów Polski". Ma status E – gatunek zagrożony wyginięciem, którego przeżycie jest mało prawdopodobne, jeśli nadal będą działać czynniki zagrożenia.
Nadrzewny grzyb saprotroficzny. Występuje w lasach liściastych na martwym drewnie; na pniakach, pniach i gałęziach. W Polsce notowany na topoli osice i wierzbach, w Europie Środkowej przede wszystkim na olszy zielonej. W obu przypadkach preferowane są siedliska subalpejskie, reglowo-subalpejskie w Europie Środkowej, boreo-subalpejskie w Europie Północnej.

</doc>
<doc id="5272303" url="https://pl.wikipedia.org/wiki?curid=5272303" title="Gloeocystidiellum leucoxanthum">
Gloeocystidiellum leucoxanthum



</doc>
<doc id="5272306" url="https://pl.wikipedia.org/wiki?curid=5272306" title="Pelagia Niemojowska">
Pelagia Niemojowska

Pelagia Niemojowska z domu Ruszkowska (zm. 1909) − polska aktorka teatralna i śpiewaczka.
Życiorys.
Była córką urzędnika Franciszka Ruszkowskiego oraz siostrą aktora i pisarza Ryszarda Ruszkowskiego. Jako aktorka występowała w zespole J. Łuby w Kaliszu (1875), w zespole A. Trapszy (1875-1877), u J. Rybackiego w Radomiu i Kielcach (1877/1878), w teatrze Alhambra i Arkadia (1878), w zespole B. Kremskiego i H. Wójcickiego w Płocku, Lublinie i Łowiczu (1878-1879). Od 1881 do 1883 pracowała w teatrze we Lwowie. Od 1883 do 1885 była zaangażowana w teatrze w Krakowie. W 1886 ponownie występowała we Lwowie, po czym wyszła za mąż za przemysłowca i rotmistrza Stefana Wierusz Niemojowskiego. W związku z tym odeszła z zawodu scenicznego i zajmowała się zarówno gospodarstwem domowym jak i pracą w przedsiębiorstwie męża. Zmarła po długiej chorobie w 1909, a pod koniec grudnia tego roku odbył się jej pogrzeb.

</doc>
<doc id="5272307" url="https://pl.wikipedia.org/wiki?curid=5272307" title="Adam Bieńkowski (urzędnik)">
Adam Bieńkowski (urzędnik)

Adam Bieńkowski herbu Łada, także Adam Łada-Bieńkowski (ur. 1867, zm. 28 grudnia 1909 w Wiedniu) – polski doktor praw, dziennikarz, urzędnik.
Życiorys.
Urodził się w 1867. Legitymował się herbem szlacheckim Topór. Był synem Adama Piotra Bieńkowskiego i Blanki Rudolfiny Franciszki z domu Zalewskiej herbu Lubicz.
W 1885 ukończył gimnazjum we Lwowie, a potem studia na Wydziale Prawa Uniwersytetu Lwowskiego. Przez kilkanaście lat prowadził działalność publicystyczną na łamach „Gazety Lwowskiej”. Po ukończeniu studiów prawniczych podjął pracę w C. K. Namiestnictwie, nie zaprzestając działalności prasowej. Zainicjował i kierował powstaniem galicyjskiej filii C. K. Biura Korespondencyjnego dla Lwowa w 1898 oraz dla Krakowa w 1901 i został pierwszym kierownikiem tegoż. W 1903 został powołany do Departamentu Prasowego w Prezydium Rady Ministrów w Wiedniu. Tam awansował kolejno na stanowiska wicesekretarza, sekretarza ministerialnego, a do końca pracował z tytułem i charakterem radcy sekcyjnego. Prowadził tam dział tłumaczenia głosów dziennikarskich dla użytku urzędowego. Informował też cesarza Franciszka Józefa o wysuwanych z Galicji postulatach. W stolicy Austro-Węgier publikował swoje prace w czasopismach wiedeńskich. Był w gronie pierwszych członków Towarzystwa Dziennikarzy Polskich.
W ostatnim roku życia chorował na serce. Zmarł 28 grudnia 1909 w Wiedniu wskutek zapalenia płuc w wieku niespełna 43 lat. Był żonaty, miał kilkoro dzieci, w tym Adama.
Następcą Adama Bieńkowskiego na stanowisku referenta prasy polskiej w Prezydium Rady Ministrów w Wiedniu został Alfred Wysocki.
Odznaczenia.
austro-węgierskie
inne odznaczenia

</doc>
<doc id="5272308" url="https://pl.wikipedia.org/wiki?curid=5272308" title="Sawinskoje (Kraj Chabarowski)">
Sawinskoje (Kraj Chabarowski)

Sawinskoje (ros. Савинское) - wieś w Rosji, w Kraju Chabarowskim, w rejonie ulczskim. W 2012 roku liczyła 321 mieszkańców.

</doc>
<doc id="5272309" url="https://pl.wikipedia.org/wiki?curid=5272309" title="Józef Laskownicki">
Józef Laskownicki

Józef Albin Laskownicki herbu Topór (ur. 1841 we Lwowie, zm. 24 grudnia 1909 tamże) – polski dziennikarz, pisarz.
Życiorys.
Urodził się w 1841. Legitymował się herbem szlacheckim Topór. Był wieloletnim dziennikarzem „Dziennika Polskiego” i redaktorem odpowiedzialnym tego czasopisma. Pisał także powieści, z których najbardziej znaną było dzieło pt. "Rusini" (1869, wznowienia m.in. 1878). Opublikował też "Najdroższy skarb. Powieść dla ludu" (1875), "Wystawa Krajowa, Rolnicza i Przemysłowa. Organ Komitetu Wystawy" oraz był współautorem publikacji "Świat w obrazach. Zbiór fotografii najbardziej godnych uwagi miast, okolic i dzieł sztuki z Europy, Azyi, Afryki, Australii, Północnej i Południowej Ameryki" (razem z Johnem Lawsonem Stoddardem i Adamem Krajewskim).
Wraz z Bronisławą z domu Królikowską miał synów Bronisława, także dziennikarza oraz Józefa, zarządcy pocztowego. Zmarł 24 grudnia 1909. Został pochowany na Cmentarzu Łyczakowskim we Lwowie.

</doc>
<doc id="5272311" url="https://pl.wikipedia.org/wiki?curid=5272311" title="Dzwon (część hełmu)">
Dzwon (część hełmu)

Dzwon – główna część hełmu chroniąca większą część głowy, stanowiąca podstawę do montażu dodatkowych elementów konstrukcyjnych (np. nakarczka, daszka, policzków itp.).

</doc>
<doc id="5272313" url="https://pl.wikipedia.org/wiki?curid=5272313" title="Tomasz Jankowski (zm. przed 10 kwietnia 1655)">
Tomasz Jankowski (zm. przed 10 kwietnia 1655)

Tomasz Jankowski herbu Jastrzębiec (zm. przed 10 kwietnia 1655 roku) – sędzia ziemski bełski od 1649 roku, pisarz ziemski bełski w latach 1636-1649.
Poseł na sejm nadzwyczajny 1635 roku.

</doc>
<doc id="5272315" url="https://pl.wikipedia.org/wiki?curid=5272315" title="Hans-Jürgen Ende">
Hans-Jürgen Ende

Hans-Jürgen Ende (ur. 19 lutego 1962) – niemiecki lekkoatleta specjalizujący się w biegach płotkarskich i sprinterskich. Reprezentował Niemiecką Republikę Demokratyczną. 
Największy sukces w karierze odniósł w 1981 r. w Utrechcie, zdobywając na mistrzostwach Europy juniorów brązowy medal w biegu na 400 metrów przez płotki (uzyskany czas: 50,75).
W lekkoatletycznych mistrzostwach NRD na otwartym stadionie zdobył łącznie 7 medali w biegu na 400 m ppł – 2 złote (1985, 1989), 3 srebrne (1987, 1988, 1990) i brązowy (1986) oraz w sztafecie 4 × 400 m – brązowy (1982). Był również brązowym medalistą mistrzostw NRD w biegu na 400 m (1982).
Rekordy życiowe:

</doc>
<doc id="5272317" url="https://pl.wikipedia.org/wiki?curid=5272317" title="Leon Zubrzycki (1888–1940)">
Leon Zubrzycki (1888–1940)

Leon Ludomir Zubrzycki (ur. 1 marca 1888 w Tarnopolu, zm. 16–19 kwietnia 1940 w Katyniu) – podpułkownik dyplomowany artylerii Wojska Polskiego.
Życiorys.
Urodził się 1 marca 1888 w Tarnopolu, ówczesnym mieście powiatowym Królestwa Galicji i Lodomerii, w rodzinie Antoniego i Anny. W 1906 złożył maturę w c. k. Wyższym Gimnazjum w Tarnopolu. Następnie rozpoczął studia na Wydziale Prawa Uniwersytetu Franciszkańskiego we Lwowie.
W latach 1912–1913 odbył służbę wojskową w charakterze jednorocznego ochotnika. Ukończył Szkołę Oficerów Rezerwy przy 11 Brygadzie Artylerii Polowej w Stanisławowie. Wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach. Na stopień kadeta rezerwy został mianowany ze starszeństwem z 1 stycznia 1914 i przydzielony w rezerwie do Dywizjonu Haubic Polowych Obrony Krajowej Nr 43 we Lwowie. W czasie I wojny światowej walczył w szeregach c. k. Pułku Haubic Polowych Nr 43, przemianowanego na c. k. Pułk Artylerii Polowej Nr 143. Awansował na porucznika rezerwy ze starszeństwem z 16 marca 1915, a później nadporucznika rezerwy ze starszeństwem z 1 lutego 1917. W czerwcu 1918 wrócił do Lwowa.
Od listopada 1918 walczył na wojnie z Ukraińcami. W szeregach 2 Pułku Strzelców Lwowskich wziął udział w obronie Lwowa. Od 1 maja do 7 czerwca 1919 w Warszawie był słuchaczem II kursu adiutantów, a następnie został powołany na I kurs Wojennej Szkoły Sztabu Generalnego w Warszawie. 4 grudnia 1919, po ukończeniu kursu, został zaliczony do korpusu oficerów
Sztabu Generalnego i przydzielony do Oddziału I Naczelnego Dowództwa WP. 15 lipca 1920 został zatwierdzony z dniem 1 kwietnia 1920 w stopniu majora, w artylerii, w grupie oficerów byłej armii austro-węgierskiej. W styczniu 1921 został wyznaczony na stanowisko szefa sekcji w Oddziale I ND WP, a w maju tego roku przeniesiony na takie samo stanowisko w Biurze Ścisłej Rady Wojennej. Od 1 czerwca 1921 jego oddziałem macierzystym był 6 Dywizjon Artylerii Konnej we Lwowie. 1 listopada 1921 został przydzielony do Wyższej Szkoły Wojennej w Warszawie, w charakterze słuchacza I kursu doszkolenia. 3 maja 1922 został zweryfikowany w stopniu majora ze starszeństwem od 1 czerwca 1919 i 63. lokatą w korpusie oficerów artylerii. 16 września 1922, po ukończeniu kursu, minister spraw wojskowych na wniosek dowódcy Wyższej Szkoły Wojennej przyznał mu „pełne kwalifikacje do pełnienia służby na stanowiskach Sztabu Generalnego” i przydzielił do Dowództwa Okręgu Korpusu Nr I w Warszawie na stanowisko szefa Oddziału I Sztabu. W październiku 1923 został przydzielony do Inspektoratu Armii Nr II na stanowisko III referenta. 1 grudnia 1924 prezydent RP nadał mu stopień podpułkownika z dniem 15 sierpnia 1924 i 14. lokatą w korpusie oficerów artylerii. W październiku 1926 został przeniesiony do 15 Pułku Artylerii Polowej w Bydgoszczy na stanowisko zastępcy dowódcy pułku. W listopadzie 1927 został przeniesiony do kadry oficerów z równoczesnym przydziałem do Oddziału IV Sztabu Generalnego w Warszawie. W sierpniu 1929 został przeniesiony służbowo do Powiatowej Komendy Uzupełnień Równe na stanowisko komendanta. W styczniu 1930 został zwolniony z zajmowanego stanowiska i oddany do dyspozycji dowódcy Okręgu Korpusu Nr II, a z dniem 30 czerwca 1930 przeniesiony w stan spoczynku. W 1934, jako oficer stanu spoczynku pozostawał w ewidencji Powiatowej Komendy Uzupełnień Warszawa Miasto III. Posiadał przydział do Oficerskiej Kadry Okręgowej Nr I. Był wówczas „przewidziany do użycia w czasie wojny”. Mieszkał w Warszawie przy ul. Marymonckiej 5a m. 31.
Na początku września 1939 został zmobilizowany do Szefostwa Komunikacji Naczelnego Wodza. 22 września 1939 we wsi Werba dostał się do sowieckiej niewoli. Początkowo przebywał w Obozie NKWD w Putywlu, a następnie w obozie w Kozielsku. Między 15 a 17 kwietnia 1940 został przekazany do dyspozycji naczelnika Zarządu NKWD Obwodu Smoleńskiego. Między 16 a 19 kwietnia 1940 zamordowany w Katyniu i tam pogrzebany. Od 28 lipca 2000 spoczywa na Polskim Cmentarzu Wojennym w Katyniu.
5 października 2007 minister obrony narodowej Aleksander Szczygło mianował go pośmiertnie na stopień pułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Ordery i odznaczenia.
25 października 1937 Komitet Krzyża i Medalu Niepodległości odrzucił wniosek o nadanie mu tego odznaczenia „z powodu braku pracy niepodległościowej”.

</doc>
<doc id="5272318" url="https://pl.wikipedia.org/wiki?curid=5272318" title="Mistrzostwa Świata w Łucznictwie 1946">
Mistrzostwa Świata w Łucznictwie 1946

10. Mistrzostwa Świata w Łucznictwie odbyły się między 6 - 11 sierpnia 1946 w Sztokholmie w Szwecji. Były to pierwsze mistrzostwa od 1939 roku, po przerwie spowodowanej II wojną światową. Organizatorem była Międzynarodowa Federacja Łucznicza.

</doc>
<doc id="5272319" url="https://pl.wikipedia.org/wiki?curid=5272319" title="Baskina (zbroja)">
Baskina (zbroja)



</doc>
<doc id="5272321" url="https://pl.wikipedia.org/wiki?curid=5272321" title="Udi Adam">
Udi Adam

Udi Adam. właśc. Ehud Adam (hebr. אהוד "אודי" אדם; ur. 22 stycznia 1958 w Tel Awiwie) – izraelski żołnierz, generał dywizji (alluf) Sił Obronnych Izraela, weteran dwóch wojen libańskich, najwyższy dowódca sztabu północnego (Dowództwo Północne).
Życiorys.
Urodził się 22 stycznia 1958 roku w Tel Awiwie jako syn Kutiego Adama(.), również generała, zastępcy Szefa Sztabu Generalnego (1978–1982). Udi Adam ukończył Gimnazjum Herclija i wstąpił do wojska w 1976 roku.
Rozpoczął służbę wojskową w Korpusie Pancernym. Pełnił funkcję szefa wydziału technologii i logistyki. Uzyskał licencjat z psychologii i socjologii na Uniwersytecie Bar-Ilana oraz tytuł magistra studiów strategicznych w Szkole Studiów Wojennych w Paryżu. W latach 2005–2006 był odpowiedzialny za Dowództwo Północne. Kierował i koordynował siły izraelskie przeciwko terrorystom z Hezbollahu podczas konfliktu izraelsko-libańskiego w 2006 roku. 13 września 2006 roku z powodu niepowodzeń na froncie został usunięty ze stanowiska. W następnych latach służył na wielu stanowiskach publicznych, m.in. pełnił funkcję dyrektora generalnego Izraelskiego Centrum Badań Jądrowych.
Od 2016 do 2020 roku pracował w Ministerstwie Obrony. Podczas swojej kadencji nadzorował znaczną ekspansję izraelskiego eksportu obronnego, który osiągną szczyt o wartości 9 miliardów dolarów amerykańskich w 2019 roku. Za jego kadencji zawarto porozumienie z Indiami o wartości 500 milionów $ na zakup przez Delhi 3000 pocisków przeciwpancernych Spike. Zamówienie zostało później anulowane.
W 2018 roku skrytykował aneksję Zachodniego Brzegu i stwierdził, że „aneksji należy dokonać we współpracy z innymi krajami regionu, USA, Europejczykami i oczywiście Palestyńczykami”.

</doc>
<doc id="5272325" url="https://pl.wikipedia.org/wiki?curid=5272325" title="Mistrzostwa Świata w Łucznictwie 1939">
Mistrzostwa Świata w Łucznictwie 1939

9. Mistrzostwa Świata w Łucznictwie odbyły się między 31 lipca - 5 sierpnia 1939 w Oslo w Norwegii. Były to ostatnie mistrzostwa przed 7-letnią przerwą spowodowaną II wojną światową. Organizatorem była Międzynarodowa Federacja Łucznicza.
Polska wywalczyła 3 medale. Złoto indywidulanie wywalczyła Janina Kurkowska, przed Natalia Szczycińską. Razem z Krystyną Guzianką zdobyły także złoto w drużynie.

</doc>
<doc id="5272326" url="https://pl.wikipedia.org/wiki?curid=5272326" title="Szymon Wiaderny">
Szymon Wiaderny

Szymon Wiaderny (ur. 25 maja 2003 w Kielcach) – polski piłkarz ręczny, lewoskrzydłowy, od sezonu 2022/23 zawodnik Łomża Industria Kielce
Kariera sportowa.
Wychowanek KS Vive Kielce. Swoją karierę sportową rozpoczął u trenera Rafała Bernackiego. W 2022 r. ukończył Szkołę Mistrzostwa Sportowego w Kielcach gdzie rozwijał się pod okiem trenera Zygmunta Kamysa.
W sezonie 2021/22 zdobył, z klubem KS Vive Kielce, Mistrzostwo Polski w Kategorii Juniorów, gdzie został wybrany najlepszym zawodnikiem turnieju.
W kwietniu 2022 r. podpisał 5 letni kontrakt z zespołem Łomża Vive Kielce.

</doc>
<doc id="5272328" url="https://pl.wikipedia.org/wiki?curid=5272328" title="Tarasowo (obwód kurski)">
Tarasowo (obwód kurski)

Tarasowo () – wieś (ros. село, trb. sieło) w zachodniej Rosji, w sielsowiecie gostomlanskim rejonu miedwieńskiego w obwodzie kurskim.
Geografia.
Miejscowość położona jest nad Rieutem (lewy dopływ Sejmu), 7 km od centrum administracyjnego sielsowietu (1-ja Gostomla), 24 km na północny zachód od centrum administracyjnego rejonu (Miedwienka), 37,5 km na południowy zachód od Kurska, 21 km od drogi magistralnej (federalnego znaczenia) M2 «Krym».
We wsi znajduje się 150 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 281 osób.

</doc>
<doc id="5272329" url="https://pl.wikipedia.org/wiki?curid=5272329" title="Cerkiew Opieki Matki Bożej w Kijowie (rejon sołomiański)">
Cerkiew Opieki Matki Bożej w Kijowie (rejon sołomiański)

Cerkiew Opieki Matki Bożej (ukr. Покровська церква) – prawosławna parafialna cerkiew w Kijowie, w rejonie sołomiańskim, w jurysdykcji Kościoła Prawosławnego Ukrainy.
Historia.
Budowa cerkwi rozpoczęła się w 1895 r. Inicjatorem wzniesienia obiektu był prezydent miasta Kijowa Stiepan Solski, który chciał w ten sposób uczcić pamięć metropolity kijowskiego Platona, zmarłego w 1891 r. w dniu święta Opieki Matki Bożej. Stąd potocznie cerkiew nazywana była też "Płatonowską". Autorem projektu świątyni był Ippolit Nikołajew. Środki na budowę obiektu zbierał komitet kierowany przez fabrykanta Jakowa Bernera, który też osobiście przekazał na ten cel 25 000 cegieł i 2000 rubli. Ostatecznie komitet zgromadził na cel budowy cerkwi 35 tys. rubli. Przy cerkwi od początku jej istnienia działała szkoła cerkiewno-parafialna, oddana do użytku jeszcze przed poświęceniem budowli sakralnej. Budowla została wyświęcona w 1897 r.
Początkowo cerkiew miała tylko jeden ołtarz. W 1906 r. parafia wystąpiła z prośbą o zgodę na rozbudowę obiektu. Cerkiew Opieki Matki Bożej była jedyną świątynią prawosławną w historycznej dzielnicy Sołomianka, a liczba parafian w pierwszej dekadzie XX w. przekraczała 2500 osób. W latach 1907–1914 według projektu Konstantina Srokowskiego cerkiew powiększono o dwa boczne ołtarze: Świętych Niewiast Niosących Wonności od północy i św. Platona Wyznawcy od południa (ołtarz wyświęcony dopiero w 1916 r.). 
Świątynia pozostała czynna do lat 30. XX wieku. W 1939 r., w ramach antyreligijnej polityki władz radzieckich, budynek został odebrany cerkwi i zaadaptowany na szwalnię. Rozebrano wówczas cerkiewne kopuły, przetopiono dzwony, zniszczono dzwonnicę. Świątynia została ponownie przekazana do użytku liturgicznego w 1941 r., podczas niemieckiej okupacji Kijowa. Pozostała czynna również po wojnie. W latach 50. XX wieku, gdy władze radzieckie ponownie wystąpiły przeciwko cerkwi, władze Kijowa rozważały możliwość zamknięcia soboru św. Włodzimierza, katedry eparchii kijowskiej, i doprowadzenia do tego, by soborem katedralnym została właśnie cerkiew Opieki Matki Bożej, jako oddalona od centrum miasta. Ostatecznie do realizacji tych planów nie doszło. Na początku XXI w. została gruntownie odremontowana, a kopuły cerkiewne odbudowano w ich pierwotnej postaci. 
W 1992 r. świątynię, dotąd funkcjonującą w strukturach eparchii kijowskiej Rosyjskiego Kościoła Prawosławnego, a potem Ukraińskiego Kościoła Prawosławnego Patriarchatu Moskiewskiego, przejęli nacjonaliści z UNA-UNSO, wskutek czego w kolejnych dekadach miejscowa parafia uznawała zwierzchność Ukraińskiego Kościoła Prawosławnego Patriarchatu Kijowskiego. W 2018 r. razem z całym patriarchatem przystąpiła do Kościoła Prawosławnego Ukrainy.
Architektura.
Cerkiew reprezentuje styl neorosyjski. Została zbudowana z cegły, zwieńczona pięcioma kopułami (największą centralną i czterema mniejszymi w narożnikach). Kamienny ikonostas we wnętrzu budynku zaprojektował również Ippolit Nikołajew. W swojej pierwotnej postaci (przed rozbudową) była wzniesiona na planie zbliżonym do krzyża greckiego, z przedsionkami o wysokości połowy wysokości nawy cerkiewnej. Po rozbudowie cerkiew stała się budowlą z trzema pomieszczeniami ołtarzowymi i rozbudowaną częścią zachodnią, a wszystkie części cerkwi osiągnęły równą wysokość. Od południa do budynku dobudowano trójkondygnacyjną dzwonnicę zwieńczoną dachem hełmowym. 
Na murze świątyni znajduje się tablica pamiątkowa upamiętniająca Wasyla Łypkowskiego, proboszcza miejscowej parafii w latach 1905–1919, ukraińskiego działacza narodowego i współtwórcę Ukraińskiego Autokefalicznego Kościoła Prawosławnego. 

</doc>
<doc id="5272331" url="https://pl.wikipedia.org/wiki?curid=5272331" title="Tarasowo (ujednoznacznienie)">
Tarasowo (ujednoznacznienie)

Tarasowo, Tarasawa, Tarasowe, Tarasova – nazwa toponimów na Białorusi, w Mołdawii, w Rosji i na Ukrainie

</doc>
<doc id="5272332" url="https://pl.wikipedia.org/wiki?curid=5272332" title="Nie drocz się ze mną, Nagatoro!">
Nie drocz się ze mną, Nagatoro!

 – japoński komiks internetowy (manga) autorstwa Nanashiego, znanego również jako 774. Jest publikowany w „Magazine Pocket”, internetowym magazynie mangowym wydawanym przez wydawnictwo Kōdansha, od listopada 2017. Na jej podstawie studio Telecom Animation Film wyprodukowało serial anime, który był emitowany od kwietnia do czerwca 2021. Drugi sezon został wyprodukowany przez studio OLM, zaś jego emisja trwała od stycznia do marca 2023.
W Polsce mangę wydaje wydawnictwo Studio JG.
Fabuła.
Naoto Hachiouji, introwertyczny uczeń drugiej klasy liceum Kazehaya, woli unikać kontaktów społecznych, a w wolnym czasie rysuje mangi. Jednakże pierwszoroczna dziewczyna Hayase Nagatoro przypadkowo odkrywa jedną z jego prac, nazywa go „senpai” i dokucza mu do tego stopnia, że doprowadza go do płaczu. Nagatoro regularnie odwiedza go w sali klubu artystycznego, gdzie spędza czas, i droczy się z nim z powodu jego nieśmiałej osobowości i zainteresowań otaku, czasami w sposób sugestywny seksualnie, nazywając go lubieżnym. Kiedy ona naciska na niego, by stał się bardziej asertywny, senpai z kolei zakochuje się w Nagatoro i stopniowo wychodzi ze swojej skorupy i angażuje się w jej życie.
Senpai poznaje przyjaciółki Nagatoro, Gamo, Yosshii i Sakurę, które z początku wydają się być okrutnymi i płytkimi licealistkami, chcącymi tylko mu dokuczać, ale dostrzegają wzajemne zauroczenie senpaia i Nagatoro i stają się wspierającymi przyjaciółkami, które starają się zbliżyć ich do siebie.
Komiks internetowy.
Nanashi po raz pierwszy zaczął publikować wczesne prototypy tego, co miało stać się "Nie drocz się ze mną, Nagatoro!" na Pixiv między sierpniem 2011 a grudniem 2015 roku, w tym okresie powstało łącznie 5 wydań.
Manga.
Manga jest wydawana cyfrowo w czasopiśmie „Magazine Pocket” wydawnictwa Kōdansha od 1 listopada 2017. Pierwszy tom w wersji drukowanej został wydany 9 marca 2018 poprzez imprint „Shonen Magazine Comics”, tego samego dnia ukazał się on również w wersji cyfrowej. Według stanu na 6 stycznia 2023, do tej pory opublikowano 15 tomów. Oprócz standardowego wydania, istnieje również wydanie specjalne zawierające prace kilku innych artystów. Antologia komiksowa zawierająca specjalne rozdziały autorstwa różnych artystów została wydana 24 kwietnia 2021. 
W Polsce licencję na wydawanie mangi zakupiło Studio JG. 
Anime.
Adaptacja anime została zapowiedziana 2 lipca 2020. Serię wyreżyserował Hirokazu Hanai z Telecom Animation Film, nad scenariuszem czuwał Taku Kishimoto, postacie zaprojektowała Misaki Suzuki, a muzykę skomponował Gin. Serial był emitowany od 11 kwietnia do 27 czerwca 2021 w Tokyo MX i innych stacjach. Seria liczyła 12 odcinków.
Drugi sezon został zapowiedziany podczas wydarzenia 23 października 2021. Później podano do wiadomości, że będzie nosił tytuł "Ijiranaide, Nagatoro-san 2nd Attack", zaś za reżyserię i produkcję będą odpowiadać odpowiednio Shinji Ushiro i studio OLM, zastępując Hanaia i Telecom Animation Film. Reszta ekipy produkcyjnej powróciła do prac nad serialem. Emisja rozpoczęła się 8 stycznia i zakończyła 19 marca 2023, licząc 12 odcinków.
28 października 2021 roku Crunchyroll ogłosiło, że serial otrzyma angielski dubbing, którego premiera odbyła się 11 stycznia 2022.

</doc>
<doc id="5272333" url="https://pl.wikipedia.org/wiki?curid=5272333" title="Grzebień (część hełmu)">
Grzebień (część hełmu)

Grzebień – część konstrukcyjna hełmu w formie charakterystycznego wypiętrzenia, biegnącego wzdłuż górnej części jego dzwonu, mająca wzmocnić jego konstrukcję. Grzebienie popularnie stosowano zwłaszcza w hełmach typu: szturmak, morion czy w niektórych szyszakach husarskich.

</doc>
<doc id="5272334" url="https://pl.wikipedia.org/wiki?curid=5272334" title="Szorca">
Szorca



</doc>
<doc id="5272335" url="https://pl.wikipedia.org/wiki?curid=5272335" title="Dylan Tavares">
Dylan Tavares

Dylan Tavares dos Santos (ur. 30 sierpnia 1996 w Genewie) – kabowerdyjski piłkarz grający na pozycji lewego obrońcy. Od 2021 jest zawodnikiem klubu Neuchâtel Xamax.
Kariera klubowa.
Swoją piłkarską karierę Tavares rozpoczął w klubie Étoile Carouge. W sezonie 2013/2014 zadebiutował w jego barwach w trzeciej lidze szwajcarskiej. W sezonie 2014/2015 grał w Stade Nyonnais, a w 2016 wrócił do Étoile Carouge. W sezonie 2016/2017 był piłkarzem piątoligowych rezerw Servette FC. Z kolei w sezonie 2017/2018 występował w Yverdon-Sport FC. W 2018 roku przeszedł do Stade Lausanne. W sezonie 2018/2019 awansował z nim z trzeciej do drugiej ligi szwajcarskiej. Zawodnikiem Stade Lausanne był do końca sezonu 2020/2021.
Latem 2021 Tavares przeszedł do Neuchâtel Xamax. Swój debiut w nim zaliczył 10 sierpnia 2021 w wygranym 4:2 domowym meczu z FC Aarau.
Kariera reprezentacyjna.
W reprezentacji Republiki Zielonego Przylądka Tavares zadebiutował 7 października 2020 w wygranym 2:1 towarzyskim meczu z Andorą, rozegranym w Andorze. W 2022 roku został powołany do kadry na Puchar Narodów Afryki 2021. Na tym turnieju rozegrał cztery mecze: grupowe z Etiopią (1:0), z Burkiną Faso (0:1), z Kamerunem (1:1) i w 1/8 finału z Senegalem (0:2).

</doc>
<doc id="5272336" url="https://pl.wikipedia.org/wiki?curid=5272336" title="Unione Sindacale Italiana">
Unione Sindacale Italiana

Unione Sindacale Italiana (USI) – włoski związek zawodowy historycznie o profilu anarchosyndykalistycznym, obecnie odwołujący się do samorządności pracowniczej, syndykalizmu, socjalizmu wolnościowego oraz federalizmu.
Historia.
USI zostało założone w 1912, po tym jak grupa robotników, wcześniej związanych z Confederazione Generale del Lavoro (CGL), spotkała się w Modenie i zadeklarowała swoje przywiązanie do dziedzictwa Pierwszej Międzynarodówki.
USI w krótkim czasie zaczął angażować się we wszystkie główne polityczne spory o prawa pracownicze – jednocześnie nigdy nie przyjmując postawy militarystycznej obecnej w innych związkach zawodowych. Jednak po wybuchu I wojny światowej związkiem wstrząsnął spór wokół kwestii włoskiej interwencji w konflikt po stronie sił Ententy. Problem zaostrzyła obecność w organizacji prointerwencyjnych, narodowo-syndykalistycznych głosów: Alceste De Ambris, Filippo Corridoni i początkowo Giuseppe Di Vittorio. Związkowi udało się utrzymać sprzeciw wobec militaryzmu pod przywództwem Armando Borghiego i Alberto Meschiego.
Reżim faszystowski i II wojna światowa.
Kiedy wojna się skończyła, USI osiągnął szczyt liczebny. W tym czasie dołączył do Międzynarodowego Stowarzyszenia Pracowników (IWA-AIT) stając się znanym jako USI-AIT. Związek był jednym z głównych przeciwników Benito Mussoliniego i faszystowskiego reżimu. Jego członkowie toczyli uliczne walki z czarnymi koszulami, czego kulminacją były zamieszki w Parmie w sierpniu 1922, kiedy USI-AIT zmierzyło się z Italo Balbo i jego "Arditi".
USI-AIT został zakazany przez Mussoliniego w 1926, ale wznowił swoją działalność w ukryciu i na wygnaniu. Jego członkowie walczyli przeciwko siłom Francisco Franco podczas hiszpańskiej wojnie domowej, u boku Krajowej Konfederacji Pracy (CNT) i Iberyjskiej Federacji Anarchistycznej (FAI), i brali udział w hiszpańskiej rewolucji. Po II wojnie światowej i proklamowaniu Republiki Włoskiej byli członkowie związku postąpili zgodnie z wytycznymi Włoskiej Federacji Anarchistycznej, która wzywała do stworzenia jednolitego ruchu, i przystąpili do Włoskiej Powszechnej Konfederacji Pracy (CGIL).
Współcześnie.
Po 1950 zaczęto odbudowywać związek, niemniej jednak grupa ta była marginalna i obecna tylko w niektórych regionach Włoch do lat 60. XX wieku. Dopiero w 1983 odbył się zjazd, który w pełni reaktywował działalność związku po nazwą USI-AIT. Natomiast organizacja w 2016 opuściła Międzynarodowe Stowarzyszenie Pracowników, a w 2018 razem z innymi związkami (m.in. Krajową Konfederacją Pracy i Freie Arbeiterinnen- und Arbeiter-Union) założyła Międzynarodową Konfederację Pracy i zmieniła skrót swojej nazwy na USI-CIT (od hiszp. "Confederation International de los Trabajadores").
Związek jest aktywny w wielu branżach, m.in. w szkołach, poczcie, a zwłaszcza w służbie zdrowia, gdzie posiada wiele komisji zakładowych. Lokalne grupy związku działają w całych Włoszech. USI wspiera też rozwój spółdzielni i promuje przemiany tego typu działalności w kierunku bezpośredniej kontroli pracowników.

</doc>
<doc id="5272340" url="https://pl.wikipedia.org/wiki?curid=5272340" title="Kenny Rocha Santos">
Kenny Rocha Santos

Kenny Rocha Santos (ur. 3 stycznia 2000 na São Vicente) – kabowerdyjski piłkarz grający na pozycji ofensywnego pomocnika. Od 2021 jest zawodnikiem klubu KV Oostende.
Kariera klubowa.
Swoją piłkarską karierę Rocha Santos rozpoczął w klubie AS Saint-Étienne. W 2016 roku zaczął grać w jego rezerwach, a następnie w trakcie sezonu 2016/2017 awansował do pierwszego zespołu. 26 lutego 2017 zadebiutował w nim w Ligue 1 w przegranym 0:1 domowym meczu z SM Caen. Zawodnikiem Saint-Étienne był do końca sezonu 2018/2019.
W lipcu 2019 Rocha Santos został piłkarzem drugoligowego AS Nancy. Swój debiut w nim zanotował 2 sierpnia 2019 w zremisowanym 1:1 wyjazdowym meczu z Valenciennes FC. W zespole Nancy występował przez dwa sezony.
Latem 2021 Rocha Santos przeszedł do belgijskiego KV Oostende. Swój debiut w nim zaliczył 24 lipca 2021 w przegranym 0:3 domowym meczu z Royalem Charleroi.
Kariera reprezentacyjna.
W reprezentacji Republiki Zielonego Przylądka Rocha Santos zadebiutował 14 listopada 2018 w przegranym 0:4 meczu eliminacji do MŚ 2018 z Burkiną Faso, rozegranym w Wagadugu. W 2022 roku został powołany do kadry na Puchar Narodów Afryki 2021. Na tym turnieju rozegrał cztery mecze: grupowe z Etiopią (1:0), z Burkiną Faso (0:1), z Kamerunem (1:1) i w 1/8 finału z Senegalem (0:2).

</doc>
<doc id="5272352" url="https://pl.wikipedia.org/wiki?curid=5272352" title="Rajd Costa Smeralda 1989">
Rajd Costa Smeralda 1989

Rajd Costa Smeralda 1989 (12. Rally Costa Smeralda) – 12 edycja rajdu samochodowego Rajd Costa Smeralda rozgrywanego we Włoszech. Rozgrywany był od 12 do 14 kwietnia 1989 roku. Była to dziesiąta runda Rajdowych Mistrzostw Europy w roku 1989 (rajd miał najwyższy współczynnik - 20) oraz trzecia runda Rajdowych Mistrzostw Włoch.

</doc>
<doc id="5272354" url="https://pl.wikipedia.org/wiki?curid=5272354" title="Prva slovenska nogometna liga (2010/2011)">
Prva slovenska nogometna liga (2010/2011)

Prva slovenska nogometna liga 2010/2011 była 20. edycją najwyższej klasy rozgrywkowej piłki nożnej w Słowenii. 
Brało w niej udział 10 drużyn, które w okresie od 16 lipca 2010 do 29 maja 2011 rozegrały 36 kolejek meczów. 
Obrońcą tytułu była drużyna Koper.
Mistrzostwo po raz dziewiąty w historii zdobyła drużyna Maribor.
Baraże o 1. SNL.
Trzy pierwsze drużyny 2. SNL, Aluminij, Interblock Lublana oraz Dravinja z powodów finansowych zrezygnowały z awansu do Prva liga. Bezpośredni awans uzyskała czwarta Mura 05. Brak drugiego zespołu kwalifikującego się do awansu sprawił, że drużyna Nafta Lendava zachowała miejsce w Prva liga na następny sezon bez konieczności grania barażu.

</doc>
<doc id="5272356" url="https://pl.wikipedia.org/wiki?curid=5272356" title="CoPaF">
CoPaF



</doc>
<doc id="5272357" url="https://pl.wikipedia.org/wiki?curid=5272357" title="Wizura">
Wizura

Wizura (szpara wzrokowa, wizjer, pot. "wiziura") – część konstrukcyjna hełmu w postaci wąskiego poprzecznego otworu, umożliwiającego obserwację w przypadku gdy konstrukcja hełmu zasłania twarz użytkownika. Wizura stosowana była zwłaszcza w hełmach zamkniętych. Wycinano ją bezpośrednio w dzwonie hełmu, bądź w jego podnoszonej zasłonie (zob. przyłbica).

</doc>
<doc id="5272358" url="https://pl.wikipedia.org/wiki?curid=5272358" title="Wiziura">
Wiziura



</doc>
<doc id="5272359" url="https://pl.wikipedia.org/wiki?curid=5272359" title="Szpara wzrokowa">
Szpara wzrokowa



</doc>
<doc id="5272360" url="https://pl.wikipedia.org/wiki?curid=5272360" title="João Paulo Fernandes (piłkarz)">
João Paulo Fernandes (piłkarz)

João Paulo Moreira Fernandes (ur. 26 maja 1998 w Ribiera Grande) – kabowerdyjski piłkarz grający na pozycji środkowego pomocnika. Od 2021 jest zawodnikiem klubu CD Feirense.
Kariera klubowa.
Swoją piłkarską karierę João Paulo rozpoczął w klubie Sporting Praia. W sezonie 2017/2018 zadebiutował w nim w pierwszej lidze kabowerdyjskiej. W sezonie 2017/2018 zdobył z nim Puchar Republiki Zielonego Przylądka. W 2018 roku przeszedł do portugalskiego trzecioligowca, SC Maria da Fonte, w którym grał przez rok. W latach 2019-2021 był zawodnikiem innego trzecioligowego klubu, Leça FC.
Latem 2021 João Paulo został piłkarzem drugoligowego CD Feirense. Swój debiut w nim zaliczył 7 sierpnia 2021 w przegranym 1:2 domowym meczu ze Sportingiem Covilhã.
Kariera reprezentacyjna.
W reprezentacji Republiki Zielonego Przylądka João Paulo zadebiutował 8 czerwca 2021 w przegranym 0:2 towarzyskim meczu z Senegalem, rozegranym w Thiès. W 2022 roku został powołany do kadry na Puchar Narodów Afryki 2021. Na tym turnieju rozegrał jeden mecz, grupowy z Kamerunem (1:1).

</doc>
<doc id="5272363" url="https://pl.wikipedia.org/wiki?curid=5272363" title="Elber Evora">
Elber Evora

Elber Evora (ur. 2 grudnia 1999 w Rotterdamie) – kabowerdyjski piłkarz grający na pozycji bramkarza. Od 2021 jest zawodnikiem klubu AEL Limassol.
Kariera klubowa.
Swoją piłkarską karierę Evora rozpoczął w 2010 roku w juniorach Feyenoordu. W 2020 roku został zawodnikiem AZ Alkmaar i w sezonie 2020/2021 grał w jego rezerwach w Eerste divisie. W 2021 roku przeszedł do cypryjskiego AEL Limassol.
Kariera reprezentacyjna.
W 2022 roku Evora został powołany do reprezentacji Republiki Zielonego Przylądka na Puchar Narodów Afryki 2021. Na tym turnieju nie rozegrał żadnego meczu.

</doc>
<doc id="5272364" url="https://pl.wikipedia.org/wiki?curid=5272364" title="Karp koi">
Karp koi



</doc>
<doc id="5272365" url="https://pl.wikipedia.org/wiki?curid=5272365" title="RK-3 Korsar">
RK-3 Korsar

RK-3 Korsar (ukr. РК-3 Корсар, dosł. korsarz) "–" ukraiński przeciwpancerny pocisk kierowany zaprojektowany i produkowany przez zakłady . Przyjęty na uzbrojenie Sił Zbrojnych Ukrainy w 2017 roku. Pocisk znalazł się na wyposażeniu Arabii Saudyjskiej i Bangladeszu oraz jest produkowany na licencji w Jordanii.
Historia.
W latach 2013–2014 na Ukrainie przeprowadzano testy nowego przeciwpancernego pocisku kierowanego krajowego projektu i produkcji. Próby uznano za udane, poinformowano, że wyrzutnie mogą wystrzeliwać pociski kierowane i niekierowane z przygotowanych oraz nieprzygotowanych stanowisk ogniowych, a także pojazdów. Projektantem pocisku było biuro konstrukcyjne KKB Łucz.
W 2016 roku pocisk został zaprezentowany prezydentowi Ukrainy Petro Poroszence na poligonie wojskowym w obwodzie kijowskim.
W czerwcu 2017 roku pocisk przeszedł kolejne próby poligonowe strzelania do celu przy bocznym silnym wietrze. Poinformowano o udanej penetracji pancerza czołgu z odległości 2000 m. W 2017 roku ppk "Korsar" został przyjęty na uzbrojenie Sił Zbrojnych Ukrainy. W tym samym roku armia otrzymała pierwsze 50 sztuk z wyrzutniami.
Od 2018 roku w ramach ukraińsko-jordańskiej współpracy wojskowej jordańskie zakłady produkują ukraińskie ppk "Korsar" pod nazwą "Terminator". W tym samym roku kontrakt na dostawę ppk "Korsar" podpisała także Arabia Saudyjska, która wyraziła chęć nabycia obu typów głowic do wyrzutni. Pocisk Korsar stał się również podstawą dla opracowania polskiego pocisku Pirat, w kooperacji polskich firm z biurem Łucz. Zmianie uległ w nim przede wszystkim sposób kierowania, na samonaprowadzanie na cel podświetlony laserem.
W 2019 roku armia ukraińska miała otrzymać już 1000 pocisków Korsar i Stugna-P. W tym samym roku 250 sztuk pocisków zostało zakupionych przez Bangladesz dla tamtejszej straży granicznej.
W 2020 roku ukraińskie ministerstwo obrony podpisało umowę na dostawę kolejnych pocisków.
Charakterystyka.
Cały przenośny zestaw przeciwpancerny RK-3 Korsar składa się z pocisku, wyrzutni oraz modułu naprowadzania. Według zapewnień producenta można go użyć do rażenia ruchomych celów opancerzonych, w tym z dodatkowym pancerzem reaktywnym, a także umocnień lub wkopanych w ziemię pojazdów. Pocisk może być wystrzeliwany przez z żołnierza z ramienia lub z zestawu na trójnogu. Poza tym wyrzutnia przygotowana jest do zamontowania na pojazdach (np. KrAZ Spartan).
Wyrzutnia może być używana w dzień i nocy dzięki zastosowaniu kamery termowizyjnej.
Pocisk jest zdalnie kierowany przy pomocy prowadzącej wiązki laserowej, co czyni go odpornym na elektroniczne zakłócacze. Wymaga to nieprzerwanego generowania wiązki od odpalenia do trafienia w cel. Moduł kierowania waży ok. 5 kg i ma wymiary 300 mm×220 mm×216 mm. Zasięg pocisku mieści się w przedziale od 50 m do 2,5 km.
Pocisk w wyrzutni waży 15,5 kg. Masa wyrzutni to 12 kg. Długość wyrzutni to 1180 mm. Kaliber pocisku "Korsar" to 107 mm.
"Korsar" może być wyposażony w tandemową głowicę kumulacyjną (RK-3K) o penetracji nie mniejszej niż 550 mm ekwiwalentu stali (RHA) albo odłamkowo-burzącą (RK-3OF) o penetracji nie mniejszej niż 50 mm.
Użytkownicy.
 Arabia Saudyjska
 Bangladesz
 Ukraina

</doc>
<doc id="5272367" url="https://pl.wikipedia.org/wiki?curid=5272367" title="Szybka ścieżka - budownictwo">
Szybka ścieżka - budownictwo



</doc>
<doc id="5272370" url="https://pl.wikipedia.org/wiki?curid=5272370" title="Yuri Kosin">
Yuri Kosin



</doc>
<doc id="5272378" url="https://pl.wikipedia.org/wiki?curid=5272378" title="Opowieści z Avonlea">
Opowieści z Avonlea

Opowieści z Avonlea (ang. "Chronicles of Avonlea") – zbiór opowiadań autorstwa L.M. Montgomery, po raz pierwszy wydany w 1912 r. Pierwsze polskie wydanie (w tłumaczeniu Ewy Fiszer) pochodzi z 1991 r.
Książka zawiera 12 opowiadań, których bohaterami są mieszkańcy Avonlea – fikcyjnej kanadyjskiej wioski, położonej na Wyspie Księcia Edwarda.

</doc>
<doc id="5272381" url="https://pl.wikipedia.org/wiki?curid=5272381" title="Glebowo (rejon miedwieński)">
Glebowo (rejon miedwieński)

Glebowo () – wieś (ros. село, trb. sieło) w zachodniej Rosji, w sielsowiecie gostomlanskim rejonu miedwieńskiego w obwodzie kurskim.
Geografia.
Miejscowość położona jest nad Rieutem (lewy dopływ Sejmu), 5 km od centrum administracyjnego sielsowietu (1-ja Gostomla), 23 km na północny zachód od centrum administracyjnego rejonu (Miedwienka), 37,5 km na południowy zachód od Kurska, 20 km od drogi magistralnej (federalnego znaczenia) M2 «Krym».
We wsi znajduje się 25 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 12 osób.

</doc>
<doc id="5272385" url="https://pl.wikipedia.org/wiki?curid=5272385" title="Filirea">
Filirea

Filirea ("Phillyrea" L.) – rodzaj roślin należący do rodziny oliwkowatych. Obejmuje dwa gatunki. Filirea szerokolistna "P. latifolia" jest rozpowszechniona w basenie Morza Śródziemnego od Portugalii po Bliski Wschód, filirea wąskolistna "P. angustifolia" występuje w zachodniej części obszaru śródziemnomorskiego, sięgając na wschodzie do Algierii, bałkańskich wybrzeży Morza Adriatyckiego, Tyrolu i Szwajcarii. Oba gatunki rosną w zaroślach i lasach typowej dla strefy śródziemnomorskiej roślinności twardolistnej, w tym zwłaszcza w makii. Kwitną w maju i czerwcu, słabo pachnące kwiaty zapylane są przez owady.
Są to wolno rosnące, zimozielone krzewy i niskie drzewa, które uprawiano jako ozdobne, zwłaszcza w dawnych ogrodach na obszarach zachodniej Europy o łagodnym, oceanicznym klimacie. Są długowieczne i często pozostają jako rośliny wskaźnikowe dla dawnych parków i ogrodów, podczas gdy współcześnie zastępowane są w uprawie przez zróżnicowane gatunki zimozielone pochodzące z różnych kontynentów. Poza walorami ozdobnymi wykorzystywane były także jako źródło drewna.
Systematyka.
Rodzaj z rodziny oliwkowatych ("Oleaceae"), a w jej obrębie z plemienia "Oleeae".

</doc>
<doc id="5272386" url="https://pl.wikipedia.org/wiki?curid=5272386" title="Phillyrea">
Phillyrea



</doc>
<doc id="5272389" url="https://pl.wikipedia.org/wiki?curid=5272389" title="Rally Albena – Zlatni Piassatzi 1989">
Rally Albena – Zlatni Piassatzi 1989

Rajd Bułgarii 1989 (20. Rally Albena - Zlatni Piassatzi) – 20 edycja rajdu samochodowego Rajd Bułgarii rozgrywanego w Bułgarii. Rozgrywany był od 13 do 14 maja 1989 roku. Była to szesnasta runda Rajdowych Mistrzostw Europy w roku 1989 (rajd miał najwyższy współczynnik - 20) oraz druga runda Rajdowego Pucharu Pokoju i Przyjaźni w roku 1989.

</doc>
<doc id="5272391" url="https://pl.wikipedia.org/wiki?curid=5272391" title="Łoboda (województwo kujawsko-pomorskie)">
Łoboda (województwo kujawsko-pomorskie)



</doc>
<doc id="5272392" url="https://pl.wikipedia.org/wiki?curid=5272392" title="Rajd Złote Piaski 1989">
Rajd Złote Piaski 1989



</doc>
<doc id="5272394" url="https://pl.wikipedia.org/wiki?curid=5272394" title="Ługowa Wola (województwo mazowieckie)">
Ługowa Wola (województwo mazowieckie)



</doc>
<doc id="5272396" url="https://pl.wikipedia.org/wiki?curid=5272396" title="Willy Semedo">
Willy Semedo

Willy Johnson Semedo Afonso (ur. 27 kwietnia 1994 w Montfermeil) – kabowerdyjski piłkarz grający na pozycji skrzydłowego. Od 2021 jest zawodnikiem klubu Pafos FC.
Kariera klubowa.
Swoją piłkarską karierę Semedo rozpoczął w klubie Montrouge FC. W 2014 roku wyjechał na Cypr i został zawodnikiem czwartoligowego Alki Oroklini. W sezonie 2014/2015 wywalczył z nim awans do trzeciej, w sezonie 2015/2016 - do drugiej, a w sezonie 2016/2017 do pierwszej ligi cypryjskiej.
W styczniu 2018 Semedo został zawodnikiem Royalu Charleroi. Swój debiut w nim zaliczył 13 kwietnia 2018 w zremisowanym 2:2 domowym meczu z KRC Genk. W Charleroi rozegrał dwa ligowe mecze.
Latem 2018 Semedo został wypożyczony do drugoligowego KSV Roeselare. Zadebiutował w nim 1 września 2018 w zremisowanym 2:2 domowym spotkaniu z Lommel. W Roeselare spędził pół roku.
W lutym 2019 Semedo przeszedł do rumuńskiego klubu CSM Politehnica Jassy. Swój debiut w nim zanotował 10 lutego 2019 w zwycięskim 1:0 domowym meczu z Gaz Metan Mediaș. Zawodnikiem Politehniki był przez pół roku.
W lipcu 2019 Semedo został zawodnikiem francuskiego Grenoble Foot 38. W Ligue 2 zadebiutował w nim 26 lipca 2019 w zremisowanym 3:3 wyjazdowym spotkaniu z En Avant Guingamp. W Grenoble występował przez dwa sezony.
W lipcu 2021 Semedo trafił do cypryjskiego Pafos FC. Swój debiut w nim zaliczył 21 sierpnia 2021 w zwycięskim 4:0 domowym meczu z APOEL FC. W debiucie strzelił dwa gole.
Kariera reprezentacyjna.
W reprezentacji Republiki Zielonego Przylądka Semedo zadebiutował 7 października 2020 w wygranym 2:1 towarzyskim meczu z Andorą, rozegranym w Andorze. W 2022 roku został powołany do kadry na Puchar Narodów Afryki 2021. Na tym turnieju rozegrał trzy mecze grupowe: z Etiopią (1:0), z Burkiną Faso (0:1) i z Kamerunem (1:1).

</doc>
<doc id="5272399" url="https://pl.wikipedia.org/wiki?curid=5272399" title="Stéphane Léger">
Stéphane Léger

Stéphane Léger (ur. 31 maja 1968) – francuski lekkoatleta specjalizujący się w biegach płotkarskich.
Największy sukces w karierze odniósł w 1987 r. w Birmingham, zdobywając na mistrzostwach Europy juniorów brązowy medal w biegu na 400 metrów przez płotki (uzyskany czas: 51,37).

</doc>
<doc id="5272401" url="https://pl.wikipedia.org/wiki?curid=5272401" title="Rajd Bułgarii 1989">
Rajd Bułgarii 1989



</doc>
<doc id="5272402" url="https://pl.wikipedia.org/wiki?curid=5272402" title="Narew - przeciwlotniczy zestaw rakietowy krótkiego zasięgu">
Narew - przeciwlotniczy zestaw rakietowy krótkiego zasięgu



</doc>
<doc id="5272404" url="https://pl.wikipedia.org/wiki?curid=5272404" title="Państwowa Wyższa Szkoła Zawodowa w Elblągu">
Państwowa Wyższa Szkoła Zawodowa w Elblągu



</doc>
<doc id="5272406" url="https://pl.wikipedia.org/wiki?curid=5272406" title="Peugeot 205 GTI 1.9">
Peugeot 205 GTI 1.9



</doc>
<doc id="5272409" url="https://pl.wikipedia.org/wiki?curid=5272409" title="Windawa II">
Windawa II

Windawa II (, ) – stacja kolejowa w miejscowości Stacija "Ventspils 2", w gminie Windawa, na Łotwie. Położona jest na linii Windawa - Tukums.

</doc>
<doc id="5272413" url="https://pl.wikipedia.org/wiki?curid=5272413" title="Yvan Delrue">
Yvan Delrue

Yvan Delrue (ur. 14 lutego 1968) – belgijski lekkoatleta specjalizujący się w biegach płotkarskich i sprinterskich.
W 1986 r. uczestniczył w rozegranych w Atenach mistrzostwach świata juniorów – w biegu na 400 metrów zajął w półfinale 6. miejsce (uzyskany czas: 47,32) i nie awansował do finału. Największy sukces w karierze odniósł w 1987 r. w Birmingham, zdobywając na mistrzostwach Europy juniorów srebrny medal w biegu na 400 metrów przez płotki (uzyskany czas: 50,96).
Rekordy życiowe:

</doc>
<doc id="5272414" url="https://pl.wikipedia.org/wiki?curid=5272414" title="Presidential Cycling Tour of Turkey 2022">
Presidential Cycling Tour of Turkey 2022

Presidential Cycling Tour of Turkey 2022 – 57. edycja wyścigu kolarskiego Presidential Cycling Tour of Turkey, która odbyła się w dniach od 10 do 17 kwietnia 2022 na liczącej 1303 kilometry trasie składającej się z 8 etapów, biegnącej z Bodrum do Stambułu. Impreza kategorii 2.Pro była częścią UCI ProSeries 2022.
Wyniki etapów.
Etap 8.
Ostatni etap wyścigu został odwołany po przejechaniu około 25 kilometrów ze względu na niekorzystne warunki atmosferyczne (opady deszczu). Mokra nawierzchnia na początku rywalizacji, mimo niskiej prędkości jazdy kolarzy, doprowadziły do poważnej kraksy w peletonie.

</doc>
<doc id="5272417" url="https://pl.wikipedia.org/wiki?curid=5272417" title="Jan Jarmoliński">
Jan Jarmoliński

Jan Jarmoliński herbu Korczak (zm. przed 11 kwietnia 1654) – sędzia krzemieniecki w latach 1644-1653.
Poseł na sejm 1645 roku.

</doc>
<doc id="5272418" url="https://pl.wikipedia.org/wiki?curid=5272418" title="Bogusław Barnaś">
Bogusław Barnaś

Bogusław Barnaś (ur. w Mielcu) – polski architekt, projektant, nauczyciel akademicki.
Życiorys.
Bogusław Barnaś jest absolwentem Wydziału Architektury Politechniki Krakowskiej oraz Wydziału Architektury Fachhochschule Münster. Doświadczenie zawodowe zdobywał w Polsce, Anglii oraz Szkocji, pracując m.in. w Londynie u Normana Fostera – jednego z najwybitniejszych współczesnych architektów na świecie, pracowni Make Architects oraz krakowskiej pracowni Ingarden &amp; Ewy Architekci. W grudniu 2009 roku założył interdyscyplinarną pracownię projektową BXB studio.
Projektował budynki i założenia urbanistyczne m.in. w Polsce, Szwajcarii, Wielkiej Brytanii, Szwecji, Arabii Saudyjskiej, Korei Południowej i Jordanii.
W swojej działalności projektowej poszukuje syntezy człowieka z naturą, łączy zakorzenioną od wieków tradycję z nowoczesnym zrównoważonym rozwojem. Czerpie inspiracje z rodzimych wzorców, odwołuje się do bogatej polskiej kultury, przetwarzając historyczne motywy w nowoczesny współczesny design.
W 2014 roku został zaliczony do grona 20 najbardziej utalentowanych młodych architektów świata wg wydawnictwa Wallpaper. W 2015 roku znalazł się w gronie 15 najlepszych polskich architektów przed czterdziestką według Property Design. W roku 2018 otrzymał nagrodę „Architekci Małopolski 2017” za projekt Małopolskiej Chaty Podcieniowej oraz nagrodę PLGBC Green Building Awards za najlepszy projekt ekologiczny dla Eco Warsaw Tower. W tym samym roku Property Design umieściło BXB studio na liście 25 najpopularniejszych polskich biur architektonicznych.
W roku 2019 został ponownie nagrodzony przez PLGBC za Dom Symbiotyczny w kategorii najlepszy projekt ekologiczny. W 2021 projekt Małopolskiej Chaty Podcieniowej został zwycięzcą międzynarodowego konkursu Global Design Architecture Awards – Rethinking the Future jako jedyna realizacja z całego świata w tej kategorii. W tym samym roku za ten dom otrzymał również nagrodę German Design Award 2022 Special oraz The European Property Award, a wydawnictwo Property Design umieściło go na liście 10 najpopularniejszych polskich architektów.
Wystawy i wykłady.
2022
2021
2020
2019
2018
2017
2016
2015
2014
2013

</doc>
<doc id="5272422" url="https://pl.wikipedia.org/wiki?curid=5272422" title="Niebieska flaga">
Niebieska flaga

 – manga autorstwa KAITO, publikowana na stronie internetowej "Shōnen Jump+" od lutego 2017 do kwietnia 2020 roku.
Fabuła.
Taichi Ichinose nie znosi Futaby Kuze. W liceum trafią do tej samej klasy, gdzie dołącza do nich Touma Mita, przyjaciel z dzieciństwa bohaterów. Futaba otwiera się przed Taichim i przyznaje, że podkochuje się w Toumie. Mimo niechęci Taichiego, prosi go o pomoc w wyznaniu tego.
Publikacja serii.
Manga była publikowana w serwisie "Shōnen Jump+" od 1 lutego 2017 do 8 kwietnia 2020. Seria została wydana również w ośmiu tomach tankōbon.
Na Anime Expo 2019, Viz Media ogłosiło, że nabyło licencję wydanie serii w języku angielskim. Manga jest również wydawana po francusku przez Kurokawę, po niemiecku przez Carlsen Verlag, po włosku i portugalsku przez Panini Comics i po hiszpańsku przez Editorial Ivrea.
W Polsce licencję na wydawanie mangi zakupiło Studio JG.
Odbiór.
Seria była finalistą nagrody "Los Angeles Times" 2020 w kategorii powieści graficznych. Young Adult Library Services Association umieściło serię w pierwszej dziesiątce na liście 126 najlepszych powieści graficznych dla nastolatków z 2021 roku.
Rebecca Silverman z Anime News Network przyznała pierwszym czterem tomom ocenę A-, chwaląc je za kreskę, postacie i historię, ale krytykując za to, że czasami niektóre postacie mogą wydawać się zbyt agresywne lub nieśmiałe. Melina Dargis z "The Fandom Post" bardzo chwali serię za historię i bohaterów, twierdząc, że jest to najlepsza licealna manga z gatunku okruchy życia tego roku. Podobnie jak Silverman i Dargis, Demezela z Anime UK News chwaliła historię, grafikę i postacie, ostatecznie przyznając pierwszemu tomowi ocenę 9/10.

</doc>
<doc id="5272447" url="https://pl.wikipedia.org/wiki?curid=5272447" title="Kalendarium inwazji Rosji na Ukrainę">
Kalendarium inwazji Rosji na Ukrainę

Kalendarium inwazji Rosji na Ukrainę od dnia wkroczenia wojsk rosyjskich na terytorium Ukrainy.
Kalendarium według miesięcy:

</doc>
<doc id="5272457" url="https://pl.wikipedia.org/wiki?curid=5272457" title="Cerkiew Opieki Matki Bożej w Kijowie">
Cerkiew Opieki Matki Bożej w Kijowie



</doc>
<doc id="5272461" url="https://pl.wikipedia.org/wiki?curid=5272461" title="201 Baza Wojskowa">
201 Baza Wojskowa

201 Gatczyńska Baza Wojskowa odznaczona dwukrotnie Orderem Czerwonego Sztandaru i Orderem Żukowa () - jednostka wojskowa Sił Zbrojnych Federacji Rosyjskiej.
Baza wchodzi w skład Centralnego Okręgu Wojskowego.
Historia i szlak bojowy.
201 Dywizja Strzelecka.
Rozkazem Naczelnego Dowództwa 1 czerwca 1943 w rejonie tosnieńskim obwodu leningradzkiego z brygad bezpieczeństwa wewnętrznego Leningradu, brygady pogranicznej i samodzielnych jednostek brygady piechoty morskiej Floty Bałtyckiej, która broniła Leningradu od 1941, sformowano 201 Dywizję Strzelecką.
Chrzest bojowy dywizja otrzymała w 1944 w walkach o wyzwolenie Gatczyny. W ramach Frontu Leningradzkiego jednostki dywizji wyzwoliły ponad 55 osad i zdobyły miasto Gatczyna, rozkazem Naczelnego Wodza nr 012 z dnia 27 stycznia 1944 otrzymując honorowe imię „Gatczyńska”.
W dniach 11–13 lutego 1944 w ramach Frontu Leningradzkiego dywizja bierze udział w natarciu - po pokonaniu 134 kilometrów przekroczyła z marszu rzekę Ługę i zdobyła miasto Ługa, za co rozkazem Naczelnego Wodza nr 0143 z dnia 29 maja 1944 otrzymała Order Czerwonego Sztandaru.
W kwietniu-lipcu 1944 brała udział w operacji narwskiej, walczyła na przyczółku narwskim i wyzwoliła miasto Narwa. Od września do października 1944 toczyła zacięte walki, zajmując Estonię i Łotwę wraz z jej stolicą Rygą. Następnie do 1945 prowadziła działania bojowe w krajach nadbałtyckich, uczestnicząc w likwidacji zgrupowania kurlandzkiego. Dzień Zwycięstwa obchodziła w łotewskim porcie Kandava.
Za udział w bitwach podczas II wojny światowej 3 żołnierzy dywizji otrzymało tytuł Bohatera Związku Radzieckiego, 13 otrzymało Order Lenina, 107 - Order Czerwonego Sztandaru, 174 - Order Wojny Ojczyźnianej I stopnia; 253 – order Wojny Ojczyźnianej II stopnia, 1260 - Order Czerwonej Gwiazdy, 310 - Order Sławy III stopnia, 3687 - medal „Za odwagę”, 2753 - medal „Za Zasługi Wojskowe”.
Od maja do lipca 1945 dywizja stacjonowała na północny zachód od łotewskiego miasta Tukums, a od sierpnia 1945 była transportowana sześcioma eszelonami wojskowymi na trasie Tukums - Jełgawa - Smoleńsk - Riażsk - Penza - Kujbyszew - Czkałow (współczesny Orenburg) - Aktiubińsk - Taszkient - Samarkanda; do 18 października 1945 skoncentrowana została w mieście Duszanbe (Tadżycka SRR), wchodząc w skład oddziałów Turkiestańskiego Okręgu Wojskowego. Tam jako 201 Dywizja Zmechanizowana stacjonowała do grudnia 1979, zajmując się planowym szkoleniem bojowym.
201 Dywizja Zmechanizowana.
W grudniu 1979 jednostki dywizji postawiono w stan pogotowia, zmobilizowano do stanów wojennych i przeprowadzono koordynację bojową, po czym przerzucono je do miasta Termez w Uzbeckiej SRR, gdzie weszły w skład 40 Armii. W lutym 1980 dywizja w ramach Ograniczonego Kontyngentu Wojsk Radzieckich wkroczyła na terytorium Demokratycznej Republiki Afganistanu. Dywizja brała udział w rajdach i działaniach bojowych w prowincjach Kunduz, Takhar, Balkh, Baghlan, Samangan. 
W maju 1985 dekretem Prezydium Rady Najwyższej ZSRR dywizja została odznaczona drugim Orderem Czerwonego Sztandaru.
W lutym 1989 dywizja została wycofana z Afganistanu i rozmieszczona na terytorium Tadżyckiej SRR w miastach Duszanbe, Kurgan-Tyube i Kulyab. Za walki w Afganistanie 2 żołnierzy dywizji otrzymało tytuł Bohatera Związku Radzieckiego, 6 otrzymało Order Lenina, 47 – order Czerwonego Sztandaru, 2040 – order Czerwonej Gwiazdy, 332 – order "Za Służbę Ojczyźnie w Siłach Zbrojnych ZSRR", 2129 - medal "Za Odwagę", 3482 - medal "Za zasługi wojskowe", 6983 - nagrody Demokratycznej Republiki Afganistanu.
Od 1992 do 1996 w warunkach konfliktu wewnątrzpaństwowego w Republice Tadżykistanu dywizja realizowała zadania zapewnienia porządku publicznego, ochrony najważniejszych obiektów wojskowych i państwowych w Republice Tadżykistanu, zabezpieczała przejścia graniczne. Za działania w ramach stanu wyjątkowego w Republice Tadżykistanu jeden żołnierz otrzymał tytuł Bohatera Federacji Rosyjskiej, 15 odznaczono Orderem Odwagi, 13 Orderem Zasługi Wojskowej, 1 został odznaczony medalem Orderu Zasługi Ojczyzny II stopnia, 9 - medalem „Za odwagę”, 26 - medalem Suworowa, 42 - medalem „Za umacnianie współpracy bojowej".
Współcześnie.
Dekretem Prezydenta Federacji Rosyjskiej nr 1055 z 5 września 2005 roku 201 Dywizja Zmechanizowana została przemianowana na 201 Bazę Wojskową. W 2010 na podstawie zarządzenia Szefa Sztabu Generalnego Sił Zbrojnych Federacji Rosyjskiej 201 Baza Wojskowa została przeformowana do struktury brygadowej.
W 2012 baza została odznaczona Orderem Żukowa.
1 grudnia 2016 na podstawie zarządzenia Szefa Sztabu Generalnego Sił Zbrojnych Federacji Rosyjskiej baza została ponownie przeformowana do struktury brygadowej. Dyslokacja bazy to Duszanbe i Kurgan-Tube, liczebność ponad 6000 personelu wojskowego, pełniącego służbę głównie na podstawie kontraktu. Roczna służba wojskowa na podstawie kontraktu w Republice Tadżykistanu przeliczana jest za 3 lata służby na terytorium Rosji. Jednocześnie personel wojskowy wszystkich kategorii otrzymuje podwójny dodatek pieniężny. Płaca minimalna żołnierza kontraktowego wynosi około 30 000 rubli.
W skład bazy wchodzą dwa poligony (Lyaur i Sambuli) oraz piechota zmechanizowana, artyleria, jednostki rozpoznania, obrony przeciwlotniczej i inne; od września 2015 włączono grupę lotniczą. Baza jest największą rosyjską formacją wojskową poza granicami Federacji Rosyjskiej. Na terenie obozu wojskowego w Duszanbe od maja 2007 działa świątynia-kaplica Iwerskiej Ikony Matki Bożej, zbudowana z datków personelu bazy wojskowej i przy udziale sponsorów z Rosji. W budowie brali udział nie tylko chrześcijanie, ale także przedstawiciele innych wyznań religijnych. Baza posiada własne centrum radiowo-telewizyjne z redakcją programów telewizyjnych i radiowych „TV-201”, które nadają na terenie bazy; ukazuje się także gazeta „Soldat Rossii”, która od 1943 uważana jest za następcę prawnego gazety dywizyjnej „Krasnoarmejskoje Słowo”.. 

</doc>
<doc id="5272464" url="https://pl.wikipedia.org/wiki?curid=5272464" title="Mistrzostwa Świata w Narciarstwie Dowolnym i Snowboardingu 2019 – skicross mężczyzn">
Mistrzostwa Świata w Narciarstwie Dowolnym i Snowboardingu 2019 – skicross mężczyzn

Rywalizacja mężczyzn w skicrossie podczas mistrzostw świata w Utah została rozegrana w Solitude. Kwalifikacje rozegrano 1 lutego o 14:30, z kolei biegi finałowe 2 lutego o 13:22. Złoty medal wywalczył Francuz François Place, który wyprzedził dwóch Kanadyjczyków: Brady'ego Lemana oraz Kevina Drury'ego.
Finały.
"Opracowano na podstawie materiału źródłowego": 

</doc>
<doc id="5272465" url="https://pl.wikipedia.org/wiki?curid=5272465" title="Marzec '68">
Marzec '68



</doc>
<doc id="5272466" url="https://pl.wikipedia.org/wiki?curid=5272466" title="Marzec '68 (film)">
Marzec '68 (film)



</doc>
<doc id="5272468" url="https://pl.wikipedia.org/wiki?curid=5272468" title="Marzec ’68">
Marzec ’68



</doc>
<doc id="5272469" url="https://pl.wikipedia.org/wiki?curid=5272469" title="Błagodatnoje (rejon miedwieński)">
Błagodatnoje (rejon miedwieński)

Błagodatnoje () – wieś (ros. деревня, trb. dieriewnia) w zachodniej Rosji, w sielsowiecie gostomlanskim rejonu miedwieńskiego w obwodzie kurskim.
Geografia.
Miejscowość położona jest nad Rieutem (lewy dopływ Sejmu), 8 km od centrum administracyjnego sielsowietu (1-ja Gostomla), 26 km na północny zachód od centrum administracyjnego rejonu (Miedwienka), 38 km na południowy zachód od Kurska, 22 km od drogi magistralnej (federalnego znaczenia) M2 «Krym».
We wsi znajduje się 49 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 56 osób.

</doc>
<doc id="5272470" url="https://pl.wikipedia.org/wiki?curid=5272470" title="Linia kolejowa Linz Urfahr – Aigen-Schlägl">
Linia kolejowa Linz Urfahr – Aigen-Schlägl



</doc>
<doc id="5272471" url="https://pl.wikipedia.org/wiki?curid=5272471" title="Aleksander Araszkiewicz">
Aleksander Araszkiewicz

 
Aleksander Stanisław Araszkiewicz (ur. 1946 w Józefowie k. Poznania) – polski lekarz, profesor nauk medycznych, specjalista psychiatra i psychoterapeuta. Kierownik Katedry i Kliniki Psychiatrii w Collegium Medicum im. Ludwika Rydygiera w Bydgoszczy Uniwersytetu Mikołaja Kopernika w Toruniu w latach 1995-2021. Od 1995 roku konsultant wojewódzki w dziedzinie psychiatrii województwa kujawsko-pomorskiego.
Życiorys.
Ukończył studia na Wydziale Lekarskim Wojskowej Akademii Medycznej w Łodzi w 1970. W latach 1995–2021 obejmował stanowisko kierownika Katedry i Kliniki Psychiatrii Akademii Medycznej w Bydgoszczy (w 2004 przekształconej w Collegium Medicum Uniwersytetu Mikołaja Kopernika). W 2001 uzyskał tytuł profesora. W latach 2007–2010 pełnił funkcję prezesa Polskiego Towarzystwa Psychiatrycznego.

</doc>
<doc id="5272472" url="https://pl.wikipedia.org/wiki?curid=5272472" title="Błagodatnoje">
Błagodatnoje

Błagodatnoje () – nazwa toponimów w Rosji

</doc>
<doc id="5272474" url="https://pl.wikipedia.org/wiki?curid=5272474" title="Linia kolejowa Wien West – Salzburg">
Linia kolejowa Wien West – Salzburg



</doc>
<doc id="5272480" url="https://pl.wikipedia.org/wiki?curid=5272480" title="It's a Beautiful Day">
It's a Beautiful Day



</doc>
<doc id="5272503" url="https://pl.wikipedia.org/wiki?curid=5272503" title="Linia kolejowa Stuttgart-Zuffenhausen – Calw">
Linia kolejowa Stuttgart-Zuffenhausen – Calw



</doc>
<doc id="5272506" url="https://pl.wikipedia.org/wiki?curid=5272506" title="11 Armia Sił Powietrznych i Obrony Przeciwlotniczej">
11 Armia Sił Powietrznych i Obrony Przeciwlotniczej

11 Armia Sił Powietrznych i Obrony Przeciwlotniczej odznaczona Orderem Czerwonego Sztandaru (ros. 11-я Краснознамённая армия ВВС и ПВО (11-я А ВВС и ПВО)) – związek operacyjny Sił Zbrojnych Federacji Rosyjskiej, w Siłach Powietrznych Federacji Rosyjskiej w ramach Wschodniego Okręgu Wojskowego.
11 Armia Lotnicza i Obrony Powietrznej powstała w wyniku połączenia sił powietrznych i wojsk obrony powietrznej i 1 marca 1998 w ramach nowego rodzaju sił zbrojnych osiągnęła gotowość operacyjną.
Historia.
1 czerwca 1957 sformowano 1 Dalekowschodnią Specjalną Armię Powietrzną (ODVA), a w marcu 1960 11 Samodzielną Armię Obrony Przeciwlotniczej (OA PVO). Obie armie dekretem Prezydium Rady Najwyższej ZSRR z 30 kwietnia 1975 zostały odznaczone Orderem Czerwonego Sztandaru. 1 czerwca 1998 armie połączono, tworząc 11 Armię Sił Powietrznych i Obrony Przeciwlotniczej. 615 wojskowych wzięło udział w operacji na Kaukazie Północnym, 73 z nich otrzymało państwowe ordery i medale.
&lt;br&gt;W lutym 2010 wprowadzona została w życie "Doktryna Wojenna Federacji Rosyjskiej". Utworzone zostały cztery dowództwa operacyjno-strategiczne, a w ślad za nimi cztery okręgi wojskowe. Każdemu z nich podporządkowano jedno dowództwo SPiOP. We Wschodnim Okręgu Wojskowym na bazie 11 Armii Sił Powietrznych i Obrony Przeciwlotniczej utworzono 3 Dowództwo SPiOP. Korpusy i dywizje obrony powietrznej przeformowano w Brygady Obrony Powietrzno-Kosmicznej, włączając w ich struktury elementy wojsk radiotechnicznych.
&lt;br&gt;1 sierpnia 2015 dekret prezydenta Federacji Rosyjskiej powołał w miejsce Dowództwa Sił Powietrznych i Dowództwa Obrony Powietrzno-Kosmicznej Główne Dowództwo Sił Powietrzno-Kosmicznych. Na bazie Sił Powietrznych i Wojsk Powietrzno-Kosmicznych powstały Siły Powietrzno-Kosmiczne. Dowództwo SPiOP przekształcone zostało na powrót w 11 ALiOP.

</doc>
<doc id="5272507" url="https://pl.wikipedia.org/wiki?curid=5272507" title="Mistrzostwa Świata w Kajakarstwie 1973">
Mistrzostwa Świata w Kajakarstwie 1973

10. Mistrzostwa świata w kajakarstwie odbyły się w 1973 w Tampere.
Rozegrano 15 konkurencji męskich i 3 kobiece. Mężczyźni startowali w kanadyjkach jedynkach (C-1) i dwójkach (C-2) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. Liczba i rodzaj konkurencji nie zmieniły się od poprzednich mistrzostw.
Pierwsze miejsce w klasyfikacji medalowej wywalczyli reprezentanci Związku Radzieckiego.

</doc>
<doc id="5272508" url="https://pl.wikipedia.org/wiki?curid=5272508" title="Bertalan Kun">
Bertalan Kun

Bertalan Kun (ur. 6 maja 1999 w Veszprémie) – węgierski piłkarz grający na pozycji ofensywnego pomocnika w serbskim klubie Proleter Nowy Sad. Były młodzieżowy reprezentant Węgier.

</doc>
<doc id="5272509" url="https://pl.wikipedia.org/wiki?curid=5272509" title="Linia kolejowa Hannover – Kassel">
Linia kolejowa Hannover – Kassel



</doc>
<doc id="5272510" url="https://pl.wikipedia.org/wiki?curid=5272510" title="Wojciech Suski">
Wojciech Suski

Wojciech Suski (ur. 29 września 1936 w Warszawie, zm. 3 kwietnia 2022) – polski chemik, prof. dr hab.
Życiorys.
Był synem Mariana Suskiego i bratem Tadeusza Suskiego.
W 1959 ukończył studia chemiczne w Politechnice Wrocławskiej. Już w czasie studiów pracował, początkowo w Instytucie Chemii Uniwersytetu Wrocławskiego (1957–1958), od 1958 w Instytucie Chemii Nieorganicznej i Metalurgii Pierwiastków Pierwiastków Rzadkich PWr.. W 1965 obronił na Politechnice Wrocławskiej pracę doktorską. Odszedł z tej uczelni w 1968. Od 1968 pracował w Instytucie Niskich Temperatur i Badań Strukturalnych PAN. W 1973 uzyskał w Instytucie Chemii Fizycznej PAN stopień doktora habilitowanego. 13 stycznia 1983 nadano mu tytuł profesora w zakresie nauk chemicznych. W INTiBS PAN był m.in. zastępcą dyrektora ds. ogólnych (1974–1983 i 1995–1997), zastępcą dyrektora ds. naukowych (1990–1995) oraz kierownikiem Oddziału Magnetyków i Metali (1992–1998).
Pracował też w Międzynarodowym Laboratorium Silnych Pól Magnetycznych i Niskich Temperatur Polskiej Akademii Nauk.
Zajmował się fizykochemią, badał własności magnetyczne i pokrewne związków uranu i innych związków pierwiastków f-elektronowych.
Był członkiem Polskiego Towarzystwa Chemicznego (od 1959), Polskiego Towarzystwa Fizycznego (od 1983, w tym w latach 1998–2000 członkiem Zarządu Głównego), Komitetu Fizyki PAN (1984–1989), Komitetu Nauki o Materiałach PAN (1984–1986) oraz sekcji fizyki Komitetu Badań Naukowych (1992–1996).
W 1976 został odznaczony Srebrnym Krzyżem Zasługi, w 1991 Krzyżem Kawalerskim Orderu Odrodzenia Polski.
Zmarł 3 kwietnia 2022.
Został pochowany na cmentarzu Ducha Świętego we Wrocławiu.

</doc>
<doc id="5272511" url="https://pl.wikipedia.org/wiki?curid=5272511" title="Linia kolejowa Gießen – Fulda">
Linia kolejowa Gießen – Fulda



</doc>
<doc id="5272514" url="https://pl.wikipedia.org/wiki?curid=5272514" title="Linia kolejowa Ottbergen – Northeim.">
Linia kolejowa Ottbergen – Northeim.



</doc>
<doc id="5272515" url="https://pl.wikipedia.org/wiki?curid=5272515" title="Sagat Abikeyeva">
Sagat Abikeyeva



</doc>
<doc id="5272516" url="https://pl.wikipedia.org/wiki?curid=5272516" title="Mistrzostwa Świata w Narciarstwie Dowolnym 2019">
Mistrzostwa Świata w Narciarstwie Dowolnym 2019



</doc>
<doc id="5272517" url="https://pl.wikipedia.org/wiki?curid=5272517" title="Jaskinia Eurypidesa">
Jaskinia Eurypidesa

Jaskinia Eurypidesa – długa (ok. 47 m) i wąska jaskinia z dziesięcioma niewielkimi komorami znajdująca się niedaleko w południowo-wschodniej części Salaminy, wskazywana przez tradycję jako miejsce zamieszkania Eurypidesa, greckiego dramaturga żyjącego w V w. p.n.e. Jaskinia jest położona na zboczu góry w pobliżu miejscowości Peristeria ponad wodami Zatoki Sarońskiej.
Filochoros i Satyros z Kallatydy (Satyros Perypatetyk) wspominają, że Eurypides unikał ludzi, mieszkając w jaskini. Aulus Gellius w swoich "Nocach attyckich" wspomina o odwiedzeniu jaskini, w której Eurypides "pisał tragedie" ("Noctes atticae XV, 20"). 
Rozpoczęte w 1994 badania zakończyły się pięćdziesięciodniowymi wykopaliskami przeprowadzonymi w 1997. Dwudziestoosobowy zespół, któremu przewodził Yannos G. Lolos, profesor archeologii prehistorycznej na uniwersytecie w Janinie, we współpracy z Wydziałem Paleoantropologii greckiego Ministerstwa Kultury odkrył szereg artefaktów, które pozwoliły na stwierdzenie, że miejsce to było zasiedlone już w czasach neolitycznych. W okresie mykeńskim było używane jako cmentarz, a w czasach rzymskich jako sanktuarium. 
Szczególnie interesującym znaleziskiem okazał się gliniany kubek ("σκύφος") pokryty czarnym szkliwem datowany na 440-430 r. p.n.e. Znajduje się na nim sześcioliterowy napis ΕΥΡΙΠΠ – początek imienia Eurypidesa. Napis został naniesiony później, prawdopodobnie w II w. p.n.e. 
W pobliżu jaskini znajdują się ruiny starożytnej świątyni Dionizosa. 

</doc>
<doc id="5272520" url="https://pl.wikipedia.org/wiki?curid=5272520" title="Linia kolejowa Bietigheim-Bissingen – Bruchsal">
Linia kolejowa Bietigheim-Bissingen – Bruchsal



</doc>
<doc id="5272523" url="https://pl.wikipedia.org/wiki?curid=5272523" title="T. E. B. Clarke">
T. E. B. Clarke



</doc>
<doc id="5272525" url="https://pl.wikipedia.org/wiki?curid=5272525" title="Ze'ev Ben-Zvi">
Ze'ev Ben-Zvi



</doc>
<doc id="5272526" url="https://pl.wikipedia.org/wiki?curid=5272526" title="Mariola Wołochowicz">
Mariola Wołochowicz

Mariola Wołochowicz (ur. 1961, zm. 10 lipca 2016) – polska działaczka, pisarka i publicystka katolicka, promotorka naturalnego planowania rodziny, odnowy biblijnej i poradnictwa rodzinnego, tłumaczka. 
Życiorys.
Była studentką germanistyki na Uniwersytecie Warszawskim. Naukę kontynuowała na zaocznych studiach teologii katolickiej na Studium Teologii dla Świeckich w Warszawie (potem: Papieski Wydział Teologiczny). Wraz z poznanym w 1980 mężem, Piotrem, założyła Fundację Misja Służby Rodzinie (1992), będącą polską częścią "Family Life Mission" Waltera i Ingrid Trobischów. W 1986 małżeństwo współzałożyło Stowarzyszenie na Rzecz Naturalnego Rodzenia i Karmienia (wspierane przez Włodzimierza Fijałkowskiego). W 1990 uzyskała tytuł magistra teologii katolickiej, a potem zajęła się działalnością publicystyczną. W 1993 (z mężem i innymi) założyła Instytut Naturalnego Planowania Rodziny według metody prof. Josefa Rötzera (była tłumaczką tego naukowca podczas jego pobytów w Polsce). Od 1995 do 1999 małżeństwo prowadziło stałą rubrykę w miesięczniku "Droga", która poświęcona była zagadnieniom miłości i seksualności człowieka (140 artykułów wydanych następnie jako cztery książki).
Zmarła na czerniaka, którego zdiagnozowano u niej w 2004, jednak poważne przerzuty pojawiły się w listopadzie 2015.
Publikacje.
Najważniejsze publikacje:
Rodzina.
6 lutego 1982 wzięła ślub z Piotrem Wołochowiczem, elektronikiem, działaczem i publicystą katolickim. Małżeństwo miało trójkę dzieci: Magdalenę (ur. 1983), Daniela (ur. 1986) oraz Ireneusza (ur. 1988).

</doc>
<doc id="5272527" url="https://pl.wikipedia.org/wiki?curid=5272527" title="Linia kolejowa Groß Schönebeck – Berlin-Wilhelmsruh">
Linia kolejowa Groß Schönebeck – Berlin-Wilhelmsruh



</doc>
<doc id="5272528" url="https://pl.wikipedia.org/wiki?curid=5272528" title="Mistrzostwa Świata Mężczyzn w Curlingu 2022">
Mistrzostwa Świata Mężczyzn w Curlingu 2022

Mistrzostwa Świata Mężczyzn w Curlingu 2022 – turniej, który odbył się w dniach 2 - 10 kwietnia 2022 w amerykańskim Las Vegas. Mistrzami świata zostali Szwedzi, wicemistrzami Kanadyjczycy, a brąz zdobyli Włosi.
Sponsorem tytularnym turnieju był liechtensteiński bank LGT Group.
Gospodarz.
Stany Zjednoczone gościły mistrzostwa świata mężczyzn w curlingu po raz 9 (ostatni raz w 2018). Las Vegas było miastem gospodarzem po raz drugi (poprzednio w 2018).
Kwalifikacje.
Do turnieju zakwalifikowało się 13 reprezentacji.
Rosyjska Federacja Curlingu.
Trybunał Arbitrażowy do spraw Sportu 17 grudnia 2020 zakazał rywalizacji rosyjskich sportowców pod flagą swojego kraju. W wyniku tego wyroku Światowa Federacja Curlingu zdecydowała, że Rosjanie będą rywalizować pod logo Rosyjskiej Federacji Curlingu z użyciem akronimu "RCF".
4 marca 2022 Światowa Federacja Curlingu wykluczyła Rosjan z rywalizacji w organizowanych przez siebie zawodach z powodu inwazji Rosji na Ukrainę. 12 marca 2022 poinformowano, że miejsce Rosjan zajmie trzecia drużyna World Qualification Event 2022 Finlandia.
Reprezentacje.
"pogrubieniem oznaczono skipów."
Przebieg turnieju.
System rozgrywek.
Round Robin rozegrany został w systemie kołowym (każdy z każdym). Odbyło się 20 kolejek. W każdej z nich wystąpiło osiem drużyn (rozegrane zostały cztery mecze). Do fazy play-off awansowało sześć najlepszych drużyn. W I rundzie fazy play-off 4 drużyna po Round Robin zagrała z 5 drużyną, a 3 z 6. Zwycięzcy awansowali do półfinałów, w których zagrali z 1 i 2 drużyną po Round Robin. Zwycięzcy półfinałów zagrali o mistrzostwo w finale, a przegrani w meczu o brązowy medal.
Kontrowersje.
Zawodnicy narzekali na przygotowanie lodu na mistrzostwach. Kanadyjczyk Brad Gushue po meczu finałowym stwierdził, że był to najgorszy lód, na jakim grał w turnieju tej rangi.
Medaliści.
W finale Szwedzi pokonali Kanadyjczyków 8:6. Drużyna prowadzona przez Niklasa Edina została pierwszym zespołem w historii, który wygrał mistrzostwa świata mężczyzn czwarty raz z rzędu. Niklas Edin i Oskar Eriksson zostali pierwszymi curlerami w historii, którzy zdobyli mistrzostwo świata mężczyzn sześć razy.
Po raz pierwszy w historii medal mistrzostw świata seniorów w curlingu wywalczyła reprezentacja Włoch.
Play-off.
Play-off kwalifikacje.
"9 kwietnia, 14:00 "
Półfinały.
"9 kwietnia, 19:00 GMT-7"
Mecz o 3. miejsce.
"10 kwietnia, 11:00 GMT-7"
Finał.
"10 kwietnia, 16:00 GMT-7"

</doc>
<doc id="5272529" url="https://pl.wikipedia.org/wiki?curid=5272529" title="Joshua Borkovsky">
Joshua Borkovsky



</doc>
<doc id="5272532" url="https://pl.wikipedia.org/wiki?curid=5272532" title="Linia kolejowa Creidlitz – Rossach.">
Linia kolejowa Creidlitz – Rossach.



</doc>
<doc id="5272533" url="https://pl.wikipedia.org/wiki?curid=5272533" title="Peruwiańska Federacja Piłki Nożnej">
Peruwiańska Federacja Piłki Nożnej



</doc>
<doc id="5272535" url="https://pl.wikipedia.org/wiki?curid=5272535" title="Remigian Grocholski">
Remigian Grocholski



</doc>
<doc id="5272537" url="https://pl.wikipedia.org/wiki?curid=5272537" title="Proporcjonalna metoda głosowania przez aprobaty">
Proporcjonalna metoda głosowania przez aprobaty

Proporcjonalna metoda głosowania przez aprobaty (PGA) (ang. ) – proporcjonalny system wyboru komitetów (czyli grup reprezentantów) w drodze głosowania. PGA jest rozszerzeniem metody D’Hondta, które pozwala wyborcom głosować bezpośrednio na kandydatów, a nie na partie polityczne. Zgodnie z PGA wyborcy głosują za pomocą , czyli wskazują (dowolną liczbę) kandydatów, których akceptują.
Historia.
Metoda PGA została po raz pierwszy zaproponowana w 1895 roku przez duńskiego matematyka . Wariant tej metody był używany na początku XX wieku w Szwecji, między innymi w lokalnych wyborach, oraz w latach 1909–1921 do wyłaniania reprezentantów w obrębie partii politycznych. Po 1921 roku została zastąpiona . Metoda PGA została na nowo odkryta w 2001 roku przez Foresta Simmonsa, który jako pierwszy zaproponował angielską nazwę „proportional approval voting”.
Definicja.
PGA wybiera komitet (podzbiór kandydatów o ustalonej liczności) z najwyższym wynikiem punktowym, gdzie wynik punktowy jest obliczany w następujący sposób. Dla ustalonego komitetu formula_1 sprawdzamy, na ilu kandydatów z formula_1 zagłosował każdy z wyborców. Jeżeli dany wyborca zagłosował na formula_3 kandydatów z formula_4 to przyjmujemy, że wyborca ten przypisuje formula_1 liczbę punktów równą formula_3-tej liczbie harmonicznej:
Wynik punktowy komitetu formula_1 jest sumą punktów, które wyborcy przypisują komitetowi.
Formalna definicja metody PGA jest następująca. Oznaczmy zbiór kandydatów przez formula_9 zbiór wyborców przez formula_10 a oczekiwany rozmiar komitetu przez formula_11 Niech formula_12 oznacza zbiór kandydatów, na których zagłosował wyborca formula_13 Wynik punktowy komitetu formula_14 o rozmiarze formula_15 jest zdefiniowany jako formula_16 PGA wybiera komitet formula_4 który otrzymał najwięcej punktów.
Przykład 1.
Załóżmy, że chcemy wybrać dwóch spośród czterech kandydatów. Kandydaci to: Anna (A), Bartosz (B), Cezary (C) i Dorota (D). Mamy 30 wyborców, którzy oddali następujące głosy:
Mamy 6 możliwych wyników (dwuosobowych komitetów): AB, AC, AD, BC, BD, oraz CD.
Anna i Cezary zostają wybrani zgodnie z metodą PGA.
Przykład 2.
Załóżmy, że chcemy wybrać dziesięcioosobowy komitet formula_18 Kandydatów, którzy wystartowali w wyborach możemy podzielić na trzy grupy: czerwonych, niebieskich i zielonych. Mamy 100 wyborców, którzy oddali następujące głosy:
W tym przypadku PGA wybierze 6 niebieskich, 3 czerwonych i 1 zielonego kandydata. Wynik punktowy takiego komitet wynosi
Pozostałe komitety będą miały niższe wyniki punktowe. Przykładowo, wynik punktowy komitetu, który składa się z samych niebieskich kandydatów wynosi
W tym przypadku PGA wybiera komitet, który proporcjonalnie reprezentuje wyborców: dla każdej z trzech grup liczba wybranych kandydatów jest proporcjonalna do liczby wyborców, którzy zagłosowali na kandydatów z tej grupy. Nie jest to przypadek: Jeżeli kandydatów możemy podzielić na grupy (tak jak w powyższym przykładzie; grupy mogą oznaczać partie polityczne) i jeżeli każdy wyborca zagłosuje na kandydatów z jednej wybranej grupy, to metoda PGA zadziała dokładnie tak samo jak metoda D’Hondta.
Własności.
Ta sekcja opisuje własności proporcjonalnej metody głosowania przez aprobaty (PGA).
Przypadek jednoosobowego komitetu.
Gdy celem jest wybór jednoosobowego komitetu formula_21 PGA wybierze kandydata, który otrzymał najwięcej głosów. W tym przypadku reguła zachowuje się tak jak .
Proporcjonalność.
Większość proporcjonalnych systemów wyborczych wymaga głosowania na partie polityczne. Metoda PGA została zaprojektowana, aby zapewnić proporcjonalność w przypadku, gdy wyborcy głosują na konkretnych kandydatów, a nie na partie. Metoda PGA jest nazywana proporcjonalną, ponieważ gdy głosy wyborców na kandydatów odpowiadają głosom na partie polityczne (tak jak w Przykładzie 2), metoda ta wybiera z każdej partii taką liczbę kandydatów, która jest proporcjonalna do liczby głosów oddanych na partię. Co więcej, przy pewnych naturalnych założeniach (symetria, ciągłość, efektywność w sensie Pareto), PGA jest jedyną metodą, która rozszerza metodę D’Hondta, pozwalając na głosowanie bezpośrednie na kandydatów i która spełnia .
PGA gwarantuje, że wybrany komitet proporcjonalnie reprezentuje wyborców, nawet jeżeli głosy wyborców nie mają „partyjnej” struktury, takiej jak w Przykładzie 2. Przykładowo, PGA spełnia silne własności oraz posiada optymalny współczynnik proporcjonalności. Własności te gwarantują, że każda grupa wyborców o spójnych preferencjach (głosująca na podobnych kandydatów) będzie reprezentowana przez taką liczbę kandydatów, która jest co najmniej proporcjonalna do wielkości tej grupy. PGA jest jedyną regułą wyborczą w klasie metod punktowych, która spełnia wyżej wymienione własności.
Komitety wybrane przez metodę PGA mogą nie należeć do , jednak spośród wszystkich znanych metod wyborczych PGA najlepiej przybliża własność rdzenia. PGA gwarantuje 2-aproksymację rdzenia, co jest najlepszym przybliżeniem, które może zostać osiągnięte przez regułę spełniającą zasadę . Ponadto, PGA spełnia własność rdzenia, jeżeli w wyborach uczestniczy wystarczająco wielu podobnych kandydatów.
Wyniki działania metody PGA nie zawsze mogą być przedstawione jako wyniki procesu, w którym wyborcy otrzymują pewną ustaloną ilość wirtualnych pieniędzy i używają tych pieniędzy, aby kupować kandydatów, na których głosują. PGA nie spełnia również własności laminarnej proporcjonalności. Dwie alternatywne reguły, które spełniają te własności i które mają podobnie dobre własności proporcjonalności to metoda równych udziałów i . Te dwie alternatywne metody są ponadto obliczalne w czasie wielomianowym, jednak nie są efektywne w sensie Pareto.
Pozostałe własności.
Poza własnościami, które dotyczą proporcjonalności, PGA spełnia następujące aksjomaty:
PGA nie posiada następujących własności:
Obliczanie zwycięskich komitetów.
Obliczanie zwycięskich komitetów względem PGA jest NP-trudne. Jeżeli chcielibyśmy obliczyć wynik punktowy każdego komitetu, musielibyśmy rozważyć następującą liczbę kombinacji (niech formula_22 i formula_23 oznaczają odpowiednio liczbę kandydatów i rozmiar komitetu):
Przykładowo, jeżeli mamy 24 kandydatów, spośród których chcemy wyłonić czteroosobowy komitet, to musielibyśmy rozważyć 10.626 komitetów i dla każdego z tych komitetów obliczyć wynik punktowy. Obliczenie zwycięskiego komitetu wymagałoby w takim przypadku użycia komputera. Dla wyborów o średnim rozmiarze do obliczania zwycięskich komitetów możemy użyć narzędzi opartych na programowaniu liniowym całkowitoliczbowym. Taka metoda obliczania zwycięskich komitetów jest zaimplementowana w Pythonie jako część biblioteki "abcvoting".
Sekwencyjna metoda PGA (ang. ) umożliwia obliczanie w przybliżeniu zwycięskich komitetów względem PGA. Wspólczynnik aproksymacji wynosi wtedy formula_25 co oznacza, że wynik punktowy komitetu wybranego przez sekwencyjną metodę PGA jest co najwyżej o 37% gorszy od wyniku punktowego optymalnego komitetu. Sekwencyjna metoda PGA jest obliczalna w czasie wielomianowym i do jej obliczania najczęściej nie potrzebujemy komputera. Metoda sekwencyjna sama w sobie posiada pewne pożądane własności i zapewnia dobre gwarancje proporcjonalności, jednak nie spełnia również wielu aksjomatów, które wyróżniają niesekwencyjny wariant PGA. Bardziej złożone algorytmy aproksymacyjne mogą dawać lepsze współczynniki aproksymacji. Przykładowo, metoda oparta na zaokrąglaniu programu liniowego daje współczynnik aproksymacji równy 0,7965. Przy standardowych założeniach teorii złożoności obliczeniowej jest to najlepszy współczynnik aproksymacji, który może zostać osiągnięty w czasie wielomianowym. Problem obliczania zwycięskich komitetów względem metody PGA możemy również sformułować jako problem minimalizacyjny (zamiast maksymalizować formula_26 chcemy zminimalizować formula_27). W tym przypadku najlepszy znany współczynnik aproksymacji wynosi 2,36.
Z punktu widzenia parametrycznej złożoności obliczeniowej, znajdowanie zwycięskich komitetów względem PGA jest (z pewnymi nielicznymi wyjątkami) trudne. Problem jest również NP-trudny, gdy preferencje wyborców odzwierciedlają ich pozycje w dwuwymiarowej przestrzeni poglądów ideologicznych. Problem jest obliczalny w czasie wielomianowym, gdy preferencje wyborców pochodzą z jednowymiarowej przestrzeni poglądów ideologicznych.
Pozostałe zastosowania PGA.
Metodę PGA można stosować również do bezpośredniego głosowania nad kilkoma niezależnymi uchwałami.

</doc>
<doc id="5272538" url="https://pl.wikipedia.org/wiki?curid=5272538" title="Linia kolejowa Blankenburg – Tanne">
Linia kolejowa Blankenburg – Tanne



</doc>
<doc id="5272539" url="https://pl.wikipedia.org/wiki?curid=5272539" title="Linia kolejowa Köln – Wiesbaden">
Linia kolejowa Köln – Wiesbaden



</doc>
<doc id="5272541" url="https://pl.wikipedia.org/wiki?curid=5272541" title="Linia kolejowa Köln – Mainz">
Linia kolejowa Köln – Mainz



</doc>
<doc id="5272542" url="https://pl.wikipedia.org/wiki?curid=5272542" title="Jovan Ilić">
Jovan Ilić

Jovan Ilić (ur. 30 stycznia 2000 w Bijeljinie) – bośniacki piłkarz grający na pozycji środkowego pomocnika w serbskim klubie Proleter Nowy Sad. Młodzieżowy reprezentant Bośni i Hercegowiny.

</doc>
<doc id="5272549" url="https://pl.wikipedia.org/wiki?curid=5272549" title="Sara Fernanda Giromini">
Sara Fernanda Giromini

Sara Fernanda Giromini (ps. "Sara Winter", ur. 18 czerwca 1992 w São Carlos) – brazylijska działaczka feministyczna, a potem krytyk feminizmu i działaczka chrześcijańska, polityk konserwatywna.
Życiorys.
Jako Sara Winter była główną współzałożycielką brazylijskiego odłamu ruchu feministycznego Femen ("Femen Brazil"). Organizowała różnego rodzaju protesty antychrześcijańskie, w tym w formie topless. Deklarowała występowanie przeciwko "seksualnemu wykorzystywaniu kobiet, wszelkiej dyktaturze i religii". Najbardziej znanym jej wystąpieniem w tym okresie (2014) było prowokacyjne zachowanie przed kościołem Matki Bożej Gromnicznej w Rio de Janeiro, gdzie częściowo obnażona pieściła się publicznie z inną aktywistką, na oczach osób opuszczających kościół. Zdjęcie tych praktyk stało się potem ikoną brazylijskich ruchów antyklerykalnych. W 2013 skłócona opuściła Femen i założyła własną grupę feministyczną "BastardXs".
W 2015 ogłosiła zerwanie z ruchem feministycznym, a także przeprosiła chrześcijan za swoje zachowania. Zmiana jej poglądów wywołana była urodzeniem dziecka (wcześniej dokonała aborcji). Ujawniła też przypadki zmuszania osób w Femenie do zażywania narkotyków, współżycia z mężczyznami (i oskarżanie ich o molestowanie seksualne) oraz molestowania przez inne kobiety. Organizacje feministyczne nazwała wówczas "sektami". Należy do antyfeministycznej grupy "Pro-femme", odrzucającej feminizm i założenia gender. Na bazie swoich doświadczeń napisała dwie książki.
Była kandydatką na posła federalnego demokratów w Rio de Janeiro w wyborach w 2018, ale nie została wybrana. W 2019 piastowała stanowisko koordynatora polityki macierzyństwa w brazylijskim Ministerstwie ds. Kobiet, Rodziny i Praw Człowieka. Popierała rząd Jaira Bolsonaro. Była jednym z organizatorów przychylnego mu ruchu "Acampamento dos 300". W czerwcu 2020 została aresztowana za rzekome groźby pod adresem sędziego Sądu Najwyższego oraz z powodu śledztwa w sprawie finansowania protestów antydemokratycznych. W 2021 wyraziła rozczarowanie rządami Bolsanaro.

</doc>
<doc id="5272551" url="https://pl.wikipedia.org/wiki?curid=5272551" title="Szlakiem chmur na północny zachód">
Szlakiem chmur na północny zachód

 – manga autorstwa Aki Irie. Była wydawana na łamach magazynu „Harta”, po czym została przeniesiona do „Blue Knight” po jego założeniu w kwietniu 2021. Do listopada 2022 roku ukazało się 6 tomów mangi.
Fabuła.
Kei Miyama to siedemnastolatek, który ma trzy tajemnice: potrafi rozmawiać z samochodami, ma słabość do pięknych dziewczyn i pracuje jako prywatny detektyw. W jednej sprawie szuka ukochanego psa, w innej łączy kobietę z mężczyzną, w którym zakochała się od pierwszego wejrzenia. Jednakże potem pojawia się sprawa, która jest bardzo bliska jego sercu – poszukiwanie swojego młodszego brata.
Publikacja serii.
Pierwszy rozdział mangi został opublikowany 14 marca 2016 w magazynie „Harta”. W kwietniu 2021 roku Kadokawa wydała nowy magazyn, zatytułowany „Blue Knight”, do którego seria została następnie przeniesiona. Pierwszy tom tankōbon ukazał się 13 października 2017. Według stanu na 18 listopada 2022, do tej pory wydano 6 tomów. 
W Polsce prawa do dystrybucji mangi nabyło Studio JG. 
Odbiór.
Danica Davidson z "Otaku USA" chwaliła serię, nazywając ją „bardzo interesującą”. Katherine Dacey z Manga Critic również pochwaliła pierwszy tom za fabułę i postacie. Koiwai z Manga News zgodził się z Dacey, chwaląc fabułę i postacie. Faustine Lillaz z Planete BD zgodziła się z poprzednimi krytykami, nazywając fabułę i oprawę graficzną „zapierającymi dech w piersiach”.
W wydaniu "Kono Manga ga Sugoi!" z 2019 seria zajęła jedenaste miejsce na liście najlepszych mang dla męskich czytelników. W tym samym roku seria została również nominowana do nagrody Manga Taishō. W grudniu 2020 seria zajęła 50. miejsce w rankingu mang magazynu "Da Vinci" wydawanego przez Kadokawę.

</doc>
<doc id="5272557" url="https://pl.wikipedia.org/wiki?curid=5272557" title="Jean Maximilien Lucas">
Jean Maximilien Lucas

Jean Maximilien Lucas (ur. między 1636 a 1646, zm. 1697) – francuski wydawca i drukarz, różokrzyżowiec i hugenota, pracujący w Niderlandach, pierwszy biograf Barucha Spinozy.
Wyemigrował do Holandii około roku 1667, w 1670 otrzymał obywatelstwo miasta Amsterdam, wydał wiele pozycji, lecz musiał ogłosić upadłość w 1680 lub - wedle innych źródeł zamknąć swoje wydawnictwo wskutek decyzji władz holenderskich 3 stycznia 1681. Był ateistą znanym z krytycznego nastawienia wobec Kościoła oraz ustroju monarchicznego. Wydał m.in. "Apologie pour les protestans" (1680) oraz być może obrazoburczy traktat "De Tribus Impostoribus", skierowany przeciwko judaizmowi, chrześcijaństwu i islamowi. Wsławił się publikowaniem "Quintessences", w których atakował Ludwika XIV.
Przypisuje mu się autorstwo pierwszej biografii Spinozy, wydanej anonimowo w 1719. Nie jest pewne, czy znał Spinozę osobiście, ale na pewno zaliczał się do kręgu jego zwolenników. Choć Steven Nadler uważał, że Lucas znał Spinozę, a w swej książce podsumował praktycznie wszystko, co wiemy o wczesnych latach Spinozy . Zdaniem Leszka Kołakowskiego biografia została napisana w 1678 lub 1688 i mimo drobnych przekłamań "stanowi najważniejsze świadectwo biograficzne dotyczące Spinozy i jest nieocenionym źródłem do znajomości życia filozofa". W przeciwieństwie do biografii autorstwa Johana Köhlera (Colerusa), który był wrogo nastawiony wobec Spinozy, Lucas napisał biografię w tonie pochwalnym wobec tego filozofa, propagując jego dorobek. Część autorów dopuszcza, iż autorem mógł być holenderski dyplomata i polityk Jan Vroesen.

</doc>
<doc id="5272560" url="https://pl.wikipedia.org/wiki?curid=5272560" title="WrestleMania Backlash (2022)">
WrestleMania Backlash (2022)

WrestleMania Backlash (2022) – gala wrestlingu wyprodukowana przez federację WWE dla zawodników z brandów Raw i SmackDown. Odbyła się 8 maja 2022 w Dunkin’ Donuts Center w Providence w stanie Rhode Island. Emisja była przeprowadzana na żywo za pośrednictwem serwisu strumieniowego Peacock w Stanach Zjednoczonych i WWE Network na całym świecie oraz w systemie pay-per-view. Była to siedemnasta gala w chronologii cyklu Backlash.
Na gali odbyło się sześć walk. W walce wieczoru, The Bloodline (Roman Reigns i The Usos (Jey Uso i Jimmy Uso)) pokonali Drew McIntyre’a i RK-Bro (Randy’ego Ortona i Riddle’a) w Six-man Tag Team matchu. W innych ważnych walkach, Ronda Rousey pokonała Charlotte Flair w „I Quit” matchu zdobywając SmackDown Women’s Championship, Edge pokonał AJ Stylesa poprzez techniczne poddanie oraz Cody Rhodes pokonał Setha "Freakin" Rollinsa. Było to także pierwsze PPV od Elimination Chamber w marcu 2020 roku, na którym nie odbyła się walka o WWE Championship lub Universal Championship.
Produkcja i rywalizacje.
WrestleMania Backlash oferowała walki profesjonalnego wrestlingu z udziałem wrestlerów należących do brandów Raw i SmackDown. Wyreżyserowane rywalizacje (storyline’y) były kreowane podczas cotygodniowych gal "Raw" i "SmackDown". Wrestlerzy są przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających budować napięcie. Kulminacją rywalizacji jest walka wrestlerska lub ich seria.
Charlotte Flair vs. Ronda Rousey.
Na WrestleManii 38, Charlotte Flair pokonała Rondę Rousey i zachowała SmackDown Women’s Championship. Podczas walki, Flair poddała po tym jak Rousey założyła jej dźwignię armbar, jednak sędzia był ubezwładniony po tym jak zainkasował uderzenie od jednej z zawodniczek, wskutek czego nie mógł ogłosić wyniku. Flair była w stanie wygrać po tym, jak sędzia opamiętał się. Na następnym odcinku "SmackDown", Rousey, która chciała rewanżu z wyraźnym zwycięzcą, wyzwała Flair na walkę w stypulacji „I Quit” match, ale Flair odmówiła i powiedziała Rousey, żeby wróciła do kolejki. Rousey skontrowała ją i powiedziała, że pojedynek i tak się odbędzie. Mimo to rewanż o mistrzostwo został następnie przyznany i zabookowany na WrestleManię Backlash.
Cody Rhodes vs. Seth "Freakin" Rollins.
Na WrestleManii 38, były wrestler All Elite Wrestling Cody Rhodes powrócił po sześciu latach do WWE jako niezapowiedziany przeciwnik Setha "Freakin" Rollinsa gdzie Rhodes pokonał Rollinsa. 11 kwietnia na odcinku "Raw", Rollins powiedział, że nie był w stanie przygotować się do walki na WrestleManii, ponieważ nie wiedział wcześniej, z kim się zmierzy, ale teraz będąc w stanie zobaczyć, do czego zdolny jest Rhodes, wyzwał Rhodesa na rewanż i Rhodes się zgodził. Rewanż został następnie zaplanowany na WrestleManię Backlash.
Six-man Tag Team match.
Na WrestleManii 38, Universal Champion ze SmackDown Roman Reigns pokonał WWE Championa z Raw Brocka Lesnara w Winner Takes All matchu zdobywając oba tytuły oraz zostając określony mianem „Undisputed WWE Universal Champion”. Na najbliższym odcinku "SmackDown", Reigns powiedział, że nie ma już nic do udowodnienia; chciał jednak, aby jego kuzyni, SmackDown Tag Team Championi, The Usos (Jey Uso i Jimmy Uso), powtórzyli jego wyczyn, wygrywając Raw Tag Team Championship i przynosząc więcej złota dla stajni The Bloodline. The Usos pojawili się na "Raw" w następnym tygodniu, aby rzucić wyzwanie Raw Tag Team Championom, RK-Bro (Randy Orton i Riddle), którzy przyjęli wyzwanie, a walka została oficjalnie uznana za pojedynek unifikacyjny tytułów Tag Team na WrestleManii Backlash. Jednak, 29 kwietnia na odcinku "SmackDown", odbyło się oficjalne podpisanie kontraktu na walkę. Kuzynom asystował sam Roman Reigns, który pomógł zaatakować RK-Bro, zrywając kontrakt w międzyczasie, zanim The Bloodline został wypędzony z ringu przez Drew McIntyre’a, z powodu tego, co się wydarzyło, specjalny doradca Reignsa, Paul Heyman, spotkał się następnie z WWE official Adamem Pearcem na backstage’u, gdzie Heyman zażądał, aby walka o unifikację tytułów Tag Team została odwołana, a zamiast tego, chciał aby na WrestleManię Backlash zaplanować Six-man Tag Team match pomiędzy The Bloodline a RK-Bro i McIntyrem. Później żądanie Heymana zostało spełnione i odwołano walkę unifikacyjną, a zamiast tego zabookowano wspomniany Six-man Tag Team match.
AJ Styles vs. Edge.
Na WrestleManii 38, Edge pokonał AJ Stylesa, dzięki odwróceniu uwagi przez Damiana Priesta. Edge i Priest następnie utworzyli sojusz, w którym Edge twierdził, że zgładził każdego, kto nie pasuje do ich „Mountain of Omnipotence”. 18 kwietnia na odcinku "Raw", Edge stwierdził, że musi dokończyć to, co zaczął ze Stylesem, a następnie wyzwał Stylesa na rewanż na WrestleMania Backlash, po czym Styles zaakceptował wyzwanie na walkę. 2 maja na odcinku "Raw", Styles pokonał Priesta, przez co Priest został zbanowany z ringside’u podczas walki.
Madcap Moss vs. Happy Corbin.
Na WrestleManii 38, Happy Corbin przegrał z Drew McIntyrem dzięki przypadkowemu rozproszeniu uwagi przez partnera tag teamowego Corbina, Madcap Mossa; to również zakończyło feud z McIntyrem. Po tym, między Corbinem i Mossem doszło do niezgody, a Corbin obwiniał Mossa za jego przegraną na WrestleManii. Napięcie pomiędzy nimi rosło, a walka została zabookowana na WrestleManię Backlash.
Bobby Lashley vs. Omos.
Po tym, jak Bobby Lashley pokonał Omosa na WrestleManii 38, MVP, menadżer Lashleya, nie towarzyszył mu w walce. MVP powrócił 4 kwietnia na odcinku "Raw" i obrocił się przeciwko Lashleyowi. W ciągu następnych kilku tygodni MVP krytykował Lashleya za świętowanie swojego momentu na WrestleManii bez niego. MVP zaczął później wykonywać swoje usługi menedżerskie dla rywala swojego byłego już sojusznika, Omosa. Po tym, Lashley i Omos brali udział w siłowaniu na rękę na odcinku "Raw" z 25 kwietnia, który zakończył się na korzyść Lashleya. Omos następnie zaatakował Lashleya po walce, a później wyzwał go na rewanż WrestleManii na WrestleManii Backlash. Później walka została ogłoszona.
Gala.
Główne show.
Pay-per-view rozpoczeło się, gdy Cody Rhodes zmierzył się z Sethem "Freakin" Rollinsem. Podczas walki, Rollins spróbował Suicide Dive, ale Rhodes uniknął tego i wykonał Cody Cutter na Rollinsie i był bliski przypięcia. Rollins próbował wykonać Splash Feniks, ale Rhodes go uniknął. Rollins wylądował na nogach, a Rhodes kopnął Superkickiem Rollinsa. Rhodes wszedł ma górną linę i został zdjęty przez Rollinsa, na którego wykonał Superplex. Rollins przetoczył się, by wykonać Falcon Arrow, ale Rhodes skontrował w Cross Rhodes. Rhodes przypiął Rollinsa, ale stopa Rollinsa wylądowała na dolnej linie, przerywając w tym samym pin. Rhodes spróbował Vertebreaker; jednak Rollins odwrócił się do roll-upa, próbując trzymać spodnie Rhodesa, ale Rhodes przeszedł do swojego własnego roll-upa, trzymając spodnie Rollinsa, aby wygrać walkę.
Następnie, Bobby Lashley zmierzył się z Omosem (w towarzystwie MVP). Przez całą walkę, Lashleyowi udało się na chwilę założyć na Omosie dźwignię Hurt Lock, ale Omosowi udało się wyrwać z dźwigni. Lashley spróbował Vertical Suplexu na Omosie, który przeprowadził go na liny i wykonał Spinebuster na Lashleyu. W kulminacyjnym momencie, Lashley spróbował wykonać Spear; ale Omos złapał go kolanami i wysłał Lashleya na słupek ringowy. Podczas gdy sędzia był rozproszony, MVP uderzył Lashleya w twarz laską, pozwalając Omosowi wykonać Choke Bomb na Lashleyu, aby wygrać walkę.
Trzecia walka odbyła się pomiędzy AJ Stylesem i Edgem, z Damianem Priestem wyrzuconym z ringside’u. Na początku walki, Styles agresywnie zaatakował Edge’a ciosami. Styles Zdropkickował Edge’a na podłogę i wykonał Asai Moonsault na Edge’u. Po powrocie na ring, gdy Styles próbował wykonać Phenomenal Forearm, Edge przerwał go wykonywanie akcji po tym jak go uderzył butem w zranione ramię Stylesa. Niedługo później po tym, jak Edge zaatakował kontuzjowane ramię Stylesa, Styles wykonał Pele Kick na Edge’u. Styles przeprowadził go na liny, co doprowadziło do tego, że obaj mężczyźni uderzali się o siebie w tym samym czasie. Styles zaatakował Edge’a, który wykonał Speara, i był bliski przypięcia. Kiedy Styles wspinał się po linie, Damian Priest wyszedł i stanął w przejściu. Priest twierdził, że był technicznie tylko przy przejściu, a nie w ringsidzie. Finn Bálor wybiegł i walczył z Priestem, zabierając go z areny. W końcowych momentach, zamaskowana osoba zepchnęła Stylesa z górnej liny. Edge założył dźwignię Crossface na Stylesie, który zemdlał, wygrywając w ten sposób walkę. Po walce, zamaskowana osoba dołączyła do Edge’a w ringu. Ten ostatni opadł na jedno kolano przed nim, a Edge wskazał mu, by wstała. Zamaskowana osoba ujawniła się jako Rhea Ripley, tym samym została dodana do stajni Edge’a, The Judgement Day. Edge i Ripley podnieśli ręce i świętowali zwycięstwo.
Następnie, Charlotte Flair broniła mistrzostwo kobiet SmackDown przeciwko Rondzie Rousey w „I Quit” matchu. Na początku walki, Flair wykonała German Suplex na Rousey. W ringsidzie, Flair wyciągneła kij do z pod ringu. Rousey wzięła od niej broń i goniła Flair, która wybiegła na scenę i poszedła na tył. Flair wróciła z dwoma kijami do kendo i uderzyła Rousey kijami. Flair chwyciła kamerę i rzuciła ją w kierunku Rousey, która następnie przeskoczyła barykadę i walczyła z Flair na trybunach. Wracając na ring, Flair wykonała Natural Selection na Rousey na krześle. Flair założyła dźwignię Figure Eight Leglock, ale Rousey wykorzystała krzesło, aby się uwolnić. Rousey wyciągnąła rękę i założyła na Flair dźwignię Armbar przez krzesło. Flair odmówiła rezygnacji, powodując, że Rousey przekręciła rękę Flair i sprawiła, że Flair powiedziała „I Quit”, tym samym Rousey wygrała mistrzostwo kobiet SmackDown. Wkrótce po tym ujawniono, że Flair (Kayfabe) złamała kość promieniową w przedramieniu i nie będzie aktywna przez czas nieokreślony.
W przedostatniej walce, Happy Corbin zmierzył się z Madcap Mossem. Podczas walki, Corbin wykonał Senton Bomb na Mossie i był bliski przypięcia. Corbin wypchnął Mossa Shoulder blockiem, uderzając Mossa kolanem w głowę. Moss wykonał Fallaway Slam na Corbinie i był bliski przypięcia. W końcówce, Moss przeprowadził go na liny i wykonał Sunset Flip, aby wygrać walkę.
Walka wieczoru.
W walce wieczoru, Drew McIntyre i RK-Bro (Randy Orton i Riddle) zmierzyli się z The Bloodline (Roman Reigns i The Usos (Jey Uso i Jimmy Uso)) (w towarzystwie Paula Heymana) w Six-man Tag Team matchu. Podczas walki, w ringu walczyli Reigns i McIntyre. Gdy Reigns zrzucił Riddle’a z ringu, McIntyre wykonał Claymore Kick na Reignsie. Riddle wykonał Floating Bro na Jeyu i był bliski przypięcia. Jey wykonał na Riddle’u Elevated neckbreaker, ale Orton przerwał pin. W ringsidzie, Reigns zeskoczył ze schodów ringowych i wykonał Superman Punch na Ortonie. McIntyre spróbował wykonąc Powerbomb na Reignsie przez stół komentatorski, ale Jimmy uratował Reignsa i otrzymał Glasgow Kiss od McIntyre’a. Reigns skorzystał i wykonał Uranage Slam na McIntyrze. Po powrocie na ring, Riddle wykonał RKO na Jeyu z górnej liny. Reigns wykonał szybki tag, zanim Riddle wykonał RKO, więc po tym, jak Riddle wstał, Reigns wykonał na nim Spear, aby wygrać walkę.
Wydarzenia po gali.
Raw.
Na następnym odcinku "Raw", Cody Rhodes otrzymał walkę o mistrzostwo Stanów Zjednoczonych przeciwko Theory’emu. Podczas walki, zainterweniował się Seth "Freakin" Rollins, który kosztował Rhodesa walkę dyskwalifikacją. Rhodes następnie wyzwał Rollinsa na kolejną walkę, ale tym razem jako Hell in a Cell match na Hell in a Cell, którą Rollins zaakceptował.
Rhea Ripley wyjaśniła, że dołączyła do Judgement Day, aby stać się lepszym. Następnie pokonała Liv Morgan. Następnie Damian Priest zmierzył się z Finnem Bálorem, co zakończyło się dyskwalifikacją, gdy Edge zaatakował Bálora. AJ Styles następnie zaatakował Edge’a, ale Judgement Day zyskało przewagę.
MVP prowadził segment VIP Lounge, chwaląc Omosa za zwycięstwo nad Bobbym Lashleyem. Lashley przerwał, ale został zaatakowany przez Cedrica Alexandra, który chciał ponownie dołączyć do MVP i zreformować The Hurt Business. Omos i MVP wycofali się, podczas gdy Lashley założył na Alexsandrze dźwignię Hurt Lock. Później Lashley powiedział, że jedynym powodem, dla którego nie pokonał Omosa na WrestleManii Backlash, była ingerencja MVP, a rewanż pomiędzy Omosem i Lashleyem został zaplanowany na następny tydzień jako Steel Cage match, który Lashley wygrał.
SmackDown.
Mistrzowie Tag Team Raw, RK-Bro (Randy Orton i Riddle) pojawili się na następnym "SmackDown", aby rzucić wyzwanie mistrzom Tag Team SmackDown, The Usos (Jey Uso i Jimmy Uso), na pojedynek unifikacyjny tytułów, który pierwotnie miał się odbyć na WrestleMania Backlash. Usos zaakceptowali i walka została zaplanowany na następny tydzień. Walka w następnym tygodniu zakończyła się zwycięstwem The Usos z pomocą Romana Reignsa i dzięki temu Usosi zdobyli oba tytuły oraz uznanie jako Undisputed WWE Tag Team Championi.
Madcap Moss udzielił wywiadu na temat jego pojedynku z Happy Corbinem, który następnie zaatakował go krzesłem, założył krzesło na szyję Mossa i uderzył w niego André the Giant Memorial Trophy. Następnego dnia na "Talking Smack" doniesiono, że Moss doznał kontuzji szyji (kayfabe).

</doc>
<doc id="5272568" url="https://pl.wikipedia.org/wiki?curid=5272568" title="Adam Bieńkowski (dziennikarz)">
Adam Bieńkowski (dziennikarz)



</doc>
<doc id="5272570" url="https://pl.wikipedia.org/wiki?curid=5272570" title="Nenzlingen">
Nenzlingen

Nenzlingen (gsw. "Aenzlige") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Laufen. 31 grudnia 2020 roku liczyła 447 mieszkańców. Przez gminę przebiega autostrada A18 oraz droga główna nr 18. 

</doc>
<doc id="5272571" url="https://pl.wikipedia.org/wiki?curid=5272571" title="Aenzlige">
Aenzlige



</doc>
<doc id="5272572" url="https://pl.wikipedia.org/wiki?curid=5272572" title="Marko Vukasović">
Marko Vukasović

Marko Vukasović (czarnog. cyr. Марко Вукасовић, ur. 10 września 1990 w Cetynii) – czarnogórski piłkarz grający na pozycji defensywnego pomocnika w serbskim klubie Proleter Nowy Sad.
Jego młodszy brat Mladen, również jest piłkarzem.

</doc>
<doc id="5272575" url="https://pl.wikipedia.org/wiki?curid=5272575" title="Röschenz">
Röschenz

Röschenz (fr. "Reschene", "Roeschenez") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Laufen. 31 grudnia 2020 roku liczyła 1 898 mieszkańców. 

</doc>
<doc id="5272577" url="https://pl.wikipedia.org/wiki?curid=5272577" title="Stress ECHO">
Stress ECHO



</doc>
<doc id="5272580" url="https://pl.wikipedia.org/wiki?curid=5272580" title="Echokardiografia wysiłkowa">
Echokardiografia wysiłkowa



</doc>
<doc id="5272583" url="https://pl.wikipedia.org/wiki?curid=5272583" title="Ostpolitik">
Ostpolitik

Ostpolitik (z niem. polityka wschodnia) – określenie używane m.in. w stosunku do polityki socjaldemokratycznego kanclerza RFN Willy’ego Brandta (1969–1974) wobec komunistycznych państw Europy Środkowej i Wschodniej.
W 1969 r. kanclerzem RFN został Willy Brandt, który wcześniej sprawował funkcję ministra spraw zagranicznych Republiki Federalnej. W ramach Ostpolitik Brandt zerwał z dotychczasową polityką zagraniczną CDU. W 1970 r. doprowadził do normalizacji w relacjach z ZSRR. W sierpniu 1970 w Moskwie podpisano układ ZSRR-RFN. W grudniu tego samego roku Brandt przyleciał do Warszawy w ramach pierwszej oficjalnej wizyty kanclerza Niemiec Zachodnich od zakończenia II wojny światowej. Celem wizyty było podpisanie układu między Polską Rzecząpospolitą Ludową a Republiką Federalną Niemiec o podstawach normalizacji ich wzajemnych stosunków. W trakcie wizyty Brandt wykonał słynny gest uklęknięcia pod pomnikiem Bohaterów Getta.
W wyniku polityki Brandta we wrześniu 1971 podpisano porozumienie czterech mocarstw w sprawie Berlina. Umowa, której stronami były Francja, Stany Zjednoczone, Wielka Brytania i ZSRR, miała zapobiec przyszłym konfliktom między Berlinem Zachodnim a władzami Niemieckiej Republiki Demokratycznej. W tym samym roku Brandt otrzymał pokojową Nagrodę Nobla. W następnym roku niemiecki kanclerz podpisał Układ NRD–RFN, który normalizował stosunki między Niemcami Zachodnimi i Wschodnimi. W grudniu 1973 podpisany został z kolei układ CSRS-RFN.
W 1974 r. Brandt złożył dymisję, a kanclerzem Niemiec Zachodnich został socjaldemokrata Helmut Schmidt, który kontynuował politykę swego poprzednika.
Polityka ta przyczyniła się m.in. do późniejszego sukcesu Konferencji Bezpieczeństwa i Współpracy w Europie oraz poprawy stosunków między RFN a NRD.

</doc>
<doc id="5272584" url="https://pl.wikipedia.org/wiki?curid=5272584" title="Roeschenz">
Roeschenz



</doc>
<doc id="5272585" url="https://pl.wikipedia.org/wiki?curid=5272585" title="Reschene">
Reschene



</doc>
<doc id="5272586" url="https://pl.wikipedia.org/wiki?curid=5272586" title="Faza B4">
Faza B4

Faza B4, nanofilamenty helikalne – struktury mezoskopowe tworzone przez niektóre mezogeniczne molekuły organiczne o zgiętym kształcie. Cząsteczki układają się w warstwy przypominające smektyk C, jednak warstwy te z powodu znacznego naprężenia ulegają zwinięciu w helisę. Wśród badaczy wciąż toczą się dyskusje co do natury tej fazy - czy należy ją zaliczać do faz krystalicznych czy ciekłokrystalicznych. 
Molekuły typu bent-core.
W pierwszych dwóch dekadach XXI w. wzrosło zainteresowanie nowym typem molekuł tworzących fazy ciekłokrystaliczne. Ich cechą charakterystyczną jest struktura cząsteczki zawierająca dwie sztywne podjednostki połączone poprzez łącznik, wymuszający na nich przyjęcie konformacji o kształcie banana. Ponieważ taki kształt uniemożliwia istnienie osi symetrii leżących wzdłuż sztywnych podjednostek, oddziaływania steryczne hamują rotację molekuł wokół własnej osi w fazie skondensowanej. Dzięki temu molekuły tego typu wykazują tendencję do układania się równolegle do siebie w warstwy, które mogą łamać symetrię lustrzaną. Warstwy mogą z tego powodu wykazywać spontaniczną polaryzację – równoległą lub antyrównoległą do kierunku zgięcia molekuł. Ta grupa molekuł może więc samoorganizować się w nietypowe fazy, niespotykane wśród konwencjonalnych kalamitycznych ciekłych kryształów. Fazy te zostały nazwane B1–B8. W literaturze opisane zostały liczne sztywne, zgięte molekuły tworzące fazę B4. Terminalne fragmenty w związkach tego typu to zazwyczaj nasycone kilku- lub kilkunastowęglowe łańcuchy alkilowe. Z kolei sztywne części rdzenia zbudowane są z pierścieni aromatycznych połączonych ugrupowaniami o ograniczonej możliwości rotacji, takich jak grupy iminowe, azowe czy estrowe. Aby molekuła wykazywała tendencję do tworzenia fazy B4 nie jest konieczne, aby jednostka centralna pomiędzy obiema częściami rdzenia była sztywna. Helikalne nanofilamenty mogą formować również cząsteczki, w których rdzeń tworzą dwa sztywne ugrupowania połączone łańcuchem węglowodorowym, dla którego tylko w najtrwalszej konformacji rdzeń nadaje wygięty kształt cząsteczce (związki 3–11 na ilustracji). Wobec tego kluczowe znaczenie dla tworzenia fazy B4 przez molekuły o łańcuchowej jednostce centralnej ma liczba atomów węgla w łączniku. Zgięcie molekuły pojawia się jedynie przy nieparzystej liczbie atomów węgla pomiędzy sztywnymi fragmentami rdzenia.
Struktura fazy.
W fazie B4 cząsteczki o zgiętym rdzeniu wykazują tendencję do tworzenia chiralnych struktur warstwowych. Chiralne upakowanie powoduje jednak, że sąsiednie molekuły są względem siebie skręcone. Prowadzi to do pojawienia się naprężeń, przez które współistnienie skrętu sąsiednich molekuł z ich płaskim warstwowym uporządkowaniem nie jest możliwe. Aby zrelaksować powstające naprężenia, warstwy zaczynają się skręcać, co prowadzi do powstawania helikalnych nanofilamentów. Z punktu widzenia korelacji ułożenia molekuł wewnątrz warstw, uważa się, że w fazie B4 pochylone molekuły rozłożone są w sposób uporządkowany – ich środki ciężkości tworzą centrowaną w środku dwuwymiarową sieć tetragonalną.
Aby lepiej zrozumieć strukturę hierarchiczną fazy B4, można prześledzić jej budowę na różnych poziomach na przykładzie cząsteczki bis[4-(4-9- nonoksyfenyloiminoetylo)benzoesanu] 1,3-fenylenu (NOBOW). Tę molekułę można rozłożyć na 5 fragmentów: dwa ogony alkilowe oraz dwa ramiona, które połączone są jednostką centralną. W najmniejszej skali odległości, molekuły układają się, tworząc pochyloną warstwę smektyczną. Lokalnie są one ułożone tak, że każdy z wymienionych wcześniej fragmentów tej molekuły tworzy podsieci, których węzły leżą w narożach i w geometrycznym środku prostokątnej dwuwymiarowej komórki elementarnej. Nałożenie tych sieci w kolejności ogon-rdzeń-jednostka centralna-rdzeń-ogon pozwala zrozumieć strukturę warstwy. Cząsteczka NOBOW nie jest jednak molekułą płaską, ponieważ pierścienie aromatyczne oznaczone na rysunku kolorem żółtym i niebieskim znajdują się w płaszczyznach niemal prostopadłych. Jeżeli warstwę smektyczną umieści się w układzie współrzędnych, a molekuły umieści się wzdłuż osi x, wówczas rdzenie i ogony znajdujące się powyżej płaszczyzny, na której znajdują się środki molekuł, zajmują w kierunku osi x więcej miejsca niż rdzenie i ogony znajdujące się w dolnej połowie warstwy. Jednocześnie w kierunku osi y układ jest odwrotny – rdzenie i ogony tworzące górną powierzchnię warstwy zajmują mniej miejsca niż w dolnej połowie warstwy. Konsekwencją takiego sposobu organizacji molekuł w warstwie jest niedopasowanie sieci budujących jej górną i dolną część. Wynikające z niego naprężenia powodują, że płaska warstwa ulega ostatecznie zniekształceniu siodłowemu (), które w połączeniu z pochyleniem molekuł w warstwie prowadzi do jej zwinięcia w helikalny nanofilament.
Spontaniczne łamanie symetrii lustrzanej.
Fazę B4 budują helisy, a więc struktury chiralne. Okazuje się jednak, że również achiralne molekuły się w nią organizować. Wówczas tworzą się statystycznie takie same ilości helis skręconych w prawo i w lewo. Kierunek skręcenia jest determinowany przez losową chiralność punku krystalizacji, w którym promieniście następuje wzrost helis. Dzięki temu domeny obejmujące helisy, które wyrosły z tego samego punktu krystalizacji są homochiralne. Domeny te mogą osiągać rozmiary rzędu milimetrów. Jest to zatem przykład spontanicznego łamania lustrzanej symetrii polegającego na tym, że chiralne molekuły samorzutnie tworzą chiralną fazę o makroskopowej wielkości, które mogą być obserwowane za pomocą mikroskopu polaryzacyjnego (gdy polaryzator wejściowy i analizator nie są dokładnie prostopadłe, ale nieco rozchylone domeny zawierające helikalne nanofilamenty skręcone w przeciwnym kierunku różnią się jasnością).

</doc>
<doc id="5272587" url="https://pl.wikipedia.org/wiki?curid=5272587" title="Roeschenez">
Roeschenez



</doc>
<doc id="5272588" url="https://pl.wikipedia.org/wiki?curid=5272588" title="Jennifer Dodds">
Jennifer Dodds

Jennifer Dodds (ur. 1 października 1991 w Edynburgu) – szkocka curlerka, mistrzyni olimpijska z Pekinu 2022, mistrzyni świata i Europy.

</doc>
<doc id="5272589" url="https://pl.wikipedia.org/wiki?curid=5272589" title="Szan (wyżyna)">
Szan (wyżyna)



</doc>
<doc id="5272593" url="https://pl.wikipedia.org/wiki?curid=5272593" title="Jerzy Ronard Bujański">
Jerzy Ronard Bujański

Jerzy Ronard Bujański ps. „Zwornik” (ur. 29 września 1904 w Krakowie, zm. 13 września 1986, tamże) – aktor, reżyser, dyrektor, kierownik artystyczny i literacki teatru, pedagog, teatrolog, podporucznik Armii Krajowej.
Życiorys.
Był absolwentem Miejskiej Szkoły Dramatycznej w Krakowie, którą ukończył w 1923, a także polonistyki na Uniwersytecie Jagiellońskim. W 1930 obronił doktorat, pisząc pracę „Wyspiański – człowiek teatru”.
Na scenie teatralnej zadebiutował w zespole Reduty w Wilnie w 1925 w roli Xawerego w sztuce „Turoń” Stefana Żeromskiego. Tam również zajmował się recytacją i teorią żywego słowa. W 1927 prowadził lektorat wymowy na Uniwersytecie Jagiellońskim. W sezonie 1929/1930 pracował w Teatrze Miejskim w Łodzi, w którym był kierownikiem literackim, aktorem i reżyserem. W sezonie 1930/1931, będąc stypendystą Funduszu Kultury Narodowej, studiował teatrologię i reżyserię w Berlinie. W sezonie 1931/1932 był wykładowcą w Warszawskiej Szkole Dramatycznej oraz kierownikiem artystycznym w Teatrze w Pomarańczarni. W sezonie 1932/33 pracował jako aktor oraz kierownik artystyczny w Teatrze Na Pohulance w Wilnie oraz był kierownikiem studia teatralnego przy teatrze i wydawcą czasopisma „Front Teatralny”. W okresie od 1933 do 1935 pracował jako aktor, reżyser i kierownik literacki Teatru Kameralnego w Warszawie, a w latach 1935–1938 był reżyserem i aktorem Teatru Miejskiego w Łodzi. Kierownik programowy łódzkiej rozgłośni Polskiego Radia (przynajmniej w 1936). W sezonie 1938/1939 pracował jako dyrektor teatru wileńskiego, a także reżyser radiowy w rozgłośniach radiowych Krakowa, Warszawy oraz Łodzi.
Podczas II wojny światowej służył w stopniu podporucznika, uczestniczył w konspiracji w Krakowie, a od 1944 podczas powstania warszawskiego pracował w radiostacji „Błyskawica” przy sztabie Okręgu Warszawa AK.
W lipcu 1945 został pierwszym dyrektorem Starego Teatru w Krakowie, w którym pracował również jako reżyser. Wyreżyserował: „Męża doskonałego”, „Dzień jego powrotu”, „Cyda Corneille’a”. Był pomysłodawcą i kierownikiem studia teatralnego przy teatrze, a także lektorem na Uniwersytecie Jagiellońskim. Jednocześnie pracował jako dyrektor i redaktor naczelny Polskiego Radia w Krakowie w latach 1945–1950. W latach 1948–1957 uczył wymowy, wiersza i gry aktorskiej w Państwowej Wyższej Szkole Sztuk Teatralnych w Krakowie.
W latach 1945–1947 był również reżyserem w Teatrze Miejskim w Opolu, Teatrze Kameralnym TUR w Krakowie i Teatrze Miejskim w Sosnowcu. W latach 1949–1963 współpracował ze Starym Teatrem w Krakowie i Teatrem Młodego Widza w Krakowie (1948, 1953), Teatrem im. Żeromskiego w Kielcach (sezon 1953/54), Operą i Operetką w Krakowie (1955–1965), Teatrem Młodej Warszawy (1957), Teatrem Zagłębia w Sosnowcu (1957, 1959), Teatrem Muzycznym w Szczecinie (sezon 1960/1961), Operą Bałtycką w Gdańsku (sezon 1963/1964). W latach 1961–1970 był kierownikiem artystycznym Teatru Małych Form w Krakowie.
Został pochowany na Cmentarzu Rakowickim w Krakowie (kwatera XXXIX, rząd wschodni, miejsce 6).

</doc>
<doc id="5272598" url="https://pl.wikipedia.org/wiki?curid=5272598" title="Tara Peterson">
Tara Peterson

Tara Peterson (ur. 28 maja 1991 w Burnsville) – amerykańska curlerka, olimpijka z Pekinu 2022, brązowa medalistka mistrzostw świata.

</doc>
<doc id="5272599" url="https://pl.wikipedia.org/wiki?curid=5272599" title="Hryszewo">
Hryszewo

Hryszewo – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów zaścianek w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 50 osób, wszystkie były wyznania staroobrzędowego i zadeklarowały białoruską przynależność narodową. Było tu 9 budynków mieszkalnych. W 1931 w 10 domach zamieszkiwało 48 osób.
Wierni należeli do parafii prawosławnej w Przebrodziu. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5272600" url="https://pl.wikipedia.org/wiki?curid=5272600" title="Krzysztof Adamowicz">
Krzysztof Adamowicz

Krzysztof Adamowicz (ur. 24 lipca 1977 w Gdyni) – polski lekarz, doktor habilitowany nauk medycznych, Gdański Uniwersytet Medyczny, specjalista w zakresie onkologii klinicznej, psychoonkolog kliniczny.
Życiorys.
Jego ojciec Krzysztofa Adamowicza Franciszek był oficerem Wojska Polskiego, a matka Barbara pracownikiem Inspekcji Sanitarnej. Dzieciństwo spędził w Gdyni i Wejherowie, gdzie ukończył szkołę podstawową. Następnie w latach 1992-1996 uczęszczał do IX Liceum Ogólnokształcącego im. Klementyny Hoffmanowej w Warszawie. Studia na Wydziale Lekarskim Gdańskiego Uniwersytetu Medycznego rozpoczął w 1996 roku, wieńcząc każdy rok nauczania otrzymywaniem stypendium naukowego. Przez ostatnie lata studiów aktywnie uczestniczył w pracach onkologicznego koła naukowego. Studia ukończył w 2002 roku otrzymując tytuł lekarza. Jego żona Joanna jest lekarzem, specjalistą medycyny wewnętrznej, mają dwie córki: Kasię i Julię.
Dorobek naukowy.
Obejmuje 59 publikacji o sumarycznym współczynniku oddziaływania IF = 51,458 (KBN/MNiSW = 498 pkt.)
W 31 publikacjach był pierwszym, w 2 publikacjach drugim autorem.
Jest autorem i współautorem kilkunastu doniesień zjazdowych w kraju i zagranicą.
Jest recenzentem kilkunastu prac w czasopismach naukowych w dziedzinie onkologii i psychoonkologii.

</doc>
<doc id="5272607" url="https://pl.wikipedia.org/wiki?curid=5272607" title="Huszczyn">
Huszczyn

Huszczyn (; ) – wieś na Białorusi, w obwodzie witebskim, w rejonie brasławskim, w sielsowiecie Ciecierki.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 59 osób, 3 były wyznania rzymskokatolickiego a 56 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 8 budynków mieszkalnych. W 1931 w 11 domach zamieszkiwały 73 osoby.
Wierni należeli do parafii rzymskokatolickiej i prawosławnej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR. 
Od 1991 w składzie niepodległej Białorusi.

</doc>
<doc id="5272608" url="https://pl.wikipedia.org/wiki?curid=5272608" title="Wybory prezydenckie we Francji w 2022 roku">
Wybory prezydenckie we Francji w 2022 roku

Wybory prezydenckie we Francji w 2022 – wybory na urząd prezydenta Francji w 2022; pierwsza tura wyborów odbyła się 10 kwietnia, druga tura wyborów odbyła się 24 kwietnia.
W pierwszej turze wyborów, która odbyła się 10 kwietnia, troje kandydatów zdobyło ponad 20% głosów: Emmanuel Macron (27,84%), Marine Le Pen (23,15%) i Jean-Luc Mélenchon (21,95%), z których dwoje pierwszych przeszło do drugiej tury wyborów.
W drugiej turze wyborów, która odbyła się 24 kwietnia, Emmanuel Macron zdobył 58,54% głosów, uzyskując tym samym reelekcję (Marine Le Pen otrzymała 41,46% głosów). Od czasu wyborów prezydenckich we Francji w 2002 (w których powtórne zwycięstwo odniósł Jacques Chirac), były to pierwsze wybory prezydenckie, w których urzędujący prezydent Francji uzyskał reelekcję.
Kadencja prezydenta Francji trwa 5 lat. Prezydent Francji jest z urzędu współksięciem Andory.
Kandydaci.
7 marca 2022 Rada Konstytucyjna opublikowała oficjalnie nazwiska dwunastu kandydatów. 

</doc>
<doc id="5272611" url="https://pl.wikipedia.org/wiki?curid=5272611" title="Maebashi Maru">
Maebashi Maru

SS „Maebashi Maru” – japoński statek towarowy oddany do służby w 1921 roku.
W okresie międzywojennym pływał pod flagą linii Nippon Yūsen Kaisha oraz Nanyo Kaiun Kabushiki Kaisha. W 1941 roku został zarekwirowany przez Cesarską Armię Japońską. W czasie wojny na Pacyfiku wykorzystywano go do transportu żołnierzy i materiałów wojennych. W październiku 1942 roku przewiózł 1,7 tys. alianckich jeńców wojennych z Singapuru do Birmy, przy czym czternastu jeńców zmarło w trakcie rejsu. 30 września 1943 roku został zatopiony na Oceanie Spokojnym przez amerykański okręt podwodny USS „Pogy”. Wraz z nim zginęło 1450 japońskich żołnierzy i marynarzy.
„Maebashi Maru” jest zaliczany do grona tzw. piekielnych statków.
Dane techniczne.
„Maebashi Maru” był statkiem towarowym o długości 135,63 metrów, szerokości 17,67 metrów i zanurzeniu 10,36 metrów. Jego pojemność wynosiła 7005 BRT.
Napęd zapewniały dwie maszyny parowe potrójnego rozprężania o mocy 632 NHP.
Historia.
Lata 1921–1942.
Budowę statku rozpoczęto 5 stycznia 1921 roku w stoczni Yokohama Dock Company w Jokohamie, na zamówienie linii żeglugowych Nippon Yūsen Kaisha. Kadłub zwodowano 2 lipca 1921 roku; wtedy też jednostce nadano nazwę „Mayebashi Maru”. Do służby weszła 2 sierpnia tegoż roku.
W latach 1921–1935 statek pływał pod flagą linii NYK. W lipcu 1935 roku został sprzedany liniom Nanyo Kaiun Kabushiki Kaisha. Trzy lata później jego nazwę zmieniono na „Maebashi Maru”.
W październiku 1941 roku, na krótko przed wybuchem wojny na Pacyfiku, został zarekwirowany przez Cesarską Armię Japońską i przystosowany do przewozu wojska. W grudniu tegoż roku wziął udział w operacji desantowej w Zatoce Lingayen na Luzonie. Później uczestniczył w działaniach na wodach Holenderskich Indii Wschodnich. W kwietniu 1942 roku wypłynął z Singapuru w konwoju złożonym z 45 statków, które przewiozły do Rangunu w Birmie japońską 18. Dywizję Piechoty.
„Piekielny statek”.
14 października 1942 roku w Singapurze na „Maebashi Maru” zaokrętowano około 1,7 tys. alianckich jeńców wojennych. Byli wśród nich Australijczycy, Amerykanie i Holendrzy. Wielu z nich kilka dni wcześniej przywieziono z Jawy na pokładzie statku „Kenkon Maru”. Na „Maebashi Maru” znalazła się także pewna liczba japońskich żołnierzy.
Jeńcy spędzili w ładowniach 56 godzin zanim statek ostatecznie wyruszył w rejs (16 października). Warunki, w których ich transportowano, były bardzo ciężkie. Jeńcy zostali bowiem umieszczeni w ładowniach, w których panował wyjątkowy nawet jak na japońskie standardy ścisk. Japońskich żołnierzy ulokowano na górnych pokładach, natomiast jeńcy znaleźli się w najniżej położonych strefach ładowni, w dodatku częściowo zajętych przez japoński sprzęt i materiały. Odpoczynek w pozycji leżącej był w zasadzie niemożliwy. W niektórych miejscach wciąż zalegało łajno, pozostawione przez bydło, które wcześniej przewożono statkiem. Upał był tak dotkliwy, że jeńcy rozbierali się do naga. Tylko dwa razy dziennie, o świcie i o zmierzchu, zezwalano im wyjść na pokład i przez 20-30 minut zaczerpnąć powietrza. Liczba latryn była niewystarczająca. Zaopatrzenie w wodę nie budziło zastrzeżeń. Wyżywienie, choć złożone głównie z ryżu i zupy rybnej, również było wystarczające. Statek przewoził zapas mięsa, jednakże na skutek upału szybko uległo ono zepsuciu. Japońscy żołnierze i marynarze często bili jeńców. Odbierali im także lekarstwa i środki opatrunkowe. Zdarzało się, że chorym jeńcom nie pozwalano skorzystać z latryn.
22 października „Maebashi Maru” zawinął do portu w Rangunie, gdzie jeńców wyokrętowano. Według Michaela Sturmy w trakcie ośmiodniowego pobytu w ładowniach zmarło czternastu jeńców. W konsekwencji „Maebashi Maru” jest zaliczany do grona japońskich „piekielnych statków” (ang. "Hellships").
Jeńców, których „Maebashi Maru” przywiózł do Rangunu, niemal natychmiast zaokrętowano na inny statek – „Yamagata Maru”, który zabrał ich do Mulmejn. Skierowano ich następnie do pracy przy budowie Kolei Birmańskiej.
Dalsze losy.
W kwietniu 1943 roku „Maebashi Maru” wypłynął z Surabai na Ambon w konwoju złożonym z pięciu statków i dwóch jednostek eskorty. Trzy statki przewoziły brytyjskich i holenderskich jeńców, którzy trafili do obozów na wyspach Haruku i Seram w archipelagu Moluków.
Latem 1943 roku pływał w konwojach na Formozę, Filipiny, Wyspy Shengsi i archipelag Palau.
28 września 1943 roku wypłynął z Palau w konwoju N-805, który zmierzał do Rabaulu. Przewoził 2367 żołnierzy z 6. i 38 Dywizji Piechoty oraz z innych jednostek, a także dziesięć pojazdów, amunicję, benzynę i inne materiały. 30 września, gdy znajdował się w odległości około 373 mil morskich na południowy wschód od Palau, został storpedowany przez amerykański okręt podwodny USS „Pogy”. Zatonął na pozycji . Wraz ze statkiem zginęło 1389 żołnierzy oraz 61 członków załogi.

</doc>
<doc id="5272614" url="https://pl.wikipedia.org/wiki?curid=5272614" title="Jan Szeląg">
Jan Szeląg



</doc>
<doc id="5272616" url="https://pl.wikipedia.org/wiki?curid=5272616" title="Linia kolejowa Mixnitz – Sankt Erhard">
Linia kolejowa Mixnitz – Sankt Erhard



</doc>
<doc id="5272618" url="https://pl.wikipedia.org/wiki?curid=5272618" title="Ignatowszczyzna">
Ignatowszczyzna

Ignatowszczyzna – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie brasławskim, w sielsowiecie Ciecierki.
Historia.
W czasach zaborów zaścianek w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek a następnie wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 41 osób, wszystkie były wyznania staroobrzędowego i zadeklarowały białoruską przynależność narodową. Było tu 6 budynków mieszkalnych. W 1931 w 7 domach zamieszkiwały 44 osoby.
Wierni należeli do parafii prawosławnej w Przebrodziu. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5272619" url="https://pl.wikipedia.org/wiki?curid=5272619" title="Marta Lo Deserto">
Marta Lo Deserto

Marta Lo Deserto (ur. 30 marca 2002 w Pieve di Cadore) – włoska curlerka, reprezentantka kraju.

</doc>
<doc id="5272620" url="https://pl.wikipedia.org/wiki?curid=5272620" title="Kościół św. Wacława w Harrachovie">
Kościół św. Wacława w Harrachovie

Kościół św. Wacława w Harrachovie – rzymskokatolicki kościół znajdujący się w Harrachovie.
Historia.
Od 1730 roku w miejscu budowli znajdowała się drewniana kaplica, na której miejscu w 1788 roku wzniesiono drewniany kościół.
Istniejącą murowaną świątynię wybudowano w latach 1822-1828. W 1864 w kościele zamontowano nowy ołtarz.
26 marca 1964 roku obiekt wpisano do rejestru zabytków kultury Czech pod numerem 29609/6-2528.
Architektura i wnętrze.
Kościół w stylu empire. Posiada dach czterospadowy i górującą nad nim wieżę zegarową. Elewacje kościoła zdobią lizeny, pomiędzy którymi znajdują się łukowate okna.
Wewnątrz kościoła znajduje się szklany żyrandol pochodzący z 1828 roku i częściowo szklany ołtarz.

</doc>
<doc id="5272622" url="https://pl.wikipedia.org/wiki?curid=5272622" title="SS Universe Apollo">
SS Universe Apollo

SS Universe Apollo – nieistniejący już statek morski, zbiornikowiec, pływający w latach 60. i 70. XX w. Pierwszy w historii tankowiec o nośności przekraczającej 100 tysięcy ton i jako taki określany jako „supertankowiec”.
Historia statku.
Jednym z powodów budowy tak dużego tankowca było wydłużenie linii transportowych po praktycznym zamknięciu Kanału Sueskiego w 1956 roku, co wymusiło budowę większych statków, by utrzymać względnie niskie ceny transportu. Pierwszym zamówionym tankowcem o nośności powyżej 100 tys. ton był zamówiony w USA „Manhattan”, ale strajk stoczniowców opóźnił jego budowę i został ukończony dopiero w 1962 roku. „Universe Apollo” został zbudowany dla Universe Tankships w stoczni National Bulk Carriers w Kure w Japonii w 1958 roku. Został ukończony w zaledwie siedem miesięcy i wszedł do służby 16 lutego 1959 roku Czarterowany przez Idemitsu Kosan, Ltd. pływał po ropę naftową na linii do Zatoki Perskiej. Zakończył służbę w Pireusie w Grecji w kwietniu 1977 roku; złomowany w stoczni złomowej w Kaohsiungu na Tajwanie jesienią roku 1979.
Charakterystyka techniczna.
„Universe Apollo” miał długość 289,5 m (949' 9"), szerokość 41,3 m (135' 5") i zanurzenie 15,47 m (50' 9"). Jego nośność wynosiła 114 356 DWT (inne źródła: 104 520 DWT), a pojemność rejestrowa brutto 72 132 GRT. Był napędzany przez dwie turbiny parowe General Electric o mocy 27 500 KM napędzające jedną śrubę, zapewniające mu prędkość marszową około 15,5 węzła. Na próbach w stanie częściowo załadowanym osiągnął prędkość 17,52 węzła. Miał podłużne grodzie dzielące przestrzeń ładunkową na cztery sekcje. W każdej z dwóch środkowych sekcji znajdowało się po 16 zbiorników o wymiarach 40 × 40 stóp i głębokości 67 stóp. Sekcje boczne miały po osiem zbiorników. Dzięki czterem pompom ładunkowym napędzanym turbinami parowymi czas rozładunku pełnego statku wynosił około 30 godzin.
Jego siostrzana jednostka, SS „Universe Daphne”, zwodowana w 1960 roku, miała podobne parametry. W 1962 roku, wraz ze zmianami w międzynarodowych przepisach dla zbiornikowców, obie jednostki otrzymały głębszą linię wodną ładunkową, a ich tonaż został zwiększony do ponad 124 000 ton.

</doc>
<doc id="5272630" url="https://pl.wikipedia.org/wiki?curid=5272630" title="Aurel Vernescu">
Aurel Vernescu

Aurel Vernescu (ur. 23 stycznia 1939 w Bukareszcie, zm. 1 grudnia 2008 tamże) – rumuński kajakarz, trzykrotny medalista olimpijski i czterokrotny mistrz świata.
Kariera sportowa.
Zajął 6. miejsce w wyścigu sztafetowym kajaków jedynek (K-1) 4 × 500 metrów na igrzyskach olimpijskich w 1960 w Rzymie (w sztafecie rumuńskiej płynęli również Mircea Anastasescu, Ion Sideri i Stavru Teodorov). Zwyciężył w wyścigu K-1 na 500 metrów na mistrzostwach Europy w 1961 w Poznaniu. Na mistrzostwach świata w 1963 w Jajcach (które były również mistrzostwami Europy) zdobył złote medale w wyścigu K-1 na 500 metrów i w sztafecie K-1 4 × 500 metrów oraz srebrne w konkurencji K-1 na 1000 metrów i dwójek (K-2) na 500 metrów (partnerował mu Mircea Anastasescu).
Był chorążym reprezentacji Rumunii na otwarciu igrzysk olimpijskich w 1964 w Tokio (podobnie jak na dwóch kolejnych letnich igrzyskach olimpijskich). Na tych igrzyskach zdobył dwa brązowe medale: w wyścigu jedynek na 1000 metrów (wyprzedzili go Rolf Peterson ze Szwecji i Mihály Hesz z Węgier) i w wyścigu czwórek (K-4) na 1000 metrów (w osadzie rumuńskiej płynęli także Simion Cuciuc, Atanasie Sciotnic i Mihai Țurcaș). Zdobył złote medale w konkurencji K-1 na 500 metrów i 4 × 500 metrów oraz srebrne medale w dwójkach i czwórkach na dystansie 1000 metrów na mistrzostwach Europy w 1965 w rumuńskim Snagov. Zwyciężył w wyścigach K-1 i K-2 (w parze z Anastasie Sciotnicem) na 500 metrów, zdobył srebrny medal w K-2 (również ze Sciotnicem) na 1000 metrów i brązowy medal w sztafecie K-1 4 × 500 metrów na mistrzostwach świata w 1966 w Berlinie. Zdobył złote medale w K-1 na 500 metrów, K-1 4 × 500 metrów i K-2 na 1000 metrów (ze ze Sciotnicem) oraz srebrny medal w K-2 na 500 metrów na mistrzostwach Europy w 1967 w Duisburgu.
W parze ze Sciotnicem zajął 6. miejsce w wyścigu K-2 na 1000 metrów na igrzyskach olimpijskich w 1968 w Meksyku. Zdobył złoty medal w konkurencji K-2 na 500 metrów i srebrne medale w K-1 na 500 metrów i K-1 4 × 500 metrów na mistrzostwach Europy w 1969 w Moskwie. Na mistrzostwach świata w 1970 w Kopenhadze wywalczył srebrne medale w wyścigu K-2 na 500 metrów i sztafecie K-1 4 × 500 metrów oraz zajął 7. miejsce w wyścigu K-4 na 1000 metrów, a na kolejnych mistrzostwach świata w 1971 w Belgradzie zdobył srebrny medal w sztafecie K-1 4 × 500 metrów oraz zajął 4. miejsce w K-1 na 500 metrów i 5. miejsce w K-4 na 500 metrów.
Na swych czwartych igrzyskach olimpijskich w 1972 w Monachium zdobył srebrny medal w wyścigu czwórek na 1000 metrów (wraz z nim płynęli Mihai Zafiu, Roman Vartolomeu i Sciotnic).

</doc>
<doc id="5272636" url="https://pl.wikipedia.org/wiki?curid=5272636" title="Multikomutacyjna analiza przepływowa">
Multikomutacyjna analiza przepływowa

Multikomutacyjna analiza przepływowa (MCFA, z ) – technika analizy przepływowej, opracowana w 1994 r. przez grupę prof. Eliasa Zagatto. Opiera się na tworzeniu układów/modułów analitycznych za pomocą łączenia ze sobą elektrycznie sterowanych zaworów mikrosolenoidowych. Dodatkowymi elementem takich systemów przepływowych mogą być pompy mikrosolenoidowe. Zawarte w nazwie określenie „multikomutacyjna” jest związane z automatycznym przełączaniem obwodów elektrycznych za pomocą komutatora. Multikomutacyjna analiza przepływowa znalazła zastosowanie w analizie próbek klinicznych, farmaceutycznych, czy środowiskowych.
Budowa i funkcji urządzeń mikrosolenoidowych.
Głównymi elementami konstrukcji układów przepływowych MCFA są trójdrożne zawory mikrosolenoidowe, które umożliwiają przepływ cieczy w dwóch różnych kierunkach. Takie zawory są wyposażone w rdzeń ferromagnetyczny (zlokalizowany wewnątrz solenoidu), dwie membrany oraz trzy porty (wejścia/wyjścia dla roztworów): COMM (ang. '), NO (ang. ') oraz NC (ang. ""). Roztwór zawsze przepływa przez wejście COMM. W momencie przepływu prądu przez solenoid indukuje się pole magnetyczne, które przyczynia się do podniesienia rdzenia wraz z odkształceniem jednej z membran. Wtedy przepływ cieczy odbywa się między kanałami COMM a NC (stan pobudzenia zaworu). W chwili wyłączenia prądu rdzeń ferromagnetyczny wraz z membraną powraca do pierwotnego położenia z jednoczesnym odkształceniem drugiej membrany. W tym przypadku przepływ roztworu ma miejsce między portem COMM a NO (stan relaksacji zaworu). Występowanie różnic w budowie obu urządzeń mikrosolenoidowych jest związane z pełnieniem przez nie odmiennych funkcji. Pompy służą do pobierania odczynników, ich transportu, a czasem mieszania. W przeciwieństwie do zaworów pompy na swoich obu końcach posiadają zawór jednodrożny, który umożliwia transport cieczy wyłącznie w jednym kierunku (bez możliwości cofnięcia).
Zasada działania systemów przepływowych MCFA.
Najprostszy multikomutacyjny układ przepływowy składa się z urządzeń mikrosolenoidowych: zaworu oraz pompy, przewodów transportujących, detektora oraz urządzenia umożliwiającego rejestrację sygnału analitycznego. W momencie gdy zawór znajduje się w stanie relaksacji, do układu wstrzykiwany jest strumień reagentów (bez obecności próbki). Pobudzenie zaworu za pomocą zaprogramowanego impulsu elektrycznego powoduje dostarczenie do układu określonej objętości próbki. Strefa próbki miesza się z odczynnikami wewnątrz układu, a następnie całość transportowana jest do detektora (gdzie rejestrowany jest sygnał analityczny). Należy zaznaczyć, że objętość wstrzykiwanych do układu odczynników zależy przede wszystkim od czasu trwania impulsu przełączającego zawór, długości przewodów lub szybkości przepływu reagentów. Dlatego też, w odróżnieniu od metody FIA (wstrzykowana analiza przepływowa) wprowadzanie próbki lub odczynników do układu odbywa się na zasadzie kontroli czasu, a nie na zasadzie kontroli objętości.
Zalety multikomutacyjnej analizy przepływowej.
Zaletami multikomutacyjnej analizy przepływowej są:

</doc>
<doc id="5272637" url="https://pl.wikipedia.org/wiki?curid=5272637" title="Teatr Miejski w Łodzi">
Teatr Miejski w Łodzi



</doc>
<doc id="5272640" url="https://pl.wikipedia.org/wiki?curid=5272640" title="Aneta Rama">
Aneta Rama

Aneta Rama (ur. 1 września 1939 we Wlorze, zm. 1 sierpnia 2020) – albańska lekarka. 
Życiorys.
W 1961 roku ukończyła w Polsce studia stomatologiczne. Po powrocie do Albanii prowadziła klinikę stomatologiczną i radiologiczną.
Pracowała następnie w Tiranie jako kierownik kilku przychodni lekarskich.
W 2018 została uhonorowana Orderem Stomatologii Albani ("Nderi i Stomatologjisë Shqiptare") za szczególny wkład w rozwój stomatologii w Albanii. Była również uznana za jednego z pierwszych stomatologów w Albanii.
Zmarła 1 sierpnia 2020 roku; kondolencje złożył między innymi prezydent Kosowa Hashim Thaçi.
Życie prywatne.
Była matką Olsiego oraz, Ediego, premiera Albanii.

</doc>
<doc id="5272643" url="https://pl.wikipedia.org/wiki?curid=5272643" title="Gmina związkowa Unkel">
Gmina związkowa Unkel



</doc>
<doc id="5272645" url="https://pl.wikipedia.org/wiki?curid=5272645" title="Jan Kamieński (zm. 1644)">
Jan Kamieński (zm. 1644)

Jan Kamieński herbu Ślepowron (zm. w 1644 roku) – kasztelan mścisławski w latach 1643-1644, podczaszy mścisławski w latach 1635-1643.
Poseł na sejm 1638 roku, sejm 1641 roku.

</doc>
<doc id="5272648" url="https://pl.wikipedia.org/wiki?curid=5272648" title="Huey Pierce Long">
Huey Pierce Long



</doc>
<doc id="5272656" url="https://pl.wikipedia.org/wiki?curid=5272656" title="I’d Do Anything for Love (But I Won’t Do That)">
I’d Do Anything for Love (But I Won’t Do That)

I’d Do Anything for Love (But I Won’t Do That) – ballada rockowa Meat Loafa, wydana w 1993 roku jako singel promujący album "".
Tło.
W 1977 roku ukazał się album Meat Loafa pt. "Bat Out of Hell", na którym znalazły się przeboje: „Two Out of Three Ain’t Bad”, „Paradise by the Dashboard Light” i „You Took the Words Right Out of My Mouth (Hot Summer Night)”. Wszystkie te piosenki zostały napisane przez Jima Steinmana. Po kłótni ze Steinmanem Meat Loaf zerwał z nim współpracę i wydał kilka albumów, które nie odniosły sukcesu komercyjnego. Celem nagrania albumu "" muzycy ponownie podjęli współpracę. Z tego względu „I’d Do Anything for Love” brzmieniem nawiązuje do poprzednich hitów Meat Loafa.
W piosence Meat Loaf śpiewa razem z Lorraine Crosby.
Treść.
Piosenka jest romantycznym wyznaniem mężczyzny do kobiety, w której się zakochał. Podmiot liryczny interesuje przede wszystkim miłość, a nie pożądanie. W poetycki sposób przekazuje ukochanej swoje uczucia i zapewnia, że będzie z nią na zawsze. W pełnej wersji piosenki kobieta wyraża swoje obawy, twierdząc, że po pewnym czasie zostawi ją, na co mężczyzna zapewnia, że tak się nie stanie.
Tytuł został zapożyczony z piosenki Bonnie Tyler „Getting So Excited”, z którą współpracował Steinman. Słowa „But I Won’t Do That” pojawiają się w piosence Meat Loafa sześciokrotnie i zawsze odnoszą do treści poprzedzającego wersu, to znaczy do stwierdzeń: „Forget the way you feel right now”, „Forgive myself if we don't go all the way tonight”, „Turn back”, „Stop dreaming of you every night of my life”, „See that it’s time to move on” i „Be screwing around”. Na przykład w wersie "But I'll never forget the way you feel right now, Oh no - no way / I would do anything for love, but I won't do that" podmiot liryczny zapewnia, że zrobiłby wszystko dla miłości, ale nigdy nie zapomni tego, jak teraz czuje się kobieta.
Jim Steinman przyrównał piosenkę do opowieści w stylu Pięknej i Bestii.
Teledysk.
Pierwotnie reżyserem teledysku miał być David Fincher, ale zażądał on od wytwórni 1,7 miliona dolarów na budżet. Z tego względu klip wyreżyserował Michael Bay, który zrealizował go za 750 tysięcy dolarów.
Klip opiera się na motywie Pięknej i Bestii. Meat Loaf wcielił się w nim w rolę samotnego stworzenia o wampirycznym wyglądzie, który spotkał piękną kobietę. Kobieta podąża za kreaturą i dochodzi do konfrontacji. Gdy oboje wyznają sobie miłość, postać grana przez Meat Loafa wraca do ludzkiej postaci, po czym odjeżdżają motocyklem.
Odbiór.
Oparcie piosenki na brzmieniu fortepianowym przysporzyło wielu zwolenników i zaowocowało numerem jeden na wielu listach przebojów, między innymi w Stanach Zjednoczonych (5 tygodni jako numer 1), Wielkiej Brytanii (7 tygodni jako numer 1), Niemczech, Australii czy Kanadzie. W Wielkiej Brytanii był to najpopularniejszy singel 1993 roku, sprzedając się w 761 200 kopii.
W 1994 roku za tę piosenkę Meat Loaf otrzymał nagrodę Grammy w kategorii "Best Solo Rock Vocal Performance".
W 2004 roku magazyn „Blender” umieścił utwór na liście 50 najgorszych piosenek wszech czasów.
Covery i wykorzystanie.
Utwór był kilkukrotnie coverowany. Wersja Jam Tronik z 1994 roku zajęła 15. miejsce na austriackiej liście przebojów.
Odniesienie do piosenki pojawia się w filmie "Spice World", w którym jedną z ról gra Meat Loaf. Na prośbę kierownika zespołu Spice Girls o odetkanie toalet w autobusie grana przez Meat Loafa postać powiedziała: „Listen, I love these girls, and I'll do anything for them… but I won't do that”.
W marcu 2021 roku ogłoszono, że Meat Loaf opracowuje program oparty na tej piosence, w którym pary miały rywalizować w wyzwaniach. Plany nie doszły do skutku w związku ze śmiercią muzyka w styczniu 2022 roku.
Personel.
"Źródło: WhoSampled"

</doc>
<doc id="5272659" url="https://pl.wikipedia.org/wiki?curid=5272659" title="I'd Do Anything for Love (But I Won't Do That)">
I'd Do Anything for Love (But I Won't Do That)



</doc>
<doc id="5272665" url="https://pl.wikipedia.org/wiki?curid=5272665" title="Yeldos Ikhsangaliyev">
Yeldos Ikhsangaliyev



</doc>
<doc id="5272667" url="https://pl.wikipedia.org/wiki?curid=5272667" title="Zhanar Zhanzunova">
Zhanar Zhanzunova



</doc>
<doc id="5272668" url="https://pl.wikipedia.org/wiki?curid=5272668" title="Yerzhan Shynkeyev">
Yerzhan Shynkeyev



</doc>
<doc id="5272669" url="https://pl.wikipedia.org/wiki?curid=5272669" title="Sergey Alimzhanov">
Sergey Alimzhanov



</doc>
<doc id="5272670" url="https://pl.wikipedia.org/wiki?curid=5272670" title="Almaz Atayev">
Almaz Atayev



</doc>
<doc id="5272672" url="https://pl.wikipedia.org/wiki?curid=5272672" title="Timur Bolat">
Timur Bolat



</doc>
<doc id="5272673" url="https://pl.wikipedia.org/wiki?curid=5272673" title="Kabara">
Kabara



</doc>
<doc id="5272674" url="https://pl.wikipedia.org/wiki?curid=5272674" title="Viktor Demyanenko">
Viktor Demyanenko



</doc>
<doc id="5272676" url="https://pl.wikipedia.org/wiki?curid=5272676" title="Adiudykacja (tryb rozwiązywania sporów)">
Adiudykacja (tryb rozwiązywania sporów)

Adiudykacja – tryb sądowy rozstrzygania sporów. Polega on na wszczęciu i prowadzeniu postępowania przed organem państwowym, jaki został powołany specjalnie w celu rozstrzygania sporów i jaki ma się cechować niezależnością od innych organów państwowych i którego członkowie mają się odznaczać niezawisłością w sensie bycia wolnymi od wszelkich nacisków zewnętrznych i niezwracania się do nikogo o instrukcje (wytyczne), jak mają postępować, oraz odmawiania otrzymywania takich instrukcji (wytycznych).
Zalety i wady adiudykacji.
Postępowanie przed sądem państwowym (adiudykacja) jest na ogół:
Zaletą adiudykacji jest częsta wiara stron w to, że rozstrzygniecie istniejącego między nimi sporu pozostaje/odbyło się w zgodzie z obowiązującym prawem lub nawet że z tego prawa w sposób nieuchronny wynika. Zaleta ta jest jednak niweczona, ilekroć o wygraniu sporu przez jedną ze stron przesądzi uchybienie o charakterze czysto formalnym/proceduralnym popełnione – z braku wiedzy o prawie procesowym lub przez nieuwagę – przez drugą stronę lub jej pełnomocnika procesowego.

</doc>
<doc id="5272678" url="https://pl.wikipedia.org/wiki?curid=5272678" title="Alternatywne metody rozstrzygania sporów (ADRy)">
Alternatywne metody rozstrzygania sporów (ADRy)



</doc>
<doc id="5272681" url="https://pl.wikipedia.org/wiki?curid=5272681" title="Zwingen">
Zwingen

Zwingen (gsw. "Zwinge") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Laufen. 31 grudnia 2020 roku liczyła 2 514 mieszkańców. Przez gminę przebiega droga główna nr 18. 

</doc>
<doc id="5272682" url="https://pl.wikipedia.org/wiki?curid=5272682" title="Pozasądowe tryby rozstrzygania sporów">
Pozasądowe tryby rozstrzygania sporów

Pozasądowe tryby rozstrzygania sporów – inne niż adiudykacja sposoby rozwiązania narosłego między stronami sporu na tle faktycznym lub prawnym.
Do pozasądowych trybów rozstrzygania sporów należą:
Dawniej były to również na przykład
Same zaś te tryby nazywa się w skrócie ADR-ami, od angielskiego wyrażenia: alternative dispute resolution, które można by tłumaczyć jako alternatywne (ew. polubowne) rozwiązywanie sporu.

</doc>
<doc id="5272683" url="https://pl.wikipedia.org/wiki?curid=5272683" title="Lista najbardziej odległych obiektów astronomicznych">
Lista najbardziej odległych obiektów astronomicznych



</doc>
<doc id="5272685" url="https://pl.wikipedia.org/wiki?curid=5272685" title="Sądy boże">
Sądy boże



</doc>
<doc id="5272686" url="https://pl.wikipedia.org/wiki?curid=5272686" title="Lista najbardziej odległych galaktyk">
Lista najbardziej odległych galaktyk



</doc>
<doc id="5272687" url="https://pl.wikipedia.org/wiki?curid=5272687" title="Burg im Leimental">
Burg im Leimental

Burg im Leimental (gsw. "Burg im Leimedal"; fr. "La Bourg") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Laufen. 31 grudnia 2020 roku liczyła 280 mieszkańców. 

</doc>
<doc id="5272688" url="https://pl.wikipedia.org/wiki?curid=5272688" title="Samotka">
Samotka

Samotka ("Hylaeus") – rodzaj pszczół samotnych z rodziny lepiarkowatych (Colletidae).
Budowa.
Samotki są pszczołami bardzo słabo owłosionymi. Brak owłosienia służącego do przenoszenia pyłku (szczoteczek) u samic. Ubarwienie kutikuli jest przeważająco czarne z różnym udziałem koloru żółtego lub białego, u niektórych gatunków występuje również kolor czerwony. U wielu gatunków występuje żółte lub białe ubarwienie z przodu głowy, które jest cechą gatunkową (choć występuje również zmienność wewnątrzgatunkowa). U samców jasna „maska” jest bardziej rozwinięta niż u samic (u większości polskich gatunków obejmuje u nich również nadustek).
Biologia.
Część gatunków gniazduje w samodzielnie wykopanych ziemnych norkach, inne wybierają miejsca takie jak puste wnętrza pędów roślin, niektóre gatunki gniazdują wewnątrz galasów. Gniazdo jest od wewnątrz pokrywane przez samicę wydzieliną nakładaną przy pomocy języczka, która zastyga w przezroczystą celofanową powłokę (wydzielina ta jest synapomorfią rodziny lepiarkowatych). Tworzone są z niej przegrody pomiędzy komórkami gniazdowymi, a także przegroda osłaniająca wejście, którą samica pokonuje, wchodząc i wychodząc z gniazda.
Typowy dla samotek jest samotniczy tryb życia. Do wyjątków może należeć "Hylaeus tricolor" występujący w Ameryce Południowej.
Większość gatunków samotek nie ma żadnych zewnętrznych struktur do przenoszenia pokarmu do gniazda. Zarówno nektar, jak i pyłek, jest połykany przez samicę i transportowany w wolu. Do wyjątków należy "Hylaeus cornutus", u którego samice przenoszą pyłek w zagłębieniu specjalnie ukształtowanego nadustka.

</doc>
<doc id="5272689" url="https://pl.wikipedia.org/wiki?curid=5272689" title="Burg im Leimedal">
Burg im Leimedal



</doc>
<doc id="5272690" url="https://pl.wikipedia.org/wiki?curid=5272690" title="La Bourg">
La Bourg



</doc>
<doc id="5272691" url="https://pl.wikipedia.org/wiki?curid=5272691" title="Adiudykacja (tryb rozstrzygnięcia sporu)">
Adiudykacja (tryb rozstrzygnięcia sporu)



</doc>
<doc id="5272693" url="https://pl.wikipedia.org/wiki?curid=5272693" title="Chagnoald">
Chagnoald

Święty Chagnoald, znany też jako Cagnoald oraz Cagnou (zm. 633) – frankoński biskup Laon. Święty Kościoła katolickiego.
Był synem hrabiego Agnerica, dworzanina króla Teodeberta II. Pochodził z religijnej rodziny. Wśród jego rodzeństwa byli późniejszy św. Faro (biskup z Meaux), św. Waldebert (mnich z Luxeuil) oraz św. Burgundofara (założycielka i pierwsza przełożona opactwa w Faremoutiers).
Zachowało się niewiele informacji o jego życiu. Wiadomo, że początkowo był mnichem w Luxeuil, a później został wyświęcony na biskupa w Laon. Jako biskup popadł w konflikt z królem Teuderykiem II, kiedy skrytykował króla za niemoralne prowadzenie się. Król wygnał go wówczas ze swojej ziemi. Chagnoald znalazł schronienie na terytorium Teudeberta II. Tam wspólnie ze św. Kolumbanem prowadził misje w okolicach Jeziora Bodeńskiego. Kiedy król Teuderyk II przejął kontrolę na tym terytorium, Chagnoald musiał ponownie uciekać, znajdując schronienie w Rzymie. Ostatecznie jednak powrócił do swojej starej diecezji i odzyskał stanowisko biskupa. Uczestniczył w soborze w Reims w 630 r.
Jest czczony jako święty, a jego święto przypada na 6 września.

</doc>
<doc id="5272695" url="https://pl.wikipedia.org/wiki?curid=5272695" title="Aziz Kalkamanuly">
Aziz Kalkamanuly



</doc>
<doc id="5272696" url="https://pl.wikipedia.org/wiki?curid=5272696" title="Ivan Karazelidi">
Ivan Karazelidi



</doc>
<doc id="5272697" url="https://pl.wikipedia.org/wiki?curid=5272697" title="Muratbek Kipshakbayev">
Muratbek Kipshakbayev



</doc>
<doc id="5272698" url="https://pl.wikipedia.org/wiki?curid=5272698" title="Sergey Lim">
Sergey Lim



</doc>
<doc id="5272699" url="https://pl.wikipedia.org/wiki?curid=5272699" title="Rinat Ibragimov">
Rinat Ibragimov



</doc>
<doc id="5272700" url="https://pl.wikipedia.org/wiki?curid=5272700" title="Bazarbek Donbay">
Bazarbek Donbay



</doc>
<doc id="5272702" url="https://pl.wikipedia.org/wiki?curid=5272702" title="Pozasądowe tryby rozwiązywania sporów">
Pozasądowe tryby rozwiązywania sporów



</doc>
<doc id="5272706" url="https://pl.wikipedia.org/wiki?curid=5272706" title="Rejon bachmucki">
Rejon bachmucki

Rejon bachmucki – jednostka administracyjna w składzie obwodu donieckiego Ukrainy.
Powstał w 2020. Ma powierzchnię 1747,6 km2 i liczy około 224,5 tysiąca mieszkańców. Siedzibą władz rejonu jest Bachmut.

</doc>
<doc id="5272707" url="https://pl.wikipedia.org/wiki?curid=5272707" title="Zierie Biektaskyzy">
Zierie Biektaskyzy



</doc>
<doc id="5272709" url="https://pl.wikipedia.org/wiki?curid=5272709" title="Salvador Reyes (ur. 1998)">
Salvador Reyes (ur. 1998)

Salvador „Chava” Reyes Chávez (ur. 4 maja 1998 w Taxco de Alarcón) – meksykański piłkarz występujący na pozycji lewego obrońcy lub lewego pomocnika, reprezentant Meksyku, od 2021 roku zawodnik Amériki.

</doc>
<doc id="5272712" url="https://pl.wikipedia.org/wiki?curid=5272712" title="Rouketopolemos">
Rouketopolemos

Rouketopolemos (gr. Рουκετοπόλεμος) – lokalny zwyczaj wielkanocny w Vrontados na greckiej wyspie Chios.
Historia.
Zwyczaj wzajemnego ostrzeliwania w nocy w Wielką Sobotę (zgodnie z kalendarzem juliańskim) cerkwi Agios Marcos i Erithiani przez drużyny z ręcznie robionych rakiet, którego celem są wieże świątyń, według tradycji istniał jeszcze w czasach, gdy Grecja znajdowała się pod panowaniem Imperium Osmańskiego. Aby świętować Wielkanoc, Grecy z dwóch sąsiednich parafii wpadli na pomysł zorganizowania fałszywej bitwy. Kiedy Turcy ukryli się, Grecy mogli odprawiać nabożeństwo w wigilię Wielkanocy. Do ostrzeliwania miano używać armat, ale w 1889 roku Turcy skonfiskowali je. Aby kontynuować tradycję ostrzeliwania, mieszkańcy przygotowali samodzielnie rakiety.
Zwyczaj został zawieszony podczas okupacji hitlerowskiej i w czasach dyktatury. Wrócono do niego w 1970 roku. Po 1990 roku lokalny zwyczaj przekształcił się w niekontrolowaną „wojnę rakietową”. Podczas produkcji rakiet często dochodziło do wypadków, a w 1993 roku zginęło dwoje młodych ludzi. Gdy w trakcie imprezy wystrzeliwano nawet 100 000 rakiet, doszło nie tylko do protestów mieszkańców, ale nawet gróźb. Dlatego w 2016 roku impreza nie odbyła się. Ponieważ przyciągała ona turystów, lokalne władze przystąpiły do opracowania zasad, dzięki którym stało się możliwe przywrócenie zwyczaju w 2017 roku. W 2019 roku liczba rakiet nie przekroczyła 12 tysięcy. Wyznaczono miejsca, z których wystrzeliwano rakiety, oraz miejsca dla obserwujących, a domy mieszkańców w pobliżu obu parafii zostały osłonięte siatką drucianą. W 2020 roku z powodu pandemii impreza nie odbyła się. Od 2021 roku obowiązują nowe przepisy, które chronią nie tylko uczestników i budynki cerkiewne, ale również mieszkańców i ich domy. Zamiast bezpośrednio w świątynie rakiety mają być wystrzeliwane w niebo.
Przygotowania do rouketopolemos zaczynają się już w połowie lata. Są wtedy tworzone 3–15 osobowe zespoły składające się w większości z młodych ludzi z jednej parafii. Każda grupa posługuje się własną nazwą ("Ikar", "Dedal", "Achepa", "Cobra"). Do produkcji rakiet używa się papieru, z którego są wykonywane tuby, w których ubija się przygotowaną według „tajnej” receptury mieszaninę sproszkowanego węgla drzewnego, siarki i saletry (nitrokalitu). Po zamocowaniu jest przyczepiana do drewnianego patyka. W Wielką Sobotę drużyny kończą przygotowania. Ustawiają wyrzutnie rakiet i oddają strzały próbne. W 2002 roku przywrócono dawny zwyczaj parady drużyn z rakietami organizowanej w parafii Agios Markos. Na czele parady jechał jeździec na koniu z flagą Grecji. Obecnie w paradzie biorą udział drużyny z obu parafii.

</doc>
<doc id="5272714" url="https://pl.wikipedia.org/wiki?curid=5272714" title="Julian Araujo">
Julian Araujo



</doc>
<doc id="5272725" url="https://pl.wikipedia.org/wiki?curid=5272725" title="Rejon pokrowski (obwód doniecki)">
Rejon pokrowski (obwód doniecki)

Rejon pokrowski – jednostka administracyjna w składzie obwodu donieckiego Ukrainy.
Powstał w 2020. Ma powierzchnię 4020 km² i liczy około 393,5 tys. mieszkańców. Siedzibą władz rejonu jest Pokrowsk.

</doc>
<doc id="5272728" url="https://pl.wikipedia.org/wiki?curid=5272728" title="Carlos Acevedo">
Carlos Acevedo

Carlos Acevedo López (ur. 19 kwietnia 1996 w Torreón) – meksykański piłkarz występujący na pozycji bramkarza, reprezentant Meksyku, od 2016 roku zawodnik Santosu Laguna.

</doc>
<doc id="5272730" url="https://pl.wikipedia.org/wiki?curid=5272730" title="Rejon wołnowaski">
Rejon wołnowaski

Rejon wołnowaski – jednostka administracyjna wchodząca w skład obwodu donieckiego Ukrainy.
Rejon utworzony w 2020, ma powierzchnię 4449 km² i liczy około 141,8 tys. mieszkańców. Siedzibą władz rejonu jest Wołnowacha.

</doc>
<doc id="5272734" url="https://pl.wikipedia.org/wiki?curid=5272734" title="Luis Olivas">
Luis Olivas

Luis Alejandro Olivas Salcedo (ur. 10 lutego 2000 w Tepic) – meksykański piłkarz występujący na pozycji środkowego obrońcy, reprezentant Meksyku, od 2021 roku zawodnik Guadalajary.

</doc>
<doc id="5272737" url="https://pl.wikipedia.org/wiki?curid=5272737" title="Richard Bilan">
Richard Bilan

Richard Bilan "(hebr. ריצ'ארד בילן)" (ur. 1946 w Krakowie) – izraelski malarz i plastyk pochodzenia polskiego.
Życiorys.
Urodził się jako Ryszard Bilan w rodzinie Żydów ze Stanisławowa, którzy przeżyli wojnę w Krakowie. Następnie z rodziną przeprowadził się do Kłodzka, matka na skutek przeżyć wojennych popadła w chorobę psychiczną, ojciec był tapicerem, zmarł gdy Ryszard miał dziesięć lat. Wychował się w domu dziecka, a następnie skończył szkołę zawodową i zdobył zawód szlifierza kryształów. Po ukończeniu technikum ożenił się, w wyniku wydarzeń marcowych postanowił w 1969 emigrować do Izraela. W latach 1969-1973 studiował na Wydziale Grafiki Użytkowej Akademii Sztuk Pięknych i Wzornictwa Besaleela. W 1974 uzyskał stypendium AICF Sharett Scholarship Program from America-Israel Cultural Foundation i wyjechał do Paryża, gdzie przez dwa lata studiował w Ecole Superieure des Arts Decoratifs. Richard Bilan jest ekspresjonistą, uprawia abstrakcję liryczną, jego prace uczestniczyły w ponad 30 wystawach indywidualnych oraz ponad 20 zbiorowych w Izraelu, Francji, Szwajcarii i Polsce. 

</doc>
<doc id="5272738" url="https://pl.wikipedia.org/wiki?curid=5272738" title="Gulzhan Isanova">
Gulzhan Isanova



</doc>
<doc id="5272743" url="https://pl.wikipedia.org/wiki?curid=5272743" title="Rejon mariupolski">
Rejon mariupolski

Rejon mariupolski () – rejon w obwodzie donieckim Ukrainy. Został utworzony w 2020 roku w wyniku reformy administracyjnej. Siedzibą administracyjną rejonu jest Mariupol. W 2021 roku rejon zamieszkiwało 510 425 osób.

</doc>
<doc id="5272745" url="https://pl.wikipedia.org/wiki?curid=5272745" title="Zamek Hluboká">
Zamek Hluboká

Zamek Hluboká (cz. "Zámek Hluboká nad Vltavou", niem. "Schloss Frauenberg") – zabytkowy pałac zlokalizowany w miejscowości Hluboká nad Vltavou na terenie Czech.
Zamek wybudowano w XIII wieku, w czasie panowania Przemyślidów. Do 1562 znajdował się w rękach czeskich władców, potem zmieniał właścicieli. Od 1661 stanowił część majątku arystokratycznego rodu Schwarzenbergów. W XVII wieku zamek przebudowano nadając mu cechy charakterystyczne dla epoki baroku. Obecny wygląd zamku jest efektem przebudowy XIX-wiecznej, która inspirowana była gotykiem angielskim. W 1947 zamek został znacjonalizowany.

</doc>
<doc id="5272747" url="https://pl.wikipedia.org/wiki?curid=5272747" title="Krzysztof Borzędowski">
Krzysztof Borzędowski

Krzysztof Xawery Borzędowski ps. "Jan Organ" (ur. 27 lutego 1908 w Szczucinie, zm. 24 lipca 1991 w Oświęcimiu) – polski kompozytor, historyk, muzykolog, honorowy obywatel Oświęcimia.
Życiorys.
Urodził się 27 lutego 1908 r. w Szczucinie k. Tarnowa w rodzinie burmistrza-organisty. Ukończył Szkołę Powszechną w Pradze i Szczucinie, po czym uczył się w gimnazjum jezuickim w Chyrowie. W młodości uczył się gry na fortepianie, rogu, organach oraz kompozycji. W owym czasie skomponował pierwsze sześć mazurków na fortepian. Po śmierci ojca przeniósł się do Gimnazjum im. Kazimierza Grodzińskiego w Tarnowie. W 1928 roku rozpoczął studia na Uniwersytecie Jagiellońskim, na wydziale Prawa i Administracji, skąd później przeniósł się na Wydział Filozoficzny; studiów tych nie ukończył.
Był kierownikiem artystycznym Teatru Muzycznego Związku Młodzieży Przemysłowej i Rękodzielniczej. Otrzymał drugą nagrodę w konkursie na pieśń górniczą organizowanym przez Akademię Górniczo-Hutniczą. W czasie II wojny światowej znajdował się w Otfinowie. Wstąpił do Armii Krajowej, gdzie działał jako oficer kontrwywiadu pod ps. "Jan Organ". Tworzył wówczas i rozpowszechniał pieśni patriotyczne.
Po wojnie zamieszkał w Krakowie. Pracował w gimnazjum żeńskim, a następnie w Polskim Radiu jako redaktor muzyczny. Wystawiono wówczas sztuki jego autorstwa, m.in. operę pt. "Pszenica", widowisko ludowo-fantastyczne "Serce z piernika", i komedię muzyczną "Tramp". W 1952 roku przeniósł się do Oświęcimia i tam założył cieszący się popularnością Zespół Pieśni i Tańca „Pilsko”, opierający swój repertuar na tradycjach pieśni ludowych Żywiecczyzny (rozwiązany w 1955 roku). Zarówno ówczesne, jak i późniejsze, kompozycje Borzędowskiego były silnie inspirowane folklorem żywieckim.
Jest autorem monograficznej pracy "O pieśniarstwie i muzyce ludowej w Żywiecczyźnie". Skomponował ponad 600 utworów, z czego zachowało się niemal 300, napisanych w latach 1924–1974. Za swoją twórczość otrzymał m.in. Medal 700-lecia Miasta Żywca, Nagrodę I stopnia Wojewody Bielskiego i honorowe obywatelstwo miasta Oświęcimia.
Zmarł 24 lipca 1991 r. w Oświęcimiu i został pochowany na cmentarzu parafialnym w Oświęcimiu.

</doc>
<doc id="5272749" url="https://pl.wikipedia.org/wiki?curid=5272749" title="Poręczenie wykonania">
Poręczenie wykonania

Poręczenie wykonania, inaczej poręczenie umowy "(ang. performance bond, contract bond)" znane także jako gwarancja należytego wykonania umowy, lub gwarancja dobrego wykonania umowy, to gwarancja wystawiona przez firmę ubezpieczeniową, bank lub inną uprawnioną instytucję finansową w celu zapewnienia należytego wykonania robót budowlanych przez wykonawcę. Termin ten jest również używany do określenia depozytu zabezpieczającego pieniędzy oddanych w dobrej wierze instytucji powierniczej "(ang. good faith money, earnest payment)" , przeznaczonego na zabezpieczenie kontraktu futures, powszechnie znany jako depozyt marginalny "(ang. margin)". 
Historia.
Gwarancje dobrego wykonania istnieją od 2750 p.n.e. Około 150 roku n.e. Rzymianie opracowali prawa poręczenia, których zasady trwają do dziś.
Opis.
Roboty budowlane, w umowie na które wymagane jest poręczenie wykonania (umowy) i poręczenie zapłaty (dostawcom i podwykonawcom), zwykle są przyznawane w ramach przetargu, gdzie przed przystąpieniem do niego wymagane jest wniesienie wadium, często zamiast w formie gotówkowej, w formie poręczenia przez bank lub w formie gwarancji ubezpieczeniowej. 
Po wyborze zwycięskiego oferenta na głównego wykonawcę, w ramach zawartej z nim umowy na roboty budowlane, wymagane jest opłacenie gwarancji ubezpieczeniowej lub bankowej – poręczenia wykonania – jako zabezpieczenie ukończenia pracy. Na przykład wykonawca może spowodować wystawienie gwarancji ubezpieczeniowej dobrego wykonania umowy przez instytucję finansową na rzecz klienta (inwestora), dla którego buduje budynek. Jeśli wykonawca zawiedzie i nie wybuduje budynku zgodnie ze projektem wykonawczym, w tym ze specyfikacjami określonymi w umowie (najczęściej z powodu upadłości wykonawcy), klientowi gwarantuje się dokończenie budowy zgodnie z umową lub rekompensatę pieniężną za poniesione straty do wysokości poręczenia wykonania (umowy). Zwykle instytucja finansowa będąca poręczycielem ma kilka opcji rozwiązania problemu do wyboru. Po stwierdzeniu zasadności żądania inwestora, by poręczyciel wykonał umowę, bo wykonawca zawiódł, instytucja finansowa będąca poręczycielem może:
Poręczenia wykonania są powszechnie stosowane przy budowie i zagospodarowywaniu nieruchomości, gdzie właściciel lub inwestor może wymagać, by główni wykonawcy lub zarządcy przedsięwzięcia budowlanego uzyskali takie poręczenie, zapewniające, że nakłady na inwestycję nie zostaną utracone w przypadku niezdolności wykonawcy do prowadzenia lub kontynuowania robót (np. niewypłacalność wykonawcy). Wystawienie gwarancji dobrego wykonania kontraktu jest powszechne w większości dużych kontraktów na wykonanie projektów budownictwa lądowego i wodnego. 
Innym przykładem takiego zastosowania są kontrakty na dostawy towarów, w których sprzedający jest proszony o dostarczenie poręczenia, aby zapewnić kupującego, że jeśli sprzedawany towar nie zostanie faktycznie dostarczony (z jakiegokolwiek powodu), kupujący otrzyma przynajmniej rekompensatę za utracone koszty. 
Poręczenia wykonania są zazwyczaj wystawiane w ramach szerszego „poręczenia wykonania i płatności”, w przypadku których poręczyciel jest zobligowany do zapewnienia, że wykonawca nie tylko dokończy budowę zgodnie z umową, lecz również pokryje koszty robocizny i materiałów użytych w ramach robót budowlanych wymaganych umową (zapłaci podwykonawcom i dostawcom).
Podczas gdy ubezpieczenia są umowami dwustronnymi pomiędzy ubezpieczonym a ubezpieczycielem, i chronią przed wypadkami losowymi, to poręczenia, są umowami trójstronnymi, chroniącymi przed skutkami niewywiązania się jednej ze stron z podjętych zobowiązań, gdzie, w przypadku poręczenia umowy na wykonanie robót budowlanych poręczająca instytucja finansowa to żyrant "(ang. surety)", główny wykonawca robót budowlanych to zleceniodawca – dłużnik "(ang. principal, obligor)", a inwestor/ właściciel to beneficjent – wierzyciel – ten, wobec którego istnieje zobowiązanie "(ang. obligee)".
Koszt uzyskania poręczenia wykonania "(ang. performance bond)".
Instytucje finansowe zajmujące się poręczaniem wykonania obliczają premię, jaką pobierają za wystawianie obligacji poręczających, na podstawie trzech podstawowych kryteriów: rodzaju poręczenia, kwoty obligacji i ryzyka związanego z wnioskodawcą. Po odpowiednim oszacowaniu rodzaju poręczenia, kwoty i ryzyka związanego z wnioskodawcą, gwarant obligacji poręczenia jest w stanie wyznaczyć odpowiednią cenę za wystawienie danej obligacji poręczenia.
Rodzaje poręczeń "(ang. bonds)".
Instytucje finansowe wydające poręczenia posiadają informacje aktuarialne na temat historii roszczeń dla każdego rodzaju poręczenia, od początku ich wydawania. Z biegiem czasu instytucje finansowe będące żyrantami poręczeń są w stanie stwierdzić, że niektóre poręczenia są bardziej ryzykowne niż inne. Na przykład poręczanie za dealerów pojazdów samochodowych w Kalifornii ma znacznie więcej roszczeń niż zwykłe poręczenie za notariuszy publicznych. Jeżeli dany rodzaj poręczenia wypłacił wysoki procent roszczeń, to wysokość składki płaconej przez wnioskodawców będzie wyższa.
Ryzyko związane z wnioskodawcą i jego przeszłość.
Poręczające instytucje finansowe starają się przewidzieć ryzyko, jakie reprezentuje wnioskodawca. Ci, którzy są postrzegani jako osoby o wyższym ryzyku, zapłacą wyższą premię za obligacje poręczeniowe. Ponieważ firmy poręczające zapewniają finansową gwarancję przyszłej pracy tych, którzy są zobowiązani "(ang. bonded, obligors)", muszą mieć jasny obraz historii finansowej i zawodowej danej jednostki.
W Stanach Zjednoczonych.
W Stanach Zjednoczonych, zgodnie z ustawą Miller Act z 1932 roku, wszystkie kontrakty budowlane z rządem federalnym muszą być zabezpieczone poręczeniami wykonania i płatności. Poszczególne stany uchwaliły tak zwane małe ustawy Millera – „Little Miller Act”, wymagające poręczeń wykonania i płatności również w przypadku projektów finansowanych przez te stany.
W USA istnieje wiele rodzajów poręczeń przez instytucje finansowe "(ang. surety)." Każde z poręczeń określa wysokość poręczenia jako określoną kwotę pieniężną poręczenia. Poręczające instytucje finansowe ustalają wskaźnik na wystawienie obligacji w oparciu o ryzyko, a następnie pobierają premię za obligacje poręczeniowe w przedziale 1–15% kwoty obligacji.

</doc>
<doc id="5272754" url="https://pl.wikipedia.org/wiki?curid=5272754" title="Med-arb">
Med-arb

Med-arb – pozasądowy tryb rozstrzygania sporów, który obejmuje postępowanie dwuetapowe. Na pierwszym etapie odbywa się postępowanie mediacyjne. Na drugim etapie odbywa się postępowanie arbitrażowe. Do tego ostatniego nie dochodzi tu jednak, ilekroć strony zawrą ugodę w wyniku przeprowadzonej między nimi mediacji. Arbitrem może być tu zarówno dotychczasowy mediator (mediatorzy), jak i inna osoba (osoby).

</doc>
<doc id="5272755" url="https://pl.wikipedia.org/wiki?curid=5272755" title="Arb-med">
Arb-med

Arb-med - pozasądowy tryb rozstrzygania sporów, który obejmuje postępowanie dwuetapowe. Na pierwszym etapie odbywa się postępowanie arbitrażowe. Na drugim etapie odbywa się postępowanie mediacyjne. Treść wyroku wydanego przez arbitrów nie jest ujawniana stronom. Jeśli w wyniku mediacji strony zawrą ugodę, arb-med uważa się za zakończony. W przeciwnym razie dochodzi do ogłoszenia wyroku, jaki wcześniej w tajemnicy wydali arbitrzy.

</doc>
<doc id="5272756" url="https://pl.wikipedia.org/wiki?curid=5272756" title="Wasyl Łypkiwski">
Wasyl Łypkiwski

Wasyl Kostiantynowycz Łypkiwski (ur. 7/19 marca 1864 r. w Popudni, zm. 27 listopada 1937 r. w Kijowie) – ukraiński duchowny prawosławny, działacz narodowy i oświatowy, współtwórca Ukraińskiego Autokefalicznego Kościoła Prawosławnego, autor tłumaczeń tekstów liturgicznych na język ukraiński. W latach 1921–1927 zwierzchnik Ukraińskiego Autokefalicznego Kościoła Prawosławnego z tytułem metropolity kijowskiego i całej Ukrainy. Aresztowany i stracony na fali represji wymierzonych w duchowieństwo prawosławne podczas wielkiego terroru w ZSRR. 
Życiorys.
Służba kapłańska w Imperium Rosyjskim.
Był synem kapłana prawosławnego. Ukończył szkołę duchowną w Humaniu, następnie seminarium duchowne w Kijowie (1879) i Kijowską Akademię Duchowną (1884). W 1889 r. otrzymał tytuł kandydata nauk teologicznych na podstawie pracy poświęconej Machabeuszom i ich znaczeniu w historii narodu żydowskiego. Od tego samego roku pracował jako katecheta szkół męskich w Szpole. W latach 1890–1891 był natomiast katechetą w dwuletniej męskiej szkole miejskiej, a następnie w progimnazjum w Czerkasach. 20 października 1891 r. przyjął święcenia kapłańskie. Do lutego 1892 r. służył w soborze w Czerkasach, następnie został proboszczem parafii przy soborze w Lipowcu, a następnie również dziekanem miejscowego dekanatu. Od sierpnia 1896 r. był również rejonowym inspektorem szkół cerkiewno-parafialnych. Utworzył na terenie dekanatu kilka nowych szkół tego typu, a także szkołę dla dziewcząt i szkołę w Troszczy, gdzie kształcili się przyszli nauczyciele szkół parafialnych. Pisał szkice z zakresu historii lokalnej, opisywał miejscowe zwyczaje ludowe, historie bractw cerkiewnych, dzieje wprowadzenia unii brzeskiej i ponownego zaprowadzenia prawosławia w regionie. 
W 1903 r. Komitet Szkolny przy Świątobliwym Synodzie Rządzącym powierzył mu stanowisko dyrektora szkoły nauczycieli szkół cerkiewnych w Kijowie. W marcu 1905 r. został zwolniony ze stanowiska na wniosek metropolity kijowskiego i halickiego Flawiana, który był niezadowolony z faktu, że ks. Łypkiwski popierał ukraiński ruch narodowy. Duchowny został proboszczem parafii Opieki Matki Bożej w kijowskiej dzielnicy Sołomianka. 
W dniach 10–18 października 1905 r. przewodniczył zjazdowi duchowieństwa eparchii kijowskiej, podczas którego duchowni wysunęli postulaty ożywienia życia parafialnego, przywrócenia dawnych lokalnych ukraińskich tradycji cerkiewnych, demokratyzacji Cerkwi. W kolejnych latach nadal zajmował się pracą pedagogiczną i publicystyczną, publikując artykuły o tematyce cerkiewnej i społecznej. 
Powstanie autokefalicznej Cerkwi ukraińskiej. Metropolita kijowski (1921–1927).
Po rewolucji lutowej 1917 r. włączył się w ruch duchowieństwa i świeckich na rzecz utworzenia niezależnej Cerkwi prawosławnej na Ukrainie. Biskupi eparchii na ziemiach ukraińskich w większości byli niechętni rewolucji, obaleniu monarchii i oddzieleniu się Cerkwi ukraińskiej od Rosyjskiej Cerkwi Prawosławnej, ale wśród duchowieństwa parafialnego poglądy proukraińskie i dążenie do odtworzenia metropolii kijowskiej w jej XVII-wiecznym kształcie były popularne. Podczas zjazdu duchowieństwa i świeckich eparchii 12 kwietnia 1917 r. przyjęta została uchwała o potrzebne utworzenia Kościoła Ukraińskiego niezależnego od Świątobliwego Synodu Rządzącego. Omawiano również kwestie obsadzania stanowisk duchownych w drodze elekcji. Wystąpienie ks. Wasyla Łypkowskiego podczas zjazdu należało do najbardziej radykalnych. Duchowny wzywał do radykalnej demokratyzacji życia cerkiewnego i oceniał, że możliwa jest zarówno autonomia Ukrainy, jak i powstanie samodzielnej Cerkwi ukraińskiej. Wasyl Łypkiwski wszedł do Powszechnej Ukraińskiej Rady Cerkiewnej, która miała za zadanie przygotować wszechukraiński sobór duchowieństwa i świeckich i zdecydować o utworzeniu autokefalicznego Kościoła. 
Na początku 1919 r. na ziemie ukraińskie wkroczyła Armia Czerwona, odnosząc w pierwszych tygodniach zwycięstwa nad wojskami Ukraińskiej Republiki Ludowej i wkraczając na początku lutego do Kijowa. Na terenach opanowywanych przez bolszewików ogłaszano oddzielenie Kościoła od państwa. W tych warunkach Powszechna Ukraińska Rada Cerkiewna ogłosiła ukrainizację parafii w Kijowie. Wasyl Łypkiwski brał osobisty udział w tworzeniu pierwszych ukraińskich wspólnot przy soborze św. Mikołaja w dzielnicy Peczersk, cerkwi św. Andrzeja, cerkwi św. Eliasza oraz soborze Mądrości Bożej. 3 sierpnia 1919 r. został również wybrany na proboszcza parafii przy soborze Mądrości Bożej. Ukraińskie teksty liturgiczne, jakie weszły do użytku, były jego autorstwa. Osobiście służył pierwszą liturgię w całości w języku ukraińskim, 22 maja 1919 r. w soborze św. Mikołaja w Kijowie. Za te działania został przez Rosyjski Kościół Prawosławny wykluczony ze stanu duchownego. Powszechna Ukraińska Rada Cerkiewna nie uznała tej decyzji. W sierpniu 1919 r., gdy wojska Ukraińskiej Republiki Ludowej ponownie zajęły Kijów, wzywał do obrony ukraińskiej ojczyzny. 
W październiku 1921 r. z przyzwolenia władzy radzieckiej w Kijowie odbył się kolejny zjazd duchowieństwa i świeckich, który ogłosił powstanie Ukraińskiego Autokefalicznego Kościoła Prawosławnego. Sobór postanowił zorganizować nową Cerkiew w oparciu o ukraińskie tradycje prawosławne, wprowadzić do nabożeństw język ukraiński, wybrać metropolitę kijowskiego narodowości ukraińskiej i biskupów-Ukraińców. Na metropolitę obrano ks. Wasyla Łypkowskiego. Został on wybrany i wyświęcony na ten urząd przez obecnych na zjeździe kapłanów, bez udziału żadnego biskupa i bez składania ślubów mniszych, w sposób niezgodny z prawosławnymi kanonami, chociaż uczestnicy soboru przekonywali, że podobny ryt istniał w Patriarchacie Aleksandrii. Wcześniej udzielenia Łypkowskiemu chirotonii biskupiej odmówił egzarcha ukraiński Patriarchatu Moskiewskiego, metropolita Michał. Autokefalia Kościoła Ukraińskiego i godność metropolity kijowskiego nadana ks. Łypkowskiemu nie zostały uznane przez żaden kanoniczny Kościół prawosławny. Władze radzieckie pozwoliły na powstanie Ukraińskiej Autokefalicznej Cerkwi Prawosławnej, ale ograniczały aktywność jego zwierzchnika. W 1925 r. nakazały mu pozostawanie w Kijowie, kilkakrotnie był on również aresztowany, trzy miesiące spędził w areszcie GPU w Charkowie. 
W październiku 1927 r. pod bezpośrednim naciskiem GPU II Wszechukraiński Sobór Ukraińskiej Autokefalicznej Cerkwi Prawosławnej usunął Wasyla Łypkowskiego z urzędu metropolity kijowskiego. Na sobór metropolita przybył bezpośrednio z więzienia GPU w Charkowie, a delegatom postawiono ultimatum: jeśli nie wybiorą innego metropolity, sobór zostanie rozpędzony, a Wasył Łypkiwski zesłany do Kraju Narymskiego. Następcą Wasyla Łypkowskiego został Mykoła Borećki.
Działania władz radzieckich przeciwko Cerkwi Autokefalicznej. Ostatnie lata.
W styczniu 1930 r. również pod naciskiem GPU, Kościół podjął decyzję o samolikwidacji. Ogłosił również wymuszoną samokrytykę, określając się mianem organizacji kontrrewolucyjnej, z działaczami nacjonalistycznymi na najważniejszych stanowiskach. Cerkiew „przyznała się” ponadto do współdziałania ze Związkiem Wyzwolenia Ukrainy, fikcyjną ukraińską organizacją antyradziecką, a w rzeczywistości mistyfikacją radzieckich służb specjalnych. Duchowni Kościoła mieli nadal służyć w parafiach, jednak w rzeczywistości krótko po zjeździe zaczęły się ich aresztowania. W grudniu 1930 r. z inspiracji władz odbył się zjazd duchowieństwa, który potępił działalność Cerkwi Autokefalicznej, a następnie ogłosił powstanie Ukraińskiego Kościoła Prawosławnego. Zgadzając się na ten zjazd, władze radzieckie zamierzały dowieść na świecie, że w ZSRR panuje wolność religijna. Wasyl Łypkiwski pisał we wspomnieniach, że stało się to również dlatego, że po samolikwidacji Cerkwi Autokefalicznej jej parafie pozostały bez kontroli państwowej, a ich inwigilacja stała się trudniejsza. Ukraiński Kościół Prawosławny działał do 1936 r. W ciągu następnych dwóch lat, w czasie wielkiej czystki i nowej kampanii antyreligijnej w ZSRR, aresztowano większość byłych biskupów Cerkwi Autokefalicznej. W tym samym czasie władze zamknęły na Ukrainie również niemal wszystkie parafie uznające zwierzchnictwo Patriarchatu Moskiewskiego, a biskupów Egzarchatu Ukraińskiego Patriarchatu Moskiewskiego spotkał podobny los, co hierarchów Cerkwi Autokefalicznej. 
Wasyl Łypkiwski, który po odejściu z urzędu służył ponownie w cerkwi na Sołomiance, został zatrzymany 22 października 1937 r. Oskarżony o kierowanie „nacjonalistyczną faszystowską organizacją”, która miała na celu „oderwanie Ukrainy od ZSRR i stworzenie samodzielnego państwa typu faszystowskiego”, został 20 listopada skazany na śmierć i siedem dni później stracony. Miejsce jego pochówku nie jest znane. Symboliczny nagrobek duchownego znajduje się na Cmentarzu Łukianowskim w Kijowie. 
W 1989 r. został całkowicie zrehabilitowany. W 1997 r. Ukraiński Autokefaliczny Kościół Prawosławny ogłosił go świętym. 
Upamiętnienie.
W końcu lat 90. na budynku cerkwi Opieki Matki Bożej w Kijowie, z którą duchowny był związany przez kilkanaście lat, zawieszono tablicę jego pamięci.
Pomniki Wasyla Łypkowskiego znajdują się w Tarnopolu przy cerkwi Narodzenia Pańskiego (wzniesiony w 2000) i na cmentarzu przy cerkwi św. Andrzeja w Bound Brook w Stanach Zjednoczonych (powstał w 1982).

</doc>
<doc id="5272758" url="https://pl.wikipedia.org/wiki?curid=5272758" title="Jakub Jan Ryba">
Jakub Jan Ryba

Jakub Jan Ryba (ur. 26 października 1765 w Přešticach, zm. 8 kwietnia 1815 w Voltušu) – czeski kompozytor, pisarz, poeta i pedagog, działający na przełomie klasycyzmu i romantyzmu. Jego najsłynniejszą kompozycją jest "Czeska Msza Bożonarodzeniowa".
Życiorys.
Rodzina Jakuba Jana Ryby pochodziła z Klatov i Nepomuka w kraju pilzneńskim, w południowo-zachodnich Czechach. Ojciec, Jakub Jan Ryba, nauczyciel i organista, w 1793 ożenił się z Rozalią Karnikową. Z małżeństwa tego urodziło się sześcioro dzieci. Jakub, jako drugie dziecko, urodził się Přešticach, a tego samego dnia na chrzcie nadano mu imiona Jakub Šimon. Tu też ojciec zaczął udzielać mu lekcji muzyki. W wieku 6 lat przyszły twórca przeprowadził się z rodziną do Nepomuka. Tu śpiewał w chórze, uczył się gry na skrzypcach, fortepianie oraz podstaw harmonii. Tu również zaczął komponować. Wuj Jakuba, Jan Vaněček, zasugerował rodzicom, aby zabrali go do Pragi. Tu uczęszczał do seminarium pijarów. Skomponował tam 12 koncertów fortepianowych, 24 kwartety, kwintet, 4 koncerty, 8 serenad, liczne menuety i tańce niemieckie, liczne hymny, chorał, mszę i inne utwory sakralne. Niektóre z jego kompozycji były wykonywane w kościele św. Andrzeja. Wszystko to świadczyło o jego ogromnym talencie muzycznym. Zdobył również gruntowne wykształcenie – oprócz czeskiego i niemieckiego czytał francuski, włoski, łacinę i grekę. Po maturze w 1785 zaczął studiować filozofię, ale na prośbę ojca opuścił Pragę bez ukończenia studiów. Następnie przebywał krótko w Nepomuku, a później w Mníšku pod Brdami u swojego krewnego Josefa Jana Jakoubka. Tutaj też stosował własne kompozycje i prawdopodobnie zapoznał się z niektórymi utworami Wolfganga Amadeusza Mozarta. W Mníšku rozpoczął pracę jako asystent nauczyciela. W 1788 osiadł na stałe w Rožmitálu i do śmierci pracował jako nauczyciel.
W 1781 Królestwo Czeskie wprowadziło obowiązek szkolny. Ryba przyjął to prawo z wielkim entuzjazmem i przypominał o nim rodzicom i społeczności, wielokrotnie odrzucając argumenty przeciwko edukacji. Jako nauczyciel stale się kształcił. Utrzymywał odpowiednią dyscyplinę w szkole, przestrzegał i wymagał przestrzegania przepisów i rozkładów zajęć. Uczył codziennie od dziewiątej do jedenastej, a po południu od drugiej do czwartej. Oprócz przedmiotów klasycznych wprowadził także lekcje śpiewu i muzyki instrumentalnej. Dbał o higienę w klasie.
W 1790 ożenił się z Anną, córką Jana Laglera, burgrabiego z Rožmitála, która urodziła mu trzynaścioro dzieci, siedmioro z nich przeżyło. Z powodu różnych poglądów na kwestię edukacji dzieci popadł w konflikt z miejscowym proboszczem Kašparem Zacharem, a jego prośby o fundusze na remont i pracę w szkole były często odrzucane.
Jakub Ryba pracował nie tylko jako nauczyciel, ale również był dyrygentem chóru i organistą w kościele parafialnym Podwyższenia Krzyża Świętego w Starym Rožmitálu, a także w kaplicy filialnej św. Jana Nepomucena przy szkole na rynku w Rožmitálu. Oryginalne organy w kaplicy w 1905 zastąpiono nowymi, ale w kościele stoi do dziś instrument, który w 1750 kupił na własny koszt proboszcz Antonín Platnýř.
Wiele swoich kompozycji Ryba napisał na potrzeby lokalnego chóru. Niektóre ułożył dla bardziej zaawansowanych chórów, zwłaszcza chóru pilskiego. Na potrzeby lokalnej parafii uczył śpiewu, gry na organach, fortepianie, skrzypcach, altówce, wiolonczeli, flecie, klarnecie i waltorni.
W latach 1788–1795 napisał ponad trzydzieści mszy. Najbardziej znaną z nich była skomponowana w 1796 Czeska Msza Bożonarodzeniowa "Hej, mistře, vstaň bystře" ("Hej, mistrzu, wstań żwawo"), prawdopodobnie po raz pierwszy wykonana w Rožmitálu. Kompozycja, zachowując formę mszy, ma charakter czeskiego ludowego dramatu, opisującego narodziny Jezusa i jego dar dla zwykłych ludzi.
Pod koniec życia Jakub chorował, coraz częściej unikał ludzi, chodził na spacery po okolicznych łąkach i lasach, najczęściej samotnie. Nic jednak nie wskazywało na to, że chce zakończyć swoje życie. W sobotę 8 kwietnia 1815 wstał wcześnie rano, jak zwykle ucałował żonę, wziął ze sobą książkę i wyszedł, by uczestniczyć w porannej mszy świętej w kościele Podwyższenia Krzyża Świętego. Nie wrócił jednak do domu. 10 kwietnia znaleziono go w lesie nad Wołtuszem, gdzie popełnił samobójstwo, przecinając brzytwą tętnice na szyi i obu nadgarstkach. Został pochowany na dawnym cmentarzu morowym, na północny zachód od Starego Rožmitála. W 1855, z inicjatywy syna Josefa Arnošta Ryby, profesora uniwersytetu i okulisty, proboszcz Jan Fähnrich załatwił przeniesienie szczątków na nowy cmentarz w Starym Rožmitálu.
Ryba był płodnym kompozytorem – źródła mówią o 1100–1400 utworach, głównie o religijnym charakterze, jednak większość jego dzieł zaginęła. Stylistycznie wczesna twórczość Ryby oparta jest na zasadach wczesnego klasycyzmu z przewagą homofonii. Z czasem jednak jego muzyka dojrzewa, a w utworach powstałych po 1800 zbliża się niekiedy do języka muzycznego wczesnego romantyzmu. Ryba jako pierwszy skomponował pieśni świeckie z akompaniamentem fortepianowym do tekstów w języku czeskim.
Twórczość świecka.
Ryba jako jeden z pierwszych pisał pieśni do tekstów m.in. Vojtěcha Nejedlý’ego, Antonína Puchmajera i Šebestiána Hněvkovský’ego. Największe znaczenie przypisuje się dziś jego pierwszym zbiorom pieśni "Zwölf böhmische Lieder" i "Neue böhmische Lieder".
Najstarszym zbiorem pieśni opartych na tekstach czeskich jest "Zwölf böhmische Lieder" z 1800 (N 491-502). W tekstach dominują motywy miłosne poezji anakreontycznej, obok których występują motywy patriotyczne. Najpopularniejszą pieśnią w tym zbiorze była kołysanka "Spi má zlatá boubelatá", do tekstu Nejedlý’ego. Drugi zbiór dwunastu pieśni ukazał się w 1808 pod tytułem "Neue böhmische Lieder" (N 503-514). Wśród przeważnie miłosnych lub balladowych tekstów wyróżnia się otwierająca utwór pieśń "Na Čechy" ("Do Czech") z wyraźnym akcentem patriotycznym. Obok utworów dla mieszczan tworzył także piosenki dla dzieci. Dwuczęściowy zbiór "Dar pilné mládeži" ("Dar dla pilnej młodzieży"), wydany pośmiertnie w 1829 (N 517-528), zawierający 12 lekkich i przyjemnych pieśni z towarzyszeniem fortepianu, składa się głównie z pieśni dydaktycznych, których ostatnie strofy zawierają zawsze pouczenie. Niektóre z tekstów zostały napisane przez samego autora, np. piosenka "Fortepian".
Zachowała się tylko niewielka część kompozycji Ryby: trzy duety na altówkę i wiolonczelę, dwa duety na skrzypce i fortepian. Z napisanych 72 kwartetów dotrwały dwa kwartety smyczkowe "Erstes und zweites Quartett im strengen Styl – a-moll i d-moll" z 1801 (N 550-551) oraz dwa kwartety fletowe – C-dur i F-dur z 1811 (N 552-553). Spośród 35 symfonii i 35 serenad zaginęły wszystkie, z wyjątkiem jednej symfonii C-dur (N 539) i sześcioczęściowej "Cassatia in C" (N 540). Z ponad 38 koncertów zachowały się: dwuczęściowy "Koncert na skrzypce i orkiestrę F-dur" z 1784 (N niepublikowany) oraz dwuczęściowy "Koncert na róg w Dis a cornu" (N 541), ich partie orkiestrowe nie zachowały się jednak w całości. "Concerto pour le Violoncello" (N 542) z 1800 i o rok młodszy koncert skrzypcowy "Un grand concert pour le Violon principal d-moll" (N 543) należą do najwybitniejszych i dzieł kompozytora.
Na pograniczu kompozycji świeckich i sakralnych sytuują się utwory organowe Ryby. Jedynym zachowanym cyklem tych kompozycji jest zbiór "Novae et liberae cogitationes per Toccatas, Phantasias, Fugas et Preludios expressa, organoque accomodata 1798" (N 486-490), który Ryba zadedykował swojemu bratu Wacławowi. Ten niedokończony zbiór utworów organowych świadczy o mistrzowskim opanowaniu organów przez Rybę, ale także o jego postępowych aspiracjach muzycznych.
Twórczość religijna.
Wśród licznych dzieł religijnych Ryby szczególne znaczenie mają jego pieśni religijne, pastorałki i msze. Warto wymienić jednogłosowe pieśni maryjne "Svatohorský kůr" (N 9-16), do których zachował się akompaniament orkiestrowy, podobnie jak do "Oktáv neb osmidenní pobožnost k sv. Janu Nepomuckému" ("Oktawy pieśni świętojańskich lub ośmiodniowego nabożeństwa do św. Jana Nepomucena") z lat 1803–1804 (N 1-9). W zachowanych "Pohřebních písní" ("Pieśniach żałobnych") z 1804–1805 (N 17-31) zauważyć można charakter świecki utworów.
Liczne utwory Ryba tworzy dla Pilzna i tamtejszego chóru. Oprócz cennych arii koloraturowych należy wymienić przede wszystkim "Stabat mater" z 1805 (N 440). O wadze tego dzieła dla kompozytora świadczy fakt, że napisał je trzykrotnie, w tym dwukrotnie w języku czeskim. 28 maja tego samego roku został honorowym mieszczaninem Pilzna.
Najważniejszymi kompozycjami religijnymi Jakuba Ryby są msze – do dziś zachowało się w sumie 89 kompozycji mszalnych. Pisał je przez całe życie, co pozwala prześledzić jego rozwój jako kompozytora. Niektóre z tych kompozycji świadczą o przenikaniu języka narodowego do liturgii. Ważne miejsce wśród nich zajmuje najstarsza tego typu (czesko-łacińska) msza – "Missa in D festis Nativitatis Christi" (N 348) z 1788. Należy również wspomnieć o tzw. drugiej czeskiej mszy o północy (N 417), której rękopis z archiwum parafialnego w Bubovicach koło Březnic zaginął. W niej Ryba pokazuje swoje zainteresowanie czeskim środowiskiem ludowym i czeskim krajobrazem.
Najbardziej zaszczytne miejsce w twórczości Ryby zajmuje "Missa solemnis Festis Nativitatis D. J. Ch. z 1796 r. accomodata in linguam bohemicam musicamque redacta per Jac. Joa. Ryba etc.", znana jako czeska msza bożonarodzeniowa "Hej, mistře" (N 377). Występują w niej czescy pasterze i mistrz. Moment narodzin Chrystusa zostaje przeniesiony w środowisko czeskiej wsi, być może bezpośrednio w okolice Rožmitála. Autograf tego dzieła nie zachował się.
Ryba napisał wiele pastorałek, zarówno solowych, jak i dialogowanych. Jedną z najbardziej znanych jest aria sopranowa "Rozmilý slavíčku" (N 101), z akompaniamentem fletu, dwóch rogów, dwojga skrzypiec, kontrabasu i organów. Wśród "Sześciu hymnów pochwalnych na święto Narodzenia Pańskiego" znajdują się m.in. pieśni: "Milí synáčkové" – "Kochani, mali synkowie" (N 99), "S pastýři budu muzikovat" – "Z pasterzami będę muzykował" (N 102) oraz "Spi, spi, neviňátko" – "Śpij, śpij, niewiniątko" (N 103). Wspólną cechą wszystkich tych utworów jest świąteczna atmosfera, barokowa uroda, radość, barwna instrumentacja i niezwykle emocjonalna linia melodyczna.
W ostatnich latach życia Ryba opracował czterotomowe dzieło "Cursus sacro harmonicus" (tom I – 1808, tom II – 1810, tom III – 1802–1813, tom IV – 1814), zawierające kompozycje sakralne (msze, graduały, offertoria) na wszystkie niedziele roku kościelnego, w większości skomponowane na bazie klasycznej.
Teoria muzyki.
W czasach Ryby czescy kompozytorzy i muzycy nie dysponowali żadnymi pismami teoretycznymi, z których mogliby się uczyć. W latach 1799–1800 napisał więc "Wstępne i ogólne podstawy do całej sztuki muzycznej" ("Počáteční a všeobecní základové ke všemu umění hudebnímu"), które zostały wydane już po jego śmierci w 1817. Dzieło to składa się z trzech ksiąg, z których pierwsza ma cztery rozdziały, druga trzynaście, a trzecia to słownik. Wprowadza w nich czeskie nazwy znaków przykluczowych i przygodnych, taktów czy pauz.
Odkrycie w Rožmitálu.
Jesienią 1975 proboszcz parafii w Rožmitálu, Miloslav Vlk odkrył łacińską księgę z napisem "Libellus Caeremonialis". Była to książka zawierająca wszystkie obrzędy Kościoła katolickiego, napisana przez Jakuba Jana Rybę w 1795 na własny użytek. Wśród szczegółowych notatek na temat śpiewu kościelnego w święta, na stronie z zapisami hymnów wielkopiątkowych wklejono do książki partyturę nieznanego dotąd utworu – hymnu wielkopiątkowego "Ecce quomodo moritur iustus" ("Oto jak umiera sprawiedliwy"). Hymn został skomponowany na chór mieszany z akompaniamentem dwóch rogów. Utwór został przepisany do obecnej notacji i w Wielki Piątek 1976 został wykonany po raz pierwszy po jego odkryciu. Od tego czasu jest ona śpiewana w Rožmitálu co roku w Wielki Piątek. Księga jest przechowywana w Archiwum Powiatowym w Příbramiu.
Wykorzystanie w kulturze.
Od nazwiska kompozytora pochodzi nazwa odkrytej 6 sierpnia 1980 planetoidy (2523) Ryba.
14 października 2015 Poczta Czeska wydała okolicznościowy znaczek o nominale 13 koron czeskich. Na znaczku widnieje fikcyjny portret Ryby (nie zachowało się żadne jego przedstawienie), a w tle widoczne są organy z 1750, na których grał.

</doc>
<doc id="5272762" url="https://pl.wikipedia.org/wiki?curid=5272762" title="Nikola Petrić">
Nikola Petrić

Nikola Petrić (serb. cyr. Никола Петрић; ur. 11 maja 1991 w Čačaku) – serbski piłkarz grający na pozycji bramkarza w serbskim klubie Proleter Nowy Sad. Były młodzieżowy reprezentant Serbii.
Wychowanek Boraca Čačak, w którym rozpoczął również seniorską karierę. Grał również w Mladosti Lučani, FK Čukaričkach, IF Brommapojkarnie, Panachaiki GE oraz Araracie-Armenii Erywań.

</doc>
<doc id="5272764" url="https://pl.wikipedia.org/wiki?curid=5272764" title="Poręczenie płatności">
Poręczenie płatności

Poręczenie płatności to gwarancja ubezpieczeniowa, lub poręczenie przez inną instytucję finansową, wniesiona przez głównego wykonawcę w celu zapewnienia, że zatrudnieni przez niego na budowie podwykonawcy i dostawcy materiałów zostaną opłaceni. Poręczenia płatności są wymagane w umowach z rządem federalnym Stanów Zjednoczonych o wartości powyżej 35 000 USD i muszą stanowić 100% wartości umowy na roboty budowlane. Często są one wymagane w połączeniu z poręczeniami wykonania (umowy) - gwarancjami dobrego wykonania umowy.
W Stanach Zjednoczonych na poziomie federalnym poręczenia płatności za robociznę i materiały reguluje ustawa federalna - Miller Act, a na poziomie stanowym ustawy stanowe - zwane "Little Miller Act".

</doc>
<doc id="5272771" url="https://pl.wikipedia.org/wiki?curid=5272771" title="Mistrzostwa Świata w Kajakarstwie 1974">
Mistrzostwa Świata w Kajakarstwie 1974

11. Mistrzostwa świata w kajakarstwie odbyły się w dniach 16–20 października 1974 w Meksyku, w dzielnicy Xochimilco. Były to pierwsze mistrzostwa świata w tej dyscyplinie sportu rozegrane poza Europą.
Rozegrano 15 konkurencji męskich i 3 kobiece. Mężczyźni startowali w kanadyjkach jedynkach (C-1) i dwójkach (C-2) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. Liczba i rodzaj konkurencji nie zmieniły się od poprzednich mistrzostw.
Pierwsze miejsce w klasyfikacji medalowej wywalczyli reprezentanci Związku Radzieckiego.

</doc>
<doc id="5272773" url="https://pl.wikipedia.org/wiki?curid=5272773" title="Genji Monogatari Museum">
Genji Monogatari Museum

 – muzeum w Japonii poświęcone największemu dziełu literatury japońskiej o tytule "Genji monogatari", autorstwa damy dworu Murasaki Shikibu, żyjącej na przełomie X i XI wieku (okres Heian).
W 1998 roku otwarto w mieście Uji (prefektura Kioto), położonym w połowie odległości pomiędzy Kioto i Nara, dwoma historycznymi i kulturowymi centrami Japonii, muzeum upamiętniające i prezentujące wybitne dzieło literackie, postacie i sceny z życia arystokracji tamtego okresu. 
Opis muzeum.
W muzeum można rozróżnić:
W muzeum pokazana jest makieta fikcyjnej rezydencji Rokujō-in księcia Genji. Po przeprowadzeniu jej restauracji, sprowadził do niej swoje główne żony i dzieci, co jest opisane w rozdziale 21. „Otome” (Dziewica). Rezydencja, zbudowana w stylu "shinden-zukuri", podzielona była na cztery kwatery, z których każda symbolizowała jedną z czterech pór roku. Były one połączone korytarzami, które umożliwiały mieszkańcom przechodzenie między nimi.
Ciekawostki.
W 2000 roku Bank Japonii wprowadził do obiegu nowy banknot o nominale 2000 jenów. Na jego rewersie umieszczono scenę z „Opowieści o Genjim” (zaczerpniętą ze zwoju "Genji monogatari emaki") i fragment postaci Murasaki Shikibu (z "Murasaki Shikibu nikki emaki").
W 2012 roku parlament Japonii ustanowił dzień 1 listopada Dniem Klasyki (古典の日, "Koten no Hi", ang. Classics Day) w celu promowania dzieł klasycznych. Dzień ten został wybrany przez komitet obchodów tysiąclecia "Genji monogatari" w 2008 roku. Przyjęto bowiem, że właśnie tego dnia przypada rocznica wzmianki o „Opowieści o Genjim” w „Dzienniku Lady Murasaki” ("Murasaki shikibu nikki") w 1008 roku. Zgodnie z prawem klasyka obejmuje literaturę, muzykę, sztukę, sztuki sceniczne, styl życia oraz dzieła z dziedziny nauki i filozofii.

</doc>
<doc id="5272774" url="https://pl.wikipedia.org/wiki?curid=5272774" title="Petro Hreszta">
Petro Hreszta

Petro Mykołajowycz Hreszta (ukr. Петро Миколайович Грешта, ur. 9 stycznia 1949 we wsi Nawaria) – ukraiński kajakarz, mistrz świata. W czasie swojej kariery sportowej startował w barwach Związku Radzieckiego.
Kariera sportowa.
Trzykrotnie wystąpił na mistrzostwach świata w konkurencji kajaków dwójek (K-2) na dystansie 500 metrów. Jego partnerem w osadzie radzieckiej był Mikałaj Chachoł. W 1971 w Belgradzie zdobyli brązowy medal, w 1973 w Tampere złoty medal, a w 1974 w Meksyku zajęli 4. miejsce.
Hreszta był mistrzem ZSRR w konkurencji K-2 na 500 metrów w 1970, 1971 i 1974.
W 1973 otrzymał tytuł Zasłużonego Mistrza Sportu ZSRR.

</doc>
<doc id="5272775" url="https://pl.wikipedia.org/wiki?curid=5272775" title="Woskobłonka popękana">
Woskobłonka popękana

Woskobłonka popękana ("Gloeocystidiellum porosum" (Berk. &amp; M.A. Curtis) Donk) – gatunek grzybów z rodziny skórnikowatych '("Stereaceae").
Systematyka i nazewnictwo.
Pozycja w klasyfikacji według Index Fungorum: "Gloeocystidiellum, Stereaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy opisał go w 1879 r. Miles Joseph Berkeley i Moses Ashley Curtis nadając mu nazwę "Corticium porosum". Obecną, uznaną przez Index Fungorum nazwę nadał mu w 1931 r. Marinus Anton Donk.
Ma 7 synonimów. Niektóre z nich:
W 1973 r. Władysław Wojewoda nadał mu polską nazwę rozwiernik porowaty, w 2003 r. zmienił ja na woskobłonka popękana.
Morfologia.
Rozpostarty, przylegający do podłoża, o małych lub średnich rozmiarach, o barwie białej do kremowej, stare okazy czasami ochrowe. Grubość 0,05–0,2 mm, powierzchnia błoniasta lub chropowata, brzeg na ogół niezbyt zróżnicowany, czasem drobno strzępiasty, biały.
System strzępkowy monomityczny. Strzępki cienkościenne, szerokości 2–3 µm, ze sprzążkami na wszystkich przegrodach. Cienka (25–50 µm) warstwa subikulum złożona głównie równoległych strzępek. Trama w subhymenium złożona z gęsto splecionych, pionowych strzępek. Gleocystydy (szkieletocystydy) liczne, rurkowate, mniej lub bardziej faliste, 60–150 × 8–15 µm, często rozwijające się bocznie ze strzępek hymenium. Mają oleistą, żółtawą, granulkowatą zawartość z kilkoma gutulami. Pod działaniem KOH niebieskawe, reakcja na sulfowanilinę dodatnia. Podstawki wąskomaczugowate, 18–22 × 3–4 µm, z 4 cienkimi sterygmami. Bazydiospory elipsoidalne, jajowate do prawie cylindrycznych, drobno brodawkowate, amyloidalne, 4,5–6 × 2,5–3,5 µm. Do obserwacji tekstury ich powierzchni należy użyć odczynnika Melzera i wybrać do badań puste okrywy zarodnikowe.
Występowanie.
Wąskobłonka popękana występuje na niektórych wyspach i na wszystkich kontynentach poza Antarktydą i Ameryką Południową. Najliczniejsze stanowiska podano w Europie. W Polsce W. Wojewoda w 2003 r. przytacza 10 stanowisk z uwagą, że jej częstość występowania i stopień zagrożenia nie są dokładnie znane.
Nadrzewny grzyb saprotroficzny. Występuje w lasach liściastych i mieszanych na martwym drewnie; na pniach i gałęziach. W Polsce notowany na grabach i bukach, w Skandynawii występuje najczęściej na bukach, ale notowany także na brzozach, wierzbach i olszach.

</doc>
<doc id="5272776" url="https://pl.wikipedia.org/wiki?curid=5272776" title="Vagner Gonçalves">
Vagner Gonçalves

Vagner José Dias Gonçalves znany jako Vagner (ur. 10 stycznia 1996 w Mindelo) – kabowerdyjski piłkarz grający na pozycji skrzydłowego. Od 2021 jest zawodnikiem klubu FC Sion, do którego jest wypożyczony z FC Metz.
Kariera klubowa.
Swoją piłkarską karierę Vagner rozpoczął w klubie Gil Vicente FC. W 2015 roku awansował do pierwszego zespołu i 29 września 2015 zadebiutował w nim w drugiej lidze portugalskiej w przegranym 0:1 wyjazdowym meczu z Benfiką B. W Gil Vicente grał przez rok.
W lipcu 2017 Vagner został zawodnikiem francuskiego AS Saint-Étienne. 28 listopada 2017 zaliczył w nim debiut w Ligue 1 w przegranym 0:3 wyjazdowym meczu z Girondins Bordeaux. W sezonach 2017/2018 i 2018/2019 grał jednak głównie w rezerwach AS Saint-Étienne.
W styczniu 2019 Vagner został wypożyczony do grającego w Ligue 2, AS Nancy. Swój debiut w Nancy zanotował 11 stycznia 2019 w przegranym 1:2 domowym spotkaniu z Paris FC. Latem 2019 wypożyczenie do Nancy przedłużono o rok. W klubie tym grał do lata 2020.
W lipcu 2020 Vagner przeszedł do FC Metz za kwotę 3 milionów euro. W barwach Metz zadebiutował 25 października 2020 w zwycięskim 2:0 domowym meczu z Saint Étienne.
W sierpniu 2021 Vagner został wypożczony z Metz do szwajcarskiego FC Sion. W Sionie swój debiut zaliczył 23 września 2021 w zremisowanym 1:1 domowym spotkaniu z FC Luzern.
Kariera reprezentacyjna.
W reprezentacji Republiki Zielonego Przylądka Vagner zadebiutował 1 czerwca 2018 w wygranym 3:2 towarzyskim meczu z Algierią, rozegranym w Algierze. W 2022 roku został powołany do kadry na Puchar Narodów Afryki 2021. Na tym turnieju rozegrał jeden mecz, grupowy z Etiopią (1:0).

</doc>
<doc id="5272777" url="https://pl.wikipedia.org/wiki?curid=5272777" title="Gloeocystidiellum porosum">
Gloeocystidiellum porosum



</doc>
<doc id="5272778" url="https://pl.wikipedia.org/wiki?curid=5272778" title="Paul Gray (lekkoatleta)">
Paul Gray (lekkoatleta)

Paul Gray (ur. 25 maja 1969) – walijski lekkoatleta specjalizujący się w biegach płotkarskich i sprinterskich.
Na arenie międzynarodowej odniósł następujące sukcesy:
W lekkoatletycznych mistrzostwach Wielkiej Brytanii zdobył łącznie 6 medali: na stadionie – złoty (1998) i srebrny (1999) w biegu na 400 m ppł oraz 2 srebrne (1994, 2004) w biegu na 110 m ppł; w hali – złoty (1995) i brązowy (1999) w biegu na 60 m ppł.
Rekordy życiowe:

</doc>
<doc id="5272784" url="https://pl.wikipedia.org/wiki?curid=5272784" title="Cztery miłości">
Cztery miłości

Cztery miłości () – książka popularno-teologiczna C. S. Lewisa, opublikowana po raz pierwszy w 1960 roku. Treść książki stanowią badania nad miłością z chrześcijańskiego i filozoficznego punktu widzenia. Autor wyróżnia cztery rodzaje miłości: przywiązanie, przyjaźń, miłość erotyczną i caritas. Zdaniem Lewisa każda miłość ma swoją sztukę kochania. Podobnie jak Sigmund Freud, Lewis nie uważał seksualności za grzeszną żądzę i nie upatrywał w niej nic zakazanego.

</doc>
<doc id="5272785" url="https://pl.wikipedia.org/wiki?curid=5272785" title="Janina Kostkiewicz">
Janina Kostkiewicz



</doc>
<doc id="5272789" url="https://pl.wikipedia.org/wiki?curid=5272789" title="Jamiro Monteiro">
Jamiro Monteiro

Jamiro Gregory Monteiro Alvarenga (ur. 23 listopada 1993 w Rotterdamie) – kabowerdyjski piłkarz grający na pozycji środkowego pomocnika. Od 2022 jest zawodnikiem klubu San Jose Earthquakes.
Kariera klubowa.
Swoją piłkarską karierę Monteiro rozpoczynał w juniorach takich klubów jak: Sparta Rotterdam (do 2011), FC Dordrecht (2011-2012), Hansa Rostock (2012-2013) i FC Anker Wismar (2013-2014). W 2015 został zawodnikiem zespołu SC Cambuur i 19 września 2015 zadebiutował w jego barwach w Eredivisie w zremisowanym 0:0 domowym meczu z FC Twente. W sezonie 2015/2016 spadł z Cambuur do Eerste divisie i w zespole tym grał również w sezonie 2016/2017.
W lipcu 2017 Monteiro został zawodnikiem Heraclesa Almelo, do którego przeszedł za 450 tysięcy euro. 12 sierpnia 2017 zaliczył w nim debiut w Eredivisie w wygranym 2:1 domowym meczu z Ajaksem. W Heraclesie grał przez rok.
W lipcu 2018 Monteiro przeszedł za 3 miliony euro do FC Metz. Swój debiut w Metz zanotował 3 sierpnia 2018 w wygranym 5:1 domowym spotkaniu z US Orléans.
W marcu 2019 Monteiro został wypożyczony do Philadelphia Union. Zadebiutował w tym klubie w Major League Soccer 31 marca 2019 w zwycięskim 2:0 wyjazdowym spotkaniu z FC Cincinnati. W styczniu 2020 został wykupiony przez ten klub za 1,8 miliona euro. Grał w nim do końca sezonu 2021.
W lutym 2022 Monteiro odszedł z Philadelphia Union do San Jose Earthquakes za 400 tysięcy euro. Swój debiut w San Jose zaliczył 27 lutego 2022 w przegranym 1:3 domowym meczu z New York Red Bulls.
Kariera reprezentacyjna.
W reprezentacji Republiki Zielonego Przylądka Monteiro zadebiutował 29 marca 2016 w przegranym 0:2 meczu kwalifikacji do Pucharu Narodów Afryki z Marokiem, rozegranym w Marrakeszu. W 2022 roku został powołany do kadry na Puchar Narodów Afryki 2021. Na tym turnieju rozegrał cztery mecze: grupowe z Etiopią (1:0), z Burkiną Faso (0:1), z Kamerunem (1:1) i w 1/8 finału z Senegalem (0:2).

</doc>
<doc id="5272792" url="https://pl.wikipedia.org/wiki?curid=5272792" title="Mededelingen van de Nederlandse Mycologische Vereeniging">
Mededelingen van de Nederlandse Mycologische Vereeniging

Mededelingen van de Nederlandse Mycologische Vereeniging (w publikacjach cytowane jako "Medded. Nedl. Mycol. Ver.") – wydawane w Holandii czasopismo naukowe, w którym publikowane były artykuły z zakresu mykologii.
Prawa autorskie do starszych artykułów w tym czasopiśmie wygasły. Artykuły te zostały zdigitalizowane i są dostępne w internecie formie plików pdf, ocr, jp2 i all. Opracowano 5 istniejących w internecie skorowidzów umożliwiających odszukanie artykułu:
Istnieje też skorowidz alfabetyczny obejmujący wszystkie te grupy zagadnień.
OCLC: 18525141

</doc>
<doc id="5272797" url="https://pl.wikipedia.org/wiki?curid=5272797" title="Opel Manta GT/E">
Opel Manta GT/E



</doc>
<doc id="5272800" url="https://pl.wikipedia.org/wiki?curid=5272800" title="Rajd des Garrigues – Languedoc-Roussillon 1989">
Rajd des Garrigues – Languedoc-Roussillon 1989

Rajd des Garrigues – Languedoc-Roussillon 1989 (10. Rallye des Garrigues – Languedoc-Roussillon) – 10. edycja rajdu samochodowego Rajd des Garrigues – Languedoc-Roussillon rozgrywanego we Francji. Rozgrywany był od 2 do 4 czerwca 1989 roku. Była to dziewiętnasta runda Rajdowych Mistrzostw Europy w roku 1989 (rajd miał najwyższy współczynnik – 20). Składał się z 21 odcinków specjalnych.

</doc>
<doc id="5272801" url="https://pl.wikipedia.org/wiki?curid=5272801" title="Rajd des Garrigues - Languedoc-Roussillon 1989">
Rajd des Garrigues - Languedoc-Roussillon 1989



</doc>
<doc id="5272803" url="https://pl.wikipedia.org/wiki?curid=5272803" title="Nenass">
Nenass

Erikson Spinola Lima znany jako Nenass (ur. 5 lipca 1995) – kabowerdyjski piłkarz grający na pozycji środkowego pomocnika. Od 2018 jest zawodnikiem klubu Aalesunds FK.
Kariera klubowa.
Swoją piłkarską karierę Nenass rozpoczął w klubie CS Mindelense, w barwach którego w sezonie 2014/2015 zadebiutował w pierwszej lidze Republiki Zielonego Przylądka. W sezonach 2014/2015 i 2015/2016 wywalczył z nim dwa mistrzostwa kraju z rzędu.
Na początku 2016 roku Nenass przeszedł do Vålerengi, w której grał w 2016 roku w rezerwach. We wrześniu odszedł do KFUM-Kameratene Oslo, w którym zadebiutował 11 września 2016 w przegranym 2:3 wyjazdowym meczu z Kristiansund BK. W sezonie 2016 spadł z KFUM z 1. divisjon do 2. divisjon.
W sierpniu 2017 Nenass został piłkarzem klubu Sarpsborg 08 FF. Swój debiut w nim w Eliteserien zaliczył 17 września 2017 w przegranym 0:5 meczu z Tromsø IL. Był to zarazem jego jedyny mecz w pierwszym zespole Sarpsborga. Sezon 2017 dokończył w rezerwach tego klubu.
W lutym 2018 Nenass odszedł z Sarpsborga do Aalesunds FK. Swój debiut w nim zaliczył 3 kwietnia 2018 w zremisowanym 0:0 domowym spotkaniu z Sogndal IL. W sezonie 2019 awansował z nim do Eliteserien, a w sezonie 2020 spadł do 1. divisjon. W sezonie 2021 ponownie wywalczył z Aalesunds awans do Eliteserien.
Kariera reprezentacyjna.
W reprezentacji Republiki Zielonego Przylądka Nenass zadebiutował 7 października 2021 w wygranym 2:1 meczu eliminacji do MŚ 2022 z Liberią, rozegranym w Akrze. W 2022 roku został powołany do kadry na Puchar Narodów Afryki 2021. Na tym turnieju rozegrał jeden mecz grupowy, z Kamerunem (1:1).

</doc>
<doc id="5272805" url="https://pl.wikipedia.org/wiki?curid=5272805" title="Wyżarzanie w parach rozpuszczalnika">
Wyżarzanie w parach rozpuszczalnika

Wyżarzanie w parach rozpuszczalnika (SVA, z ) – technika służąca do zmiany morfologii i uporządkowania cienkich filmów z kopolimerów blokowych. Pary rozpuszczalnika tworzą spęczniały materiał, o zwiększonej mobilności polimeru, prowadząc do spontanicznego porządkowania struktury. W zależności od składu kopolimeru blokowego możliwe jest utworzenie odpowiednich struktur: sferycznych, cylindrycznych, gyroidalnych lub lamelowych. Technika stanowi szybszą oraz mniej agresywną, z uwagi na niższe temperatury, alternatywę dla wyżarzania termicznego. Pomimo nazwy sugerującej użycie wysokiej temperatury, proces prowadzony jest w temperaturze niższej niż temperatura mięknienia polimeru.
Podstawy fizyczne techniki.
Pęcznienie polimeru wywołane przez sorpcję rozpuszczalnika z fazy gazowej jest analogiczne do rozpuszczania polimeru w ciekłym rozpuszczalniku. Aby doszło do absorpcji rozpuszczalnika termodynamiczna siła napędowa procesu, przykładowo zmiana energii swobodnej Gibbsa, musi być ujemna:
gdzie:
gdzie:
gdzie:
Pierwszy składnik równania określa wkład entalpowy do częściowej molowej energii swobodnej Gibbsa mieszania polimeru i rozpuszczalnika. Druga i trzecia część równania określają wkład entropowy. W przypadku jednowymiarowego pęcznienia ułamek objętościowy polimeru można określić jako iloraz grubości suchego do spęczniałego polimeru. Ponieważ dla typowych układów objętość molowa polimeru jest znacznie większa niż objętość molowa rozpuszczalnika poprzednie równania można uprościć do postaci:
gdzie:
Przekroczenie ciśnienia par (przesycenie) prowadzi do skraplania rozpuszczalnika, co w następstwie skutkuje niekontrolowanym pęcznieniem oraz rozpuszczeniem filmu. Ostatecznie możliwe jest całkowite odłączenie się filmu polimerowego od powierzchni podłoża. Stan równowagi procesu jest wrażliwy na zmiany temperatury, co obrazuje równanie Clausiusa-Clappeyrona (wiążące prężność par z temperaturą i entalpią), w którym temperatura jest w wykładniku.

</doc>
<doc id="5272806" url="https://pl.wikipedia.org/wiki?curid=5272806" title="Global Times">
Global Times

Global Times – założony w 1993 chiński tygodnik. W 2009 pojawiło się anglojęzyczne wydanie. Tabloid jest wydawany przez Renmin Ribao należący do Komunistycznej Partii Chin.

</doc>
<doc id="5272812" url="https://pl.wikipedia.org/wiki?curid=5272812" title="Pomnik ku czci Armii Czerwonej w Chrzowicach">
Pomnik ku czci Armii Czerwonej w Chrzowicach

Pomnik ku czci Armii Czerwonej w Chrzowicach – pomnik, który znajdował się w Chrzowicach w województwie opolskim przy drodze krajowej 45.
Historia.
Pomnik został wzniesiony w 1949 r. przez Powiatowy Komitet Budowy Pomnika. Był zlokalizowany na cmentarzu, na którym pochowano ok. 620 żołnierzy z 1 Frontu Ukraińskiego Armii Czerwonej. Szczątki poległych czerwonoarmistów zostały ekshumowane w latach 80. XX wieku na cmentarz wojenny Armii Czerwonej w Kędzierzynie-Koźlu. Na terenie miejscowości pozostał pomnik i ogrodzona dawna kwatera.
Pomnik miał postać obelisku o wysokości 5 metrów z umieszczoną na nim pięcioramienną gwiazdą Armii Czerwonej oraz tablicą w języku polskim i rosyjskim o treści: „"Wieczna chwała bohaterom Armii Radzieckiej poległym za wolność narodów w 1945 r."”
23 marca 2022 r. nastąpił demontaż pomnika. Odbyło się to z inicjatywy władz lokalnych, które odpowiedziały na apel prezesa Instytutu Pamięci Narodowej Karola Nawrockiego o dekomunizację przestrzeni publicznej w Polsce. Podczas briefingu prasowego IPN, z udziałem wojewody opolskiego Sławomira Kłosowskiego, burmistrza Prószkowa Krzysztofa Cebuli oraz dyrektor Biura Upamiętniania Walk i Męczeństwa IPN Adama Siwka, pomnik został zdemontowany.
11 maja 2022 r. na miejscu zdemontowanego pomnika odsłonięto monument upamiętniający ofiary II wojny światowej. Ma postać dwóch krzyży (katolickiego i prawosławnego) oraz umieszczonej pomiędzy nimi płyty, na której znajduje się napis: „"Pamięci mieszkańców gminy Prószków, którzy zginęli i zostali zamordowani podczas walk w styczniu 1945 r. oraz wszystkich ofiar zbrodniczych ideologii: niemieckiego nazizmu i sowieckiego komunizmu. Sojusz tych totalitaryzmów doprowadził do wybuchu II wojny światowej wraz z bezmiarem cierpienia, zniszczeń i śmierci. Gmina Prószków Instytut Pamięci Narodowej"”.

</doc>
<doc id="5272815" url="https://pl.wikipedia.org/wiki?curid=5272815" title="Władysław Markiewicz (adwokat)">
Władysław Markiewicz (adwokat)

Władysław Markiewicz (ur. 19 maja 1834 w Pruchniku, zm. 8 grudnia 1910 w Krakowie) – polski adwokat.
Życiorys.
Urodził się 19 maja 1834 w Pruchniku. Szkołę średnią ukończył w Przemyślu. Od 1855 studiował na Wydziale Prawa Uniwersytetu Lwowskiego. Podjął praktykę w kancelarii Gnoińskiego. Na początku 1860 przeniósł się do Krakowa i tam uzyskał stopień doktora praw. Dokończył praktykę zawodową jako koncypient u adwokatów Biesiadeckiego i Zyblikiewicza. W 1867 został mianowany adwokatem w Gródku. W 1869 powrócił na stałe do Krakowa. Od 1874 do 1880 był prezesem krakowskiej Izby Adwokackiej. Jego kancelaria nosiła miano sławnej i należała do czołowych w Krakowie. Prowadził sprawy m.in. Adama i Andrzeja Potockich oraz inne osobistości z kraju. W 1910 obchodził jubileusz 50-lecia pracy zawodowej. W marcu tego roku zamknął swoją kancelarię. Był wtedy najstarszym członkiem krakowskiej palestry.
Był radnym w Krakowie. Udzielał się w działalności humanitarnej i filantropijnej. Należał do wielu organizacji dobroczynnych. Od 1874 był sekretarzem Komitetu Ochron Krakowskich, z czasem został w tym gremium zastępcą opiekuna głównego. Był też wiceprezesem Towarzystwa Dobroczynności, prezesem Towarzystwa nad Opuszczonymi Sierotami. Działał też w Arcybractwie Miłosierdzia, gdzie przez lata był starszym, a do końca życia zasiadał w radzie. Był też prezesem Bractwa Dobrej Śmierci.
Zmarł 8 grudnia 1910 na atak serca podczas wizyty u lekarza w Krakowie. Został pochowany na Cmentarzu Rakowickim w Krakowie.

</doc>
<doc id="5272823" url="https://pl.wikipedia.org/wiki?curid=5272823" title="Woskobłonka ochrowa">
Woskobłonka ochrowa

Woskobłonka ochrowa ("Conferticium ochraceum" (Fr.) Hallenb.) – gatunek grzybów z rodziny skórnikowatych '("Stereaceae").
Systematyka i nazewnictwo.
Pozycja w klasyfikacji według Index Fungorum: "Conferticium, Stereaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy opisał go w 1815 r. Elias Fries nadając mu nazwę "Thelephora ochracea". Obecną, uznaną przez Index Fungorum nazwę nadał mu w 1931 r. Nils Hallenberg.
Ma 9 synonimów. Niektóre z nich:
Józef Teodorowicz w 1933 r. nadał mu polską nazwę korak naroślowaty, Władysław Wojewoda, w 2003 r. zmienił ją na woskobłonka ochrowa. Obydwie polskie nazwy są niespójne z aktualna nazwą naukową.
Morfologia.
Rozpostarty, przylegający do podłoża, cienki lub średniej grubości. Powierzchnia hymenialna gładka, u młodych owocników jasnożółta, u starszych brązowawa i dość silnie spękana. Brzeg jednolity, tej samej barwy.
System strzępkowy monomityczny. Strzępki proste, septowane, cyjanofilne i dekstrynoidalne. Subikulum w postaci cienkiej warstwy lub niewyraźne. Jego strzępki szkliste (hialinowe) lub prawie szkliste, o średnicy 2–4 µm, cienkościenne lub lekko grubościenne. Subhymenium wyraźnie pogrubione, ze względu na liczne warstwy hymenium, o bardzo zwartej teksturze;, złożone z żółtawobrązowych, pionowo ułożonych strzępek o średnicy 2–3,5 µm, o pogrubionych ściankach. Gleocystydy liczne, cylindryczne lub rurkowate, lekko zgięte, z żółtą zawartością, czasem trudne do znalezienia w starych częściach owocnika, 20–60 × 5–8 µm, cienkościenne lub lekko grubościenne. Podstawki maczugowate 20-30 × 4-5 µm, z pogrubionymi ściankami w kierunku części bazalnej prawdopodobnie z powodu wewnętrznych powtórzeń, 4-sterygmowe. Bazydiospory elipsoidalne, gładkie, cienkościenne, 4,2–5,5 × 2,8–3,3 µm.
Prawdopodobnie jest homotaliczny.
Występowanie.
Wąskobłonka ochrowa występuje w Ameryce Północnej i Południowej, Europie i Azji. Najliczniejsze stanowiska podano w Europie. W Polsce W. Wojewoda w 2003 r. przytacza 5 stanowisk z uwagą, że jest to gatunek w Polsce rzadki. Znajduje się na "Czerwonej liście roślin i grzybów Polski". Ma status R – gatunek potencjalnie zagrożony z powodu ograniczonego zasięgu geograficznego i małych obszarów siedliskowych.
Nadrzewny grzyb saprotroficzny. Występuje w lasach mieszanych i zaroślach na pniach i konarach martwych drzew iglastych, zwłaszcza świerka i jodły. Owocniki tworzy zwykle od sierpnia do września.

</doc>
<doc id="5272827" url="https://pl.wikipedia.org/wiki?curid=5272827" title="Carlos Ponck">
Carlos Ponck

Carlos dos Santos Rodrigues (ur. 13 stycznia 1995 w Mindelo) – kabowerdyjski piłkarz grający na pozycji środkowego obrońcy. Od 2022 jest zawodnikiem klubu Çaykur Rizespor, do którego jest wypożyczony z İstanbul Başakşehir.
Kariera klubowa.
Swoją piłkarską karierę Ponck rozpoczął w klubie FC Derby, w barwach którego zadebiutował w sezonie 2011/2012. W 2012 roku odszedł do CS Mindelense. W sezonach 2012/2013 i 2013/2014 wywalczył z nim dwa mistrzostwa Republiki Zielonego Przylądka.
Na początku 2014 roku Ponck przeszedł do CDR Quarteirense, grającego w Segunda Divisão Portuguesa. Pół roku później przeniósł się do drugoligowego SC Farense. Swój debiut w nim zaliczył 10 sierpnia 2014 w wygranym 1:0 domowym meczu ze Sportingiem B. Grał w nim do końca 2015 roku.
W styczniu 2016 Ponck został zawodnikiem Benfiki. Niedługo potem został wypożyczony do FC Paços de Ferreira, w którym swój debiut w pierwszej lidze zanotował 15 lutego 2016 w zremisowanym 1:1 wyjazdowym meczu z Rio Ave FC. W Paços de Ferreira grał przez pół roku.
Latem 2016 Ponck wrócił do Benfiki i stał się członkiem zespołu rezerw. Swój debiut w nich w Segunda Lidze zaliczył 6 sierpnia 2016 w zremisowanym 1:1 domowym meczu z CD Cova da Piedade. Jeszcze w sierpniu 2016 trafił na wypożyczenie do GD Chaves, w którym zadebiutował 18 września 2016 w zwycięskim 1:0 wyjazdowym meczu z FC Arouca i w którym spędził rok.
W lipcu 2017 Poncka wypożyczono do CD Aves. Swój debiut tym klubie zanotował 6 sierpnia 2017 w przegranym 0:2 domowym spotkaniu ze Sportingiem. W sezonie 2017/2018 zdobył z Aves Puchar Portugalii. W lipcu 2018 został wykupiony przez Aves i grał w nim również w sezonie 2018/2019.
W lipcu 2019 Ponck odszedł z Aves do tureckiego İstanbul Başakşehir. Zadebiutował w nim 18 sierpnia 2019 w przegranym 0:3 wyjazdowym meczu z Yeni Malatyasporem. W sezonie 2019/2020 wywalczył tytuł mistrza Turcji.
W lutym 2022 Ponck został wypożyczony do klubu Çaykur Rizespor. Swój debiut w nim zaliczył 11 lutego 2022 w zremisowanym 0:0 wyjazdowym spotkaniu z Altay SK.
Kariera reprezentacyjna.
W reprezentacji Republiki Zielonego Przylądka Ponck zadebiutował 28 marca 2017 w wygranym 2:0 towarzyskim meczu z Luksemburgiem, rozegranym w Hesperange. W 2022 roku został powołany do kadry na Puchar Narodów Afryki 2021. Na tym turnieju nie rozegrał żadnego meczu.

</doc>
<doc id="5272828" url="https://pl.wikipedia.org/wiki?curid=5272828" title="Wąskobłonka ochrowa">
Wąskobłonka ochrowa



</doc>
<doc id="5272830" url="https://pl.wikipedia.org/wiki?curid=5272830" title="Julija Riabczynska">
Julija Riabczynska

Julija Petriwna Riabczynska z domu Babak (ukr. Юлія Петрівна Рябчинська (Бабак), ur. 26 stycznia 1947 w Piszczance, zm. 13 stycznia 1973 w Poti) – ukraińska kajakarka, złota medalistka olimpijska z Monachium i mistrzyni świata. Startowała w barwach Związku Radzieckiego.
Życiorys.
Zdobyła złoty medal w wyścigu kajaków czwórek (K-4) na 500 metrów na mistrzostwach świata w 1971 w Belgradzie (oócz niej w osadzie radzieckiej płynęły Jekatierina Kuryszko, Natalja Bojko i Ludmiła Pinajewa).
Zwyciężyła w wyścigu jedynek (K-1) na 500 metrów na igrzyskach olimpijskich w 1972 w Monachium, wyprzedzając Mieke Jaapies z Holandii i Annę Pfeffer z Węgier.
Była mistrzynią ZSRR w sztafecie K-1 4 × 500 metrów i w czwórkach K-4 na 500 metrów w 1971.
Zmarła tragicznie kilka miesięcy po zdobyciu mistrzostwa olimpijskiego. Podczas obozu treningowego w Poti kajak Riabczyskiej wywrócił się z nią w lodowatej wodzie rzeki Karpacza. Riabczyńska zmarła wskutek raptownego wychłodzenia.
W 1972 została odznaczona Orderem „Znak Honoru” i otrzymałs tytuł Zasłużonego Mistrza Sportu ZSRR.

</doc>
<doc id="5272832" url="https://pl.wikipedia.org/wiki?curid=5272832" title="Gloeocystidiellum ochraceum">
Gloeocystidiellum ochraceum



</doc>
<doc id="5272835" url="https://pl.wikipedia.org/wiki?curid=5272835" title="Unkel (miasto)">
Unkel (miasto)



</doc>
<doc id="5272837" url="https://pl.wikipedia.org/wiki?curid=5272837" title="Dominika „Inka” Giernatowska">
Dominika „Inka” Giernatowska



</doc>
<doc id="5272838" url="https://pl.wikipedia.org/wiki?curid=5272838" title="Piotr Świerc">
Piotr Świerc

Piotr Świerc (ur. 24 kwietnia 1909 w Dobrzeniu Wielkim, zm. 8 sierpnia 1991 w Gogolinie) – polski muzykolog, działacz muzyczny, badacz polskich pieśni ludowych na Śląsku.
Życiorys.
Uczęszczał do niemieckiej szkoły powszechnej, a po III powstaniu śląskim przeniósł się z rodziną do Sadowa. Gimnazjum ukończył w Tarnowskich Górach. 1 września 1928 został nauczycielem lokalnej szkoły w Kochanowicach, a następnie też w Kaletach i Koszęcinie, gdzie był również organistą i zakładał zespoły śpiewacze w okolicy. W wyniku wypadku motocyklowego utracił sprawność w jednym z palców u ręki, co zniweczyło planowaną przezeń karierę pianisty, w związku z czym podjął studia muzykologiczne w katowickim Konserwatorium Muzycznym.
Po napaści Niemiec na Polskę w 1939 walczył w kampanii wrześniowej (Wielkopolska), a po wycofaniu się trafił do niewoli pod Biłgorajem, z której zbiegł. Był przez cały okres okupacji ścigany przez Niemców i ukrywał się w Dobrzeniu Wielkim, Chróścinie i Wójtowej Wsi pod fałszywym nazwiskiem "Aleksander Sadowski". Pracował potem w Krakowie, w administracji, biegle władając językiem niemieckim. Z czasem przeniósł się do kamieniołomów w Kluszkowcach. Niezależnie od pracy studiował muzykologię na Uniwersytecie Jagiellońskim u prof. Zdzisława Jachimeckiego (magisterium w 1945), a nielegalnie także filologię.
W 1945 roku dostał nakaz pracy do Krapkowic, ze wzgledu na dobra znajomość języka niemieckiego. Założył krapkowicką szkołę podstawową (potem nr 1) i zawodową. Był dyrektorem tych placówek. Prowadził kursy repolonizacyjne dla autochtonów. W 1953 powołano go na stanowisko zastępcy kierownika Wydziału Kultury Wojewódzkiej Rady Narodowej w Opolu. Był też wizytatorem szkół artystycznych i pracownikiem Polskiego Związku Chórów i Orkiestr (z czasem także honorowym członkiem zarządu tej organizacji). Zakładał chóry i szkoły muzyczne na Opolszczyźnie, w tym prudnicką oraz Liceum Sztuk Plastycznych w Opolu. Był współzałożycielem Filharmonii Opolskiej i Państwowej Szkoły Muzycznej II stopnia w Opolu. Pisał biografie śląskich artystów, działaczy patriotycznych i księży, m.in. na potrzeby Śląskiego Słownika Biograficznego. Nagrywał audycje radiowe i telewizyjne, opracował kilkaset śląskich pieśni na chóry czterogłosowe oraz sam komponował.
Doktoryzował się w 1972 na Wyższej Szkole Pedagogicznej w Opolu na podstawie badań nad polską pieśnią ludową na Śląsku. W tym czasie wydał reprint i opatrzył wstępem "Pieśni ludu polskiego na Górnym Śląsku" autorstwa Juliusza Rogera. Działał w Opolskim Towarzystwie Kulturalno-Oświatowym i Instytucie Śląskim. Współtworzył Opolskie Święto Pieśni Ludowej w Gogolinie. Po przejściu na emeryturę (1971) nadal komponował, a także wykładał w Studium Kulturalno-Oświatowym i Bibliotekarskim w Opolu oraz Państwowej Szkole Muzycznej I stopnia w Krapkowicach. 
Pochowany został na cmentarzu parafialnym w Gogolinie. 
Upamiętnienie.
Pozostaje patronem Państwowej Szkoły Muzycznej I stopnia w Krapkowicach.
Rodzina.
Jego żoną była Jadwiga Rogowska, nauczycielka z Krapkowic. 
Odznaczenia.
Otrzymał m.in. następujące odznaczenia:

</doc>
<doc id="5272839" url="https://pl.wikipedia.org/wiki?curid=5272839" title="Pozasądowe tryby rozstrzygania sporów (ADRy)">
Pozasądowe tryby rozstrzygania sporów (ADRy)



</doc>
<doc id="5272840" url="https://pl.wikipedia.org/wiki?curid=5272840" title="Františka Stránecká">
Františka Stránecká

Františka Stránecká, właśc. Františka Antonie Kajetána Kerschnerová (ur. 9 marca 1839 w Velkém Meziříčí, zm. 27 maja 1888 w Brnie) – czeska pisarka i folklorystka zajmująca się tradycjami Moraw.
Życiorys.
Urodziła się 9 marca 1839 roku w mieście Velké Meziříčí, w rodzinie Františeka Všetečki. Wychowała się w miejscowości Stránecká Zhoř, której nazwa stała się inspiracją dla jej późniejszego pseudonimu literackiego „Františka Stránecká”. W wieku 16 lat wyszła za mąż za Ignáca Kerschnera. Małżeństwo spędziło pięć lat w Berehowie, następnie przeniosło się do Uherskiego Hradiště. W 1874 roku para osiadła w Brnie, gdzie Stránecká spędziła resztę życia.
Zaczęła pisać po śmierci ojca i brata; pisanie było jej sposobem, jak poradzić sobie z żałobą. Posługiwała się pseudonimem Františka Stránecká, zadebiutowała w 1868 roku zbiorem bajek pt. "Pohádky z Moravy", opublikowanym dzięki wsparciu Karela Jaromíra Erbena, który polecił jej dzieła wydawcy Eduardowi Grégrowi. Stránecká ukrywała swą prawdziwą tożsamość; dopiero w 1882 roku została publicznie zidentyfikowana przez Jana Herbena w wykładzie o czeskich i morawskich pisarzach.
Zbierała baśnie, tradycje ludowe i historię Moraw i Słowacka. Obrysowywała i wyszywała wzory, zapisywała przepisy kulinarne, pieśni, powiedzenia i zabawy dziecięce, a także szczegółowo opisywała stroje ludowe. Opracowywała także literacko opowieści ludowe i opisywała w swych opowiadaniach życie ludności wiejskiej. Publikowała na łamach takich magazynów, jak „Ženské listy”, „Světozor”, „Zlatá Praha”, „Zora”, „Beseda”, „Časopis Matice moravské”, czy „Květy”.
Zmarła 27 maja 1888 roku w Brnie.

</doc>
<doc id="5272841" url="https://pl.wikipedia.org/wiki?curid=5272841" title="Wahlen (Bazylea-Okręg)">
Wahlen (Bazylea-Okręg)

Wahlen (gsw. "Wahle") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Laufen. 31 grudnia 2020 roku liczyła 1 500 mieszkańców. 

</doc>
<doc id="5272842" url="https://pl.wikipedia.org/wiki?curid=5272842" title="Delmiro">
Delmiro

Delmiro, właśc. Delmiro Évora Nascimento (ur. 29 sierpnia 1988 w Mindelo) – kabowerdyjski piłkarz grający na pozycji lewego obrońcy. Od 2019 jest zawodnikiem klubu Aris Limassol.
Kariera klubowa.
Swoją piłkarską karierę rozpoczął w klubie Batuque FC, w barwach którego zadebiutował w sezonie 2008/2009. W debiutanckim sezonie awansował z nim z drugiej do pierwszej ligi Republiki Zielonego Przylądka. W 2010 roku wyjechał do Portugalii i został zawodnikiem trzecioligowego klubu FC Madalena. W sezonie 2011/2012 grał w piątoligowym Lusitano FCV, a w sezonie 2012/2013 występował w trzecioligowym Benfica Castelo Branco.
Latem 2013 przeszedł do drugoligowego União Madeira. Swój debiut w nim zaliczył 11 sierpnia 2013 w zwycięskim 2:0 wyjazdowym meczu z CD Aves. W União grał przez rok. W 2014 roku trafił do angolskiego Progresso Sambizanga.
W lipcu 2015 wrócił do Portugalii i został piłkarzem SC Farense, w którym zadebiutował 22 sierpnia 2015 w przegranym 0:1 wyjazdowym meczu ze Sportingiem B. W Farense grał przez rok.
W lipcu 2016 przeszedł do Varzim SC, a swój debiut w nim zaliczył 6 sierpnia 2016 w przegranym 0:1 wyjazdowym spotkaniu z Gil Vicente FC. W Varzim spędził rok.
W 2017 roku trafił do hiszpańskiego Arenas Getxo i w sezonie 2017/2018 grał w nim w Segunda División B. Od stycznia 2018 do lata 2019 był zawodnikiem SC Farense. W sezonie 2017/2018 awansował z nim z trzeciej do drugiej ligi portugalskiej. W 2019 roku przeszedł do cypryjskiego Arisu Limassol. W sezonie 2020/2021 awansował z nim z drugiej do pierwszej ligi.
Kariera reprezentacyjna.
W reprezentacji Republiki Zielonego Przylądka Delmiro zadebiutował 3 czerwca 2018 w zremisowanym 0:0 towarzyskim meczu (i wygrana w serii rzutów karnych 4:2) z Andorą, rozegranym w Cova da Piedade. W 2022 roku został powołany do kadry na Puchar Narodów Afryki 2021. Na tym turnieju nie rozegrał żadnego meczu.

</doc>
<doc id="5272845" url="https://pl.wikipedia.org/wiki?curid=5272845" title="Wahle">
Wahle

Osoby:
Szwajcaria:
Zobacz też:

</doc>
<doc id="5272847" url="https://pl.wikipedia.org/wiki?curid=5272847" title="Ehud Adam">
Ehud Adam



</doc>
<doc id="5272848" url="https://pl.wikipedia.org/wiki?curid=5272848" title="Policzek (część hełmu)">
Policzek (część hełmu)

Policzek – część konstrukcyjna hełmu chroniąca boki głowy na wysokości ucha i policzków (stąd nazwa). Policzki wytwarzano zazwyczaj w formie monolitycznych kawałków blachy, lub elastycznego zespołu folg nitowanych na skórzanym podkładzie. Mocowane były bezpośrednio do dzwonu, niekiedy dodatkowo posiadając możliwość związania ich ze sobą pod szyją (np. rzemieniem). 

</doc>
<doc id="5272849" url="https://pl.wikipedia.org/wiki?curid=5272849" title="Wahlen">
Wahlen



</doc>
<doc id="5272851" url="https://pl.wikipedia.org/wiki?curid=5272851" title="Bubista">
Bubista

Pedro Leitão Brito znany jako Bubista (ur. 6 stycznia 1970 na Boa Viście) – kabowerdyjski piłkarz grający na pozycji obrońcy, a po zakończeniu kariery trener piłkarski. Od 2020 jest zawodnikiem klubu Aris Limassol.
Kariera klubowa.
W latach 1995-1996 Bubista grał w Segunda División w hiszpańskim CD Badajoz. W latach 1996-2002 był zawodnikiem angolskiego klubu Atlético Sport Aviação. W sezonach 2000 i 2001 wywalczył z nim wicemistrzostwo Angoli, a w sezonie 2002 został mistrzem tego kraju. W latach 2003-2006 grał w rodzimym CD Falcões do Norte, w którym zakończył karierę.
Kariera reprezentacyjna.
W reprezentacji Republiki Zielonego Przylądka Bubista zadebiutował 2 sierpnia 1998 w przegranym 0:3 meczu kwalifikacji do Pucharu Narodów Afryki 2000 z Mali, rozegranym w Bamako. Od 1998 do 2005 rozegrał w kadrze narodowej 19 meczów.
Kariera trenerska.
Po zakończeniu kariery piłkarskiej Bubista został trenerem. Pracował w takich klubach jak: CS Mindelense (2012-2013, mistrzostwo Republiki Zielonego Przylądka w 2013), Académica do Mindelo (2015), Sporting Praia (2015-2016), ponownie Académica do Mindelo (2017) i Batuque FC (2018-2019). W styczniu 2020 roku został selekcjonerem reprezentacji Republiki Zielonego Przylądka. W 2022 roku doprowadził ją do 1/8 finału Pucharu Narodów Afryki 2021.

</doc>
<doc id="5272852" url="https://pl.wikipedia.org/wiki?curid=5272852" title="John Noble Barinyima">
John Noble Barinyima

John Noble Barinyima (ur. 6 czerwca 1993 w Bori) – nigeryjski piłkarz grający na pozycji bramkarza. Od 2020 jest zawodnikiem klubu Enyimba FC.
Kariera klubowa.
Do 2020 roku Barinyima grał w togijskim klubie ASC Kara. W listopadzie 2020 przeszedł do rodzimego Enyimba FC.
Kariera reprezentacyjna.
W 2022 roku Barinyima został powołany do reprezentacji Nigerii na Puchar Narodów Afryki 2021. Na tym turnieju nie rozegrał żadnego meczu.

</doc>
<doc id="5272853" url="https://pl.wikipedia.org/wiki?curid=5272853" title="Fernando Beltrán">
Fernando Beltrán

Fernando „Nene” Beltrán Cruz (ur. 8 maja 1998 w mieście Meksyk) – meksykański piłkarz występujący na pozycji środkowego pomocnika, reprezentant Meksyku, od 2017 roku zawodnik Guadalajary.

</doc>
<doc id="5272854" url="https://pl.wikipedia.org/wiki?curid=5272854" title="Vahlen">
Vahlen

Osoby:
Zobacz też:

</doc>
<doc id="5272855" url="https://pl.wikipedia.org/wiki?curid=5272855" title="Socjologiczne problemy bezpieczeństwa narodowego">
Socjologiczne problemy bezpieczeństwa narodowego



</doc>
<doc id="5272860" url="https://pl.wikipedia.org/wiki?curid=5272860" title="Edward Andrzejak">
Edward Andrzejak

Edward Andrzejak (ur. 7 października 1894 w Łodzi, zm. 12 czerwca 1967, tamże) - działacz PPS, przewodniczący Rady Miejskiej i Rady Narodowej Miasta Łodzi, prezes Widzewa Łódź (1937-1938)
Życiorys.
Andrzejak przed II wojną światową był działaczem PPS - z jej ramienia 4-krotnie zostawał radnym Rady Miejskiej w Łodzi. Kolejno w latach 1923-1927, 1927-1934, 1936-1938,1938-1939.
W 1935 był przewodniczącym Rady Miejskiej Łodzi, a także był członkiem zarządu Kasy Chorych w Łodzi oraz Komunalnej Kasy Oszczędnościowej miasta Łodzi. Jednocześnie w latach 1929-1939 pracował w Elektrowni Łódzkiej, gdzie był członkiem Zarządu Kasy Emerytalno–Pożyczkowej Pracowników Elektrowni. W latach 1937-1938 był prezesem Widzewa Łódź, w późniejszym okresie zostając honorowym prezesem klubu. Ponadto działał w Towarzystwie Uniwersytetu Robotniczego.
Po II wojnie światowej został w 1946 sekretarzem przewodniczącym Rady Narodowej Miasta Łodzi, pełnił tę funkcję do 1950. Należał również do Rady Naczelnej PPS oraz rady wojewódzkiej partii. Od lipca 1946 był przewodniczącym Społecznego Komitetu Opieki nad Więzieniem w Radogoszczu przy ul. Pomorskiej 16. Był również sekretarzem Społecznego Funduszu Odbudowy Stolicy i Kraju - Miejskiego Komitetu Odbudowy Warszawy w Łodzi. Uczestniczył jako ławnik w procesie Waltera Pelzhausena - komendanta więzienia na Radogoszczu.
Andrzejaka planowano wykluczyć z PPS w związku z jego nieprzychylnym stosunkiem do Związku Radzieckiego.
Życie prywatne.
Andrzejak urodził się w Łodzi. Był wyznania rzymsko-katolickiego. Był synem Kacpra Andrzejaka. Andrzejak początkowo mieszkał przy ul. mieszkał przy Rzgowskiej 46, a następnie w 1920 przy ul. Marszałkowskiej 8 (ob. ul. M. Hertza) w Łodzi. W latach 40. mieszkał przy ul. Orlej 18 w Łodzi. Zmarł w 1967. Został pochowany na cmentarzu Doły w Łodzi (kwatera VII, rząd 8, grób 9), wraz z żoną - Apolonią Andrzejak z d. Janicką (1895-1987), córką Zygmunta Janickiego.

</doc>
<doc id="5272862" url="https://pl.wikipedia.org/wiki?curid=5272862" title="John Bogna Bakeni">
John Bogna Bakeni

 
John Bogna Bakeni (ur. 15 marca 1975 w Kiri) – nigeryjski duchowny katolicki, biskup pomocniczy Maiduguri od 2022.
Życiorys.
Prezbiterat.
Święcenia kapłańskie otrzymał 17 sierpnia 2002 i został prezbiterem diecezji Maiduguri. Pracował jako duszpasterz parafialny, był też prokuratorem i sekretarzem diecezji oraz dyrektorem kurialnego wydziału ds. dialogu międzyreligijnego. W 2020 mianowany duszpasterzem akademickim przy uniwersytecie w Maiduguri.
Episkopat.
12 kwietnia 2022 papież Franciszek mianował go biskupem pomocniczym diecezji Maiduguri, ze stolicą tytularną "Leptiminus". Sakry udzielił mu 7 lipca 2022 nuncjusz apostolski w Nigerii – arcybiskup Antonio Filipazzi.

</doc>
<doc id="5272865" url="https://pl.wikipedia.org/wiki?curid=5272865" title="It's a Compton Thang">
It's a Compton Thang



</doc>
<doc id="5272868" url="https://pl.wikipedia.org/wiki?curid=5272868" title="Straight Checkn'em">
Straight Checkn'em



</doc>
<doc id="5272870" url="https://pl.wikipedia.org/wiki?curid=5272870" title="Straight Checkn 'Em">
Straight Checkn 'Em



</doc>
<doc id="5272873" url="https://pl.wikipedia.org/wiki?curid=5272873" title="Stanisław Duniak">
Stanisław Duniak

Stanisław Duniak (ur. 26 lutego 1904 w Łodzi, zm. 16 maja 1985) – polski polityk, poseł Krajowej Rady Narodowej i Sejmu Ustawodawczego (1945–1951).
Życiorys.
W latach 1921–1923 był członkiem Organizacji Młodzieży „Siła”, a w latach 1923–1930 Organizacji Młodzieży Towarzystwa Uniwersytetu Robotniczego (w latach 1927–1929 przewodniczył kołu OM TUR). Jednocześnie w latach 1922–1939 należał do Polskiej Partii Socjalistycznej (PPS): w okresie 1929-1932 należał do Komitetu Dzielnicowego Górna, następnie w latach 1934–1936 był Skarbnikiem Egzekutywy Okręgowego Komitetu Robotniczego PPS 1934-1936.
Podczas II wojny światowej był organizatorem tajnej drukarni PPS w Łodzi, uczestniczył w obronie Warszawy. W grudniu 1939 został wysiedlony. Od kwietnia 1940 działał w Głownie. Był posiadaczem legitymacji pracowniczych Zarządu Miasta Łodzi uprawniających do poruszania się po Generalnej Guberni, wystawionych przez niemieckiego komisarza.
W latach 1941–1945 był członkiem Robotniczej Partii Polskich Socjalistów, a w latach 1945–1948 ponownie członkiem PPS, z ramienia którego w marcu 1945 został wiceprezydentem miasta Łodzi, posłem Krajowej Rady Narodowej (1945–1947) i posłem Sejmu Ustawodawczego (1947–1951). Od 1947 był prezesem Łódzkiego Okręgowego Związku Pływackiego.
16 grudnia 1948 został członkiem Polskiej Zjednoczonej Partii Robotniczej (PZPR). W 1948 został członkiem Plenum Komitetu Centralnego PZPR w Warszawie, którym był do 1952. 1 stycznia 1949 został II sekretarzem Komitetu Łódzkiego PZPR oraz ustąpił z funkcji wiceprezydenta Łodzi. Z funkcji tej ustąpił 30 czerwca 1950.
W 1961 pracował na stanowisku dyrektora MPK Łódź.
Został pochowany na cmentarzu komunalnym Doły w Łodzi (Kwatera: XXX, Rząd: 32, Grób: 6).

</doc>
<doc id="5272874" url="https://pl.wikipedia.org/wiki?curid=5272874" title="Livin' Joy">
Livin' Joy



</doc>
<doc id="5272875" url="https://pl.wikipedia.org/wiki?curid=5272875" title="Livin' Like Hustlers">
Livin' Like Hustlers



</doc>
<doc id="5272876" url="https://pl.wikipedia.org/wiki?curid=5272876" title="Vocally Pimpin'">
Vocally Pimpin'



</doc>
<doc id="5272878" url="https://pl.wikipedia.org/wiki?curid=5272878" title="Han Yu (curlerka)">
Han Yu (curlerka)

Han Yu (; ur. 6 października 2000 w Pekinie) – chińska curlerka, olimpijka z Pekinu 2022, mistrzyni uniwersjady oraz Azji i Strefy Pacyfiku.

</doc>
<doc id="5272880" url="https://pl.wikipedia.org/wiki?curid=5272880" title="Livin' My Love">
Livin' My Love



</doc>
<doc id="5272882" url="https://pl.wikipedia.org/wiki?curid=5272882" title="Salvatore Boccaccio">
Salvatore Boccaccio

Salvatore Boccaccio (ur. 18 czerwca 1938 w Rzymie, zm. 18 października 2008 we Frosinone) – włoski duchowny katolicki, biskup pomocniczy Rzymu w latach 1987–1992, biskup koadiutor Sabina-Poggio Mirteto w 1992, biskup Sabina-Poggio Mirteto w latach 1992–1999, biskup Frosinone w latach 1999–2008.
Życiorys.
Święcenia kapłańskie otrzymał 9 marca 1963 roku w bazylice św. Jana na Lateranie w Rzymie z rąk Luigiego Traglii. Od 1963 do 1968 był wikariuszem w parafii San Giovanni Battista de Rossi. Od 1968 do 1973 pełnił posługę w parafii Protomęczenników świętych rzymskich (kilkaset metrów od Watykanu), a od 1973 do 1978 w parafii Sant'Ilario, w wiosce Palmarola. W 1983 został mianowany proboszczem parafii Santa Brigida, którą prowadził do lutego 1986 roku.
Episkopat.
29 października 1987 został mianowany biskupem pomocniczym dla diecezji rzymskiej. Otrzymał stolicę tytularną Ulpiana. 7 grudnia 1987 otrzymał święcenia biskupie w bazylice laterańskiej z rąk kardynała Ugo Polettiego. 17 marca 1992 został mianowany biskupem koadiutorem stolicy podmiejskiej Sabina-Poggio Mirteto. Urząd objął 28 lipca 1992. 9 lipca 1999 Jan Paweł II mianował go biskupem diecezji Frosinone-Veroli-Ferentino. Urząd objął 3 października 1999. W dniu 3 lipca 2008 roku Benedykt XVI mianował ks. Ambrogio Spreafico biskupem koadiutorem diecezji Frosinone-Veroli-Ferentine. Salvatore Boccaccio zmarł 18 października 2008 we Frosinone. 25 października 2009 r. został pochowany w katedrze we Frosinone.

</doc>
<doc id="5272883" url="https://pl.wikipedia.org/wiki?curid=5272883" title="Livin' Proof">
Livin' Proof



</doc>
<doc id="5272888" url="https://pl.wikipedia.org/wiki?curid=5272888" title="Jasmin Kähärä">
Jasmin Kähärä

Jasmin Kähärä (ur. 4 maja 2000 w Mikkeli) – fińska biegaczka narciarska, mistrzyni świata młodzieżowców.
Kariera.
Po raz pierwszy na arenie międzynarodowej pojawiła się 20 listopada 2016 roku w miejscowości Saariselkä, gdzie w zawodach FIS zajęła 52. miejsce w biegu na 10 km stylem dowolnym. W 2018 roku wystartowała na mistrzostwach świata juniorów w Goms, gdzie była czwarta w sztafecie, dziewiąta w sprincie stylem dowolnym i siedemnasta w biegu na 5 km techniką klasyczną. Podczas rozgrywanych dwa lata później mistrzostw świata juniorów w Oberwiesenthal była między innymi szósta w sprincie stylem dowolnym i ósma w sztafecie. Ponadto na mistrzostwach świata młodzieżowców w Whistler w 2023 roku była najlepsza w sprincie stylem klasycznym.
W Pucharze Świata zadebiutowała 3 marca 2018 roku w Lahti, gdzie w sprincie stylem dowolnym zajęła 62. miejsce. Pierwsze pucharowe punkty wywalczyła 3 grudnia 2021 roku w Lillehammer, zajmując 30. miejsce w sprincie stylem dowolnym.
Osiągnięcia.
Puchar Świata.
Miejsca na podium w zawodach.
Kähärä nie stanęła na podium indywidualnych zawodów PŚ.

</doc>
<doc id="5272890" url="https://pl.wikipedia.org/wiki?curid=5272890" title="Short Dog's in the House">
Short Dog's in the House



</doc>
<doc id="5272891" url="https://pl.wikipedia.org/wiki?curid=5272891" title="What's My Favorite Word?">
What's My Favorite Word?



</doc>
<doc id="5272893" url="https://pl.wikipedia.org/wiki?curid=5272893" title="What's the Frequency, Kenneth?">
What's the Frequency, Kenneth?



</doc>
<doc id="5272894" url="https://pl.wikipedia.org/wiki?curid=5272894" title="What's Really Good">
What's Really Good



</doc>
<doc id="5272895" url="https://pl.wikipedia.org/wiki?curid=5272895" title="What's Going On">
What's Going On



</doc>
<doc id="5272896" url="https://pl.wikipedia.org/wiki?curid=5272896" title="What's Love? Tour">
What's Love? Tour



</doc>
<doc id="5272898" url="https://pl.wikipedia.org/wiki?curid=5272898" title="James Clinton Schoonmaker">
James Clinton Schoonmaker

James Clinton "JC" Schoonmaker (ur. 12 sierpnia 2000 w Truckee) – amerykański biegacz narciarski, olimpijczyk z Pekinu 2022.

</doc>
<doc id="5272900" url="https://pl.wikipedia.org/wiki?curid=5272900" title="JC Schoonmaker">
JC Schoonmaker



</doc>
<doc id="5272904" url="https://pl.wikipedia.org/wiki?curid=5272904" title="Novie McCabe">
Novie McCabe

Novie McCabe (ur. 15 grudnia 2001 w Winthrop) – amerykańska biegaczka narciarska, olimpijka z Pekinu 2022, wicemistrzyni świata juniorów.

</doc>
<doc id="5272905" url="https://pl.wikipedia.org/wiki?curid=5272905" title="Hello (piosenka Lionela Richie)">
Hello (piosenka Lionela Richie)



</doc>
<doc id="5272907" url="https://pl.wikipedia.org/wiki?curid=5272907" title="Renaissance (album Lionela Richie)">
Renaissance (album Lionela Richie)



</doc>
<doc id="5272908" url="https://pl.wikipedia.org/wiki?curid=5272908" title="Time (album Lionela Richie)">
Time (album Lionela Richie)



</doc>
<doc id="5272910" url="https://pl.wikipedia.org/wiki?curid=5272910" title="Zasłona (część hełmu)">
Zasłona (część hełmu)

Zasłona – część konstrukcyjna hełmu chroniąca twarz, w postaci odpowiednio wyprofilowanej metalowej płyty, wyposażonej w wizurę oraz ewentualne otwory wentylacyjne. Zasłona była elementem ruchomym, umożliwiającym w razie potrzeby jej otwieranie i zamykanie. Współcześnie często mylona z przyłbicą, która była jednym z typów hełmów wyposażonym w zasłonę.
Zasłonę stosowano w konstrukcji hełmów już w starożytnej Grecji, Rzymie oraz u Sarmatów i Anglosasów w okresie wędrówki ludów. Początkowo jednak nie przyjęła się na większą skalę ze względu na ograniczenia technologiczne i stosunkowo niską praktyczność, a jej popularyzacja przypadła dopiero na okres średniowiecza. W pierwotnej formie zasłona miała postać prostej blaszki, przypinanej przed walką do frontu hełmu. Następnie zaczęto mocować ją na zawiasach (ułatwiających jej otwieranie i zamykanie), w tym również na zawiasach sztyftowych (umożliwiających jej całkowite odpięcie).

</doc>
<doc id="5272911" url="https://pl.wikipedia.org/wiki?curid=5272911" title="Angel (piosenka Lionela Richie)">
Angel (piosenka Lionela Richie)



</doc>
<doc id="5272912" url="https://pl.wikipedia.org/wiki?curid=5272912" title="Time (singel Lionela Richie)">
Time (singel Lionela Richie)



</doc>
<doc id="5272913" url="https://pl.wikipedia.org/wiki?curid=5272913" title="Mistrzostwa Estonii w piłce siatkowej mężczyzn (2022)">
Mistrzostwa Estonii w piłce siatkowej mężczyzn (2022)

Mistrzostwa Estonii w piłce siatkowej mężczyzn 2022 (est. Eesti meeste meistrivõistlused võrkpallis 2022) – 97. sezon walki o mistrzostwo Estonii (wliczając mistrzostwa Estonii w latach 1925-1944 oraz mistrzostwa Estońskiej SRR) zorganizowany przez Estoński Związek Piłki Siatkowej ("Eesti Võrkpalli Liit", EVL). Mistrzostwa zainaugurowane zostały 9 marca i trwały do 8 kwietnia 2022 roku.
W Mistrzostwach Estonii 2022 uczestniczyły cztery drużyny biorące udział w lidze bałtyckiej. Rozgrywki składały się z półfinałów, meczów o 3. miejsce i finałów. W półfinałach rywalizacja toczyła się do trzech zwycięstw, w finałach do czterech zwycięstw, natomiast o 3. miejsce zespoły grały do dwóch wygranych meczów.
Po raz piąty mistrzem Estonii został klub , który w finałach fazy play-off pokonał . Trzecie miejsce zajął .
System rozgrywek.
Mistrzostwa Estonii 2022 składały się z półfinałów, meczów o 3. miejsce i finałów. Uczestniczyły w nich cztery estońskie drużyny grające w lidze bałtyckiej.
Pary półfinałowe utworzone zostały na podstawie miejsc zajętych przez poszczególne drużyny w fazie zasadniczej ligi bałtyckiej. Pierwszą parę utworzyła najlepsza estońska drużyna z czwartą, natomiast drugą parę – dwa pozostałe zespoły. Rywalizacja toczyła się do trzech zwycięstw ze zmianą gospodarza po każdym meczu. Gospodarzem pierwszego spotkania była drużyna, która w fazie zasadniczej ligi bałtyckiej zajęła wyższe miejsce. Zwycięzcy w parach półfinałowych grali w finałach o mistrzostwo Estonii, przegrani natomiast walczyli o 3. miejsce.
O 3. miejsce drużyny rywalizowały do dwóch zwycięstw. Gospodarzem pierwszego meczu była drużyna, która w fazie zasadniczej ligi bałtyckiej zajęła niższe miejsce, natomiast drugiego i potencjalnie trzeciego meczu – ta, która zajęła wyższe miejsce.
Finały grane były do czterech zwycięstw ze zmianą gospodarza po każdym meczu. Gospodarzem pierwszego spotkania była drużyna, która w fazie zasadniczej ligi bałtyckiej zajęła wyższe miejsce.

</doc>
<doc id="5272915" url="https://pl.wikipedia.org/wiki?curid=5272915" title="Kilszon">
Kilszon

Kilszon (hebr. קִלְשׁוֹן, dosł. trójząb) lub Kachlilit (hebr. כַּחְלִילִית) – izraelski system przeciwradarowy zaprojektowany przez Israel Aerospace Industries (IAI) we współpracy z Siłami Powietrznymi Izraela w drugiej połowie lat. 70. XX wieku. System składał się z podwozia czołgu M4A1 Sherman oraz wyrzutni pocisku AGM-45 "Shrike".
Siły Obronne Izraela wykorzystały bojowo Kilszony tylko raz, podczas operacji „Arcaw 19” w czerwcu 1982 roku podczas wojny libańskiej, która miała na celu zniszczenie syryjskich radarów systemów rakiet ziemia-powietrze. System Kilszon został zastąpiony przez system Keres z pociskami AGM-78 "Standard ARM".
Historia.
Po wojnie Jom Kipur (1973) w zakładach IAI testowano wyrzutnię pocisków przeciwradarowych Potifar. Na zdobycznych pojazdach półgąsienicowych montowano wyrzutnie pocisków AGM-45 "Shrike". Jednak z racji na krótki zasięg (11 km) porzucono rozwój tej konstrukcji, poszukując lepszych rozwiązań.
Nowa konstrukcja składała się z podwozia czołgu M4A1 Sherman, z którego wymontowano wieżę. W jej miejsce zamontowano specjalną wyrzutnię na pocisk AGM-45 "Shrike". Projekt zajął specjalnemu zespołowi IAI i Sił Powietrznych Izraela tydzień. Skuteczny zasięg został wydłużony do 60 km. Osiągnięto to dzięki połączeniu pocisku ze specjalną zasilającą jednostką pomocniczą. Rozwój naziemnych wyrzutni pocisków przeciwradarowych uzasadniano tym, iż samoloty są droższe i łatwiejsze do wykrycia niż rakiety. Ponadto Wojska Lądowe Izraela posiadały na stanie sprzęt, który wówczas nie nadawał się już do użytku na polu walki, ale można go było wykorzystać do stworzenia nowych konstrukcji.
W 1974 roku Dani’el Nerwer z IAI i Szabataj Duwdewani z Sił Powietrznych Izraela otrzymali Nagrodę Bezpieczeństwa Izraela za rozwój broni przeciwradarowej.
W 1977 roku zaadaptowano na potrzeby Sił Powietrznych Izraela nowe amerykańskie pociski AGM-78 "Standard ARM" w systemie Keres. Jedynym bojowym wykorzystaniem systemu Kilszon, wraz z systemem Keres, była operacja „Arcaw 19” w czerwcu 1982 roku podczas wojny libańskiej, której celem było zniszczenie radarów syryjskich systemów przeciwlotniczych. Według relacji z tamtego czasu operacja zakończyła się sukcesem.

</doc>
<doc id="5272917" url="https://pl.wikipedia.org/wiki?curid=5272917" title="Na dzień przed ślubem">
Na dzień przed ślubem

 – jednotomowa josei-manga autorstwa Hozumi, publikowana w magazynach „Flowers” i „Rinka” wydawnictwa Shōgakukan. Opublikowane rozdziały zostały zebrane w jednym tomiku i wydane 10 września 2012 roku.
W Polsce manga ukazała się 26 stycznia 2015 nakładem wydawnictwa Waneko.
Odbiór.
Manga zajęła 48. miejsce w cotygodniowym rankingu mang Oriconu, a do 10 lutego 2013 sprzedała się w 273 496 egzemplarzach.
Tytuł zdobył drugie miejsce w 2013 roku na liście top 20 mang dla czytelniczek rankingu "Kono Manga ga Sugoi!". Znalazł się również na dwunastym miejscu listy "Zenkoku Shotenin ga Eranda Osusume Comic 2013", zawierającej 15 najlepszych mang polecanych przez japońskie księgarnie.

</doc>
<doc id="5272921" url="https://pl.wikipedia.org/wiki?curid=5272921" title="Krasnowka (obwód kurski)">
Krasnowka (obwód kurski)

Krasnowka () – chutor w zachodniej Rosji, w sielsowiecie gostomlanskim rejonu miedwieńskiego w obwodzie kurskim.
Geografia.
Miejscowość położona jest nad Rieutem (lewy dopływ Sejmu), 9 km od centrum administracyjnego sielsowietu (1-ja Gostomla), 27 km na północny zachód od centrum administracyjnego rejonu (Miedwienka), 38 km na południowy zachód od Kurska, 23 km od drogi magistralnej (federalnego znaczenia) M2 «Krym».
W chutorze znajdują się 2 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor nie był zamieszkany.

</doc>
<doc id="5272924" url="https://pl.wikipedia.org/wiki?curid=5272924" title="Krasnowka">
Krasnowka

Krasnowka, Krasniwka, Krasnouka () – nazwa toponimów na Białorusi, w Rosji i na Ukrainie

</doc>
<doc id="5272926" url="https://pl.wikipedia.org/wiki?curid=5272926" title="Krasniwka">
Krasniwka



</doc>
<doc id="5272927" url="https://pl.wikipedia.org/wiki?curid=5272927" title="Krasnouka">
Krasnouka



</doc>
<doc id="5272929" url="https://pl.wikipedia.org/wiki?curid=5272929" title="Listy do M. 5">
Listy do M. 5

Listy do M. 5 – polska komedia romantyczna z 2022 roku, której reżyserem jest Łukasz Jaworski. W zakresie pojedynczych wątków jest ona kontynuacją filmu "Listy do M. 4" w reżyserii Patricka Yoki z 2020 roku.
Premiera filmu odbyła się 4 listopada 2022.

</doc>
<doc id="5272931" url="https://pl.wikipedia.org/wiki?curid=5272931" title="Aleja Rzeczypospolitej">
Aleja Rzeczypospolitej

Ulice w Polsce:

</doc>
<doc id="5272932" url="https://pl.wikipedia.org/wiki?curid=5272932" title="Dobrodeja">
Dobrodeja

Dobrodeja (ros. Добродея) znana również jako Eupraksja Mścisławna, Irena Kijowska (ur. początek XII w., zm. 16 listopada 1131?) – księżniczka ruska, żona Aleksego Komnena, autorka traktatu medycznego.
Życiorys.
Urodziła się w Kijowie na początku XII stulecia jako trzecia z dziesięciorga dzieci. Jej ojcem był wielki książę kijowski Mścisław I Harald, a matką szwedzka księżniczka Krystyna Ingesdotter. W 1122 wyszła za mąż za Aleksego Komnena, współcesarza bizantyjskiego. Otrzymała tytuł cesarzowej (βασίλισσα) i została nazwana Ireną (prawdopodobnie po teściowej Irenie Węgierskiej). Para doczekała się córki Marii, urodzonej ok. 1125.
Po ślubie udała się do Konstantynopola. Tu w otoczeniu uzdolnionych i wpływowych kobiet, jak Anna Komnena i Irena, rozwijała swoje talenty. Jej szczególnym zainteresowaniem cieszyła się medycyna, zwłaszcza właściwości i użycie ziół. Przyjmowano, że Dobrodeja znała antyczne traktaty Galena i przetłumaczyła niektóre z nich na staroruski, a swoją wiedzę i doświadczenie praktyczne opisała w traktacie "Αλιμμα" (z gr. Maści). Obecnie jest on przechowywany w bibliotece Laurenziana we Florencji. Składa się z pięciu części, nie jest kompletny:
W 2016 Poczta Ukraińska wydała okolicznościową serię znaczków „Ukraińskie księżniczki na tronach Europy” ("Київські князівни на престолах Європи"). Na jednym z nich została przedstawiona Eupraksja-Dobrodeja (nr 1510).
Wątpliwości.
Wiele faktów z życia Dobrodei jest niepewnych i źródła wykazują znaczne rozbieżności. Varzos w swoim dziele mówi, że po ślubie otrzymała imię Irena, a jako datę śmierci wskazuje 16 listopada 1131. Puszkarewa twierdzi, że po koronacji Dobrodeja otrzymała imię Zoja i przeżyła męża. Podawane w wątpliwość jest również jej autorstwo traktatu medycznego. W 1902 rosyjski badacz Chrysanf Lopariew (Хрисанф Лопарев) przedstawił tezę, zgodnie z którą Dobrodeja napisała traktat medyczny. Oparł ją o kilka przesłanek: w tekście widnieje nazwa jednej z recept "Maść Zoi królowej". Porada, by „ubierać się ciepło w czasie zimnej pogody”, zdaniem Lopariewa, mogła wyjść tylko od mieszkańca Rusi, a nie Bizancjum. Współcześni Lopariewowi historycy E. Kurz i S. Papadimitriou zakwestionowali jego tezę. Została również podana w wątpliwość w późniejszym okresie w świetle nowych badań rękopisu, przeprowadzonych w latach pięćdziesiątych XX w.

</doc>
<doc id="5272937" url="https://pl.wikipedia.org/wiki?curid=5272937" title="Tarczówka pomarańczowa">
Tarczówka pomarańczowa

Tarczówka pomarańczowa ("Aleurodiscus aurantius" (Pers.) J. Schröt.) – gatunek grzybów z rodziny skórnikowatych '("Stereaceae").
Systematyka i nazewnictwo.
Pozycja w klasyfikacji według Index Fungorum: "Aleurodiscus, Stereaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy opisał go w 1794 r. Christiaan Hendrik Persoon nadając mu nazwę "Corticium aurantium". Obecną, uznaną przez Index Fungorum nazwę nadał mu w 1888 r. Joseph Schröter.
Ma 11 synonimów. Niektóre z nich:
Polską nazwę zaproponował Władysław Wojewoda, w 2003 r.
Morfologia.
Rozpostarty, ściśle przylegający do podłoża, o grubości 0,1–0,3 mm, o skórzastej konsystencji. Powierzchnia blada z pomarańczowym odcieniem.
System strzępkowy monomityczny. Strzępki z prostymi przegrodami, cienkościenne, o średnicy 2,5-4 µm. Podstawki około 60 × 15 µm z czterema sterygmami o długości około 15 µm. Występują szkieletocystydy o zmiennym kształcie, wąskie z zaokrąglonym wierzchołkiem lub szersze i bardziej zaokrąglone, zwężające się od podstawy do długiego trzonu z wierzchołkiem paciorkowatym, gładkim lub tylko zwężającym się. Protoplazma jest żółtawa (ciemnieje w sulfovanilinie), co ułatwia odróżnienie cystyd od podstawek. Dendrohyfidy liczne, bogato rozgałęzione i pokryte kryształami – w niektórych przypadkach tak licznie, że są mniej lub bardziej ukryte za warstwą kryształów. Bazydiospory elipsoidalne do kulistych, około 20 × 13 µm, amyloidalne, drobno kolczaste.
Zewnętrznie bardzo podobna jest powłocznica olszowa ("Peniophora erikssonii"), ale zupełnie różni się mikroskopowo.
Występowanie.
Tarczówka pomarańczowa występuje w Ameryce Północnej i Południowej, Europie, Rosji, Australii i na Nowej Zelandii. Najliczniejsze stanowiska podano w Europie. W Polsce W. Wojewoda w 2003 r. przytoczył tylko 2 stanowiska i to bardzo dawne (podane przez J. Schrötera w 1898 r. w Zielonej Górze i Strzelcach Opolskich). Znajduje się na "Czerwonej liście roślin i grzybów Polski" jako gatunek na terenie Polski wymarły.
Nadrzewny grzyb saprotroficzny. Na terenie Polski znaleziony na gałązkach róży dzikiej i jeżyny, w Danii także na cisach.

</doc>
<doc id="5272938" url="https://pl.wikipedia.org/wiki?curid=5272938" title="Aleurodiscus aurantius">
Aleurodiscus aurantius



</doc>
<doc id="5272942" url="https://pl.wikipedia.org/wiki?curid=5272942" title="Rajd Ypres 1989">
Rajd Ypres 1989

Rajd Ypres 1989 (25. Ypres 24 Hours Rally) – 25. edycja rajdu samochodowego Rajd Ypres rozgrywanego w Belgii. Rozgrywany był od 23 do 25 czerwca 1989 roku. Była to dwudziesta trzecia runda Rajdowych Mistrzostw Europy w roku 1989 (rajd miał najwyższy współczynnik – 20) oraz piąta runda Rajdowych Mistrzostw Belgii..

</doc>
<doc id="5272945" url="https://pl.wikipedia.org/wiki?curid=5272945" title="Józef Jan Bossowski">
Józef Jan Bossowski

Józef Jan Aleksander Bossowski (ur. 14 września 1882 w Stryszawie pod Suchą Beskidzką, zm. 18 października 1957 w Poznaniu) – prawnik, historyk prawa, profesor Uniwersytetu Poznańskiego.
Życiorys.
Uczył się w gimnazjum w Wadowicach oraz w Krakowie. Maturę uzyskał w 1900 roku. W 1906 roku uzyskał doktorat prawa na Uniwersytecie Jagiellońskim. Pracował jako sędzia hipoteczny, śledczy, później był sędzią w sekretariacie Sądu Najwyższego w Wiedniu. W 1920 roku został zastępcą profesora prawa i postępowania karnego w Poznaniu. W 1921 habilitował się na UJ, a rok później został profesorem nadzwyczajnym. W 1928 roku został profesorem zwyczajnym. Dwukrotnie był dziekanem Wydziału Prawa i Administracji UP. W latach 1938–1939 był kierownikiem biblioteki uniwersyteckiej. Od 1948 roku sędzia Sądu Najwyższego (ośrodek w Poznaniu).
Równocześnie z pracą naukowo-dydaktyczną pełnił liczne funkcje społeczne: był członkiem m.in. Stowarzyszenia Opieki nad Więźniami i Rodzinami na Województwo Poznańskie, Poznańskiego Towarzystwa Przyjaciół Nauk i Instytutu Zachodniego, Głównej Komisji Badania Zbrodni Hitlerowskich. Był także członkiem honorowym Polskiego Towarzystwa Medycyny Sądowej i Kryminologii i członkiem założycielem Klubu Demokratycznej Profesury.
Po wojnie stworzył w Poznaniu pierwszy w Polsce instytut kryminalistyki. Od 1921 roku współpracował z czasopismem "Ruch Prawniczy i Ekonomiczny". Odznaczony Krzyżem Komandorskim Orderu Odrodzenia Polski.

</doc>
<doc id="5272947" url="https://pl.wikipedia.org/wiki?curid=5272947" title="Mika Vermeulen">
Mika Vermeulen

Mika Vermeulen (ur. 26 czerwca 1999) – austriacki biegacz narciarski i kombinator norweski holenderskiego pochodzenia, olimpijczyk z Pekinu 2022, trzykrotny medalista mistrzostw świata juniorów w kombinacji norweskiej.
Syn holenderskich biegaczy narciarskich, którzy wyemigrowali do Austrii. Jako junior uprawiał biegi narciarskie i kombinację norweską. Od 2018 skupił się na startach w biegach narciarskich.
Kariera.
Po raz pierwszy na arenie międzynarodowej pojawił się 14 grudnia 2013 roku w Seefeld, gdzie w zawodach Alpen Cup zajął 56. miejsce. W 2017 roku wystąpił na mistrzostwach świata juniorów w Park City, gdzie wraz z kolegami z reprezentacji zdobył złoty medal w sztafecie oraz był drugi w zawodach metodą Gundersena na 10 km. Podczas rozgrywanych rok później mistrzostwach świata juniorów w Kandersteg zdobył złoty medal w sztafecie.
Od sezonu 2018/19 startuje wyłącznie w zawodach w biegach narciarskich. W Pucharze Świata w biegach narciarskich zadebiutował 12 grudnia 2020 roku w Davos, gdzie zajął 51. miejsce w sprincie techniką dowolną. Pierwsze pucharowe punkty zdobył dzień później w biegu na 15 km techniką dowolną, zajmując 25. miejsce.

</doc>
<doc id="5272951" url="https://pl.wikipedia.org/wiki?curid=5272951" title="Sgt Pepper’s Lonely Hearts Club Band">
Sgt Pepper’s Lonely Hearts Club Band



</doc>
<doc id="5272952" url="https://pl.wikipedia.org/wiki?curid=5272952" title="I've Been Expecting You">
I've Been Expecting You



</doc>
<doc id="5272953" url="https://pl.wikipedia.org/wiki?curid=5272953" title="Eya Guezguez">
Eya Guezguez

Eya Guezguez (, ur. 12 marca 2005 w M'saken, zm. 10 kwietnia 2022 u wybrzeża Tunisu) – tunezyjska żeglarka specjalizująca się w klasie 49er. Olimpijka (2020).
Guezguez rywalizowała w klasie 49er, wspólnie ze swoją bliźniaczką Sarrą Guezguez. W kwietniu 2021 zajęły one 6. lokatę w rozgrywanych w Al-Masna’a afrykańsko-azjatyckich kwalifikacjach olimpijskich, dzięki czemu zakwalifikowały się do rozgrywane w tym samym roku Letnie Igrzyska Olimpijskie 2020. Podczas zmagań olimpijskich siostry Guezguez były najmłodszymi żeglarkami biorącymi udział w tej imprezie, a rywalizację w klasie 49er ukończyły na ostatniej, 21. pozycji.
10 kwietnia 2022, podczas treningu z siostrą u wybrzeża Tunisu ich jacht uległ wywróceniu – Eya Guezguez została uwięziona pod przewróconą łodzią i utonęła zanim została wyciągnięta na powierzchnię.

</doc>
<doc id="5272955" url="https://pl.wikipedia.org/wiki?curid=5272955" title="Greatest Hits (album Robbiego Williamsa)">
Greatest Hits (album Robbiego Williamsa)



</doc>
<doc id="5272957" url="https://pl.wikipedia.org/wiki?curid=5272957" title="Johann Christian Rosenmüller">
Johann Christian Rosenmüller

Johann Christian Rosenmüller (ur. 25 maja 1771 w Heßbergu, zm. 28 lutego 1820 w Lipsku) – niemiecki lekarz i anatom.
W nomenklaturze zoologicznej stosuje się skrót przy oznaczeniu taksonu opisanego przez Johanna Christiana Rosenmüllera, np. "Ursus spelaeus" .
Biografia.
Johann Christian Rosenmüller urodził się w Heßbergu w Turyngii 25 maja 1771 roku. Studiował najpierw w Lipsku, następnie w Erlangen. W 1794 roku został mianowany prosektorem w instytucie anatomii w Lipsku. Tytuł doktora otrzymał w 1797 roku. Od 1802 wykładał anatomię i chirurgię. W latach 1804–1809 był też uniwersyteckim lekarzem. Jako student uprawiał speleologię. W 1794 roku opisał niedźwiedzia jaskiniowego. Zmarł 28 lutego 1820 w Lipsku.

</doc>
<doc id="5272959" url="https://pl.wikipedia.org/wiki?curid=5272959" title="Kids (singel Robbiego Williamsa i Kylie Minogue)">
Kids (singel Robbiego Williamsa i Kylie Minogue)



</doc>
<doc id="5272960" url="https://pl.wikipedia.org/wiki?curid=5272960" title="Nadja Kälin">
Nadja Kälin

Nadja Kälin (ur. 20 kwietnia 2001 w Sankt Moritz) – szwajcarska biegaczka narciarska, mistrzyni świata juniorów oraz brązowa medalistka mistrzostw świata młodzieżowców.
Kariera.
Po raz pierwszy na arenie międzynarodowej pojawiła się 2 grudnia 2017 roku w Ulrichen, gdzie w zawodach juniorskich zajęła 12. miejsce w sprincie stylem dowolnym. W 2019 roku wystartowała na mistrzostwach świata juniorów w Lahti, gdzie zajęła 40. miejsce w sprincie techniką klasyczną i 42. w biegu na 15 km klasykiem. Jeszcze dwukrotnie startowała na imprezach tego cyklu, zdobywając między innymi złoty medal w sztafecie podczas mistrzostw świata juniorów w Oberwiesenthal w 2020 roku. Ponadto podczas mistrzostw świata młodzieżowców w Whistler w 2023 roku zdobyła brązowy medal w sztafecie mieszanej. 
W Pucharze Świata zadebiutowała 12 grudnia 2021 roku w Davos, gdzie zajęła 69. miejsce w biegu na 10 km stylem dowolnym. Pierwsze pucharowe punkty wywalczyła 31 grudnia 2021 roku w Oberstdorfie, kiedy bieg na 10 km stylem dowolnym ukończyła na 19. miejscu.
Wystartowała na igrzyskach olimpijskich w Pekinie w 2022 roku, zajmując 7. miejsce w sztafecie, 21. w biegu łączonym i 43. miejsce w biegu na 10 km stylem klasycznym.
Osiągnięcia.
Puchar Świata.
Miejsca na podium w zawodach.
Kälin nie stanęła na podium indywidualnych zawodów PŚ.

</doc>
<doc id="5272961" url="https://pl.wikipedia.org/wiki?curid=5272961" title="Komunistyczna Frakcja Poselska">
Komunistyczna Frakcja Poselska

Komunistyczna Frakcja Poselska – reprezentacja nielegalnej od 1919 Komunistycznej Partii Robotniczej Polski/Komunistycznej Partii Polski w Sejmie RP. KFP istniała do roku 1935.
Działalność parlamentarną polskich komunistów zapoczątkował w Sejmie Ustawodawczym 24 maja 1921 r. - Stanisław Łańcucki. Natomiast pierwszy klub komunistyczny, dwuosobowa Frakcja Sejmowa Posłów Komunistycznych, powstał kilka tygodni później - w lipcu, po dołączeniu innego posła Tomasza Dąbala, który wszedł do Sejmu z listy PSL-Lewicy. W latach 1922-1924 posłowie komunistyczni występowali jako Frakcja Sejmowa Związku Proletariatu Miast i Wsi (niekiedy używano nazwy Klub Komunistyczny, Klub Posłów Komunistycznych, Klub ZPMiW), a od 1924 r. pojawiła się używana do końca działalności przedstawicieli KPP w Sejmie nazwa Komunistyczna Frakcja Poselska. W latach 1928-1930 można było się spotkać z nazwą Klub Jedności Robotniczo-Chłopskiej.
7 listopada 1924 r. czterech posłów z Klubu Poselskiego Ukraińskiej Partii Socjaldemokratycznej (USDP) - Andrij Paszczuk, Tomasz Prystupa, Osyp Skrypa i Jakub Wojtiuk, przyłączyli się do posłów ZPMiW i utworzyli wspólnie z nimi Komunistyczną Frakcję Poselską. Przewodniczącym jej został Stefan Królikowski, sekretarzem - Osyp Skrypa.
25 lutego 1926 mandat poselski w miejsce Stefana Królikowskiego, który zrzekł się mandatu poselskiego, objął jako następny na liście wyborczej Adolf Warski, a 22 kwietnia Jerzy Czeszejko-Sochacki na miejsce Stanisława Łańcuckiego, który również złożył mandat w związku z wyrokiem sądowym za działalność komunistyczną.
W połowie 1926 r. istniał w Sejmie 18-osobowy blok posłów komunistycznych - Komunistyczna Frakcja Poselska, licząca 4 posłów (ponadto 2 mandaty nieobsadzone), klub NPCh - 7 posłów i klub Hromady - 5 posłów. Wszyscy oni byli w istocie - niezależnie od przynależności klubowej - wyznawcami ideologii komunistycznej.
Wydział Sejmowy KC KPP dostarczał posłom komunistycznym - za pośrednictwem sekretariatu Komunistycznej Frakcji Poselskiej - materiałów do wystąpień.
W Sejmie I kadencji w latach 1922-1927 posłowie komunistyczni wygłosili 292 przemówienia i zgłosili 901 interpelacji, w Sejmie II kadencji w latach 1928-1930 - 89 przemówień na 86 posiedzeniach i zaledwie 32 interpelacje, w Sejmie III kadencji w latach 1930-1935 - 66 przemówień na 148 posiedzeniach i 2 interpelacje.
Inni posłowie komunistyczni to: Paweł Rosiak, Wacław Rożek, Chil Mordechaj Rozenberg, Janina Ignasiak-Minkowska, Marian Chęciński, Ignacy Kalaga, Władysław Danecki.
Jedynym senatorem komunistycznym był Stefan Boguszewski, wybrany w roku 1928 z listy BBWR.

</doc>
<doc id="5272962" url="https://pl.wikipedia.org/wiki?curid=5272962" title="Hanns Kräly">
Hanns Kräly

Hanns Kräly (ur. 16 stycznia (lub 16 czerwca) 1884 w Hamburgu, zm. 11 listopada 1950 w Los Angeles) – niemiecki scenarzysta i aktor filmowy. 
W latach 1910-1918 występował w niemieckich filmach z udziałem Asty Nielsen, duńskiej gwiazdy kina niemego. Zasłynął jednak jako scenarzysta i stały współpracownik reżysera Ernsta Lubitscha. W latach 1915-1929 pracowali wspólnie przy 30 filmach - początkowo w Niemczech, a później w Hollywood. Wśród nich były liczne filmy z udziałem Poli Negri i Emila Janningsa, jak m.in. "Oczy mumii Ma" (1918), "Carmen" (1918), "Madame Dubarry" (1919), "Anna Boleyn" (1920), "Sumurun" (1920), "Dzika kotka" (1921) czy "Cesarzowa" (1924).
Otrzymał Oscara za najlepszy scenariusz adaptowany do filmu Lubitscha "Patriota" (1928). Nominowano go do tej nagrody również za filmy "Koniec pani Cheyney" (1929) Sidneya Franklina oraz "Ich stu i ona jedna" (1937) Henry'ego Kostera.

</doc>
<doc id="5272963" url="https://pl.wikipedia.org/wiki?curid=5272963" title="Oddział partyzancki Armii Krajowej „Żbik”">
Oddział partyzancki Armii Krajowej „Żbik”

Oddział partyzancki „Żbik” – oddział partyzancki Armii Krajowej utworzony w połowie 1943 roku na terenie Obwodu Gorlice Armii Krajowej, od września 1944 wchodził w skład 1 Pułku Strzelców Podhalańskich AK.
Historia oddziału.
W 1941 r. Obwód Gorlice Związku Walki Zbrojnej posiadał rozbudowaną sieć placówek konspiracyjnych. W 1943 r. na terenie Obwodu Gorlickiego, wskutek dekonspiracji w organizacjach niepodległościowych i łapanek Polaków na roboty przymusowe w III Rzeszy, zagrożeni aresztowaniem uciekinierzy z robót przymusowych i konspiratorzy musieli się ukrywać. Jednymi z poszukiwanych przez policję niemiecką i Gestapo byli: Józef Gucwa, Franciszek Paszek, bracia Górscy z Ropy – Jan, Andrzej i Piotr, Stanisław Siemek, który zbiegł z transportu na roboty przymusowe do Niemiec. Byli to pierwsi partyzanci, inicjatorzy powstania oddziału partyzanckiego „Żbik”. Podczas wspólnego spotkania konspiracyjnego złożyli propozycję utworzenia oddziału partyzanckiego, dowództwo obwodu wyraziło na to zgodę.
Oddział partyzancki „Żbik” powstał w połowie 1943 roku, na dowódcę oddziału wyznaczono ppor. rezerwy Stanisława Siemka ps. „Świerk”. Pod koniec 1943 roku oddział liczył ok. 20 żołnierzy. W późniejszym czasie do OP „Żbik” wchodziły także drużyny partyzanckie utworzone spośród mieszkańców wsi z powiatu gorlickiego. W drużynach tych byli żołnierze, którzy nie byli poszukiwani przez Gestapo, nie musieli się ukrywać, jednak byli członkami konspiracji i na szkolenia, akcje partyzanckie wstawiali się na wezwanie swoich dowódców. Takie drużyny utworzono w placówkach: Łużna, Szalowa, Biesna, Wola Łużańska. Baza partyzancka znajdowała się w lesie pod szczytem Zielonej Góry, gdzie partyzanci zbudowali drewniany szałas zwany „budą” oraz magazyn na prowiant i uzbrojenie.
Kapelanem oddziału był ks. Ignacy Dziedziak, który rezydował w kaplicy na Podchełmiu, gdzie na plebanii ukrywano archiwum oddziału, odbywały się narady oraz udzielano schronienia rannym partyzantom, a w kaplicy odprawiano także konspiracyjne nabożeństwa.
Stan żołnierzy oddziału powiększał się stopniowo, w skład OP „Żbik” wchodziły także drużyny z poszczególnych placówek terenowych. Placówki skupiały mniejsze grupy partyzanckie, które przyjęły nazwy: OP „Cios” – dowódca Bolesław Koryga ps. „Orlik”, OP „Miecz” – dowódca por. Feliks Nowak ps. „Śmiały”. Do oddziału przyjmowano także uciekinierów z obozów jenieckich, np. żołnierza brytyjskiego, uciekiniera ze Stalag VIII B, Walijczyka Fredericka Sheady ps. „Aliant”, uciekiniera z obozu zagłady KL Auschwitz Kazimierza Brennera ps. „Oświęcim”, dezertera, Ślązaka przymusowo wcielonego do Wermachtu oraz jeńców sowieckich zbiegłych z obozów jenieckich.
Pod koniec kwietnia 1944 r. podpisano umowę scaleniową: w rozmowach uczestniczyli: delegat Inspektoratu Armii Krajowej w Nowym Sączu Wojciech Lipczewski ps. „Andrzej”, komendant Obwodu AK w Gorlicach Mieczysław Przybylski ps. „Michał”, z Batalionów Chłopskich (BCh): Narcyz Wiatr ps. „Zawojna”, powiatowy komendant w Gorlicach Ludwik Dusza ps. „Gałązka”, naczelnik powiatowej Ludowej Straży Bezpieczeństwa Józef Duma ps. „Dąb”. Współpraca i umowa scaleniowa została zerwana 15 listopada 1944 r. na skutek zastrzelenia w Łyczanej 22 października Kazimierza Wątróbskiego ps. „Sęp”, który był dowódcą oddziału partyzanckiego „Sablik” LSB, przez żołnierza AK Stanisława Bieńka ps. „Just”.
W 1944 r. w obozie partyzanckim przebywała także grupa dezerterów z oddziału Legionu Azerbejdżańskiego. Z tej grupy utworzono pluton o kryptonimie „Katiusza” pod dowództwem lejtnanta ps. „Miszko”, we wrześniu 1944 r. grupa ta liczyła 25 partyzantów, po kilku tygodniach przeszła do radzieckiego oddziału partyzanckiego w rejonie Magury Małostowskiej.
W ramach przygotowań do Akcji Burza w Inspektoracie Nowy Sącz utworzony został 1 Pułk Strzelców Podhalańskich Armii Krajowej. Po zaprzysiężeniu pułku 24 września 1944 roku, żołnierze OP „Żbik” weszli w skład III batalionu 1 PSP AK dowodzonego przez kpt. Mieczysława Przybylskiego ps. „Michał”.
Akcje bojowe.
Partyzanci OP „Żbik” najczęściej atakowali mniejsze oddziały niemieckie, patrole niemieckie, samochody na Ropskiej Górze. Oddział Bolesława Korygi ps. „Orlik”, na drodze Stróże-Gródek, zaatakował 25-osobowy oddział niemiecki, w walce bez strat własnych zginęło 5 Niemców, zdobyto 10 karabinów i amunicję. Oddział „Żbik” współpracował także z oddziałem partyzanckim „Zawierucha” BCh. Oddział Bolesława Korygi stoczył walkę z żołnierzami niemieckiej szkoły podoficerskiej w Kwiatonowicach. Oddział „Orlika” przeprowadził atak na posterunek straży granicznej w Wysowej oraz placówkę na Magurze Małostowskiej. W okolicy Klimkówki, w potyczce z żołnierzami SS „Galizien”, zdobyto broń i 7 koni. Partyzanci rozbrajali Niemców przeprowadzających akcje kontyngentowe, niszczyli listy kontyngentowe, takie akcje przeprowadzono w Bystrej, Białej Wyżnej, Krużlowej. Partyzanci atakowali na drogach z zaskoczenia: samochody, pojedynczych niemieckich żołnierzy, zdobywając w ten sposób broń, uzbrojenie, mundury. Z czasem przy drogach Grybów – Gorlice, Łużna – Gorlice, Niemcy ustawili tablice ostrzegawcze „Achtung! Banditengefahr! Einzeln nicht fahren” (tłum. „Uwaga! Bandyci! Nie jeździć pojedynczo”).
Represje żołnierzy OP „Żbik” po 1945.
W styczniu 1945 r. oddział został rozwiązany, partyzanci powrócili do domów. Rozpoczęły się aresztowania byłych członków AK i partyzantów. Franciszek Paszek ujawnił się i zdał broń, aresztowany przez NKWD zbiegł z konwoju na Syberię.
Niektórzy żołnierze OP „Żbik” pozostali w konspiracji, prowadzili walkę z komunistyczną władzą do 1947 r. W oddziale „Huragan” pod dowództwem Andrzeja Szczypty ps. „Zenit” byli to: Ludwik Obrzut ps. „Kukułka”, Konrad Gosztal ps. „Konrad”, Władysław Kmak ps. „Borsuk”, Jan Widełko ps. „Czarny II” . Franciszek Tomaszkiewicz 16 lutego 1948 r. został aresztowany przez Ministerstwo Bezpieczeństwa Publicznego, po przesłuchaniach i torturach został skazany na dożywotnie więzienie. Strutyński Gracjan ps. „Stopka” aresztowany przez NKWD został wywieziony na Syberię.

</doc>
<doc id="5272964" url="https://pl.wikipedia.org/wiki?curid=5272964" title="Let's Get to It">
Let's Get to It



</doc>
<doc id="5272965" url="https://pl.wikipedia.org/wiki?curid=5272965" title="Let's Get to It Tour">
Let's Get to It Tour



</doc>
<doc id="5272968" url="https://pl.wikipedia.org/wiki?curid=5272968" title="Halina Stasiak">
Halina Stasiak

Halina Stasiak (ur. 1 lipca 1934 w Bydgoszczy, zm. 7 kwietnia 2022) – polska germanistka, dr hab.
Życiorys.
W 1956 ukończyła studia germanistyczne na Uniwersytecie im. Adama Mickiewicza w Poznaniu, po studiach pracowała jako nauczycielka języka niemieckiego, od 1966 w Studium Nauczycielskim w Gdańsku, gdzie w latach 1969-1970 kierowała Pracownią Języków Obcych. Od 1970 pracowała na Uniwersytecie Gdańskim. Tam w 1973 obroniła pracę doktorską "Efektywność nauczania języków obcych metodą laboratoryjną", w 1992 habilitowała się na podstawie pracy zatytułowanej "Wybrane psychodydaktyczne uwarunkowania uczenia się i nauczania języków obcych". Na UG kierowała Pracownią Nauczania Języków Obcych, w latach 1979-1989 była dyrektorem Studium Języków Obcych, od 1990 dyrektorem Kolegium Kształcenia Nauczycieli Języków Obcych.
Była rektorem Lingwistycznej Szkoły Wyższej w Warszawie.
Zmarła 7 kwietnia 2022.

</doc>
<doc id="5272969" url="https://pl.wikipedia.org/wiki?curid=5272969" title="Inka (piosenkarka)">
Inka (piosenkarka)



</doc>
<doc id="5272970" url="https://pl.wikipedia.org/wiki?curid=5272970" title="Teresa Puchowska-Sturlis">
Teresa Puchowska-Sturlis

Teresa Puchowska-Sturlis, także Teresa Puchowska, Teresa Sturlis i Teresa Sturlis-Puchowska (ur. 26 maja 1931 w Wilnie) – reżyser filmów animowanych, członek Stowarzyszenia Filmowców Polskich.
Życiorys.
Teresa Puchowska-Sturlis ukończyła studia na Akademia Sztuk Pięknych im. Jana Matejki w Krakowie. Zawodowo związana była ze Studiem Małych Form Filmowych „Se-Ma-For” w Łodzi, w którym zaangażowana była w tworzenie filmów związanych z animacją lalkową. Początkowo pracowała jako grafik i dekorator, od 1956 jako asystentka reżysera – Edwarda Sturlisa (swojego męża), a po jego śmierci w 1980 została samodzielną reżyserką.
Filmografia.
Asystentka reżysera.
Źródło: FilmPolski.pl.

</doc>
<doc id="5272974" url="https://pl.wikipedia.org/wiki?curid=5272974" title="Kids">
Kids



</doc>
<doc id="5272975" url="https://pl.wikipedia.org/wiki?curid=5272975" title="Didn't I">
Didn't I



</doc>
<doc id="5272976" url="https://pl.wikipedia.org/wiki?curid=5272976" title="Let's Hurt Tonight">
Let's Hurt Tonight



</doc>
<doc id="5272978" url="https://pl.wikipedia.org/wiki?curid=5272978" title="Friedrich Moch">
Friedrich Moch

Friedrich Moch (ur. 12 kwietnia 2000 w Memmingen) – niemiecki biegacz narciarski, brązowy medalista mistrzostw świata, trzykrotny medalista mistrzostw świata juniorów oraz wicemistrz świata młodzieżowców.
Kariera.
Po raz pierwszy na arenie międzynarodowej pojawił się 5 marca 2016 roku w Arber, gdzie w zawodach juniorskich zajął czternaste miejsce w biegu na 7,5 km techniką klasyczną. W 2018 roku wystartował na mistrzostwach świata juniorów w Goms, gdzie był piąty w biegu łączonym i sztafecie, a w biegu na 10 km stylem klasycznym zajął 21. miejsce. Na rozgrywanych rok później mistrzostwach świata juniorów w Lahti zdobył brązowy medal w sztafecie. Kolejne dwa medale zdobył podczas mistrzostw świata juniorów w Oberwiesenthal w 2020 roku, plasując się na drugiej pozycji w biegu na 10 km klasykiem i 30 km stylem dowolnym. Ponadto na mistrzostwach świata młodzieżowców w Vuokatti w 2021 roku zdobył srebrny medal w biegu na 15 km stylem dowolnym.
W Pucharze Świata zadebiutował 25 stycznia 2020 roku w Oberstdorfie, gdzie w biegu łączonym na 15 km zajął 31. miejsce. Pierwsze pucharowe punkty wywalczył 13 grudnia 2020 roku w Davos, zajmując 22. miejsce w biegu na 15 km stylem dowolnym.
Wystartował na mistrzostwach świata w Oberstdorfie w 2021 roku, zajmując między innymi 7. miejsce w sztafecie i 20. na dystansie 50 km techniką klasyczną. Podczas rozgrywanych rok później igrzysk olimpijskich w Pekinie był piąty w sztafecie, trzynasty w biegu łączonym, a w biegu na 50 km stylem dowolnym zajął 31. pozycję.
Osiągnięcia.
Puchar Świata.
Miejsca na podium chronologicznie.
Moch nie stanął na podium indywidualnych zawodów Pucharu Świata.

</doc>
<doc id="5272979" url="https://pl.wikipedia.org/wiki?curid=5272979" title="Axel Konrad">
Axel Konrad

Axel Konrad (ur. 2 lutego 1977 w Ingolstadt) – niemiecki DJ, producent muzyczny i właściciel wytwórni płytowej SuprimeMusic (Suprime Records). Tworzy muzykę w gatunkach hands-up, trance, techno, EDM, dance i pop. Wraz z Ole Wierkiem jest producentem muzycznym wielu znanych grup, jak m.in. Groove Coverage, DJane Housekat &amp; Rameez, Baracuda, Age Pee i DJ Valium.
W wieku 14 lat Axel odkrył w sobie pasję do DJ’owania i po kilku latach nauki zadebiutował w 1993 roku jako DJ w klubach w Monachium. Swój pierwszy utwór, który znalazł się na szczycie niemieckich list przebojów, zatytułowany „Keep Da Klubstyle” wyprodukował w 1998 roku jako DJ Valium, wraz z niemieckim producentem, Ole Wierkiem. Dwa miesiące później wyprodukował utwór „R.U.F.F. Beat” pod własnym nazwiskiem i od tego momentu jego kariera muzyczna nabrała tempa i zaczął wyróżniać się w branży. Najbardziej znany jest jednak jako współproducent grupy muzycznej Groove Coverage.
Obecnie mieszka w Ingolstadt, gdzie wciąż zajmuje się produkcją utworów muzycznych.

</doc>
<doc id="5272980" url="https://pl.wikipedia.org/wiki?curid=5272980" title="Eupraksja (ujednoznacznienie)">
Eupraksja (ujednoznacznienie)



</doc>
<doc id="5272981" url="https://pl.wikipedia.org/wiki?curid=5272981" title="Mélissa Gal">
Mélissa Gal

Mélissa Gal (ur. 26 października 1999 w Annemasse) – francuska biegaczka narciarska, wicemistrzyni świata młodzieżowców.
Kariera.
Po raz pierwszy na arenie międzynarodowej pojawiła się 5 grudnia 2015 roku w Bessans, gdzie w zawodach FIS zajęła 30. miejsce w biegu na 10 km techniką klasyczną. W 2018 roku wystartowała na mistrzostwach świata juniorów w Goms, gdzie zajęła 5. miejsce w sztafecie, 37. w sprincie stylem dowolnym i 42. w biegu łączonym na 10 km. Podczas rozgrywanych rok później mistrzostw świata juniorów w Lahti zajmowała 20. pozycję w sprincie klasykiem, 21. w biegu na 15 km stylem klasycznym i 30. w biegu na 5 km stylem dowolnym. Na mistrzostwach świata młodzieżowców w Lygna w 2022 roku wraz z kolegami z reprezentacji zdobyła srebrny medal w sztafecie mieszanej. W tej samej konkurencji była też czwarta na mistrzostwach świata młodzieżowców w Vuokatti rok wcześniej.
W Pucharze Świata zadebiutowała 31 stycznia 2021 roku w Falun, gdzie w sprincie stylem klasycznym zajęła 51. miejsce. Pierwsze pucharowe punkty wywalczyła 6 stycznia 2023 roku w Val di Fiemme, zajmując 28. miejsce w sprincie klasykiem.
Wystartowała na igrzyskach olimpijskich w Pekinie w 2022 roku, gdzie zajęła 10. miejsce w sprincie drużynowym, 12. w sztafecie i 41. w biegu na 10 km techniką klasyczną.
Osiągnięcia.
Puchar Świata.
Miejsca na podium w zawodach.
Gal nie stanęła na podium indywidualnych zawodów PŚ.

</doc>
<doc id="5272982" url="https://pl.wikipedia.org/wiki?curid=5272982" title="Arben Taravari">
Arben Taravari

Arben Taravari (mac. Арбен Таравари, ur. 7 kwietnia 1973 w Gostiwarze) - północnomacedoński neurolog, minister zdrowia od 1 czerwca do 31 października 2017, burmistrz Gostiwaru od 2017 roku.
Życiorys.
W 1998 roku ukończył studia medyczne na Uniwersytecie św. Cyryla i Metodego w Skopje. W 2006 roku ukończył studia podyplomowe na tym uniwersytecie z dziedziny neurologii.
W 2009 roku był członkiem zarządu czasopism medycznych "Medicus" i "Vox Medici".
W 2016 roku był przewodniczącym oddziału chorób układu pozapiramodowego na Uniwersyteckiej Klinice Neurologii w Skopje.
Od 1 czerwca do 31 października 2017 był ministrem zdrowia.
Od 2 listopada 2017 jest burmistrzem Gostiwaru.
Życie prywatne.
Ma żonę i dwoje dzieci.
Deklaruje znajomość albańskiego, macedońskiego, tureckiego, angielskiego i serbskiego.

</doc>
<doc id="5272983" url="https://pl.wikipedia.org/wiki?curid=5272983" title="Zoja Kluczko">
Zoja Kluczko

Zoja Fedoriwna Kluczko (; ur. 20 maja 1933 w , zm. 4 czerwca 2016 w Kijowie) – ukraińska entomolożka, profesor, pracownica Uniwersytetu Kijowskiego.
Życiorys.
Pochodziła z rodziny nauczycielskiej. Ukończyła szkołę średnią nr 72 w Kijowie w 1950 roku ze złotym medalem. W latach 1950–1955 studiowała na wydziale biologii Kijowskiego Uniwersytetu Narodowego im. Tarasa Szewczenki. Ukończyła te studia z wyróżnieniem, w specjalności: biolog zoolog. W latach 1955–1958 kształciła się na studiach podyplomowych na Wydziale Zoologii Bezkręgowców Uniwersytetu Kijowskiego. W 1961 roku uzyskała tytuł kandydata nauk na podstawie dysertacji pt. "Совки западных областей Украины" (). Pracowała od 1967 roku na Uniwersytecie Kijowskim, od 1973 roku jako profesor nadzwyczajny. W 1986 roku uzyskała stopień doktora nauk biologicznych, a w 1989 roku tytuł profesora. Na uczelni prowadziła zajęcia m.in. z entomologii, zoologii, ekologii.
Należała m.in. do Societas Europaea Lepidopterologica.
Dorobek naukowy.
Zajmowała się w swoich badaniach głównie rodziną sówkowatych. Napisała ponad 130 prac naukowych i 12 monografii z zakresu nauk biologicznych, m.in. "Совки України" (, 2006), "Біологічне різноманіття України. Дніпропетровська область […] Частина 2. Совки (Lepidoptera: Noctuidae)" (, 2011).

</doc>
<doc id="5272988" url="https://pl.wikipedia.org/wiki?curid=5272988" title="Wierchnij Rieutiec">
Wierchnij Rieutiec

Wierchnij Rieutiec () – wieś (ros. село, trb. sieło) w zachodniej Rosji, centrum administracyjne sielsowietu wysznierieutczanskiego w rejonie miedwieńskim (obwód kurski).
Geografia.
Miejscowość położona jest nad rzeką Rieutiec (lewy dopływ Rieuta w dorzeczu Sejmu), 9 km na południowy zachód od centrum administracyjnego rejonu (Miedwienka), 42 km na południowy zachód od Kurska, 9,5 km od drogi magistralnej (federalnego znaczenia) M2 «Krym».
We wsi znajdują się ulice: Babinka, Biełoborodowka, Bolszoje, Bugor, Domiki, Gawriłowka, Grunt, Istomowka, Kluczik, Lebiedinowka, Łomanowka, Magazinnaja, Mordaszowka, Niżniewka, Podturszczina, Ragoziewka, Woronowka i Założenka (415 posesji).
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 669 osób.

</doc>
<doc id="5272990" url="https://pl.wikipedia.org/wiki?curid=5272990" title="Alina Bartkowska">
Alina Bartkowska

Alina Bartkowska (ur. 15 listopada 1999 w Drawsku Pomorskim) – polska siatkarka, występująca na pozycji atakującej.
Wychowanka klubu UKS Libero Wałcz. Uczęszczała do Szkoły Mistrzostwa Sportowego PZPS w Szczyrku. W latach 2018-2020 reprezentowała barwy pierwszoligowej drużyny MKS SAN-Pajda Jarosław. W czerwcu 2020 roku podpisała kontrakt z PTPS Piła. W barwach pilskiego klubu w sezonie 2020/2021 TAURON Ligi zagrała w 66 meczach zdobywając 121 punktów. W sezonie 2021/2022 występowała w drużynie BKS BOSTIK Bielsko-Biała.
Od sezonu 2022/2023 zawodniczka zespołu Energa MKS Kalisz.

</doc>
<doc id="5272991" url="https://pl.wikipedia.org/wiki?curid=5272991" title="Antoine Cyr">
Antoine Cyr

Antoine Cyr (ur. 18 września 1998 w Gatineau) – kanadyjski biegacz narciarski, olimpijczyk.
Kariera.
Po raz pierwszy na arenie międzynarodowej pojawił się 19 grudnia 2015 roku w Craftsbury Outdoor Center, gdzie w zawodach FIS zajął 15. miejsce w sprincie stylem dowolnym. W 2018 roku wystartował na mistrzostwach świata juniorów w Goms, gdzie zajął 11. miejsce w sztafecie, 12. w biegu na 10 km techniką klasyczną, 30. w sprincie stylem dowolnym i 32. w biegu łączonym. Podczas rozgrywanych rok później mistrzostw świata młodzieżowców w Lahti plasował się na 20. pozycji w sprincie techniką klasyczną, 27. na dystansie 30 km stylem klasycznym oraz 38. w biegu na 10 km stylem dowolnym. Jeszcze dwukrotnie startował na imprezach tego cyklu, zajmując między innymi dziewiąte miejsce w sztafecie mieszanej i osiemnaste w w biegu na 15 km stylem dowolnym na mistrzostw świata młodzieżowców w Vuokatti.
W Pucharze Świata zadebiutował 22 marca 2019 roku w Quebecu, gdzie w sprincie stylem dowolnym zajął 66. miejsce. Pierwsze pucharowe punkty wywalczył 13 marca 2021 roku w Engadynie, zajmując 21. miejsce w biegu na 15 km stylem klasycznym.
Wystartował na mistrzostwach świata w Oberstdorfie w 2021 roku, zajmując między innymi siódme miejsce w sprincie drużynowym i dziesiąte w sztafecie. Podczas igrzysk olimpijskich w Pekinie rok później zajmował 5. miejsce w sprincie drużynowym, 11. w sztafecie, 37. w biegu na 15 km techniką klasyczną, 42. w biegu łączonym oraz 56. miejsce w sprincie stylem dowolnym.
Osiągnięcia.
Puchar Świata.
Miejsca na podium w zawodach.
Cyr nie stanął na podium indywidualnych zawodów PŚ.

</doc>
<doc id="5272993" url="https://pl.wikipedia.org/wiki?curid=5272993" title="Paul &quot;Bonehead&quot; Arthurs">
Paul &quot;Bonehead&quot; Arthurs



</doc>
<doc id="5272994" url="https://pl.wikipedia.org/wiki?curid=5272994" title="Paul „Bonehead” Arthurs">
Paul „Bonehead” Arthurs



</doc>
<doc id="5272996" url="https://pl.wikipedia.org/wiki?curid=5272996" title="Chiński agrest">
Chiński agrest



</doc>
<doc id="5273006" url="https://pl.wikipedia.org/wiki?curid=5273006" title="Mistrzostwa Świata w Kajakarstwie 1975">
Mistrzostwa Świata w Kajakarstwie 1975

12. Mistrzostwa świata w kajakarstwie odbyły się w dniach 29 lipca – 3 sierpnia 1975 w Belgradzie.
Rozegrano 15 konkurencji męskich i 3 kobiece. Mężczyźni startowali w kanadyjkach jedynkach (C-1) i dwójkach (C-2) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. Liczba i rodzaj konkurencji nie zmieniły się od poprzednich mistrzostw. Po raz pierwszy w historii mistrzostw przyznano dwa takie same medale w jednej konkurencji (złote w wyścigu K-1 mężczyzn na 1000 metrów). 
Pierwsze miejsce w klasyfikacji medalowej wywalczyli reprezentanci Związku Radzieckiego.

</doc>
<doc id="5273007" url="https://pl.wikipedia.org/wiki?curid=5273007" title="Wyżarzanie w parach rozpuszczalnika (SVA)">
Wyżarzanie w parach rozpuszczalnika (SVA)



</doc>
<doc id="5273010" url="https://pl.wikipedia.org/wiki?curid=5273010" title="Rieutczanskij">
Rieutczanskij

Rieutczanskij () – osiedle typu wiejskiego w zachodniej Rosji, w sielsowiecie wysznierieutczanskim rejonu miedwieńskiego w obwodzie kurskim.
Geografia.
Miejscowość położona jest 3 km od centrum administracyjnego sielsowietu (Wierchnij Rieutiec), 12,5 km na południowy zachód od centrum administracyjnego rejonu (Miedwienka), 45 km na południowy zachód od Kurska, 10,5 km od drogi magistralnej (federalnego znaczenia) M2 «Krym».
W osiedlu znajduje się 58 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. osiedle zamieszkiwały 173 osoby.

</doc>
<doc id="5273014" url="https://pl.wikipedia.org/wiki?curid=5273014" title="Alpinizm jaskiniowy">
Alpinizm jaskiniowy

Alpinizm jaskiniowy, alpinizm podziemny – sportowa eksploracja jaskiń, grupowa lub samotna, przy uwzględnieniu m.in. kryteriów czasu akcji, czystości stylu i osiągniętej deniwelacji.
Historia.
Początki alpinizmu jaskiniowego sięgają przełomu XIX i XX wieku. Pierwsze osiągnięcia w tej dziedzinie przypisywane są Édouardowi-Alfredowi Martelowi. Speleolog francuski penetrował jaskinię Gouffre de Padirac na Masywie Centralnym. Pionierem alpinizmu jaskiniowego w Polsce był w XIX wieku Jan Gwalbert Pawlikowski. Kolejnymi polskimi pionierami w tej dziedzinie byli: Mariusz Zaruski oraz Stefan i Tadeusz Zwolińscy. W polskich Tatrach odkryto ok. 600 jaskiń. Polscy alpiniści podziemni prowadzili wyprawy speleologiczne na wszystkich kontynentach. Do znanych polskich speleologów należą m.in.: Kazimierz Kowalski, Maciej Kuczyński, Janusz Śmiałek, Andrzej Ciszewski, Marian Czepiel, Zbigniew Rysiecki, Marian Napierała, Christian Parma, Henryk Zyzański, Jerzy Jaszczyszyn, Włodzimierz Matejuk, Oleg Czyżewski, Teresa Janasz. Kluby alpinistów jaskiniowych zrzesza Międzynarodowa Unia Speleologiczna (UIS).

</doc>
<doc id="5273020" url="https://pl.wikipedia.org/wiki?curid=5273020" title="Zbór Warszawa-Wesoła Kościoła Adwentystów Dnia Siódmego">
Zbór Warszawa-Wesoła Kościoła Adwentystów Dnia Siódmego



</doc>
<doc id="5273022" url="https://pl.wikipedia.org/wiki?curid=5273022" title="Kopiec Krakusa II">
Kopiec Krakusa II



</doc>
<doc id="5273025" url="https://pl.wikipedia.org/wiki?curid=5273025" title="Super liga Srbije (2021/2022)">
Super liga Srbije (2021/2022)

Super liga Srbije 2021/2022 (znana jako Linglong Tire SuperLiga ze względów sponsorskich) była 16. edycją najwyższej klasy rozgrywkowej piłki nożnej w Serbii. 
Brało w niej udział 16 drużyn, które w okresie od 16 lipca 2021 do 22 maja 2022 rozegrały w dwóch rundach 37 kolejek meczów. 
Sezon zakończyły baraże o miejsce w przyszłym sezonie w SuperLiga. 
Crvena zvezda zdobyła piąty tytuł z rzędu, a 8. w swojej historii.
Baraż o Super liga Srbije.
Radnički 1923 wygrał 3-2 dwumecz z 
trzecią drużyną Prva liga 
o miejsce w Super liga Srbije na sezon 2022/2023.
Novi Pazar wygrał dzięki bramkom na wyjeździe dwumecz z 
czwartą drużyną Prva liga 
o miejsce w Super liga Srbije na sezon 2022/2023.

</doc>
<doc id="5273032" url="https://pl.wikipedia.org/wiki?curid=5273032" title="Maryna Zerowa">
Maryna Zerowa

Maryna Dmytriwna Zerowa (; ur. 29 grudnia 1934 w Kijowie, zm. 9 marca 2021 tamże) – ukraińska entomolożka, specjalistka z dziedziny hymenopterologii, profesor nauk biologicznych.
Życiorys.
Jej rodzicami byli: botanik i mikolożka . Już jako dziecko kolekcjonowała owady z inspiracji rodziców. Ukończyła z studia z zakresu zoologii bezkręgowców na Uniwersytecie Kijowskim w 1957 roku. Pracowała w Uniwersyteckim Muzeum Zoologicznym do 1963 roku. Następnie skończyła studia podyplomowe na . Jej dysertacja nosiła tytuł: "Hymenoptera (Hymenoptera, Chalcidoidea): morphs, biological features, evolution and classification", obejmowała badania nad rodziną i jej podrodziną . Uzyskała stopień doktora nauk biologicznych w 1980 roku, a tytuł profesora w 1989 roku.
Prowadziła utworzone przez siebie laboratorium na macierzystym Uniwersytecie Kijowskim od 1981 roku, gdzie zajmowała się głównie badaniami z zakresu ekologii i taksonomii. Jej laboratorium zostało przekształcone w odrębną jednostkę w 1986 roku, kierowała jego pracą do 2011 roku. Kilka gatunków zostało nazwanych na jej cześć, np. "".
Dorobek naukowy.
W swoich badaniach zajmowała się m.in. bioróżnorodnością pasożytów, możliwościami wykorzystania owadów-entomofagów, sposobami zwalczania owadzich szkodników. Opisała ponad 300 typów os z różnych części świata. Napisała m.in. rozdziały do prac "Определителе насекомых европейской части СССР" (1978)", Определителе насекомых Дальнего Востока России" (1995).

</doc>
<doc id="5273033" url="https://pl.wikipedia.org/wiki?curid=5273033" title="Olivier Léveillé">
Olivier Léveillé

Olivier Léveillé (ur. 15 marca 2001 w Sherbrooke) – kanadyjski biegacz narciarski, dwukrotny medalista mistrzostw świata juniorów.
Kariera.
Po raz pierwszy na arenie międzynarodowej pojawił się 28 stycznia 2017 roku w Rikert Nordic Center, gdzie w zawodach FIS zajął 27. miejsce w kwalifikacjach do sprintu stylem klasycznym. W 2020 roku wystartował na mistrzostwach świata juniorów w Oberwiesenthal, gdzie zdobył srebrny medal w sztafecie. Zajął tam także 30. miejsce w biegu na 10 km techniką klasyczną i 49. w sprincie stylem dowolnym. Podczas rozgrywanych rok później mistrzostw świata juniorów w Vuokatti zdobył brązowy medal w biegu na 10 km stylem dowolnym. Na tej samej imprezie zajął 6. miejsce w sztafecie, 25. w sprincie klasykiem i 26. na dystansie 30 km techniką klasyczną.
W Pucharze Świata zadebiutował 26 listopada 2021 roku w Ruce, gdzie w sprincie stylem klasycznym zajął 58. miejsce. Pierwsze pucharowe punkty wywalczył dzień później w tej samej miejscowości, zajmując 30. miejsce w biegu na 15 km stylem klasycznym.
Wystartował na igrzyskach olimpijskich w Pekinie w 2022 roku, gdzie zajął między innymi 11. miejsce w sztafecie, 27. na dystansie 50 km stylem dowolnym i 29. w biegu na 15 km techniką klasyczną.
Osiągnięcia.
Puchar Świata.
Miejsca na podium w zawodach.
Léveillé nie stanął na podium indywidualnych zawodów PŚ.

</doc>
<doc id="5273045" url="https://pl.wikipedia.org/wiki?curid=5273045" title="Łowcy smoków (manga)">
Łowcy smoków (manga)

 – manga autorstwa Taku Kuwabary, publikowana na łamach magazynu „Good! Afternoon” wydawnictwa Kōdansha od czerwca 2016 roku.
Na podstawie mangi studio Polygon Pictures wyprodukowało anime, które zostało udostępnione w serwisie Netflix Japan 9 stycznia 2020. Tego samego dnia serial miał również premierę w bloku programowym +Ultra w stacji Fuji TV, gdzie był emitowany co tydzień do 26 marca 2020.
W Polsce mangę wydaje wydawnictwo Studio JG.
Manga.
Pierwszy rozdział mangi został opublikowany 7 czerwca 2016 w magazynie „Good! Afternoon”. Następnie wydawnictwo Kōdansha rozpoczęło zbieranie rozdziałów do wydań w formacie tankōbon, których pierwszy tom ukazał się 7 listopada tego samego roku. Według stanu na 7 grudnia 2022, do tej pory wydano 14 tomów. 
W Polsce licencję na wydawanie mangi zakupiło Studio JG. 
Anime.
Adaptacja anime w postaci serii ONA została zapowiedziana 15 marca 2019. Serial został zanimowany przez studio Polygon Pictures i wyreżyserowany przez Tadahiro Yoshihirę, kompozycją serii zajął się Makoto Uezu, postacie zaprojektowała Kyoko Kotani, a muzykę skomponował Masaru Yokoyama. Premiera 12-odcinkowego serialu w serwisie Netflix Japan miała miejsce 9 stycznia 2020, tego samego dnia serial rozpoczął cotygodniową emisję w stacji Fuji TV w bloku programowym +Ultra, a także na kanałach KTV, THK, TNC, UHB i BS Fuji. Yoh Kamiyama wykonał motyw otwierający serię „Gunjō”, a Akai Ko-en motyw kończący serię „Zettai reido”. Serial liczył 12 odcinków. Światowa premiera serialu w serwisie Netflix odbyła się 30 kwietnia 2020.
Nagrody.
Anime zostało nominowane do 52. Nagrody Seiun w kategorii Media za rok 2021.

</doc>
<doc id="5273046" url="https://pl.wikipedia.org/wiki?curid=5273046" title="Ningen kaika">
Ningen kaika

 – ósmy album studyjny japońskiego zespołu Radwimps, wydany w Japonii 25 listopada 2016 roku przez EMI Music Japan. Zadebiutował na 1 pozycji w rankingu Oricon i pozostał na liście przez 49 tygodni.
Album został wydany w dwóch edycjach: regularnej i limitowanej. Sprzedał się w nakładzie egzemplarzy i zdobył status platynowej płyty. 22 lutego 2017 roku album został wydany na płycie gramofonowej.
Płytę promowała trasa koncertowa „Human Bloom Tour 2017”, która objęła 21 występów w 12 obiektach.

</doc>
<doc id="5273054" url="https://pl.wikipedia.org/wiki?curid=5273054" title="Jerzy Jakub Skarbek Kiełczewski">
Jerzy Jakub Skarbek Kiełczewski

Jerzy Jakub (Jakub Jerzy) Skarbek Kiełczewski herbu Habdank – łowczy czernihowski w latach 1645-1648, pisarz grodzki latyczowski w 1640 roku.
Poseł na sejm 1646 roku.

</doc>
<doc id="5273060" url="https://pl.wikipedia.org/wiki?curid=5273060" title="Julie Harris (kostiumograf)">
Julie Harris (kostiumograf)

Julie Harris (ur. 26 marca 1921 w Londynie, zm. 30 maja 2015 tamże) – brytyjska kostiumografka filmowa. Laureatka Oscara za najlepsze kostiumy do filmu "Darling" (1965) Johna Schlesingera oraz Nagrody BAFTA za "The Wrong Box" (1966) Bryana Forbesa. Była pięciokrotnie nominowana do Nagrody BAFTA za najlepsze kostiumy.

</doc>
<doc id="5273064" url="https://pl.wikipedia.org/wiki?curid=5273064" title="Międzynarodowa Unia Speleologiczna">
Międzynarodowa Unia Speleologiczna

Międzynarodowa Unia Speleologiczna () – organizacja pozarządowa non-profit promująca współpracę między speleologami różnych narodowości w celu rozwijania i koordynowania międzynarodowej speleologii we wszystkich jej aspektach naukowych, technicznych, kulturowych i ekonomicznych.
Historia i struktura.
Decyzję o przygotowaniu pierwszego międzynarodowego kongresu podjęto na spotkaniu, które miało miejsce w sierpniu 1949 roku w Valence-sur-Rhône we Francji. Pierwszy międzynarodowy kongres speleologiczny odbył się w 1953 roku w Paryżu. Oficjalnie unię utworzono w 1965 roku w słoweńskim mieście Postojna. Polska jest członkiem unii od 1973 roku. W strukturze unii istnieje szereg komisji koordynujących, m.in.: ochronę jaskiń, ich badanie, udostępnianie turystom, szkolenia dla speleologów.

</doc>
<doc id="5273065" url="https://pl.wikipedia.org/wiki?curid=5273065" title="Karolina Pisarek">
Karolina Pisarek

Karolina Pisarek-Salla (ur. 16 sierpnia 1997 w Szczecinku) – polska modelka, celebrytka i influencerka. Finalistka piątej edycji programu "Top Model".
Życiorys.
Jest córką Moniki i Jacka Pisarków. Karierę medialną rozpoczęła w 2015 udziałem w piątej edycji programu telewizyjnego "Top Model" emitowanym w stacji TVN; zajęła w finale drugie miejsce, przegrywając z Radkiem Pestką. Niedługo po emisji programu rozpoczęła współpracę z agencją Avant Management.
Brała udział w sesjach zdjęciowych dla magazynów, takich jak "Elle", "Glamour" czy "Harper’s Bazaar." Ponadto współpracowała z domem mody Juicy Couture i BCBG w Los Angeles oraz została twarzą Miami Fashion Week na Florydzie. W 2019 była ambasadorką kosmetycznej marki Cien Food for Skin dystrybuowanej w sklepach Lidl. Kilkukrotnie znalazła się w zestawieniu TC Candler „100 Najpiękniejszych Twarzy Świata”. Fashion TV nadało jej tytuł "Modelki Roku", a podczas gali Osobowości i Sukcesy Roku 2019, otrzymała wyróżnienie w kategorii "Sukces roku".
W 2020 wygrała drugą edycję programu TVN "Ameryka Express", w którym startowała w parze z Martą Gajewską-Komorowską i współprowadziła "Top Model. Front Row" w Playerze. W 2021 została wydana jej książka autobiograficzna pt. "Girl power. Nie odkładaj marzeń na jutro!". Wiosną 2022 wzięła udział w programie Polsatu "Twoja twarz brzmi znajomo"; jej zdolności wokalne były szeroko krytykowane w mediach. W tym samym roku miały premierę filmy "" i "Kolejne 365 dni", w których wcielała się w postać Amelii, a jesienią brała udział w trzynastej edycji programu "Dancing with the Stars. Taniec z gwiazdami" emitowanego przez telewizję Polsat.
Życie prywatne.
Pozostawała w nieformalnych związkach z kucharzem Damianem Kordasem (2017), brazylijskim modelem Danielem Matsunagą (w latach 2017–2019) i brazylijskim byłym kierowcą rajdowym Jaime Camarą (2020). W 2021 zaręczyła się z polskim przedsiębiorcą Rogerem Sallą. Wiosną 2022 przygotowania do ich ślubu były relacjonowane w cyklu reportaży "Pisarek mówi tak" emitowanych w programie "Dzień dobry TVN". 10 czerwca tego samego roku wzięli ślub.
Od lat cierpi na niedoczynność tarczycy, a w 2022 roku zdiagnozowano u niej powiększoną przysadkę mózgową z torbielą.

</doc>
<doc id="5273069" url="https://pl.wikipedia.org/wiki?curid=5273069" title="Kościół Najświętszej Maryi Panny Częstochowskiej w Łomży">
Kościół Najświętszej Maryi Panny Częstochowskiej w Łomży

Kościół Najświętszej Maryi Panny Częstochowskiej w Łomży – rzymskokatolicki kościół parafialny należący do parafii pod tym samym wezwaniem (dekanat Łomża – św. Brunona diecezji łomżyńskiej).
Jest to świątynia wzniesiona w latach 1996–1997 dzięki staraniom księdza Henryka Jankowskiego, proboszcza parafii św. Brunona w Łomży, przy współpracy wikariusza księdza Eugeniusza Sochackiego. Budowla została konsekrowana 17 sierpnia 1997 roku przez biskupa łomżyńskiego Stanisława Stefanka. W tym samym dniu została erygowana przy świątyni parafia.

</doc>
<doc id="5273072" url="https://pl.wikipedia.org/wiki?curid=5273072" title="Ludwik de Laveaux (etnograf)">
Ludwik de Laveaux (etnograf)

Ludwik de Laveaux (ur. 1785 w Jankowicach na Lubelszczyźnie, zm. 23 września 1870 w Krakowie) – etnograf, pamiętnikarz, właściciel wsi Rycerka na Żywiecczyźnie.
Życiorys.
Urodził się w należącej do jego babki wsi Jankowice na Lubelszczyźnie. Był synem Ludwika de Laveaux, hrabiego lotaryńskiego, który zamieszkał w Polsce. Uczęszczał do szkoły w Sandomierzu, a następnie uczył się u prywatnych nauczycieli. W 1803 roku przyjechał do Krakowa i był słuchaczem Uniwersytetu Jagiellońskiego (uczęszczał na wykłady profesorów Czecha i Szeidta). W 1808 roku, za pieniądze otrzymane od swojej babki (3000 dukatów holenderskich), zakupił wieś Rycerkę na Żywiecczyźnie. Częstokroć przebywał w należącej do siebie wsi, żywo zainteresowawszy się kulturą górali żywieckich.
W 1809 roku odbywał służbę w straży przybocznej księcia Józefa Poniatowskiego. Wydał szereg publikacji z zakresu przyrodoznawstwa oraz etnografii. Pod koniec życia zamieszkał w Krakowie. Jest pradziadkiem polskiego malarza Stanisława Ludwika de Laveaux. Po śmierci wydano drukiem pamiętniki jego autorstwa.

</doc>
<doc id="5273075" url="https://pl.wikipedia.org/wiki?curid=5273075" title="Vahle">
Vahle

Niemcy:
Osoby:
Zobacz też:

</doc>
<doc id="5273077" url="https://pl.wikipedia.org/wiki?curid=5273077" title="Palenica (chleb)">
Palenica (chleb)

Palenica, także palanica, palanyca () – tradycyjny chleb ukraiński z pszennej mąki. Symbolizuje gościnność i szczęście. Można ją traktować jako symbol słońca. Z palanycą obchodzono pola, by wydawały plon, a w czasie świąt Bożego Narodzenia kolędnicy dostawali palanyce od gospodarzy. Z kolei palanycę dla duchownego kładziono na trumnę nieboszczyka.
W 2008 roku jedną z odmian pszenicy nazwano Palanyca. W ukraińskim pawilonie podczas Biennale w Wenecji w roku 2022, artystka Żanna Kadyrowa zaprezentowała instalację artystyczną pt. „Palanyca”.
Receptura i wyrób.
Tradycyjną palenicę wypiekano z ciasta drożdżowego. Najpierw w garnku gotowano chmiel, który następnie wlewano do makutry, do której dodawano przesianą mąkę pszenną. Powstałe ciasto zagniatano, przykrywano i pozostawiano do ostygnięcia. Do schłodzonego ciasta dodawano drożdże lub zakwas i umieszczano na noc w nieogrzewanym piecu. Rano wyrośnięte ciasto zagniatano z mąką pszenną, dodawano ciepłą wodę i sól. Następnie ciasto wyrabiano w nocy, aż przestało kleić się do rąk. Kolejnym krokiem było podzielenie ciasta na kawałki, które następnie rozwałkowywano na stole. Powstały chleb umieszczano w piecu na drewnianej łopacie do chleba, posypanej mąką lub obłożonej parzonym liściem kapusty. Na koniec w bochenku wykonywano nacięcie, aby po upieczeniu jeszcze bardziej wyrósł.
Według GOST 12793-77 piekarnie ZSRR produkowały znormalizowaną „ukraińską palenicę” pieczoną w formach. Miała masę 0,75-1 kg, boczne nacięcie na obwodzie 3/4 koła tworzące charakterystyczne przyłbicowe uniesienie ciasta. 
Współcześnie typowa receptura polega na przygotowaniu zaczynu ze 150 g mąki(odmierzone z całości) z drożdżami, 100 ml wody, którą to masę zagniata się w misce. Następnie miskę należy przykryć pokrywką i odstawić do rana w ciepłe miejsce. Rano połączyć wodę, mleko, cukier, sól, olej i wyrośnięty w nocy zaczyn. Stopniowo dodawać mąkę, zagniatać ciasto, aby było elastyczne. Następnie uformować kulkę, włożyć do miski, przykryć folią spożywczą i odstawić na 3 godziny do wyrośnięcia. Następnie wyłożyć na blachę do pieczenia, posypać mąką uformowaną kulkę ciasta i odstawić na kolejną godzinę. Kolejnym krokiem jest wykonanie nacięcia wzdłuż i wstawienie do piekarnika nagrzanego do 190°C, gdzie chleb należy piec przez 45 minut. Gotową palenicę trzeba zawinąć w ściereczkę lub ręcznik i odstawić na godzinę.
Warianty nowoczesnych receptur pozwalają na dodanie kefiru, cukru, sody, octu, przypraw. Współcześnie palenicę można także upiec na patelni.
Etymologia i wymowa.
Nazwa pochodzi od "palić" () i wskazuje na powstającą podczas wypieku suchą, przypaloną skórkę. 
Rosjanie, przez różnice fonetyczne między jęz. rosyjskim i ukraińskim, nie są w stanie wymówić tego słowa w poprawny sposób . Ta różnica pełniła rolę szyboletu w rosyjskiej inwazji na Ukrainę. Tę metodę zaproponował także premier Ukrainy Denys Szmyhal brytyjskiemu ministrowi obrony, gdy dowiedział się, że Ben Wallace był odbiorcą telefonu od osoby podającej się za ukraińskiego szefa rządu.

</doc>
<doc id="5273080" url="https://pl.wikipedia.org/wiki?curid=5273080" title="Jan Šoch">
Jan Šoch

Jan Šoch (ur. 1798 w Nuzicach, zm. 1867) – czeski architekt i budowniczy ludowy, jeden z najsłynniejszych (obok Martina Patáka i Františka Šocha) twórców architektury tzw. wiejskiego baroku (cz. "selské baroko"). 
Życiorys.
Początkowo mieszkał w okolicy Bechyně. Po uzyskaniu uprawnień mistrza budowlanego przeprowadził się do Zálší, w powiecie taborskim. Na tym terenie wytworzył unikalny styl budowy zagród i budynków gospodarskich. Budował i ozdabiał głównie ściany szczytowe spichlerzy i obiektów mieszkalnych. Stosował ornamenty i ozdoby o charakterze religijnym (np. krzyże i monstrancje), jak i świeckim (m.in. serduszka, liście koniczyny, kwiaty, drzewa iglaste). Po pobycie w Wiedniu wniósł do swojej ornamentyki również elementy klasycznego stylu barokowego lub empiru, klasycyzmu i renesansu, na co był popyt wśród bogatego chłopstwa, pragnącego ozdabiać swoje gospodarstwa na wzór pańskich dworów. Współpracował z grupą pomocników i innym lokalnym murarzem, Linhartem, a później także z własnym synem, Františkiem Šochem (1828-1874). 
Šochowie budowali głównie we wsiach Zálší, Borkovice, Hartmanice, Klečaty, Komárov, Mažice i Nedvědice. Elewacje ich zagród rozdzielane były elementami architektonicznymi, takimi jak pilastry, lizeny, czy gzymsy i obficie zdobione detalem. 

</doc>
<doc id="5273081" url="https://pl.wikipedia.org/wiki?curid=5273081" title="Uniwersus">
Uniwersus

Uniwersus – budynek przy ulicy Belwederskiej 20/22 w Warszawie. Wzniesiony w latach 1975–1980 mieścił dawniej księgarnię, obecnie pełni funkcje biurowe. Zdobył tytuł Mister Warszawy roku 1980 jako najlepsza realizacja tamtych czasów.
Historia.
Centralny Dom Handlowy „Dom Książki Uniwersus” powstał na miejscu wyburzonej XIX-wiecznej willi, pełniącej od 1881 roku funkcję schroniska dla paralityków. Do budynku przylegała drewniana kaplica ewangelicka, która według plotek była realnym powodem wyburzenia kompleksu budynków. Od 1974 roku zespół architektów pod przewodnictwem Leszka Sołonowicza projektował dla tej działki nowy budynek, który ukończono w 1980 roku. Początkowo miał pełnić funkcję pawilonu służącego do eksponowania zdobyczy radzieckiej myśli technicznej, jednak otwarto go już jako księgarnię –jedną z najnowocześniejszych w Polsce. Zdobył tytuł Mister Warszawy za rok 1980, jako ostatni budynek. Pełnił funkcję domu książki do czasów transformacji ustrojowej lat 90., a po tamtym czasie jego przeznaczenie zmieniło się na budynek biurowy. Zmiana charakteru przyczyniła się do podupadania obiektu, gdyż nie był on przemyślany jako biurowiec, dlatego pod koniec pierwszej dekady XXI wieku planowano jego rozbiórkę. Jego ówczesny właściciel wystąpił o jej pozwolenie, celem zastąpienia budynku 55-metrowym wieżowcem. Plany te nie zostały jednak wdrożone i budynek objęto ochroną konserwatorską (gminna ewidencja zabytków oraz lista budynków stanowiących dobro kultury współczesnej).
Architektura.
Dom Książki Uniwersus został oparty na stalowej konstrukcji, umożliwiającej swobodną aranżację przestrzeni wewnątrz budynku, co jest spełnieniem jednego z punktów architektury nowoczesnej Le Corbusiera. Elewacja budynku została wyłożona szarym kamieniem – granitem, którego surowy charakter a także charakterystyczna, asymetryczna rozczłonkowana bryła z cofniętym parterem i geometryczną formą wpisują budynek w nurt brutalizmu, a konkretnie w jego japoński nurt. Bryła budynku została wykończona aluminiowym detalem, z którego wykonano również stropy budynku. Cechą charakterystyczną obiektu są również duże powierzchnie przeszkleń, które umożliwiały funkcję wystawienniczą (ekspozycja ulokowanych książek) oraz w nocy emanowały światłem na zewnątrz, dodając całości lekkości. Kubatura budynku stanowi 23000 m³ a powierzchnia użytkowa – 4000 m². Wnętrza księgarni były bardzo rozległe i zostały podzielone tematycznie, wszystko wykończone było drewnem, kamieniem i aluminium, a całości efektu dopełniały ozdobne lampy, pasujące stylowo do czasów, w których powstały.

</doc>
<doc id="5273084" url="https://pl.wikipedia.org/wiki?curid=5273084" title="José Macías">
José Macías



</doc>
<doc id="5273090" url="https://pl.wikipedia.org/wiki?curid=5273090" title="Shūmatsu nani shitemasu ka? Isogashii desu ka? Sukutte moratte ii desu ka?">
Shūmatsu nani shitemasu ka? Isogashii desu ka? Sukutte moratte ii desu ka?

, w skrócie SukaSuka – japońska seria powieści ilustrowanych napisana przez Akirę Kareno i zilustrowana przez Ue, wydawana nakładem wydawnictwa Kadokawa Shoten pod imprintem Kadokawa Sneaker Bunko od 1 listopada 2014 do 1 kwietnia 2016. Następnie powstała kontynuacja serii pod tytułem , w skrócie SukaMoka, której tomy ukazywały się od 1 kwietnia 2016 do 30 lipca 2021.
Na podstawie powieści ilustrowanej powstała manga publikowana na łamach „Gekkan Comic Alive”, 12-odcinkowy telewizyjny serial anime wyprodukowany przez studia Satelight oraz C2C, a także dwutomowy spin-off pod tytułem .
Fabuła.
Minęło ponad 500 lat, odkąd ludzkość prawie wyginęła z rąk przerażających i tajemniczych „bestii”. Ocalałe rasy tworzą teraz swoje domy, miasta i osady na latających wyspach na niebie, aby trzymać się poza zasięgiem wszystkich bestii poza najbardziej mobilnymi. Tylko grupa młodych dziewcząt, zwana leprechaunami, może władać starożytną wykopaną bronią potrzebną do odparcia inwazji tych niebezpiecznych stworzeń. W niestabilne i ulotne życie ludzi, gdzie zwykłe wezwanie do pewnej śmierci może nadejść w każdej chwili, wkracza nieprawdopodobna postać: tajemniczy mężczyzna, który stracił wszystko w swojej ostatniej bitwie pięćset lat temu i obudził się z długiego, lodowatego snu. Niezdolny do dalszej walki mężczyzna, Willem, staje się ojcem, którego dzieci nigdy nie miały, opiekując się nimi i wychowując je, nawet gdy usiłuje pogodzić się z nowym życiem, w którym odczuwa ból bezradnego czekania na swoich bliskich wrócić do domu z bitwy, którą jego „Córka” czuła do niego tak dawno temu. Razem Willem i leprechauny stopniowo zaczynają rozumieć, co oznacza rodzina i co naprawdę warto chronić w ich życiu.
Powieść ilustrowana.
Pierwszy tom serii został wydany 1 listopada 2014 nakładem wydawnictwa Kadokawa Shoten pod imprintem Kadokawa Sneaker Bunko, a piąty i ostatni tom został wydany 1 kwietnia 2016. 1 lutego 2017 wydany został dodatkowy tom #EX, zawierający historię poboczną.
Równolegle z premierą ostatniego tomu, w sprzedaży ukazał się pierwszy tom kontynuacji, pod tytułem , natomiast ostatni, 11. tom – 30 lipca 2021. 
Spin-off.
1 czerwca 2019 oraz 1 czerwca 2020 w sprzedaży ukazywał się spin-off pod tytułem .
Manga.
27 maja 2016 w magazynie „Gekkan Comic Alive” ogłoszono, że powstanie adaptacja w formie mangi, za której ilustracje odpowiadać będzie Kaname Seu. Pierwszy rozdział mangi ukazał się 27 czerwca 2016, zaś ostatni – 26 maja 2018. Wszystkie rozdziały mangi zostały skompletowane do czterech tomów, które wydawane były od 23 lutego 2017 do 23 czerwca 2018.
Anime.
30 czerwca 2016, równolegle z premierą drugiego tomu serii "Shūmatsu nani shitemasu ka? Mō ichido dake, aemasu ka?" podano do wiadomości, że "Shūmatsu nani shitemasu ka? Isogashii desu ka? Sukutte moratte ii desu ka?" otrzyma projekt anime. Pół roku później ogłoszono, że adaptacja będzie w formie serialu telewizyjnego, którego premiera zaplanowana została na kwiecień 2017. Za reżyserię odpowiadał Jun'ichi Wada, scenariusz – Mariko Mochizuki, Shingo Nagai i Toshizō Nemoto we współpracy z autorem powieści, Akirą Kareno, muzykę – Tatsuya Katō, zaś produkcją wykonawczą zajęły się studia Satelight oraz C2C. 13 marca 2017 ogłoszono, że premiera anime odbędzie się 11 kwietnia na antenach AT-X, Tokyo MX, TV Aichi, Sun TV, TVQ Kyushu Broadcasting oraz BS11 z pierwotną emisją na antenach Tokyo MX oraz KBS Kyoto w każdy czwartek o 25:05. Serial ten składał się z 12 odcinków, które zostały potem zebrane w sześciu tomach na Blu-ray i DVD, wydawanych od 28 czerwca do 29 listopada 2017. Ostatni, 12. odcinek serialu wyemitowany został 27 czerwca.
Dystrybucja poza Japonią.
Poza Japonią, serial anime dostępny jest za pośrednictwem platformy Crunchyroll w wersji z napisami, natomiast na Funimation – z angielskim dubbingiem. Z kolei prawa do dystrybucji anime w Azji Południowej i Południowo-Wschodniej uzyskało Muse Communication, które odcinki udostępniało za pośrednictwem oficjalnego kanału w serwisie YouTube.
Muzyka.
W openingu wykorzystany został utwór „DEAREST DROP” wykonywany przez Azusę Tadokoro, zaś w endingu – utwór „From” zespołu TRUE.

</doc>
<doc id="5273095" url="https://pl.wikipedia.org/wiki?curid=5273095" title="Kopiec Kraka">
Kopiec Kraka



</doc>
<doc id="5273098" url="https://pl.wikipedia.org/wiki?curid=5273098" title="Radek Bartakovič">
Radek Bartakovič

Radek Bartakovič (ur. 16 marca 1970) – czeski lekkoatleta specjalizujący się w biegach płotkarskich, sprinterskich oraz dziesięcioboju. W czasie swojej kariery reprezentował również Czechosłowację.
W 1988 r. uczestniczył w rozegranych w kanadyjskim mieście Greater Sudbury mistrzostwach świata juniorów, zajmując w dziesięcioboju 9. miejsce (uzyskany wynik: 6982). Największy sukces w karierze odniósł w 1989 r. w Varaždinie, zdobywając na mistrzostwach Europy juniorów brązowy medal w biegu na 400 metrów przez płotki (uzyskany czas: 51,16).
Wielokrotny medalista lekkoatletycznych mistrzostw Czechosłowacji lub Czech: na stadionie – w biegu na 400 m ppł (dwukrotnie srebrny – 1990, 1994; dwukrotnie brązowy – 1992, 1993) oraz w sztafecie 4 × 100 m (złoty – 1993), jak również w hali – w biegu na 400 m (srebrny – 1990) oraz ośmioboju (srebrny – 1988, brązowy – 1987).
Rekordy życiowe:

</doc>
<doc id="5273102" url="https://pl.wikipedia.org/wiki?curid=5273102" title="Mistrzostwa Polski Par Klubowych na Żużlu 2021">
Mistrzostwa Polski Par Klubowych na Żużlu 2021

Mistrzostwa Polski Par Klubowych na Żużlu 2021 – zawody żużlowe, mające na celu wyłonienie medalistów mistrzostw Polski par klubowych w sezonie 2021. 
W zawodach wystąpiły: para organizatora zawodów oraz pary klubów, które w poprzednim sezonie zajęły: 
Finał rozegrano w Grudziądzu, w którym zwyciężyli po raz 1 zawodnicy ZOOLeszcz GKM-u Grudziądz.
Finał.
Bieg po biegu:

</doc>
<doc id="5273104" url="https://pl.wikipedia.org/wiki?curid=5273104" title="Franciszek Foryś">
Franciszek Foryś

Franciszek Ignacy Foryś (ur. 19 września 1894, zm. ?) – polityk i samorządowiec, działacz socjalistyczny i oświatowy; dziennikarz; prezydent Radomia 1919–1921.
Ukończył Wydział Teologiczny i Prawny Uniwersytetu Jagiellońskiego oraz Wydział Filozoficzny Uniwersytetu Wiedeńskiego, gdzie uzyskał tytuł doktora teologii. W 1917 przyjął święcenia kapłańskie i rozpoczął pracę duszpasterską w diecezji krakowskiej, m.in. w Wadowicach. Jeszcze w tym samym roku przybył do Radomia na zaproszenie Szczęsnego Jastrzębowskiego, aby pracować jako dziennikarz w „Gazecie Radomskiej”. W 1918 Franciszek Bilek zaproponował mu pracę w „Kronice Radomskiej”, którą przyjął. Podjął próbę literacką, debiutując opowiadaniem "Życie" (publikowanym w odcinkach na łamach „Gazety Radomskiej”). W 1918 był współzałożycielem Towarzystwa Oświatowego „Światło”, organizował w nim odczyty i kursy pod patronatem Rady Związków Zawodowych. Związał się z radomskim Uniwersytetem Ludowym, wygłaszając odczyty dotyczące zagadnień społeczno-politycznych, gospodarczych, etyczno-moralnych i prawniczych. Nadal publikował w prasie. W 1917–1919 pracował jako nauczyciel historii w Gimnazjum im. Jana Kochanowskiego.
W 1919 nawiązał współpracę z Marią i Stanisławem Kelles-Krauzami oraz Romanem Szczawińskim, wiążąc się z radomskimi strukturami PPS. W tym samym roku został przeniesiony w stan świecki. W marcu 1919 został wybrany do Rady Miejskiej, a miesiąc później wybrano go prezydentem Radomia. Pełniąc tę funkcje skupiał się na rozwiązywaniu problemów społecznych, wynikających z wyniszczenia gospodarki w wyniku działań wojennych. Organizował roboty publiczne, przeciwdziałając wysokiemu bezrobociu. Z jego inicjatywy powołano fundusz aprowizacyjny dla potrzebujących, ochronkę dla dzieci oraz dofinansowano szkoły powszechne. W maju 1920 rada przyjęła z wniosku Forysia uchwałę o objęciu patronatem miejskim Święta Pracy (oraz zmiany nazwy ul. Wysokiej na ul. 1 Maja).
Reprezentował silnie lewicowy nurt PPS, sympatyzując z komunistami. W 1921 został z tego powodu postawiony do odpowiedzialności przed sądem partyjnym i wykluczony z ugrupowania. 26 kwietnia 1921 zrezygnował z funkcji prezydenta miasta i wyjechał z Radomia. Nie są znane jego dalsze losy.

</doc>
<doc id="5273105" url="https://pl.wikipedia.org/wiki?curid=5273105" title="Sebastian Kęciek">
Sebastian Kęciek

Sebastian Dominik Kęciek (ur. 1990) – polski urzędnik państwowy i dyplomata, od 2022 Ambasador Nadzwyczajny i Pełnomocny Rzeczypospolitej Polskiej na Węgrzech.
Życiorys.
Sebastian Kęciek uczęszczał do liceum w Mońkach. Absolwent stosunków międzynarodowych na Uniwersytecie Jagiellońskim, administracji na Wydziale Prawa i Administracji UJ oraz nauk o polityce w Akademii Ignatianum w Krakowie. Kształcił się także w zakresie zarządzania w administracji publicznej na IESE Business School w Barcelonie. Był stypendystą Fundacji im. Kazimierza Pułaskiego w ramach udziału w XI edycji Europejskiej Akademii Dyplomacji oraz stypendystą Uniwersytetu Loránda Eötvösa w Budapeszcie. W okresie studenckim działał w stowarzyszeniu Studenci dla Rzeczypospolitej. Publikował na temat polityki węgierskiej.
W latach 2017–2019 pracował w Ministerstwie Edukacji Narodowej, dochodząc od stanowiska eksperta do dyrektora Departamentu Współpracy Międzynarodowej. Odpowiadał za koordynację współpracy dwustronnej oraz współpracy z organizacjami działającymi w kraju i za granicą na rzecz Polonii i Polaków zamieszkałych za granicą. Był członkiem Rady Oświaty Polonijnej przy Ministrze Edukacji oraz sekretarzem Rady ds. Edukacji o Holokauście. Członek Rady Polsko-Ukraińskiej Wymiany Młodzieży.
W latach 2019–2022 był zastępcą dyrektora i dyrektorem Departamentu Koordynacji Projektów Międzynarodowych w Kancelarii Prezesa Rady Ministrów, gdzie odpowiadał między innymi za analizy z zakresu polityki zagranicznej, dyplomację publiczną i kulturalną, koordynację współpracy z korespondentami i mediami międzynarodowymi.
17 marca 2022 został mianowany ambasadorem RP na Węgrzech. Stanowisko oficjalnie objął 19 kwietnia 2022.
Życie prywatne.
Żonaty, ma syna i córkę.

</doc>
<doc id="5273108" url="https://pl.wikipedia.org/wiki?curid=5273108" title="Christian Parma">
Christian Parma

Christian Parma (ur. 15 stycznia 1942 w Cieszynie, zm. 21 marca 2021 w Warszawie) – polski speleolog, taternik, fotograf, autor książek popularyzatorskich.
Biografia.
Christian Parma urodził się w Cieszynie 15 stycznia 1942 roku. W młodości mieszkał na Zaolziu. Organizował i uczestniczył w wyprawach odkrywczo-badawczych, m.in. do Nepalu, Peru, Chile i Tajlandii. Odkrył Studnię w Kazalnicy, Jaskinię nad Kotlinami w systemie jaskiniowym Wielkiej Śnieżnej, Jubiläumsschacht w Austrii. Pisał książki popularnonaukowe. Publikował na łamach takich czasopism jak: „Podtatrze”, „Wierchy”, „Taternik” czy „Speleologia”. Zmarł 21 marca 2021 roku i został pochowany na Cmentarzu Bródnowskim w Warszawie (kwatera 60A-1-5).

</doc>
<doc id="5273111" url="https://pl.wikipedia.org/wiki?curid=5273111" title="Stanisław Kowalski (lekkoatleta)">
Stanisław Kowalski (lekkoatleta)



</doc>
<doc id="5273113" url="https://pl.wikipedia.org/wiki?curid=5273113" title="Dzieje Dobroczynności Krajowej i Zagranicznej">
Dzieje Dobroczynności Krajowej i Zagranicznej

Dzieje Dobroczynności Krajowej i Zagranicznej z Wiadomościami ku Wydoskonaleniu jej Służącymi – polskojęzyczny miesięcznik wydawany w Wilnie w latach 1820–1824, będący nieoficjalnym organem Wileńskiego Towarzystwa Dobroczynności. Pismo poświęcone było problematyce dobroczynności, co stanowiło ewenement na skalę europejską. W jego działaniu wyróżniono dwie fazy, przedzielone przełomem lat 1822 i 1823. W pierwszej z nich pismo pod redakcją Kazimierza Kontryma poświęcone było przede wszystkim dobroczynności świeckiej, sporo uwagi poświęcano medycynie i technologiom. W drugiej fazie, pod redakcją księdza Michała Olszewskiego, pismo przesunęło swoje zainteresowanie w stronę chrześcijańskiego miłosierdzia, dodając też kwestie teologiczne. Pismo zakończyło swoją działalność na skutek problemów finansowych.
Powstanie.
Na początku XIX wieku Wilno, liczące ponad 35 tysięcy mieszkańców, było jednym z ważniejszych ośrodków polskiej nauki. Działalność Cesarskiego Uniwersytetu Wileńskiego miała pozytywny wpływ na życie miasta gubernialnego, w takich dziedzinach jak nauka czy publicystyka. W szczególności rozwijała się medycyna i nauki społeczne. W 1805 roku w mieście powstało Wileńskie Towarzystwo Lekarskie, w 1807 zaś Wileńskie Towarzystwo Dobroczynności, w którego powołanie zaangażowany był profesor Joseph Frank. Uczony ten – w tym samym roku zainicjował powstanie Instytutu wakcynacji – jak i jego ojciec, profesor Johann Peter Frank zajmowali się na miejscowej uczelni tematyką higieny społecznej.
Bogata polskojęzyczna prasa Wilna przełomu drugiej i trzeciej dekady XIX wieku obejmowała tytuły przeznaczone dla szerokiej publiczności: wydawany od początku stulecia "", literacko historyczny "Tygodnik Wileński", popularyzujący naukę "Dziennik Wileński" oraz satyryczny organ Towarzystwa Szubrawców zatytułowany "Wiadomości Brukowe" – ostatnie dwa pisma redagowane przez Kazimierza Kontryma. Oprócz tego ukazywał się szereg czasopism specjalistycznych, w tym z zakresu okołomedycznego. Były to tytuły takie jak "Pamiętnik Magnetyczny Wileński", w którym Ignacy Emanuel Lachnicki zamieszczał obok artykułów poświęconych mesmeryzmowi również treści dotyczące medycyny konwencjonalnej i higieny, "Pamiętnik Towarzystwa Lekarskiego Wileńskiego", "Acta Intituti Clinici Caesareae Universitatis Vilensis", "Pamiętnik Farmaceutyczny Wileński", "Dziennik Medycyny Chirurgii i Farmacji".
Pomysł powstania pisma wyszedł w 1819 roku od rosyjskiego ministra oświaty i spraw duchowych Aleksandra Golicyna. Oczekiwał on, iż czasopismo będzie przedrukowywało tłumaczenia z „Dziennika” wydawanego z jego inicjatywy przez Imperatorskie Towarzystwo Człekolubne w Petersburgu od 1817 roku. Ideę tę poparł litewski generał-gubernator Aleksandr Rimski-Korsakow. Wileńskie Towarzystwo Dobroczynne, które według planu miało się podjąć wydawania przekładów, miało jednak poważne wątpliwości. Dotyczyły one kwestii finansowych – organizacja nie dysponowała wystarczającymi środkami, a dodatkowo obawiano się nikłego zainteresowania treściami z rosyjskiego dziennika wśród polskojęzycznych mieszkańców miasta. Przypuszczenia te prawdopodobnie potwierdziło sondowanie rynku – zamieścił w "" informacje o zamówieniach na prenumeratę nowego czasopisma. W związku z tym generał-gubernator Rimski-Korsakow zaproponował, aby w piśmie zamiast przedruków pojawiały się treści lokalne. Aprobata Towarzystwa doprowadziła do wydania 22 listopada 1819 roku – niezachowanego do naszych czasów – prospektu miesięcznika "Dzieje Dobroczynności Krajowej i Zagranicznej". Rola Rimskiego-Korsakowa w powstaniu pisma została odzwierciedlona w napisie przedrukowywanym na pierwszej stronie numerów pisma:
Taka nota, rzadko spotykana w czasopismach, miała prawdopodobnie na celu osłabienie gorliwości cenzora, a także utrzymanie przychylności samego generał-gubernatora.
Działanie.
Pierwszymi redaktorami pisma zostali Kazimierz Kontrym, Ignacy Emanuel Lachnicki oraz Antoni Marcinowski, a więc osoby doświadczone już w działalności publicystycznej. Weszli oni w skład komitetu redakcyjnego, powołanego przez Rimskiego-Korsakowa 9 października 1820 roku. Komitet miał za zadanie powoływanie redaktora i sekretarza, nadzorował też poziom artykułów, profil pisma oraz jego finansowanie. Na czele tego ciała, nazwanego „Komitetem naukowym w przedmiotach dobroczynności w Wilnie”, stał rzeczywisty radca stanu Andrzej Bucharski, funkcję sekretarza zaś pełnił student uniwersytetu Leon Rogalski, obaj utrzymywali stanowiska przez cały okres działalności pisma. W skład tego ciała wszedł sekretarz Wileńskiego Towarzystwa Dobroczynności Ignacy Jundziłł oraz osoby związane z działalnością naukową: profesor nauk matematycznych Michał Pełka-Poliński, fizyk ks. Eliasz Sieradzki, profesor farmacji Jan Fryderyk Wolfgang, profesor algebry , doktor medycyny ks. Józef Jankowski. Według pierwotnego statusu komitet mógł zostać rozszerzony do piętnastu członków.
Zmiany, którym ulegało to ciało, nie dają się dokładnie prześledzić, zachował się natomiast skład Komitetu z grudnia 1822 roku. Do komitetu zostali dokooptowani Józef Zawadzki, Wiktor Emanuel Bohatkiewicz, książę Karol Lubecki, doktor filozofii Walerian Górski, późniejszy profesor medycyny Feliks Rymkiewicz, Ludwik Jelski oraz osoby duchowne: doktor filozofii i teologii Tadeusz Majewski, doktor teologii Mamert Herburt, doktor teologii Innocenty Kszyszkowski oraz magister filozofii Michał Olszewski. Ten ostatni zastąpił Kazimierza Kontryma na stanowisku redaktora naczelnego periodyku.
Pismo drukował początkowo Antoni Marcinowski, po dwóch latach zmienił go Józef Zawadzki.
Kwestie finansowe.
W założeniach twórców pismo miało zapewniać dochód Wileńskiemu Towarzystwu Dobroczynności. Cena numeru wynosiła 50 kopiejek, miesięcznik sprzedawano jednak głównie w ramach prenumeraty, po 6 rubli za 12 sztuk. Od 1823 roku oferowano również prenumeratę na lepszym papierze, po 7,5 rubla. Część czytelników traktowała jednak zamówienie prenumeraty jako formę działalności dobroczynnej i opłacała swoje zamówienia znacznie wyższymi sumami – za 1820 rok zadeklarowane opłaty trzykrotnie przewyższały nominalną cenę pisma, choć ostatecznie nie wszyscy z ponad 550 osób deklarujących prenumeratę zamówili pismo. Do najszczodrzejszych prenumeratorów należeli wysocy urzędnicy administracji lokalnej, z gubernatorem na czele.
Uzupełnienia niezbędne do pokrycia wydatków pozyskiwano z datków. Oprócz jednorazowych darczyńców istniała osobna grupa „Dobrodziejów Komitetu Naukowego”, do której należeli między innymi sam Zawadzki, Ignacy Jundziłł, Andrzej Bucharski i Joseph Frank.
Redakcja zadeklarowała wsparcie Towarzystwa kwotą 1000 rubli rocznie, jednak sytuacja finansowa nie pozwoliła na wypełnienie tej obietnicy do końca ukazywania się periodyku.
Pod koniec okresu wydawania pismo borykało się z problemami finansowymi, wynikającymi między innymi z zaległości we wpłatach prenumeratorów. Postanowiono więc wprowadzić sprzedaż indywidualną w drukarni Józefa Zawadzkiego.
Struktura i treść.
Na jeden numer składało się zwykle od 6 do 8 arkuszy rozmiaru A4, zmniejszonych do A5 w 1823 roku. Nakład wynosił 500 egzemplarzy.
Charakter periodyku został zadeklarowany w "Oznajmieniu" z 1820 roku, jako poświęcony tematom pomocy społecznej. Miano przede wszystkim przedstawiać w nim działania i instytucje charytatywne działające w guberniach zachodnich Imperium Rosyjskiego, a w dalszej kolejności i z innych terenów. Oprócz tego łamy "Dziejów" otwarto na artykuły teoretyczne związane z prewencją ubóstwa. Miesięcznik nie miał pełnić funkcji rozrywkowych.
Zadeklarowany cel i oficjalny charakter periodyku pozwalał autorom artykułów przemycać niekiedy treści niezgodne z oficjalną linią władz rosyjskich, takich jak pochwalne wzmianki z historii Polski czy problemy społeczne występujące w Imperium.
Czasopismo podzielone było na tematyczne sekcje. Głównym, najobszerniejszym działem była "Dobroczynność współczesna", zawierająca informacje dotyczące aktualnych inicjatyw filantropijnych, w podziale na miejsce ich funkcjonowania. Publikowano tu głównie materiały źródłowe, takie jak ustawy instytucji dobroczynnych, mowy ich działaczy, listy członków. Dodatkowo opisywano instytucje charytatywne, przede wszystkim świeckie, oraz podejmowane przez nie działania. Zdecydowanie dominowały treści związane z Wileńskim Towarzystwem Dobroczynności oraz innymi przejawami pomocy społecznej z wileńskiego okręgu naukowego. Zamieszczano też informacje o inicjatywach z pozostałych rejonów Imperium Rosyjskiego, przy czym geograficznie dominowały Petersburg i Moskwa. Oprócz tego opisywano instytucje zagraniczne, do jakich zaliczane były te w Królestwie Polskim czy Wolnym Mieście Krakowie. Mniej miejsca poświęcano instytucjom zachodnim, aczkolwiek pojawiały się artykuły dotyczące instytucji z miast takich jak: Poznań, Królewiec, Hamburg, Hanower, Paryż, Londyn, Florencja, Wenecja. Pojawiały się też artykuły dotyczące tak odległych państw jak Stany Zjednoczone i Chiny. W dziale tym znajdowały się też biogramy i testamenty poszczególnych działaczy (na przykład testament Franciszka Ksawerego Bohusza).
Tematykę historyczną poruszano w dziale "Dobroczynność czasów przeszłych". Autorów interesowały przede wszystkim tereny Rzeczypospolitej Obojga Narodów. Pełną bibliografię i informacje o archiwach zawierał publikowany w tym dziale ciąg artykułów "Skazówka do historii dobroczynności polskiej i litewskiej od czasów najdawniejszych". Poruszano tu tematykę taką jak miłosierne uczynki świętych czy ustawodawstwo dotyczące żebraków. Standardem były opisy dawnych instytucji dobroczynnych i biogramy dawnych działaczy. Poza artykułami publikowano też materiały źródłowe.
Teoretyczne aspekty filantropii analizowano w dziale sekcji "Umiejętność dobroczynności, oraz pomocnicze do niej nauki, sztuki i rzemiosła". Znajdowały się w niej między innymi opisy nowinek technicznych, usprawniające różne aspekty pomocy społecznej.
Ostatnim z działów były "Wiadomości rozmaite". Zamieszczano w nim noty o zbiórkach dobroczynnych oraz towarzyszących im wydarzeniach, takich jak koncerty, bale czy loterie. W rubryce tej odnotowywano też znaczniejsze ofiary poszczególnych osób.
Jednym z elementów pomocy społecznej była medycyna. W piśmie przedrukowano artykuł Augusta Bécu "O doskonałości szpitalów", w którym profesor przekonywał do przejścia na model szpitala, jako placówki medycznej, nie zaś jak do tej pory instytucji opiekuńczej. Doktor Jankowski opublikował na łamach "Dziejów" rozprawę o konieczności i sposobach wentylacji: "O sposobach odświeżania i poprawiania zdrowiu szkodliwego powietrza i czynienia go zdatnym do oddychania". Wydrukowano też treść odczytu doktora Barankiewicza, będącego sprawozdaniem z jego praktyki medycznej "O wannach nakadzanych, czyli kąpielach fumigacyjnymi zwanych w domu Towarzystwa Dobroczynności zaprowadzonych". Pomimo niechętnego stanowiska Towarzystwa Imperatorskiego Medycznego Wileńskiego opublikowano też tekst Feliksa Rymkiewicza dotyczący samopomocy: "Prawidła postępowania w niebytności lekarza dla przywrócenia do życia zamrożonych, uduszonych, oczadzonych, utopionych, zabitych od pioruna i obumarłych od uderzenia i spadnięcia". Od 1823 roku treści medycznych było już znacznie mniej, pojawiły się jednak artykuły takie jak "Medycyna ubogich".
W piśmie drukowano zarówno własne artykuły, jak też przedruki i tłumaczenia innych publikacji o podobnej tematyce. Przedrukowywana między innymi treści z polskojęzycznego petersburskiego periodyku "Russkij inwalid", a także z tamtejszego "Dziennika Towarzystwa Imperatorskiego Człekolubnego". Z prasy zachodniej czerpano treści przede wszystkim z genewskiego "" czy "Annuaire de la Société Philanthropique". Poza tym tłumaczono fragmenty publikacji książkowych, na przykład hrabiego Rumforda.
W 1823 roku doszło do zmiany profilu i struktury pisma. Pod redakcją Michała Olszewskiego problematyka medyczna zaczęła ustępować miejsca w piśmie artykułom teologicznym. Odbija się to w dodaniu do miesięcznika nowych działów, częściowo zastępujących pierwotne. "Dobroczynność współczesna duchowna" oddzieliła się od pierwszego działu pisma, poświęcając osobną uwagę instytucjom i działaczom kościelnym. Z kolei "Wiadomości rzeczy duchownych" dotyczyły spraw kościoła nie powiązanych już w żaden sposób z filantropią. Były to na przykład nominacje duchownych na nowe stanowiska, zarządzenia władz czy informacje statystyczne. Najobszerniejszy z nowych działów nosił nazwę "Sztuki, umiejętności, kunszta, rzemiosła". Wyróżniano w nim siedem sekcji, przy czym nie wszystkie pojawiały się w pojedynczym numerze. Rubryka "Wymowa" poświęcona była analizie tekstów biblijnych. Znalazły się tu artykuły Michała Bobrowskiego dotyczące przekładów Pisma Świętego czy wskazówki interpretacyjne Innocentego Seweryna Krzyszkowskiego, a także różne kazania i homilie. W sekcji "Poezje" publikowano utwory liryczne, poruszające często tematykę chrześcijańskiego miłosierdzia. Do grona drukowanych autorów należeli Antoni Edward Odyniec, Ignacy Szydłowski i Aleksander Chodźko. Zamieszczano też przekłady poezji obcojęzycznej. Sekcja "Historia" obejmowała swoją tematyką zarówno kwestie poruszane wcześniej w dziale "Dobroczynność czasów przeszłych", jak i zagadnienia powiązane z działalnością religijną (zgromadzenia, misje, banki pobożne). W osobną rubrykę wydzielono "Nekrologii". W "Pedagogii" omawiano tematykę oświaty podstawowej. Między innymi szereg artykułów o edukacji głuchoniemych zamieściła Aleksandra Wolfgang. Sekcja "Technologia" była zredukowaną formą działu "Umiejętność dobroczynności, oraz pomocnicze do niej nauki, sztuki i rzemiosła". Z czasem dział wyspecjalizował się w tematyce technologii żywności i dietetyki, czego przykładem był artykuł "Porównanie własności pożywnych w pokarmach" zamieszczony w 1824 roku. Rubryka "Literatura i bibliografia" skupiała się głównie na książkach o tematyce religijnej.
Zmiana profilu pisma na przełomie 1822 i 1823 roku wiązała się z zaostrzeniem cenzury w Wilnie. W klimacie represji Nowosilcowa ucierpiały zwłaszcza treści historyczne, zamieszczane dotąd w miesięczniku. Redakcja nie przyjęła jednak całkowicie biernej postawy, między innymi zamieściła na swoich łamach tekst autorstwa Tomasza Zana, uwięzionego przywódcy Zgromadzenia Filaretów. Od 1822 roku widać znaczny wzrost procentowej liczby duchownych wśród prenumeratorów pisma. Pewne zmiany w jego charakterze mogły wiązać się z próbą rozszerzenia popularności periodyku w tej grupie społecznej.
Obrana droga nie rozwiązała narastających trudności finansowych "Dziejów" i pismo przestało się ukazywać od początku 1825 roku.
Znaczenie.
"Dzieje Dobroczynności Krajowej i Zagranicznej" były pierwszym pismem w języku polskim, specjalizującym się w tematyce pomocy społecznej. Uchodzące za pierwszy tego typu periodyk w Europie, paryskie "Les Annales De La Charité" zaczęły się ukazywać dopiero 25 lat po wileńskim miesięczniku (1845–1860). O wadze pisma świadczy jego zasięg, bowiem poza Imperium Rosyjskim i Królestwem Polskim odnalazło swoich czytelników również pod zaborami Austrii i Prus. Dla historyków jest bardzo dobrym źródłem do badania filantropii, zwłaszcza w regionie wydawania.

</doc>
<doc id="5273114" url="https://pl.wikipedia.org/wiki?curid=5273114" title="Mistrzostwa Świata w Narciarstwie Dowolnym 2019 - skicross mężczyzn">
Mistrzostwa Świata w Narciarstwie Dowolnym 2019 - skicross mężczyzn



</doc>
<doc id="5273115" url="https://pl.wikipedia.org/wiki?curid=5273115" title="Robert Weighton">
Robert Weighton



</doc>
<doc id="5273116" url="https://pl.wikipedia.org/wiki?curid=5273116" title="Mistrzostwa Świata w Narciarstwie Dowolnym 2019 i Snowboardingu - skicross mężczyzn">
Mistrzostwa Świata w Narciarstwie Dowolnym 2019 i Snowboardingu - skicross mężczyzn



</doc>
<doc id="5273118" url="https://pl.wikipedia.org/wiki?curid=5273118" title="Skeet (sport)">
Skeet (sport)



</doc>
<doc id="5273121" url="https://pl.wikipedia.org/wiki?curid=5273121" title="Stanisław Wąsik (ujednoznacznienie)">
Stanisław Wąsik (ujednoznacznienie)



</doc>
<doc id="5273124" url="https://pl.wikipedia.org/wiki?curid=5273124" title="Stopnie wojskowe w Czechach">
Stopnie wojskowe w Czechach

Stopnie wojskowe Czeskich Sił Zbrojnych () – strona przedstawi listę stopni wojskowych Czeskich Sił Zbrojnych. Obecna struktura obowiązuje od 1 stycznia 2011 roku, dzieli ona stopnie wojskowe na sześć korpusów.
Stopnie wojskowe od 1 stycznia 2011 roku.
Poniżej zostały przedstawione stopnie wojskowe obowiązujące od 1 stycznia 2011 roku, wraz z przydzielonymi im kodami NATO i podziałem na sześć korpusów: szeregowych (), podoficerów (), chorążych (), młodszych oficerów (), starszych oficerów () i korpus generałów ().
Stopnie wojskowe w latach 1999-2010.
Poniżej zostały przedstawione stopnie wojskowe obowiązujące od 1 grudnia 1999 roku do 31 grudnia 2010 roku, wraz z podziałem na siedem korpusów: szeregowych (), podoficerów (), sierżantów (), chorążych (), młodszych oficerów (), starszych oficerów () i korpus generałów ().
Stopnie wojskowe w latach 1993-1999.
Od czasu podziału Czechosłowacji i utworzeniu samodzelnej czeskiej armii w 1993 roku do 30 listopada 1999 roku obowiązywała struktura stopni wojskowych pochodząca jeszcze z okresu Czechosłowackiej Armii Ludowej, wraz z podziałem na pięć korpusów: szeregowych (), podoficerów (), chorążych (), oficerów () i korpus generałów ().

</doc>
<doc id="5273131" url="https://pl.wikipedia.org/wiki?curid=5273131" title="Gruziński Narodowy Związek Piłki Siatkowej">
Gruziński Narodowy Związek Piłki Siatkowej

Gruziński Narodowy Związek Piłki Siatkowej (gruz. "საქართველოს ფრენბურთის ეროვნული ფედერაცია", do lipca 2021 roku jako Gruziński Związek Piłki Siatkowej, gruz. "საქართველოს ფრენბურთის ფედერაცია") – ogólnokrajowy związek sportowy działający na terenie Gruzji, odpowiadający za zarządzanie piłką siatkową halową, plażową oraz na śniegu. Jedyny organ mający prawo reprezentować gruzińską siatkówkę w kraju i za granicą.
Związek założony został 28 lutego 1991 roku. W grudniu 1991 roku uzyskał członkostwo w Międzynarodowej Federacji Piłki Siatkowej (FIVB) oraz w Europejskiej Konfederacji Piłki Siatkowej (CEV). Od 2013 roku członek Wschodnioeuropejskiego Regionalnego Związku Piłki Siatkowej (EEVZA).
Gruziński Narodowy Związek Piłki Siatkowej zajmuje się rozwojem, a także propagowaniem piłki siatkowej w Gruzji, organizuje rozgrywki ligowe oraz pucharowe w kraju. Odpowiada za funkcjonowanie wszystkich reprezentacji męskich i kobiecych, zarówno seniorskich, jak i młodzieżowych.

</doc>
<doc id="5273132" url="https://pl.wikipedia.org/wiki?curid=5273132" title="Chutary Ikaznienskija">
Chutary Ikaznienskija

Chutary Ikaznienskija (; , "Chutory Ikaznienskije") – wieś na Białorusi, w obwodzie witebskim, w rejonie brasławskim, w sielsowiecie Ciecierki.
Historia.
W czasach zaborów folwark w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie majątek leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania staroobrzędowego i zadeklarowały białoruską przynależność narodową. Był tu 1 budynek mieszkalny. W 1931 w 2 domach zamieszkiwało 5 osób.
Wierni należeli do parafii rzymskokatolickiej i prawosławnej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR. 
Od 1991 w składzie niepodległej Białorusi.

</doc>
<doc id="5273133" url="https://pl.wikipedia.org/wiki?curid=5273133" title="Mistrzostwa Świata w Narciarstwie Dowolnym i Snowboardingu 2019 – big air mężczyzn (narciarstwo dowolne)">
Mistrzostwa Świata w Narciarstwie Dowolnym i Snowboardingu 2019 – big air mężczyzn (narciarstwo dowolne)

Rywalizacja mężczyzn w narciarskim big air podczas mistrzostw świata w Utah została w Canyons Village. Kwalifikacje rozegrano 2 lutego o 12:00 i 14:15, z kolei finał 16 marca o 10:00. Złoty medal wywalczył Szwajcar Fabian Bösch, który pokonał Szweda Henrika Harlauta oraz Alexa Beaulieu-Marchanda z Kanady.

</doc>
<doc id="5273134" url="https://pl.wikipedia.org/wiki?curid=5273134" title="Žika Gojković">
Žika Gojković

Žika Gojković, cyr. Жика Гојковић (ur. 9 listopada 1972 w Somborze) – serbski polityk, poseł do Zgromadzenia Narodowego Republiki Serbii, założyciel i lider monarchistycznego ugrupowania POKS.
Życiorys.
Z wykształcenia ekonomista, obejmował stanowiska menedżerskie, prowadził też własną działalność gospodarczą. Zaangażował się w działalność polityczną w ramach Serbskiego Ruchu Odnowy. Pełnił funkcję wiceprezesa SPO, a także kierował strukturami tej partii w Wojwodinie. W 2008 po raz pierwszy uzyskał mandat posła do Zgromadzenia Narodowego. Z powodzeniem ubiegał się o reelekcję w wyborach w 2012, 2014 i 2016 z list wyborczych współtworzonych przez jego ugrupowanie.
W 2017 znalazł się w gronie osób oczekujących od przewodniczącego SPO Vuka Draškovcia odejścia z zajmowanej funkcji i zostania honorowym przewodniczącym. Žika Gojković został następnie wykluczony z ruchu. W tym samym roku założył monarchistyczne ugrupowanie POKS, w którym objął funkcję przewodniczącego. W 2022 jedna z frakcji partii na nowego przewodniczącego wybrała Vojislava Mihailovicia. Žika Gojković nie uznał tej decyzji, państwowa komisja wyborcza uznała jego prawo do posługiwania się szyldem POKS. W wyborach w tym samym roku był jednym z liderów bloku tworzonego wspólnie z Dveri; w wyniku głosowania ponownie uzyskał mandat deputowanego.

</doc>
<doc id="5273139" url="https://pl.wikipedia.org/wiki?curid=5273139" title="Dom pracowniczy kopalni „Kleofas” w Katowicach">
Dom pracowniczy kopalni „Kleofas” w Katowicach

Dom pracowniczy kopalni „Kleofas” w Katowicach – budynek dawnego domu pracowniczego dla górników kopalni „Cleophas” (późniejsza kopalnia „Kleofas”), a obecnie budynek handlowo-usługowy, położony w Katowicach-Załężu przy ulicy Gliwickiej 204. Powstał on około 1904 roku i ma w sobie cechy historyzujące. Inwestorem gmachu była spółka Georg von Giesches Erben.
Historia.
Budynek został wybudowany w 1907 roku (bądź około 1907 roku) jako dom pracowniczy (niem. "Arbeiterheim") dla pracowników kopalni węgla kamiennego „Cleophas” (późniejsza kopalnia „Kleofas”). Inwestorem budynku była spółka Georg von Giesches Erben. Nie zachował się projekt budynku, dlatego też nie jest znany jego autor – za ten projekt mogli odpowiadać związani ze spółką Emil i Georg Zillmanowie, a Ginter Pierończyk wskazuje jako budowniczego gmachu Johanna Wutza. 
Pierwotnie gmach został przeznaczony dla pracowników przyjezdnych. Nie tylko pełnił funkcje noclegowe, ale był także siedzibą towarzystw kulturalnych i sportowych. Zachowała się kartka pocztowa prezentująca gmach, na której ukazane jest również boisko piłkarskie. 
Pomiędzy 1920 a 1924 rokiem (bądź około 1920 roku) budynek został rozbudowany o drugie skrzydło. Po II wojnie światowej gmach przekształcono w hotel robotniczy dla pracowników kopalni „Kleofas”. W latach 70. XX wieku przy gmachu od strony ulicy Gliwickiej powstała przybudówka, w której urządzono sklep „G” przeznaczony dla górników. W gmachu tym działało też przedszkole, a także placówka ORMO.
Charakterystyka.
Dawny dom pracowniczy kopalni „Kleofas” położony jest przy ulicy Gliwickiej 204 w katowickiej dzielnicy Załęże. Budynek pod względem architektonicznym ma w sobie cechy historyzujące. Powierzchnia użytkowa budynku wynosi 3157 m², powierzchnia zabudowy zaś 1585 m². Gmach ma trzy kondygnacje nadziemne i podpiwniczenie.
Budynek w momencie powstania był bardzo nowoczesny – wyposażony w pełne zaplecze kuchenne oraz dużą salę widowiskową ze sceną. Był on także podłączony do centralnego ogrzewania zasilanego z kotłowni węglowej znajdującej się przy osiedlowej piekarni.
Gmach dawnego domu pracowniczego pełni obecnie funkcje handlowo-usługowo-gastronomiczne. W dawnym zapleczu kuchennym mieści się piwiarnia, główny budynek jest zaś siedzibą różnych przedsiębiorstw. W połowie kwietnia 2022 roku w systemie REGON przy ulicy Gliwickiej 204 swoją siedzibę miały 92 aktywne podmioty gospodarcze, w tym Śląsko-Dąbrowska Spółka Mieszkaniowa, ponad 60 wspólnot mieszkaniowych, placówki finansowe, przedsiębiorstwa wielobranżowe, pracownie reklamy, gabinet stomatologiczny, szklarz, związki zawodowe i inne.
Gmach wpisany jest do gminnej ewidencji zabytków miasta Katowice.

</doc>
<doc id="5273143" url="https://pl.wikipedia.org/wiki?curid=5273143" title="Linia Achmeteli – Warketili metra w Tbilisi">
Linia Achmeteli – Warketili metra w Tbilisi

Saburtalo – pierwsza linia Metra w Tbilisi. Linia składa się z 16 stacji oraz ma długość 19,6 km. Linia łączy się z drugą linią metra na stacji Sadguris Moedani I. Linia została w pełni otwarta w 1989.

</doc>
<doc id="5273144" url="https://pl.wikipedia.org/wiki?curid=5273144" title="Dzieje Dobroczynności Krajowey i Zagraniczney">
Dzieje Dobroczynności Krajowey i Zagraniczney



</doc>
<doc id="5273145" url="https://pl.wikipedia.org/wiki?curid=5273145" title="Elwira Zachert-Mazurczykowa">
Elwira Zachert-Mazurczykowa

Elwira Zachert-Mazurczykowa z domu Zachert, także Elwira Mazurczyk (ur. 28 października 1907, zm. 27 listopada 1971) – polska rzeźbiarka i pedagog.
Życiorys.
Studiowała na Akademii Sztuk Pięknych w Warszawie. Po II wojnie światowej uczyła w Zespole Państwowych Szkół Plastycznych im. Tadeusza Makowskiego w Łodzi. W 1948 zaprezentowała swoją rzeźbę na Wystawie Ziem Odzyskanych we Wrocławiu.
Była żoną rzeźbiarza - Jerzego Mazurczyka. Została pochowana 2 grudnia 1971 na Starym Cmentarzu w Łodzi w części rzymskokatolickiej.

</doc>
<doc id="5273146" url="https://pl.wikipedia.org/wiki?curid=5273146" title="Chutory Ikazieńskie">
Chutory Ikazieńskie



</doc>
<doc id="5273148" url="https://pl.wikipedia.org/wiki?curid=5273148" title="Waldebert z Luxeuil">
Waldebert z Luxeuil

Waldebert, znany też jako Walbert lub Gaubert (zm. ok. 668 roku) – frankoński zakonnik, a później opat. Święty czczony przez Kościół katolicki i prawosławny.
Był synem hrabiego Agnerica, dworzanina króla Teodeberta II. Pochodził z religijnej rodziny. Wśród jego rodzeństwa byli późniejszy św. Faro (biskup Meaux), św. Burgundofara (założycielka i pierwsza przełożona opactwa w Faremoutiers) oraz św. Chagnoald (biskup Laon).
Po ojcu odziedziczył znaczny majątek i tytuł hrabiego Guines, Ponthieu and Saint-Pol. Początkowo służył w wojsku. Ostatecznie jednak zdecydował się wstąpić do klasztoru w Luxeuil (obecnie Luxeuil-les-Bains), gdzie opatem był św. Eustazjusz. Ponieważ życie we wspólnocie nie do końca mu odpowiadało, za zgodą Eustazjusza osiedlił się w pobliżu opactwa, gdzie żył samotnie jako pustelnik.
Po śmierci św. Eustazjusza został wybrany opatem. Na tym stanowisku trwał przez czterdzieści lat. Sławny ośrodek doszedł wtedy do nowego rozkwitu. Wprowadził regułę, która elementy benedyktyńskie scalała z dotychczasowymi, pochodzącymi od św. Kolumbana. Za rządów Walberta rozwijały się też w opactwie nauki biblijne, malarstwo i skryptorium. 
Zmarł około 668 roku. Gdy opactwu zagroziły najazdy normandzkie, szczątki świętego ukryto. Spalono je w czasie rewolucji francuskiej. Kult szerzył się przede wszystkim w Burgundii, w okolicach Besançon i Meaux oraz w zachodnich kantonach Szwajcarii. Wspomnienie obchodzone jest 2 maja.

</doc>
<doc id="5273152" url="https://pl.wikipedia.org/wiki?curid=5273152" title="Cierniogonek brązowy">
Cierniogonek brązowy

Cierniogonek brązowy ("Leptasthenura fuliginiceps") – gatunek małego ptaka z rodziny garncarzowatych (Furnariidae). Jest gatunkiem dosyć pospolitym, występującym w Andach od zachodniej Boliwii do środkowej Argentyny. Nie jest zagrożony.
Systematyka.
Gatunek po raz pierwszy zgodnie z zasadami nazewnictwa binominalnego opisali Alcide d’Orbigny i Frédéric de Lafresnaye, nadając mu nazwę "Synallaxis fuliginiceps". Opis ukazał się w 1837 roku w „Magasin de Zoologie”. Holotyp pochodzi z Sica Sica w departamencie La Paz w Boliwii. IOC wyróżnia dwa podgatunki "L. fuliginiceps":
Morfologia.
Nieduży, smukły ptak z krótkim dziobem, którego górna część jest jasnoszara, a dolna od czarnej do ciemnobrązowej. Tęczówki w kolorze od brązowego do ciemnobrązowego. Nogi oliwkowozielonkawe, szarooliwkowe lub szare. Pióra czoła i górnej części głowy tworzą szarobrązowy z płowym odcieniem czub. Od nasady dzioba poprzez oko rozciąga się jasnoszarobrązowy pasek rozszerzający się za płatem usznym. Policzki i płaty zauszne z czarnymi przebarwieniami. Reszta głowy, szyja, kark i grzbiet szarobrązowe, brzuch i spód ciała bladopłowobrązowy. Ogon długi, wyraźnie stopniowany, środkowe sterówki najdłuższe, zewnętrzne krótkie, wszystkie w kolorze rdzawym. Pokrywy skrzydeł rdzawawe. Obie płcie wyglądają tak samo. Młode osobniki mają lekko nakrapianą pierś, mniej wyraźnie zaznaczony czub i zaokrąglone sterówki. Podgatunek "L. f. paranensis" jest wyraźnie jaśniej wybarwiony. Długość ciała około 15–16 cm, masa ciała 9–13 g.
Zasięg występowania.
Występuje w Andach od zachodniej Boliwii do środkowej Argentyny na wysokości 1000–4200 m n.p.m. (zazwyczaj 1500–3900 m n.p.m.). Jest gatunkiem osiadłym. Poszczególne podgatunki występują:
Ekologia.
Jego głównym habitatem są suche zarośla górskie, półwilgotne i wilgotne zarośla górskie, lasy "Polylepis", lasy półwilgotne oraz obrzeża lasów; szczególnie często występuje w wąwozach. Żywi się stawonogami, zjada m.in. jaja chrząszczy. Żeruje od podszytu do koron drzew, głównie parami lub w małych stadach, regularnie w stadach mieszanych. W Argentynie zaobserwowano wspólne żerowanie z cierniogonkiem rdzawym.
Rozmnażanie.
Rozmnaża się w okresie wiosny–lata. Gniazda buduje w postaci kul z materiału roślinnego, wyścielonych miękkimi włóknami roślin, gałązkami, puchem i piórami. Są one umieszczane w szczelinach w skałach lub budynkach. W południowym Peru i północno-zachodniej Argentynie składa jaja w lutym; w Argentynie pisklęta obserwowano w styczniu, lutym i kwietniu, a podloty w lutym i kwietniu. W zniesieniu zazwyczaj 2–3 jaja.
Status.
W Czerwonej księdze gatunków zagrożonych IUCN cierniogonek brązowy klasyfikowany jest od 2004 roku jako gatunek najmniejszej troski (LC – "Least Concern"). Zasięg jego występowania według szacunków organizacji BirdLife International obejmuje około 782 tys. km². Liczebność populacji nie jest oszacowana, jednak gatunek jest opisywany jako dosyć pospolity. Ze względu na brak dowodów na spadki liczebności bądź istotne zagrożenia dla gatunku, BirdLife International uznaje trend liczebności populacji za stabilny.

</doc>
<doc id="5273155" url="https://pl.wikipedia.org/wiki?curid=5273155" title="Stanisław Sierawski">
Stanisław Sierawski

Stanisław Sierawski pseud. „Stachurski” (ur. 12 kwietnia 1915 w Olszewnicy Starej, zm. 11 lipca 2022) – polski żołnierz, uczestnik kampanii wrześniowej, żołnierz Armii Krajowej i uczestnik powstania warszawskiego, pułkownik WP w stanie spoczynku, Honorowy Obywatel Gminy Jabłonna.
Życiorys.
Przyszedł na świat jako syn Tomasza i Franciszki z domu Gronek. Jego ojciec zmarł, gdy Stanisław miał sześć lat w związku z czym jego matka samotnie wychowywała szóstkę dzieci. W 1937 został powołany do służby czynnej w 32 Pułku Piechoty stacjonującym w Modlinie. W trakcie polskiej wojny obronnej we wrześniu 1939 roku, uczestniczył w walkach z Niemcami w obronie Modlina jako dowódca drużyny granatników w składzie 32 Pułku Piechoty, zaś po kapitulacji twierdzy dostał się do niewoli niemieckiej, z której został zwolniony już 15 października 1939. Od wiosny 1940 związany był ze środowiskiem syndykalistycznym, które utworzyło później Związek Syndykalistów Polskich. W ramach tego środowiska był członkiem oddziału sabotażowo-szturmowego działającego w okolicach Legionowa i na warszawskiej Pradze. Po akcji scaleniowej służył w Armii Krajowej w ramach Obwodu VII AK „Obroża”. W 1942 ukończył konspiracyjną szkołę podoficerską w Chotomowie. W trakcie powstania warszawskiego służył w plutonie 707 – 1 Rejonu „Brzozów” (Legionowo) – VII Obwodu "Obroża" (powiat warszawski) Warszawskiego Okręgu Armii Krajowej.
W 2013, Rada Gminy Jabłonna przyznała mu tytuł Zasłużonego dla Gminy Jabłonna, zaś 29 kwietnia 2015 uchwałą z VIII sesji Rady Gminy Jabłonna został wyróżniony tytułem Honorowy Obywatel Gminy Jabłonna.
W 2021 z okazji 106 urodzin otrzymał list z życzeniami od Prezydenta RP Andrzeja Dudy. List w imieniu pary prezydenckiej wręczył minister w Kancelarii Prezydenta RP Wojciech Kolarski.
W 2013 został mianowany na stopień majora Wojska Polskiego. W 2017 minister obrony narodowej awansował Stanisława Sierawskiego na stopień podpułkownika WP, zaś 30 lipca 2021 minister obrony narodowej Mariusz Błaszczak wręczył Stanisławowi Sierawskiemu akt mianowania na stopień pułkownika.
Był mieszkańcem Chotomowa.
Zmarł 11 lipca 2022. Jego pogrzeb odbył się 15 lipca 2022 w Chotomowie.

</doc>
<doc id="5273162" url="https://pl.wikipedia.org/wiki?curid=5273162" title="Aptasensor">
Aptasensor

Aptasensor – rodzaj biosensora, którego część bioreceptorową tworzą aptamery oparte na kwasach nukleinowych.
Aptamery w przeciwieństwie do często stosowanych w biosensorach przeciwciał, wykazują wysokie powinowactwo (wysoka stała wiązania) i specyficzność (stuprocentowa możliwość oznaczenia jednego składnika wobec innych, w złożonej próbce) do ściśle określonych biomolekuł lub cząsteczek organicznych. Ponadto aptamery mają niską podatność na denaturację, są tańsze od przeciwciał oraz można je łatwo modyfikować w celu ułatwienia adsorpcji na podłożu używanym w danym sensorze. Dla substancji, które nie wywołują silnych odpowiedzi immunologicznych trudno jest dobrać i wytworzyć odpowiednie przeciwciała. Aptamery z kolei mogą być opracowane dla dowolnej molekuły. Dodatkowo oligonukleotydy mają zdolność do oddziaływania z jonami i małymi cząsteczkami, które nie są rozpoznawane przez przeciwciała.
Tworzenie warstw aptamerowych.
Adsorpcja.
Adsorpcja jest najprostszą techniką immobilizacji łańcuchów DNA, z uwagi na to, że nie wymaga modyfikacji cząsteczek kwasów nukleinowych. Unieruchomienie polega na interakcjach jonowych zachodzących pomiędzy ujemnie naładowanymi łańcuchami DNA, a dodatnio naładowaną powierzchnią. Adsorpcję negatywnie naładowanych cząsteczek można stosować na elektrodach węglowych i grafitowych.
Główną wadą takiego sposobu tworzenia warstwy jest możliwość desorpcji aptameru z powierzchni elektrody podczas hybrydyzacji oraz oddziaływanie DNA z powierzchnią elektrody w wielu miejscach łańcucha, co znacząco pogarsza wydajność hybrydyzacji.
Metoda kowalencyjna.
Podejście to polega na wiązaniu cząsteczek apatamerów z powierzchnią elektrody wiązaniem kowalencyjnym. W tym celu wykorzystuje się elektrody wykonane ze złota.
W celu utworzenia warstwy aptamerowej kowalencyjnie związanej z powierzchnią elektrody złotej konieczne jest zmodyfikowanie nici DNA krótkimi fragmentami tiolowymi na 3' bądź 5' końcu. Zazwyczaj stosuje się do tego łączniki o łańcuchu składającym się z 3 lub 6 atomów węgla. Tak utworzone cząsteczki oddziałują z powierzchnią złotą tworząc wiązania kowalencyjne pomiędzy atomami siarki tiolowanego DNA, a złotem z powierzchni.
Proces wiązania polega na zanurzeniu powierzchni, która ma być zmodyfikowana w rozcieńczonym roztworze zmodyfikowanego aptameru. Na jakość uzyskanej monowarstwy wpływa stężenie roztworu immobilizującego, czas osadzania, rodzaj związku siarki, temperatura oraz czystość powierzchni.
Ze względu na swoją długość, zmodyfikowane cząsteczki DNA oddziałują z powierzchnią złotą także w sposób niespecyficzny. Aby zapobiec takiej sytuacji, stosuje się związki, które wypełniają wolne przestrzenie pomiędzy łańcuchami kwasów nukleinowych. Najczęściej stosowanym odczynnikiem jest 6-merkapto-1-heksanol, . Taka operacja zapewnia uformowanie się uporządkowanej warstwy, w której cząsteczki DNA oddziaływają z powierzchnią jedynie za pomocą wytworzonych wcześniej wiązań kowalencyjnych oraz zapewnia swobodne oddziaływanie łańcuchów aptamerowych z docelowymi molekułami.
Powinowactwo awidyna/streptawidyna – biotyna.
Sposób wiązania DNA do powierzchni za pomocą oddziaływań awidyny z biotyną polega na modyfikowaniu powierzchni elektrody pochodną awidyny bądź streptawidyny, a nici DNA biotyną, przyłączając ją kowalencyjnie. Biotyna wiąże się z bardzo wysokim powinowactwem z awidyną lub streptawidyną ("K"a = 1015 M−1). Są one białkami tetrametrycznymi, zbudowane są z 4 podjenostek zawierających identyczne miejsca wiązania biotyny, co skutkuje uzyskiwaniem większych gęstości powierzchniowych DNA na tak zmodyfikowanej elektrodzie. Warstwa biosensorów uzyskana w ten sposób ma porównywalną stabilność i trwałość do tej uzyskanej metodą kowalencyjną.
Rodzaje elementów przetwornikowych.
Optyczny.
Długie aptamery ulegają zmianie konformacyjnej po wprowadzeniu próbki docelowej. Jeżeli do aptameru zostaną przyłączone cząsteczki sygnalizacyjne (np.  fluorescencyjne), to pozwala to na detekcję optyczną zdarzenia wiązania cząsteczki. Aptasensor zmodyfikowany cząsteczką fluorescencyjną został np. wykorzystany do wykrywania -argininoamidu (amidowej pochodnej -argininy).
Elektrochemiczny.
Ze względu na łatwość wytwarzania i prostą integrację miniaturowych ogniw elektrochemicznych z urządzeniami typu lab-on-a-chip, detekcja elektrochemiczna stała się częstym rozwiązaniem w bioczujnikach aptamerowych. Umożliwia jednoczesne wykrywanie wielu analitów na prostej, szybkiej i niedrogiej platformie. Zazwyczaj układ stosowany do detekcji elektrochemicznej składa się z elektrody roboczej, elektrody odniesienia oraz elektrody pomocniczej.
Detekcja elektrochemiczna została zastosowana na kilka sposobów. Niektóre z nich obejmują katalizatory nieorganiczne lub organiczne, enzymy, enzymy redoks, czy nanocząstki złota. Aptasensor może również wykorzystywać znaczniki elektroaktywne, takie jak ferrocen, czy błękit metylenowy.
Metodami elektrochemicznymi wykorzystywanymi do takiej detekcji są m.in. woltamperometria cykliczna (CV), woltamperometria pulsowa różnicowa (DPV) i elektrochemiczna spektroskopia impedancyjna (EIS).
Wrażliwy na zmianę masy.
Do elementów przetwornikowych czułych na zmianę masy, które stosowane są w aptasensorach należą między innymi powierzchniowy rezonans plazmonowy (SPR) oraz mikrowaga kwarcowa (QCM).

</doc>
<doc id="5273167" url="https://pl.wikipedia.org/wiki?curid=5273167" title="Eduardo Aguirre">
Eduardo Aguirre

Eduardo Daniel „Mudo” Aguirre Lara (ur. 3 sierpnia 1998 w San Pedro) – meksykański piłkarz występujący na pozycji napastnika, reprezentant Meksyku, od 2019 roku zawodnik Santosu Laguna.

</doc>
<doc id="5273170" url="https://pl.wikipedia.org/wiki?curid=5273170" title="Aviva Blum-Wachs">
Aviva Blum-Wachs

Aviva Blum-Wachs (hebr. אביבה בלום וקס) (ur. 1932 w Warszawie) – izraelska malarka pochodzenia polskiego.
Życiorys.
Urodziła się jako Wiktoria (Wiesia) Blum, była córką Luby Blum-Bielickiej i Abraszy Bluma. Rodzice byli działaczami Bundu, matka była dyplomowaną pielęgniarką i wicedyrektorką Szkoły Pielęgniarstwa przy Szpitalu Starozakonnych, ojciec był z wykształcenia inżynierem, ale zajmował się tworzeniem świeckich szkół żydowskich finansowanych przez Bund. Wiktoria miała brata Aleksandra, rodzina mieszkała w kamienicy przy ulicy Mylnej 9. Po wybuchu II wojny światowej matka prowadziła szkołę pielęgniarską. W 1940 stali się mieszkańcami utworzonego getta. Abrasza Blum przebywał wówczas po aryjskiej stronie, a po brutalnej likwidacji szkoły pielęgniarskiej w styczniu 1943 Luba z dziećmi postanowiła również przedostać się poza teren getta. Przebrała się za wdowę po polskim oficerze i mieszkała po aryjskiej stronie. W maju 1943 Abrasza został zamordowany przez gestapo, wówczas Luba Blum ukryła dzieci na terenie getta (później opuściły je ukryte w ambulansie przewożącym zwłoki). Razem z Wiktorią i Aleksandrem przez dwa miesiące przebywali u znajomej praczki – Aurelii Borkowskiej, z której rodziną pozostał syn, mający fałszywe dokumenty. Wiktoria Blum razem z matką do końca wojny ukrywały się na wsi, Luba pracowała jako niania, Wiktoria chodziła razem z dziećmi do szkoły i do kościoła. W 1944 pracodawców Luby zamordowano, zmuszone do ucieczki zamieszkały w podwarszawskiej Radości, gdzie doczekały wyzwolenia przez nadchodzący front. W 1945 dołączył do nich Aleksander. Centralny Komitet Żydów w Polsce tworzył domy dziecka dla osieroconych żydowskich dzieci, Luba Blum został dyrektorką takiego domu dziecka w Otwocku, który działał do 1949. Wiktoria była członkiem organizacji syjonistycznej Ha-Szomer Ha-Cair, od 1948 uczyła się w szkole średniej w Warszawie, gdzie doświadczała przykrości z powodu swojego pochodzenia. W styczniu 1950 Wiktoria Blum opuściła Polskę i wyemigrowała do Izraela, zmieniła imię na Aviva i zamieszkała w kibucu Ravadim. W 1957 rozpoczęła roczną naukę rysunku w szkole Schwarzmana w Tel Awiwie, od 1958 do 1961 studiowała malarstwo w Instytucie Avni pod kierunkiem Yehezkela Streichmana. W 1965 otrzymała stypendium im. Deborah Davidson i przebywała w kibucu HaArtzi, w tym samym roku rozpoczęła roczny kurs grawerowania artystycznego w Akademii Sztuk Pięknych i Wzornictwa Besaleela w pracowni Tovy Beeri. W 1972 otrzymała stypendium im. Ziby i Yitzhaka Ben Menachemów. Artystka wystawiała swoje prace w Izraelu i innych krajach, w 1989 jej prace pokazano po raz pierwszy w Polsce podczas Wystawy Małych Form Grafiki w Łodzi, kolejny raz wystawiła w Polsce w 1999 w warszawskiej Galerii Zapiecek. W 2000 prezentowała prace w Centrum Kultury Żydowskiej w Krakowie, a w 2002 w Galerii Arsenał w Poznaniu, w 2005 w Galerii Wozownia w Toruniu, w 2007 podczas warszawskiego Festiwalu Singera w Fundacji Pokoju oraz ponownie w poznańskiej Galerii Arsenał. 
Aviva Blum-Wachs tworzy krajobrazy impresjonistyczne, duża część jej prac powstaje etapami, prace czekają na dokończenie latami, część z nich jest przekomponowywana. W wywiadach artystka przyznaje, że żadna z prac nigdy nie jest jej zdaniem ukończona. 

</doc>
<doc id="5273187" url="https://pl.wikipedia.org/wiki?curid=5273187" title="Miasto Aniołów (film 1998)">
Miasto Aniołów (film 1998)



</doc>
<doc id="5273191" url="https://pl.wikipedia.org/wiki?curid=5273191" title="Petite Anse">
Petite Anse

Petite Anse – zatoka (ang. "cove", fr. "anse") Oceanu Atlantyckiego w kanadyjskiej prowincji Nowa Szkocja, w hrabstwie Richmond; nazwa urzędowo zatwierdzona 6 września 1956.

</doc>
<doc id="5273192" url="https://pl.wikipedia.org/wiki?curid=5273192" title="Albert Serra">
Albert Serra

Albert Serra (ur. 9 października 1975 w Banyoles) – hiszpański reżyser, scenarzysta, montażysta i producent filmowy pochodzenia katalońskiego. 
Jego film "Historia mojej śmierci" (2013) zdobył Złotego Lamparta na MFF w Locarno. Obraz opowiadał o spotkaniu Casanovy z hrabią Drakulą w czasie podróży po Transylwanii. W "Śmierci Ludwika XIV" (2016) w tytułowej roli Króla Słońce obsadził legendę francuskiej nowej fali Jean-Pierre'a Léaud. Kolejny film Serry, kontrowersyjny "Liberté" (2019), przyniósł mu Nagrodę Specjalną Jury w sekcji "Un Certain Regard" na 72. MFF w Cannes.

</doc>
<doc id="5273198" url="https://pl.wikipedia.org/wiki?curid=5273198" title="Irena Siła-Nowicka">
Irena Siła-Nowicka

Irena Siła-Nowicka (ur. 30 stycznia 1913) – polska społeczniczka, żona mecenasa Władysława Siła-Nowickiego oraz matka opozycjonistki z okresu PRL Agnieszki Dąbrowskiej.
Życiorys.
Przed II wojną światową studiowała na Uniwersytecie Warszawskim. Na jesieni 1939 poślubiła Władysława Siła-Nowickiego. W trakcie okupacji niemieckiej mieszkała wraz z mężem i córkami w Wylągach (część miasta Kazimierz Dolny). W tym okresie małżeństwo pomagało w ukryciu się, zatrudniało do opieki nad córkami oraz zorganizowało fałszywe dokumenty młodej Żydówce Barbarze Nowak, która dzięki temu wsparciu przeżyła okupację.
25 lutego 2014 uroczystoście przekazała wraz z córkami – archiwum Władysława Siła-Nowickiego do Archiwum Akt Nowych w Warszawie.
Postanowieniem Prezydenta RP Lecha Kaczyńskiego z dnia 7 listopada 2008 o nadaniu orderów otrzymała Krzyż Komandorski Orderu Odrodzenia Polski za "wybitne zasługi w działalności na rzecz przemian demokratycznych w Polsce, za osiągnięcia w podejmowanej z pożytkiem dla kraju pracy zawodowej i społecznej".
W 2021 została laureatką Drzwi Wolności przyznawanych przez Stowarzyszenie Scena Kultury.
W 2022 z okazji 109. urodzin otrzymała list z życzeniami od Prezydenta RP Andrzeja Dudy, a także została odznaczona Medalem Stulecia Odzyskanej Niepodległości.
W fabularyzowanym serialu dokumentalnym pt. "Żołnierze Wyklęci" z 2008 w reż. Joanny Maro w rolę Ireny Siła-Nowickiej wcieliła się Małgorzata Piskorz.
30 stycznia 2023 roku obchodziła 110. urodziny stając się superstulatką i jednocześnie jedną z najstarszych obecnie żyjących ludzi w Polsce. Jest także najstarszą mieszkanką Warszawy.

</doc>
<doc id="5273205" url="https://pl.wikipedia.org/wiki?curid=5273205" title="Iwan Pawłowski (duchowny)">
Iwan Pawłowski (duchowny)

Iwan Danyłowicz Pawłowski (ur. 20 maja 1890 w Sosnowce, zm. 1937) – ukraiński duchowny prawosławny. Ostatni zwierzchnik autokefalicznego Ukraińskiego Kościoła Prawosławnego działającego w ZSRR, sprawujący urząd w latach 1930–1936. Aresztowany, skazany na śmierć i stracony w toku masowych represji wymierzonych w duchowieństwo prawosławne.
Życiorys.
Wczesna działalność.
Ukończył seminarium duchowne w Kijowie. Podczas nauki związał się z ukraińskim ruchem narodowym. W 1914 r. przyjął święcenia kapłańskie i został skierowany do objęcia parafii w Łebedynie. Następnie przeniesiony do parafii w Łyp’jance. W obydwu parafiach głosił kazania w języku ukraińskim, w tym też języku, zamiast tradycyjnego cerkiewnosłowiańskiego, czytał Ewangelię.
Po rewolucji lutowej w 1917 roku opublikował cykl artykułów, w których wzywał do utworzenia autokefalicznej Cerkwi ukraińskiej, która oddzieliłaby się od Rosyjskiego Kościoła Prawosławnego.
Biskup Ukraińskiego Autokefalicznego Kościoła Prawosławnego.
Ukraiński Autokefaliczny Kościół Prawosławny został utworzony na soborze duchowieństwa i świeckich w Kijowie w 1921 r. Na początku 1922 r. Iwan Pawłowski, bez składania ślubów mniszych i zmiany imienia, został wyświęcony na biskupa w Ukraińskiej Cerkwi Autokefalicznej (nieuznawanej za kanoniczną przez żaden lokalny Kościół prawosławny). W grudniu 1922 r. był biskupem tejże Cerkwi działającym w regionie czernihowskim. Opiekował się również świątyniami uznającymi jurysdykcję Cerkwi Autokefalicznej w regionach niżyńskim i głuchowskim.
Władze radzieckie zgodziły się na stworzenie Ukraińskiego Autokefalicznego Kościoła Prawosławnego, ale już kilka lat później zaczęły ograniczać jego działalność i prześladować biskupów. W 1926 r. biskup Iwan Pawłowski został aresztowany i razem z innymi zatrzymanymi hierarchami Cerkwi wywieziono go do Charkowa. Po zwolnieniu z aresztu musiał zobowiązać się do pozostawania w Charkowie. 1 grudnia 1926 r. został biskupem charkowskim w jurysdykcji Cerkwi Autokefalicznej. W 1927 r. powierzono mu również obowiązki przedstawiciela Kościoła w kontaktach z rządem i organem cenzorskim.
W styczniu 1930 r. również pod naciskiem GPU Kościół podjął decyzję o samolikwidacji (biskup Iwan Pawłowski brał udział w soborze, który podejmował tę decyzję). Ogłosił również wymuszoną samokrytykę, określając się mianem organizacji kontrrewolucyjnej, z działaczami nacjonalistycznymi na najważniejszych stanowiskach. Cerkiew „przyznała się” ponadto do współdziałania ze Związkiem Wyzwolenia Ukrainy, fikcyjną ukraińską organizacją antyradziecką, a w rzeczywistości mistyfikacją radzieckich służb specjalnych. Duchowni Kościoła mieli nadal służyć w parafiach, jednak w rzeczywistości krótko po zjeździe zaczęły się ich aresztowania.
Na czele Cerkwi ukraińskiej. Ostatnie lata.
W grudniu 1930 r. z inspiracji władz odbył się zjazd duchowieństwa, który potępił działalność Cerkwi Autokefalicznej, a następnie ogłosił powstanie Ukraińskiego Kościoła Prawosławnego. Zgadzając się na ten zjazd, władze radzieckie zamierzały dowieść, że w ZSRR panuje wolność religijna. Biskup Iwan Pawłowski był w grupie inicjatywnej tworzącej nową strukturę kościelną. Podczas zjazdu, który ogłosił jej utworzenie, został wybrany na zwierzchnika nowego Kościoła z tytułem metropolity charkowskiego i całej Ukrainy. Do maja 1934 r. służył w cerkwi św. Jana Chrzciciela w Charkowie. Po przeniesieniu stolicy Ukraińskiej SRR do Kijowa jego katedrą została cerkiew Zaśnięcia Matki Bożej Pyrohoszczy na kijowskim Padole. Już w grudniu 1934 r. władze zakazały mu służyć w tej świątyni. Soborem katedralnym Ukraińskiego Kościoła Prawosławnego stała się inna cerkiew na Padole – cerkiew św. Mikołaja Prytyska, w której metropolita służył do czerwca 1935 r. Następnie i ona została zamknięta, a duchowny otrzymał zakaz publicznego sprawowania kultu. W 1936 r. Ukraiński Kościół Prawosławny został całkowicie zniszczony.
W maju 1936 r. został aresztowany w Biełgorodzie. W tym i następnym roku NKWD dokonało masowych aresztowań duchowieństwa prawosławnego obydwu działających na Ukrainie jurysdykcji – zarówno duchownych opowiadających się za autokefalią Cerkwi ukraińskiej, jak i uznających zwierzchność Egzarchatu Ukraińskiego Patriarchatu Moskiewskiego. Zamknięte zostały również niemal wszystkie czynne jeszcze cerkwie.
4 grudnia 1937 r. Iwan Pawłowski został uznany za winnego nawoływania do wystąpienia Ukrainy z ZSRR oraz sugerowania, jakoby władza radziecka miała szybko upaść. Zaliczono go również do nieistniejącej w rzeczywistości „faszystowskiej organizacji cerkiewnej”, którą mieli tworzyć biskupi Ukraińskiego Autokefalicznego Kościoła Prawosławnego na czele z jego pierwszym zwierzchnikiem Wasylem Łypkowskim. Został skazany na śmierć i rozstrzelany.
Całkowicie zrehabilitowany.

</doc>
<doc id="5273209" url="https://pl.wikipedia.org/wiki?curid=5273209" title="Konstytucja Filipa Orlika">
Konstytucja Filipa Orlika

Konstytucja Filipa Orlika (inaczej "Konstytucja Benderska"; ukr. Конституція Пилипа Орлика, Пакти і Конституція прав і вольностей Війська Запорозького) – dokument z 1710 roku autorstwa hetmana kozackiego Filipa Orlika, inspirowany m.in. artykułami henrykowskimi. 
W 1708 roku hetman Iwan Mazepa zawarł ugodę z Rzeczpospolitą i Szwecją w celu uniezależnienia się od zwierzchnictwa moskiewskiego. Jednak w wyniku szwedzkiej klęski w bitwie pod Połtawą hetman Mazepa wraz z wojskiem zaporoskim ewakuował się na terytorium Imperium Osmańskiego, gdzie wkrótce zmarł. W rezultacie w Benderach Kozacy wybrali nowego hetmana, którym został dotychczasowy pisarz wojsk zaporoskich Filip Orlik. Efektem ugody między nowym hetmanem, starszyzną i wojskiem był dokument pt. "Pacta et constitutiones legum libertatumque exercitus zaporoviensis", który przeszedł do historii jako "Konstytucja Filipa Orlika" lub "Konstytucja Benderska". 
Dokument ten, składający się z preambuły oraz szesnastu artykułów, mówił o prawie ludności ruskiej do samostanowienia, uniezależnieniu prawosławnej metropolii kijowskiej od Patriarchatu Moskiewskiego i przywróceniu zwierzchnictwa patriarchatu Konstantynopola. Określał także granice przyszłego państwa ze stolicą w Kijowie, których gwarantem miał być król szwedzki, zaś dodatkowo bezpieczeństwo Kozaczyzny miało być wzmocnione sojuszem z Tatarami. Dalsze części dotyczyły ustroju, w tym zakresu władzy Hetmana, Rady Generalnej i Starszyzny Generalnej oraz Sądu Generalnego. Określone zostały również prawa i wolności, podział administracyjny (na "pułki" i "sotnie") oraz podstawowe kwestie dotyczące podatków. Normy ustalone w dokumencie w praktyce nie były realizowane z uwagi na okoliczności międzynarodowe – Kijów wraz z lewobrzeżną Ukrainą pozostawał pod kontrolą cara.

</doc>
<doc id="5273212" url="https://pl.wikipedia.org/wiki?curid=5273212" title="Pomnik „Poległym w Walkach o Wyzwolenie Dąbia”">
Pomnik „Poległym w Walkach o Wyzwolenie Dąbia”



</doc>
<doc id="5273215" url="https://pl.wikipedia.org/wiki?curid=5273215" title="Waele">
Waele

Osoby:
Zobacz też:

</doc>
<doc id="5273216" url="https://pl.wikipedia.org/wiki?curid=5273216" title="Roggenburg (Szwajcaria)">
Roggenburg (Szwajcaria)

Roggenburg (gsw. "Roggeburg"; fr. "Roggenbourg") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Laufen. 31 grudnia 2020 roku liczyła 269 mieszkańców. Jest faktycznie eksklawą kantonu, ponieważ tylko w jednym punkcie teren gminy łączy się z pozostałą częścią kantonu.

</doc>
<doc id="5273217" url="https://pl.wikipedia.org/wiki?curid=5273217" title="Roggeburg">
Roggeburg



</doc>
<doc id="5273218" url="https://pl.wikipedia.org/wiki?curid=5273218" title="Roggenbourg">
Roggenbourg



</doc>
<doc id="5273220" url="https://pl.wikipedia.org/wiki?curid=5273220" title="Blauen (Szwajcaria)">
Blauen (Szwajcaria)

Blauen (gsw. "Blaue") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Laufen. 31 grudnia 2020 roku liczyła 689 mieszkańców. 

</doc>
<doc id="5273221" url="https://pl.wikipedia.org/wiki?curid=5273221" title="Blauen">
Blauen

Niemcy:
Szwajcaria:
Zobacz też:

</doc>
<doc id="5273223" url="https://pl.wikipedia.org/wiki?curid=5273223" title="Franciszek Rychłowski (1878–1949)">
Franciszek Rychłowski (1878–1949)

Franciszek Rychłowski (ur. 20 września 1878 w Łapiguzie, zm. 12 grudnia 1949 w Gdyni) – polski aktor i reżyser teatralny, dyrektor teatrów.
Życiorys.
Pochodził z ziemiańskiej rodziny. Początkowo kształcił się w kierunku technicznym, kończąc szkołę w Baku i otrzymując stanowisko zarządcy kopalni nafty. Przeniósł się do Warszawy, gdzie w latach 1901–1903 uczęszczał do Klasy Dramatycznej przy Warszawskim Towarzystwie Muzycznym. Debiutował w 1903 roku w popisie szkolnym. W kolejnych latach występował w Płocku, Włocławku (1903), Lublinie (1903–1904), Poznaniu (1904–1905), Łodzi (1905–1906, 1910–1911), Warszawie (Teatr Mały, 1906–1907) oraz Wilnie (1907–1909). W 1911 roku w Warszawie, w budynku dawnego teatru Nowa Gwiazda otworzył Teatr Zjednoczony, w którym głównym reżyserem był Aleksander Zelwerowicz. Przedsięwzięcie nie miało jednak powodzenia, wskutek czego zespół jako teatr objazdowy opuścił stolice, występując m.in. w Płocku i Radomiu. Rychłowski w 1912 roku zamieszkał w Kijowie, gdzie do 1918 roku kierował polskimi zespołami teatralnymi. Z prowadzonymi przez siebie teatrem występował m.in. w Winnicy, Kamieńcu Podolskim, Odessie, Moskwie oraz Petersburgu. Po wybuchu I wojny światowej udało mu się ściągnąć do Kijowa wielu znanych aktorów, na czele ze Stefanem Jaraczem i Juliuszem Osterwą.
Po odzyskaniu niepodległości przez Polskę powrócił do kraju. W latach 1918–1920 pracował w Łodzi (Teatr Miejski). Następnie przeniósł się do Wilna, gdzie przebywał do 1930 roku (z przerwą w sezonie 1925/1926, gdy pracował w Grodnie). W Wilnie objął dyrekcję tutejszych teatrów, które prowadził wraz z Zbigniewem Śmiałowskim i Henrykiem Cepnikiem. Kierował teatrami: Letnim, na Pohulance, a w latach 1926–1930 - wileńskim zespołem Reduty w Teatrze Lutnia. Następnie występował w Paryżu (1930–1931) z zespołem Towarzystwa Przyjaciół Sztuk. W 1932 roku grał w warszawskim Teatrze Narodowym, natomiast w 1937 roku powrócił do Wilna, gdzie występował aż do końca II wojny światowej na deskach Teatru Letniego.
Po zakończeniu walk grał w Toruniu (1945–1947), Kielcach (1947–1948), a w sezonie 1948–1949 kierował Teatrem im. Juliusza Osterwy w Gorzowie Wielkopolskim. Następnie przeniósł się do gdyńskiego Teatr Wybrzeże, gdzie zmarł nagle na scenie, podczas próby.
Był mężem Haliny Dunin-Rychłowskiej - aktorki i śpiewaczki (ślub w 1910) oraz ojcem Barbary Rychłowskiej-Kulikowskiej - również aktorki. 
Został pochowany w grobowcu rodzinnym na cmentarzu św. Jerzego w Toruniu. 

</doc>
<doc id="5273225" url="https://pl.wikipedia.org/wiki?curid=5273225" title="Turniej o Srebrny Kask 2020">
Turniej o Srebrny Kask 2020

Turniej o Srebrny Kask 2020 – zawody żużlowe, organizowane przez Polski Związek Motorowy dla zawodników do 21. roku życia.
Finał.
Wyścig dodatkowy o 8. miejsce:
Wyścig dodatkowy o 2. miejsce:

</doc>
<doc id="5273226" url="https://pl.wikipedia.org/wiki?curid=5273226" title="Mistrzostwa Świata w Kajakarstwie 1977">
Mistrzostwa Świata w Kajakarstwie 1977

13. Mistrzostwa świata w kajakarstwie odbyły się w dniach 1–3 września 1977 w Sofii.
Rozegrano 15 konkurencji męskich i 3 kobiece. Mężczyźni startowali w kanadyjkach jedynkach (C-1) i dwójkach (C-2) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. Po raz pierwszy rozegrano wyścig czwórek mężczyzn na dystansie 500 metrów. Począwszy od tych mistrzostw nie rozgrywano sztafety męskiej jedynek 4 × 500 metrów (konkurencję sztafet, ale na dystansie 200 metrów, przywrócono na mistrzostwach w 2009).
Pierwsze miejsce w klasyfikacji medalowej wywalczyli reprezentanci Związku Radzieckiego.

</doc>
<doc id="5273244" url="https://pl.wikipedia.org/wiki?curid=5273244" title="John Wood">
John Wood

Imię i nazwisko John Wood nosili lub noszą m.in.:

</doc>
<doc id="5273245" url="https://pl.wikipedia.org/wiki?curid=5273245" title="Berylany">
Berylany

Berylany, nazwa systematyczna: dioksydoberylany(2−), w systemie Stocka: berylany(II) – nieorganiczne związki chemiczne berylu, sole zawierające anion berylanowy lub diberylanowy .
Skłonność berylu do tworzenia anionów, tak jak i inne jego właściwości, różnią się od właściwości pozostałych metali 2. grupy, co można wyjaśnić bardzo dużą gęstością ładunku w kationie . Znane są przede wszystkim berylany i diberylany metali 1. grupy, a także cięższych metali 2. grupy układu okresowego.
Właściwości.
Berylany tworzą bezbarwne lub białe kryształy, stabilne na powietrzu tylko przy braku wilgoci. W wilgotnym powietrzu lub rozpuszczone w wodzie, berylany hydrolizują, tworząc wodorotlenek berylu i odpowiednią zasadę, np. :
Roztwarzanie berylanów w roztworach zasad prowadzi do otrzymania bardziej trwałych form kompleksowych – hydroksoberylanów:
Przy niewielkim stężeniu roztworu zasady może tworzyć się także forma anionu kompleksowego o wzorze sumarycznym .
Berylany reagują zarówno z mocnymi, jak i słabymi kwasami, tworząc odpowiednie sole berylu lub wodorotlenek:
Podobna reakcja zachodzi w wilgotnym powietrzu w obecności dwutlenku węgla lub siarki, tlenków azotu i innych lotnych tlenków kwasowych:
Otrzymywanie.
Dość wysoka elektroujemność berylu (1,47 w skali Allreda-Rochowa, taka sama jak glinu) oraz niewielki promień walencyjny (102 pm) powodują, że właściwości związków berylu w znacznym stopniu odbiegają od właściwości pozostałych berylowców, a wykazują do związków glinu. Stąd beryl jako jedyny metal bloku s tworzy związki o charakterze amfoterycznym.
Tlenek berylu BeO i wodorotlenek berylu z kwasami dają sole zawierające kation berylowy , a pod wpływem silnych zasad tworzą berylany, które w roztworach wodnych występują jako aniony (oraz ich polimeryczne pochodne typu , zanikające w bardziej alkalicznym środowisku), analogicznie jak i .
Berylany można otrzymać na różne sposoby. Najczęstszym z nich jest wysokotemperaturowa synteza z wykorzystaniem tlenku berylu i tlenku, wodorotlenku czy też węglanu metalu alkalicznego:
Podczas roztwarzania metalicznego berylu, a także jego tlenku lub wodorotlenku, tworzą się tetrahydroksoberylany:
Zatężanie wodnych roztworów berylanów nie prowadzi do uzyskania soli, gdyż wytrąca się wodorotlenek berylu. Berylan sodu i potasu można natomiast uzyskać z roztworów alkoholowych.

</doc>
<doc id="5273247" url="https://pl.wikipedia.org/wiki?curid=5273247" title="Wychodźstwo">
Wychodźstwo



</doc>
<doc id="5273248" url="https://pl.wikipedia.org/wiki?curid=5273248" title="Meżyhiria">
Meżyhiria



</doc>
<doc id="5273255" url="https://pl.wikipedia.org/wiki?curid=5273255" title="Podstawa broni">
Podstawa broni

Podstawa broni – rodzaj urządzenia w której umocowana jest broń.
Jest urządzeniem, które umożliwia najlepsze wykorzystanie jej mocy ognia oraz manewrowości. W zależności od taktycznego przeznaczenia oraz warunków użycia broni rozróżnia się podstawy broni:
Podstawy broni w zależności od rodzaju konstrukcji rozróżnia się trójnożne, kołowe, kołowo-trójnożne, kolumnowe, wieżyczkowe oraz kuliste. 

</doc>
<doc id="5273264" url="https://pl.wikipedia.org/wiki?curid=5273264" title="Pomnik Juliana Marchlewskiego w Łodzi">
Pomnik Juliana Marchlewskiego w Łodzi

Pomnik Juliana Marchlewskiego – pomnik znajdujący się w latach 1964–1991 na Starym Rynku w Łodzi.
Historia.
W 1961 sekretarz Zygmunt Cichy zorganizował konkurs na koncepcję pomnika poświęconego Julianowi Marchlewskiemu. Zdecydowano się go uhonorować w ten sposób m.in. ze względu na fakt, iż pracował jako farbiarz w pobliskiej fabryce Izraela Poznańskiego, przemianowaną później na Zakłady Przemysłu Bawełnianego im. Juliana Marchlewskiego. Do konkursu wpłynęło ponad 50 prac, a główna nagroda wynosiła 35 tys. zł. Konkurs rozstrzygnięto w kwietniu przez komisję mającą w składzie rzeźbiarzy oraz przedstawicieli społeczno-politycznych. Komisja wybrała 2 projekty, nr 32 Julian i nr 49 Alfa. 1 maja 1961 utworzono wystawę zgłoszonych prac.
Koncepcja wybrana do realizacji obejmowała grupę czterech postaci wykonanych z brązu o 4-metrowej wysokości. Byli to: Julian Marchlewski, dwaj robotnicy oraz kobieta trzymająca niemowlę. Marchlewski według koncepcji miał trzymać w prawej ręce książkę, a lewą wskazywać w kierunku centrum Łodzi.
Pomnik wykonano wg projektu Elwiry Zachert-Mazurczykowej i Jerzego Mazurczyka. Monument ze stopu brązu wykonała Spółdzielnia Pracy „Brąz Dekoracyjny” w Warszawie. Pomnik składał się z 22 elementów po ok. 50–100 kg, o łącznej wadze 8 ton. Pomnik zawierał na cokole inskrypcję o treści: "Julianowi Marchlewskiemu, niezłomnemu rewolucjoniście, miasto Łódź i Rodacy".
Pomnik poświęcony Julianowi Marchlewskiemu odsłonięto 30 kwietnia 1964. Został usunięty po transformacji ustrojowej, 18 kwietnia 1991, a następnie trafił do magazynów Zieleni Miejskiej w Łodzi.

</doc>
<doc id="5273266" url="https://pl.wikipedia.org/wiki?curid=5273266" title="Władysław Stanilewicz">
Władysław Stanilewicz

Władysław Stanilewicz (ur. 18 lipca 1923 w Błaszkach, zm. 13 stycznia 2011 w Łodzi) – generał broni, profesor farmacji na .
Życiorys.
Władysław Stanilewicz urodził się w 1923 jako syn Tadeusza Stanilewicza (1890–1940) i jego żony, Teresy z domu Suwalskiej. Rodzina Stanilewiczów zajmowała się aptekarstwem i przybyła do Łodzi na początku lat 30. XX w. Ojciec Władysława Stanilewicza był żołnierzem armii carskiej, walcząc podczas I wojny światowej, a następnie żołnierzem polskim – walczył w wojnie polsko-ukraińskiej i polsko-bolszewickiej. Ukończył również studia na wydziale farmacji Uniwersytecie Jana Kazimierza we Lwowie. W 1932 kupili aptekę przy ul. Pomorskiej 91 w Łodzi, którą prowadzili do 1939, kiedy aptekę zajęli Niemcy, a Tadeusz Stanilewicz został ponownie zmobilizowany. Na froncie dostał się do niewoli rosyjskiej i zginął w Katyniu. Teresa Stanilewicz zmarła w 1943.
Podczas II wojny światowej Władysław Stanilewicz uczestniczył w kampanii wrześniowej. W październiku 1939 w gimnazjum Zgromadzenia Kupców przy ul. prez. G. Narutowicza 64 w Łodzi wraz z kolegami założył organizację „Wyzwolenie”, która podporządkowała się w grudniu 1939 Narodowej Organizacji Wojskowej, w ramach której latem 1940, po wyjeździe pierwszego komendanta grupy – Leonarda Szaciły, Stanilewicz przejął dowodzenie, zostając komendantem w wieku 17 lat. Komórka zajmowała się gromadzeniem uzbrojenia oraz wyrobem granatów. Podczas wojny Stanilewicz został wywieziony do Niemiec, z których powrócił zostając pierwszym zastępcą Komendanta Głównego Polskiej Organizacji Wojskowo-Niepodległościowej „Pogoń”, generała broni Mieczysława Wariwody.
Po zakończeniu wojny studiował na wydziale farmacji Akademii Medycznej w Łodzi oraz odzyskał rodzinną aptekę przy ul. Pomorskiej 91, w której wytwarzał szedyt. Władysław Stanilewicz, wraz z rodzeństwem Anną Stanilewicz i Andrzejem Stanilewiczem oraz Zbigniewem Suwalskim i Stanisławem Lamprechtem, zorganizował akcję „Naczelnik”, w ramach której grupa 11 lutego 1946 o godzinie 22:15 wysadziła wykorzystując szedyt pomnik Wdzięczności Armii Czerwonej znajdujący się w parku im. księcia Józefa Poniatowskiego w Łodzi. 5 grudnia 1950 Władysław Stanilewicz został aresztowany, a następnie skazany na 15 lat więzienia. Więzienie opuścił po 5 latach. W 1971 przeprowadził się do Francji, a w 1976 dołączyła do niego żona – Krystyna oraz synowie – Olgierd i Witold. Na emigracji Stanilewicz pracował jako profesor farmacji w . Rodzina powróciła do Polski na przełomie lat 80. i 90. XX w. Stanilewicz był honorowym prezesem Związku Żołnierzy Podziemnych Sił Zbrojnych oraz redaktorem naczelnym i publicystą kwartalnika „Weteran”.
Władysław Stanilewicz zmarł w Wojewódzkim Specjalistycznym Szpitalu im. dr. Władysława Biegańskiego w Łodzi. Został pochowany 21 stycznia 2011 na cmentarzu Doły w Łodzi. Niedługo przed śmiercią został mianowany generałem broni.

</doc>
<doc id="5273267" url="https://pl.wikipedia.org/wiki?curid=5273267" title="Ndulo">
Ndulo

Cristóvão Segunda Palanga Simão znany jako Ndulo (ur. 6 września 1996 w Lobito) – angolski piłkarz grający na pozycji bramkarza. Od 2020 jest zawodnikiem klubu GD Interclube.
Kariera klubowa.
Swoją karierę piłkarską Ndulo rozpoczął w klubie Académica do Lobito. W 2016 roku zadebiutował w nim w pierwszej lidze angolskiej. W 2018 roku przeszedł do CD Huíla i w 2019 roku zdobył z nim Puchar Angoli. W 2020 roku przeszedł do GD Interclube.
Kariera reprezentacyjna.
W 2019 roku Ndulo został powołany do reprezentacji Angoli na Puchar Narodów Afryki 2019. Na tym turnieju nie rozegrał żadnego meczu.

</doc>
<doc id="5273268" url="https://pl.wikipedia.org/wiki?curid=5273268" title="Rajd Niemiec 1989">
Rajd Niemiec 1989

Rajd Niemiec 1989 (8. ADAC Rallye Deutschland) – 8 edycja rajdu samochodowego Rajd Niemiec rozgrywanego w Niemczech. Rozgrywany był od 20 do 23 lipca 1989 roku. Była to dwudziesta ósma runda Rajdowych Mistrzostw Europy w roku 1989 (rajd miał najwyższy współczynnik - 20) oraz szósta runda Rajdowych Mistrzostw Niemiec.

</doc>
<doc id="5273270" url="https://pl.wikipedia.org/wiki?curid=5273270" title="Model Biota">
Model Biota



</doc>
<doc id="5273271" url="https://pl.wikipedia.org/wiki?curid=5273271" title="Calicovatellus">
Calicovatellus

Calicovatellus – wymarły rodzaj chrząszczy z rodziny pływakowatych i podrodziny Hydroporinae. Obejmuje tylko jeden gatunek, Calicovatellus petrodytes. Żył w miocenie na terenie Ameryki Północnej.
Taksonomia.
Rodzaj i gatunek typowy opisali po raz pierwszy w 2001 roku Kelly B. Miller i Sara H. Lubkin na łamach „Journal of Paleontology”. Opisu dokonano na podstawie skamieniałości znalezionej w Mule Canyon w paśmie Calico Mountains w kalifornijskiej części pustyni Mojave. Pozyskano ją z dolnych warstw Formacji Barstow. Datowana jest na serrawal w środkowym miocenie. Holotyp zdeponowano na Wydziale Nauk Geologicznych Uniwersytetu Kalifornijskiego w Santa Barbara. Nazwa rodzajowa nawiązuje do wspomnianego pasma i należącego do tego samego plemienia rodzaju "Vatellus", natomiast epitet gatunkowy w zlatynizowanej grece oznacza „kamienny nurek”.
Rodzaj ten umieszczany jest wraz z "Vatellus" i "Derovatellus" w plemieniu Vatellini. W tych samych osadach co "Calicovatellus" znalezione zostały liczne skamieniałości larw trzeciego stadium, opisane jako "Schistomerus californense" i klasyfikowane w monotypowym plemieniu Schistomerini. Miller i Lubkin nie wykluczają, że należą one do tego samego gatunku co "C. petrodytes", zwracają jednak uwagę, że znane larwy Vatellini mają charakterystyczne, trójgałęziste nasale, podczas gdy u "S. californense" są one wykształcone w sposób bardziej typowy dla Hydroporinae, nie można jednak mieć pewności, czy u "C. petrodytes" nie reprezentują stanu bardziej plezjomorficznego dla plemienia.
Morfologia.
Chrząszcz o podługowato-jajowatym w zarysie ciele długości około 4,4 mm i szerokości około 2 mm. Głowa i przedplecze były z wierzchu niepunktowane. Wąskie, niemal kwadratowe w zarysie przedplecze było najszersze przed tylnym brzegiem i tam wciąż wyraźnie węższe od pokryw. Krawędzie boczne i kąty tylne przedplecza były zaokrąglone. Tarczka była niewidoczna z zewnątrz. Pokrywy były wydłużone, niemal równoległoboczne, o zaokrąglonym szczycie i niepunktowanej powierzchni. Epipleury również były niepunktowane, na przedzie szerokie i na wysokości pierwszego z widocznych sternitów odwłoka zwężone. Na pokrywach znajdował się wzór z sześciu brązowych przepasek podłużnych. Samo przedpiersie było wąskie i opadające, ale jego wyrostek międzybiodrowy był szeroki, zaopatrzony w pośrodkowe żeberko podłużne i nie sięgał do zapiersia. Szerokość śródpiersia była przeciętna, jego wyrostek lekko pogrubiony, a biodra środkowej pary styczne. Episternity zatułowia wąsko dochodziły do panewek tychże bioder. Zabiodrza były ku przodowi rozszerzone. Linie zabiodrzy miały prawie równoległy przebieg, ku przodowi były lekko rozbieżne.
Paleoekologia.
Z tego samego ogniwa co "Calicovatellus" znane są m.in. skamieniałości chrząszczy z rodzajów "Carpelimus" i "Cybocephalus", ważek z rodzaju "Orthemis", wciornastków z rodzin Melanthripidae i Thripidae, muchówek z rodzajów "Calopsectra", "Culicoides" i "Dasyhelea", pluskwiaków z rodzajów "Miomonalonion" i "Procymophyes", pająków z rodzajów "Argenna" czy roztoczy z rodzaju "Protoarrenurus".
Chrząszcz ten zasiedlał płytkie jezioro o niskiej zawartości tlenu i słabym mieszaniu się wody, na co wskazuje obecność w tych samych osadach płazińców z rzędu Rhabdocoela, wodopójek, małżoraczków oraz larw ochotkowatych i kuczmanowatych. Zbiornik ten był prawdopodobnie słony, o czym świadczy obecność bezpancerzowców, które to wymagają zasolenia na poziomie minimum 3%; jego zasolenie nie mogło jednak przekraczać 14%, o czym świadczy obecność kuczmanowatych. Bezpancerzowce nie tolerują też temperatur poniżej 6 °C ani pH poniżej 6,8. Zbiornik ten przypuszczalnie okresowo wysychał – liczni przedstawiciele fauny byli przystosowani do takich warunków, a w osadach występują liczne ewaporyty, jak np. boracyt i gips. Przepasane pokrywy "Calicovatellus" mogą wskazywać na przystosowanie do częstych na terenach pustynnych zbiorników o podłożu mineralnym, co jest spójne z danymi geologicznymi.

</doc>
<doc id="5273272" url="https://pl.wikipedia.org/wiki?curid=5273272" title="Calicovatellus petrodytes">
Calicovatellus petrodytes



</doc>
<doc id="5273273" url="https://pl.wikipedia.org/wiki?curid=5273273" title="Paízo">
Paízo

Salomão Manuel Troco znany jako Paízo (ur. 10 maja 1992 w Luandzie) – angolski piłkarz grający na pozycji lewego obrońcy. Jest wychowankiem klubu CD Primeiro de Agosto.
Kariera klubowa.
Swoją karierę piłkarską Paízo rozpoczął w klubie Primeiro de Agosto. W 2012 roku zadebiutował w nim w pierwszej lidze angolskiej. Wraz z tym klubem wywalczył cztery tytuły mistrza Angoli w sezonach 2016, 2017, 2018 i 2018/2019, pięć wicemistrzostw w sezonach 2012, 2013, 2015, 2019/2020 i 2021/2022 oraz zdobył Puchar Angoli w sezonie 2018/2019.
Kariera reprezentacyjna.
W reprezentacji Angoli Paízo zadebiutował 16 czerwca 2015 w przegranym 1:2 towarzyskim meczu z Południową Afryką, rozegranym w Lubango. W 2019 roku został powołany na Puchar Narodów Afryki 2019. Na tym turnieju rozegrał jeden mecz grupowy, z Madagaskarem.

</doc>
<doc id="5273295" url="https://pl.wikipedia.org/wiki?curid=5273295" title="Edukacja w Kłodzku">
Edukacja w Kłodzku



</doc>
<doc id="5273298" url="https://pl.wikipedia.org/wiki?curid=5273298" title="Działko wz. 2">
Działko wz. 2



</doc>
<doc id="5273299" url="https://pl.wikipedia.org/wiki?curid=5273299" title="Działko wz. 5">
Działko wz. 5



</doc>
<doc id="5273300" url="https://pl.wikipedia.org/wiki?curid=5273300" title="Działko wz. 99">
Działko wz. 99



</doc>
<doc id="5273301" url="https://pl.wikipedia.org/wiki?curid=5273301" title="Działko wz. 99-1">
Działko wz. 99-1



</doc>
<doc id="5273302" url="https://pl.wikipedia.org/wiki?curid=5273302" title="Działko wz. 99-2">
Działko wz. 99-2



</doc>
<doc id="5273306" url="https://pl.wikipedia.org/wiki?curid=5273306" title="Blaue">
Blaue

Szwajcaria:
Osoby:
Inne:
Zobacz też:

</doc>
<doc id="5273314" url="https://pl.wikipedia.org/wiki?curid=5273314" title="Brabantse Pijl 2022">
Brabantse Pijl 2022

Brabantse Pijl 2022 – 62. edycja wyścigu kolarskiego Brabantse Pijl, która odbyła się 14 kwietnia 2021 na trasie o długości ponad 205 kilometrów biegnącej z miasta Leuven do miejscowości Overijse. Impreza kategorii 1.Pro była częścią UCI ProSeries 2022.
Uczestnicy.
Lista startowa.
Legenda: DNF – nie ukończył, OTL – przekroczył limit czasu, DNS – nie wystartował, DSQ – zdyskwalifikowany.

</doc>
<doc id="5273315" url="https://pl.wikipedia.org/wiki?curid=5273315" title="Szastarka (osada w województwie lubelskim)">
Szastarka (osada w województwie lubelskim)



</doc>
<doc id="5273316" url="https://pl.wikipedia.org/wiki?curid=5273316" title="Szastarka (wieś w województwie lubelskim)">
Szastarka (wieś w województwie lubelskim)



</doc>
<doc id="5273319" url="https://pl.wikipedia.org/wiki?curid=5273319" title="Blinów Pierwszy (kolonia w województwie lubelskim)">
Blinów Pierwszy (kolonia w województwie lubelskim)



</doc>
<doc id="5273320" url="https://pl.wikipedia.org/wiki?curid=5273320" title="Blinów Pierwszy (wieś w województwie lubelskim)">
Blinów Pierwszy (wieś w województwie lubelskim)



</doc>
<doc id="5273322" url="https://pl.wikipedia.org/wiki?curid=5273322" title="22 Korpus Armijny Federacji Rosyjskiej">
22 Korpus Armijny Federacji Rosyjskiej

22 Korpus Armijny Federacji Rosyjskiej ros. 22-й армейский корпус - zgrupowanie wojsk Federacji Rosyjskiej.
Został sformowany jako 22 Korpus Armijny Floty Czarnomorskiej 1 grudnia 2016 w ramach Południowego Okręgu Wojskowego.
Dowódca: generał major Konstantin Kastornow (ros. Константин Георгиевич Касторнов).

</doc>
<doc id="5273324" url="https://pl.wikipedia.org/wiki?curid=5273324" title="Wypychów (województwo lubelskie)">
Wypychów (województwo lubelskie)



</doc>
<doc id="5273325" url="https://pl.wikipedia.org/wiki?curid=5273325" title="Rajd Madery 1989">
Rajd Madery 1989

Rajd Madery 1989 (30. Rali Vinho da Madeira) – 30. edycja rajdu samochodowego Rajd Madery rozgrywanego we Portugalii. Rozgrywany był od 4 do 6 sierpnia 1989 roku. Była to trzydziesta runda Rajdowych Mistrzostw Europy w roku 1989 (rajd miał najwyższy współczynnik - 20) oraz dziewiąta runda Rajdowych Mistrzostw Portugalii.

</doc>
<doc id="5273326" url="https://pl.wikipedia.org/wiki?curid=5273326" title="58 Armia (ZSRR)">
58 Armia (ZSRR)



</doc>
<doc id="5273328" url="https://pl.wikipedia.org/wiki?curid=5273328" title="Wiejski Barok">
Wiejski Barok



</doc>
<doc id="5273331" url="https://pl.wikipedia.org/wiki?curid=5273331" title="8 Armia Ogólnowojskowa">
8 Armia Ogólnowojskowa

8 Armia Ogólnowojskowa, ros. 8-я общевойсковая армия – związek operacyjny Sił Zbrojnych Federacji Rosyjskiej w ramach Południowego Okręgu Wojskowego, utworzona 1 marca 2017.
Wchodząca w skład armii 20 Brygada Zmechanizowana została w 2021 rozwinięta do dywizji.

</doc>
<doc id="5273333" url="https://pl.wikipedia.org/wiki?curid=5273333" title="Góry-Kolonia (kolonia w powiecie puławskim)">
Góry-Kolonia (kolonia w powiecie puławskim)



</doc>
<doc id="5273334" url="https://pl.wikipedia.org/wiki?curid=5273334" title="Góry-Kolonia (gmina Markuszów)">
Góry-Kolonia (gmina Markuszów)



</doc>
<doc id="5273335" url="https://pl.wikipedia.org/wiki?curid=5273335" title="Andrzej Bielawski">
Andrzej Bielawski

Andrzej Bielawski (ur. 17 lutego 1974) – polski samorządowiec, obecny starosta wschowski. Członek Rady ds. Samorządu Terytorialnego, działającej w ramach Narodowej Rady Rozwoju przy Prezydencie Rzeczypospolitej Polskiej. 
Życiorys.
Absolwent Akademii Ekonomicznej (obecnie Uniwersytet Ekonomiczny w Poznaniu). Wieloletni manager w fabryce produkującej specjalistyczne zabudowy samochodów ciężarowych. W latach 2006–2010 radny oraz zastępca przewodniczącego Rady Miejskiej w Szlichtyngowej, pełnił funkcję Przewodniczącego Komisji Budżetowej oraz członka Komisji Gospodarki Komunalnej i Mienia. W latach 2015–2018 zastępca Burmistrza Miasta i Gminy Szlichtyngowa. 
Od 2018 starosta powiatu wschowskiego oraz Radny Rady Powiatu Wschowskiego. Członek Prawa i Sprawiedliwości. W 2021 roku powołany do Rady ds. Samorządu Terytorialnego działającej w ramach Narodowej Rady Rozwoju przy Prezydencie Rzeczypospolitej Polskiej.
Życie prywatne.
Jest żonaty, ma cztery córki.

</doc>
<doc id="5273336" url="https://pl.wikipedia.org/wiki?curid=5273336" title="Góry-Kolonia (Góry)">
Góry-Kolonia (Góry)



</doc>
<doc id="5273337" url="https://pl.wikipedia.org/wiki?curid=5273337" title="Szczawne (województwo podkarpackie)">
Szczawne (województwo podkarpackie)



</doc>
<doc id="5273338" url="https://pl.wikipedia.org/wiki?curid=5273338" title="European Le Mans Series 2016">
European Le Mans Series 2016

European Le Mans Series 2016 – trzynasty sezon serii wyścigowej European Le Mans Series organizowanej przez Automobile Club de l’Ouest (ACO). Rozpoczął się on 16 kwietnia wyścigiem na torze Silverstone, a zakończył się 23 października wyścigiem w Estoril.
Zmiany.
Klasa GTC, korzystająca z aut FIA GT3, została zlikwidowana.
Zespoły LMP2 miały do dyspozycji dwa silniki przez cały sezon.
Lista startowa.
Lista zespołów zgłoszonych na pełny sezon została opublikowana 5 lutego 2016 roku.
Wyniki.
Pogrubienie oznacza zwycięzców wyścigu bez podziału na kategorie.
Klasyfikacje.
Punktacja za poszczególne pozycje:

</doc>
<doc id="5273341" url="https://pl.wikipedia.org/wiki?curid=5273341" title="Zaremba (ujednoznacznienie)">
Zaremba (ujednoznacznienie)



</doc>
<doc id="5273342" url="https://pl.wikipedia.org/wiki?curid=5273342" title="Uniwersytet Alabamy">
Uniwersytet Alabamy



</doc>
<doc id="5273344" url="https://pl.wikipedia.org/wiki?curid=5273344" title="Centralny Ośrodek Oświaty i Postępu w Rolnictwie">
Centralny Ośrodek Oświaty i Postępu w Rolnictwie

Centralny Ośrodek Oświaty i Postępu w Rolnictwie – jednostka organizacyjna Ministra Rolnictwa i Gospodarki Żywnościowej powołana z zadaniem wdrażania i upowszechniania postępu w rolnictwie oraz doskonalenia kadr w rolnictwie i gospodarce żywnościowej.
Centralny Ośrodek Oświaty i Postępu w Rolnictwie funkcjonowała w latach 1985–1991. Siedzibą Centralnego Ośrodka był Brwinów. Pierwszym dyrektorem Centralnego Ośrodka był Ryszard Piluś.
Powstanie Centralnego Ośrodka Oświaty i Postępu w Rolnictwie.
W zarządzeniu z 1985 r. Ministra Rolnictwa i Gospodarki Żywnościowej stwierdzono, że w miejsce Centralnego Ośrodka Doskonalenia Kadr i Upowszechniania Postępu w Rolnictwie zostanie powołany Centralny Ośrodek Oświaty i Postępu w Rolnictwie. Zakres działania Centralnego Ośrodka, w stosunku do poprzednika, został poszerzony o problematykę oświaty rolniczej. W uzasadnieniu wskazywano, że ze względów organizacyjnych siedziba Centralnego Ośrodka powinna być zlokalizowana w miejscowości, która leży w centralnej części kraju. Dyrekcję Centralnego Ośrodka przeniesiono z Poznania do Brwinowa. Przekształconej instytucji nadano status jednostki badawczo-rozwojowej.
Zadania.
Zgodnie ze statutem do zakresu działań Centralnego Ośrodka należało:
Organ doradczy dyrektora Centralnego Ośrodka Oświaty i Postępu w Rolnictwie.
W Centralnym Ośrodku Oświaty i Postępu w Rolnictwie funkcję opiniodawczą i doradczą spełniała Rada Naukowa. Rada składała się z 28 członków i była powoływana przez Ministra Rolnictwa i Gospodarki Żywnościowej na okres pięciu lat.
Zgodnie z ustawą z 1985 r. o jednostkach badawczo-rozwojowych do podstawowych zadań jednostki należało:
Przekształcenie w Centrum Doradztwa i Edukacji w Rolnictwie.
Zarządzenia Ministra Rolnictwa i Gospodarki Żywnościowej z 1991 r. dokonano przekształcenia Centralnego Ośrodka Oświaty i Postępu w Rolnictwie w Centrum Doradztwa i Edukacji w Rolnictwie.

</doc>
<doc id="5273346" url="https://pl.wikipedia.org/wiki?curid=5273346" title="Wiaczesław Orinczuk">
Wiaczesław Orinczuk

Wiaczesław Orinczuk (ukr. В'ячеслав Оринчук, ur. 26 grudnia 1970) – ukraiński lekkoatleta specjalizujący się w biegach płotkarskich. W czasie swojej kariery reprezentował również Związek Socjalistycznych Republik Radzieckich.
Największy sukces w karierze odniósł w 1989 r. w Varaždinie, zdobywając na mistrzostwach Europy juniorów srebrny medal w biegu na 400 metrów przez płotki (uzyskany czas: 50,96).
Złoty medalista mistrzostw Ukrainy w biegu na 400 m ppł (1992).
Rekord życiowy w biegu na 400 metrów przez płotki – 50,49 (23 lipca 1994, Kijów)

</doc>
<doc id="5273349" url="https://pl.wikipedia.org/wiki?curid=5273349" title="49 Armia Ogólnowojskowa (Federacja Rosyjska)">
49 Armia Ogólnowojskowa (Federacja Rosyjska)



</doc>
<doc id="5273350" url="https://pl.wikipedia.org/wiki?curid=5273350" title="Dariusz Ryczkowski">
Dariusz Ryczkowski

 Dariusz Karol Ryczkowski – generał dywizji Wojska Polskiego, szef Inspektoratu Wsparcia Sił Zbrojnych, zastępca dowódcy Połączonego Dowództwa Wsparcia (Joint Support and Enabling Command, JSEC), od 1 czerwca 2021 zastępca dowódcy Połączonego Dowództwa Wsparcia (Joint Support and Enabling Command, JSEC).
Życiorys.
Absolwent Liceum Lotniczego w Dęblinie (1990). 
Przebieg służby wojskowej.
W latach 1990–1995 studiował w Wojskowej Akademii Technicznej w Warszawie na Wydziale Inżynierii, Chemii i Fizyki Technicznej, gdzie uzyskał tytuł magistra inżyniera budownictwa. W 1994 był promowany na pierwszy stopień oficerski podporucznika. Zawodową służbę wojskową rozpoczął w 1995 w 16 batalionie budowy lotnisk w Jarocinie, w którym zajmował stanowiska techniczne i wykonywał zadania związane z modernizacją infrastruktury lotniska. Jednocześnie podjął w WAT i ukończył studia podyplomowe z modernizacji i odbudowy lotnisk. W latach 2001–2010 był starszym specjalistą w Oddziale Infrastruktury Wojskowej i Ochrony Środowiska Dowództwa Sił Powietrznych, gdzie zajmował się infrastrukturą wojskową w jednostkach Sił Powietrznych, m.in. w przystosowywaniu lotnisk w Poznaniu-Krzesinach, Łasku, Powidzu i Dęblinie do eksploatacji samolotów typu F-16, C-130 Hercules i M-346 Bielik. 
W latach 2007–2010 ukończył kursy doskonalące w dziedzinie: uprawnień do sprawowania samodzielnych funkcji w budownictwie bez ograniczeń (2007); resortowych dokumentów normalizacyjnych (2008); doskonalenia językowego w zakresie języka angielskiego na poziomie trzecim (2010). W latach 2010–2012 pełnił służbę w Inspektoracie Wsparcia Sił Zbrojnych w Bydgoszczy, gdzie był szefem między innymi Oddziału Infrastruktury. Od listopada 2012 w stopniu pułkownika sprawował funkcję dyrektora Departamentu Infrastruktury MON. Absolwent Akademii Sztuki Wojennej z 2017 w zakresie podyplomowych studiów polityki obronnej. 
15 sierpnia 2018 postanowieniem prezydenta Rzeczypospolitej Polskiej z 1 sierpnia 2018 awansowany na stopień generała brygady. Akt mianowania odebrał z rąk prezydenta Rzeczypospolitej Polskiej Andrzeja Dudy. 
Z dniem 1 lipca 2019 został wyznaczony na szefa Inspektoratu Wsparcia SZ. 12 listopada 2019 postanowieniem prezydenta RP z dnia 7 listopada 2019 został nominowany na stopień generała dywizji. Akt mianowania wręczył mu prezydent RP Andrzej Duda w Pałacu Prezydenckim. 1 kwietnia 2021 przeszedł do rezerwy kadrowej. 1 czerwca 2021 został desygnowany na stanowisko zastępcy dowódcy Połączonego Dowództwa Wsparcia (Joint Support and Enabling Command, JSEC) w Ulm. 
Ordery, odznaczenia i wyróżnienia.
i inne

</doc>
<doc id="5273356" url="https://pl.wikipedia.org/wiki?curid=5273356" title="Immutable">
Immutable

Immutable – dziewiąty album studyjny szwedzkiej grupy muzycznej Meshuggah, wydany 1 kwietnia 2022 r. nakładem wytwórni Atomic Fire Records.
Utwory "The Abysmal Eye", "Light the Shortening Fuse" oraz "I Am That Thirst" zostały opublikowane jako single przed wydaniem albumu. Teledyski zrealizowano do utworów "The Abysmal Eye" oraz "Broken Cog".

</doc>
<doc id="5273357" url="https://pl.wikipedia.org/wiki?curid=5273357" title="Daniel Blochwitz">
Daniel Blochwitz

Daniel Blochwitz (ur. 29 czerwca 1973) – niemiecki lekkoatleta specjalizujący się w biegach płotkarskich i sprinterskich. W czasie swojej kariery reprezentował również Niemiecką Republikę Demokratyczną.
W 1990 r. wystąpił na mistrzostwach świata juniorów w Płowdiwie, startując w finale sztafety 4 × 400 metrów, w którym reprezentanci NRD zajęli 6. miejsce (uzyskany czas: 3:07,39). Największy sukces w karierze odniósł w 1991 r. w Salonikach, zdobywając na mistrzostwach Europy juniorów brązowy medal w biegu na 400 metrów przez płotki (uzyskany czas: 51,25).
Złoty medalista mistrzostw NRD w biegu na 400 m ppł (1990). Był również brązowym medalistą mistrzostw Niemiec na tym samym dystansie (1996).
Rekord życiowy w biegu na 400 metrów przez płotki – 50,61 (18 maja 1996, Atlanta)

</doc>
<doc id="5273359" url="https://pl.wikipedia.org/wiki?curid=5273359" title="Maltańska łódź patrolowa P29">
Maltańska łódź patrolowa P29



</doc>
<doc id="5273361" url="https://pl.wikipedia.org/wiki?curid=5273361" title="Dynamiczna Chemia Kowalencyjna">
Dynamiczna Chemia Kowalencyjna

Dynamiczna Chemia Kowalencyjna (DCK) – strategia syntezy organicznej stosowana w konstrukcji skomplikowanych chemicznych architektur i związków wielkocząsteczkowych z odrębnych bloków budulcowych. Termin Dynamiczna Chemia Kowalencyjna często mylnie utożsamiany jest z Dynamiczną Chemią Kombinatoryczną, w której zawiera się również Dynamiczna Chemia Niekowalencyjna (Supramolekularna).
Biblioteki związków utworzonych metodami DCK są nazywane Dynamicznymi Bibliotekami Kombinatorycznymi. Historycznie, DCK odgrywała kluczową rolę w rozwoju analizy konformacyjnej, poprzez umożliwienie izomerom konfiguracyjnym pozostanie w równowadze z kwasami lub zasadami.
Założenia.
Głównym założeniem Dynamicznej Chemii Kowalencyjnej jest tworzenie się odwracalnych wiązań w warunkach równowagi termodynamicznej. Dzięki temu, że produkty reakcji tworzą się na skutek kontroli termodynamicznej zamiast kinetycznej, ich stężenie w mieszaninie reakcyjnej zależy jedynie od względnej trwałości ostatecznego produktu. Co więcej, poprzez kontrolę termodynamiczną można otrzymać związki, których synteza kontrolowana kinetycznie jest niemożliwa. Położenie stanu równowagi można kontrolować poprzez parametry zewnętrzne, takie jak:
Stężenie pożądanego produktu można również kontrolować poprzez efekty steryczne lub elektrostatyczne, wywołane przez grupy funkcyjne i heteroatomy występujące w związku, nadające mu odpowiednie właściwości i stabilizujące docelowy związek. Przesunięcie równowagi termodynamicznej można również osiągnąć wprowadzając do reakcji dodatkową porcję substratu lub odbierając tworzący się produkt.
Wiązania chemiczne.
Można wyróżnić dwa główne mechanizmy tworzenia się wiązań chemicznych w DCK:
1) reakcje wymiany pomiędzy jednym reagentem a drugim, na skutek czego powstaje identyczne wiązanie jak wyjściowe (np. tworzenie się mostków disulfidowych)
2) tworzenie się nowych, dynamicznych wiązań poprzez kondensację (np. kondensacja imin) lub reakcje cykloaddycji (np. reakcja Dielsa-Aldera).
Jako wiązania odwracalne najczęściej stosowane w Dynamicznej Chemii Kowalencyjnej można wymienić:
Ważnymi kryteriami w Dynamicznej Chemii Kombinatorycznej podczas wyboru reakcji są: krótki czas tworzenia się wiązań, łagodne warunki reakcji oraz odwracalność tworzącego się wiązania, z jednoczesną łatwością w izolacji pożądanego produktu.
Zastosowania.
Dzięki możliwości sterowania układem poprzez warunki zewnętrzne, Dynamiczna Chemia Kowalencyjna znajduje zastosowanie w tworzeniu inteligentnych, nowoczesnych, responsywnych materiałów. Można do nich zaliczyć złożone architektury molekularne, m.in. zamknięte, połączone niekowalencyjnie makromolekuły (między innymi katenany i rotaksay), molekularne kontenery i kapsuły, a także COFy (Covalent Organic Frameworks). Dotychczas najdłużej stosowana oraz najlepiej zbadana jest synteza polimerów, w której DCK odgrywa znaczącą rolę. W wyniku polimeryzacji z zastosowaniem metod DCK można otrzymać bardziej złożone, a zarazem stabilne termodynamicznie struktury (materiały) względem klasycznych metod. Ponieważ w reakcjach odwracalnych, na których bazuje DCK, tworzą się związki idealnie dopasowane do receptora lub potencjalnego katalizatora, DCK znajduje zastosowanie podczas odkrywania leków, systemów selektywnego ich uwalniania wewnątrz organizmu, poszukiwania ligandów dla biomolekuł oraz w projektowaniu katalizatorów. DCK stosuje się także do konstrukcji sensorów, molekularnych rotorów lub samonaprawiających się materiałów.

</doc>
<doc id="5273363" url="https://pl.wikipedia.org/wiki?curid=5273363" title="Inwazja na Ukrainę (2022)">
Inwazja na Ukrainę (2022)



</doc>
<doc id="5273364" url="https://pl.wikipedia.org/wiki?curid=5273364" title="Dziednawa">
Dziednawa

Dziednawa (, ) – przystanek kolejowy w miejscowości Bobrujsk, w obwodzie mohylewskim, na Białorusi. Położony jest na linii Bobrujsk - Rabkor.

</doc>
<doc id="5273365" url="https://pl.wikipedia.org/wiki?curid=5273365" title="Face (raper)">
Face (raper)

Iwan Timofiejewicz Driomin (ros. Иван Тимофеевич Дрёмин, szerzej znany pod pseudonimem Face, ur. 8 kwietnia 1997 r. w Ufie) – rosyjski raper, zaliczony w 2022 r. do grupy najpopularniejszych rosyjskich raperów.
W dzieciństwie należał do gangu. Zadebiutował w 2015 r. Jego wczesne teksty były nastawione na młodzież, i traktowały o pieniądzach i seksie. W 2018 r. w jego utworach pojawia się poważniejsza tematyka, w tym krytyka polityki. Późniejsze utwory, coraz bardziej krytyczne co do władzy, poruszające m.in. tematy korupcji, spowodowały, że Driomin zaczął narażać się na szykany. Po rosyjskiej inwazji na Ukrainę w 2022 Driomin ją otwarcie skrytykował, po czym w marcu wyemigrował do Polski, obawiając się aresztowania w Rosji.

</doc>
<doc id="5273369" url="https://pl.wikipedia.org/wiki?curid=5273369" title="MKS Karkonosze Sporty Zimowe">
MKS Karkonosze Sporty Zimowe

Międzyszkolny Klub Sportowy "Karkonosze" Sporty Zimowe (MKS Karkonosze Sporty Zimowe) – wielosekcyjny klub sportowy, działający w Jeleniej Górze. Jest to klub o charakterze wyczynowym.

</doc>
<doc id="5273371" url="https://pl.wikipedia.org/wiki?curid=5273371" title="Tuholica (przystanek kolejowy)">
Tuholica (przystanek kolejowy)

Tuholica (, ) – przystanek kolejowy w miejscowości Tuholica, w rejonie bobrujskim, w obwodzie mohylewskim, na Białorusi. Położony jest na linii Bobrujsk - Rabkor.

</doc>
<doc id="5273372" url="https://pl.wikipedia.org/wiki?curid=5273372" title="Satarial">
Satarial

Satarial to rosyjski zespół metalowy. Został opisany jako jedna z ikon rosyjskiej sceny metalowej.
Zespół założył w 1989 roku Andriej „Lord Seth” Shmielev. Nazywał się wówczas „A.M.S.G.” (Ad Maiorum Satan Glorium), a w 1993 roku zmienił nazwę na Satarial.
Jego teledyski i koncerty często zawierają odniesienia do tematów słowiańskich, takich jak pogańskie rytuały, co spotkało się z krytyką ze strony chrześcijańskiego establishmentu. Grupa była bardzo krytyczna wobec rosyjskiego rządu kierowanego przez Władimira Putina, zwłaszcza po inwazji na Krym w 2014 roku, i wprost nazwała rządzących faszystami. W związku z tym zespół otrzymał szereg mandatów i ostatecznie zakaz występów w Rosji. W połączeniu z licznymi groźbami śmierci, jakie otrzymali członkowie, we wrześniu 2021 roku zespół wyemigrował do Polski, gdzie rezyduje i występuje na Dolnym Śląsku.

</doc>
<doc id="5273373" url="https://pl.wikipedia.org/wiki?curid=5273373" title="Dorrit Reventlow">
Dorrit Reventlow

Teodora Aleksiejewna Romanowa, ros. "Феодора Алексеевна Романова", właśc. Dorrit von Reventlow, ros. "Доррит Ревентлов" (ur. 22 kwietnia 1942 w Recife) – duńska tłumaczka, działaczka społeczna; arystokratka (hrabianka); 2014–2016 tytularna księżna korony Rosji jako żona Dymitra Romanowicza Romanowa; członkini rosyjskiej rodziny carskiej na uchodźctwie.
Życiorys.
Wywodzi się ze starego holsztyńskiego rodu hrabiowskiego Revantlowów. Jest drugim dzieckiem i jedyną córką Erika (1903–1944) i Niny Benty z d. Rasmussen (1912–1996); miała starszego brata Jørgena (1941–1949). W 1946 rodzina powróciła do Danii. Uczęszczała do prywatnych szkół w Danii i Szwajcarii, dużo uwagi poświęcając na naukę języków obcych (angielski, portugalski, francuski, włoski i hiszpański, później także rosyjski). W 1976 podjęła pracę tłumaczki w Lizbonie. W 1985 ponownie zamieszkała w Danii, podejmując pracę w biurze podróży w Kopenhadze. Podjęła też działalność na rzecz repatriacji Duńczyków, zamieszkujących Brazylię oraz popularyzacji duńskiej kultury w tym kraju. W 1993 rozpoczęła samodzielną działalność tłumaczki. Zaangażowała się również w działalność mecenatu kultury w Rosji.
Dwukrotnie wychodziła za mąż: w 1961 za Telmo José Coelho de Braganza (1925–1985), z którym ma córkę Marię. W 1991 poznała Dymitra Romanowicza Romanowa (1926–2016), za którego wyszła za mąż 28 lipca 1993 w Kostromie, przyjmując jednocześnie prawosławie wraz z imionami "Teodora Aleksiejewna". Małżeństwo pozostało bezdzietne.

</doc>
<doc id="5273374" url="https://pl.wikipedia.org/wiki?curid=5273374" title="Jakub Menšík">
Jakub Menšík

Jakub Menšík (ur. 1 września 2005) – czeski tenisista.
Kariera tenisowa.
Startując w rozgrywkach juniorów, Jakub Menšík w 2022 roku osiągnął finał Australian Open w grze pojedynczej chłopców. Przegrał w nim 6:7(4), 7:6(6), 5:7 z Brunem Kuzuharą. Podczas notowania 4 kwietnia 2022 został sklasyfikowany na pozycji wicelidera rankingu juniorskiego ITF.
W rankingu gry pojedynczej najwyżej był na 1448. miejscu (11 kwietnia 2022).

</doc>
<doc id="5273378" url="https://pl.wikipedia.org/wiki?curid=5273378" title="Kościół Bożego Ciała w Łomży">
Kościół Bożego Ciała w Łomży

Kościół Bożego Ciała w Łomży – rzymskokatolicki kościół parafialny należący do parafii pod tym samym wezwaniem (dekanat Łomża – św. Michała Archanioła diecezji łomżyńskiej).
Jest o świątynia murowana wzniesiona w latach 1990–2008 dzięki staraniom księdza proboszcza Ferdynanda Gryszki. Kościół powstał jako wotum wdzięczności za dar III pielgrzymki do ojczyzny Ojca Świętego Jana Pawła II, w czasie której zakończono II Krajowy Kongres Eucharystyczny. W dniu 3 czerwca 1995 roku biskup Juliusz Paetz wmurował pod budującą się świątynię kamień węgielny poświęcony przez Ojca Świętego Jana Pawła II w Łomży w czasie IV pielgrzymki do ojczyzny. 18 września 2008 roku biskup łomżyński Stanisław Stefanek z towarzyszeniem biskupa pomocniczego Tadeusza Bronakowskiego i biskupa seniora Tadeusza Zawistowskiego poświęcił kościół. 18 sierpnia 2020 roku biskup łomżyński Janusz Stepnowski dokonał poświęcenia nowego ołtarza posoborowego.

</doc>
<doc id="5273379" url="https://pl.wikipedia.org/wiki?curid=5273379" title="Mina wz. 97 I-Go">
Mina wz. 97 I-Go



</doc>
<doc id="5273380" url="https://pl.wikipedia.org/wiki?curid=5273380" title="Jakub Mensik">
Jakub Mensik



</doc>
<doc id="5273389" url="https://pl.wikipedia.org/wiki?curid=5273389" title="Dragons Rioting">
Dragons Rioting

 – manga autorstwa Tsuyoshiego Watanabe, publikowana od listopada 2012 do stycznia 2017 na łamach magazynu „Gekkan Dragon Age” wydawnictwa Fujimi Shobō.
W Stanach Zjednoczonych seria została wydana przez Yen Press, zaś w Polsce przez Waneko.
Fabuła.
W wieku sześciu lat u Rintaro zostaje zdiagnozowany syndrom hentai, choroba, która może go zabić, jeśli będzie pobudzony seksualnie. Aby go uratować i zapewnić mu możliwie normalne życie, jego ojciec przez dziesięć lat uczy go w górach, jak kontrolować swoje ciało i umysł. Kiedy kończy 16 lat, postanawia zapisać się do liceum Nangokuren, które według niego jest największą szkołą dla chłopców w kraju. W rzeczywistości jest to największa szkoła dla dziewcząt, która właśnie stała się koedukacyjna. Rintaro postrzega przeniesienie się do innej szkoły jako swoją misję, ale na nieszczęście dla niego, wpadł w oko trzem „smoczycom”, przywódczyniom trzech największych frakcji w szkole.
Publikacja serii.
Pierwszy rozdział mangi ukazał się 9 listopada 2012 w magazynie „Gekkan Dragon Age”. Następnie wydawnictwo Fujimi Shobō rozpoczęło zbieranie rozdziałów do wydań w formacie tankōbon, których pierwszy tom ukazał się 9 maja 2013 roku. Dziewiąty, a zarazem ostatni tom został wydany 7 stycznia 2017. 
W Polsce manga została wydana nakładem wydawnictwa Waneko. 
Odbiór.
Nick Smith z "ICv2" nie był pod wrażeniem serii, nazywając ją rozczarowującym krokiem w dół w jakości Yen Press. Dał pierwszemu tomowi dwie gwiazdki na pięć, nazywając go dziwnie nieśmieszną komedią haremową o szkolnych sztukach walki. Uznał, że fanserwis jest przesadny, mimo prób bycia autoreferencyjnie humorystycznym, i stwierdził, że jedynymi odbiorcami serii będą „czytelnicy, którzy chcą popatrzeć na przerysowane, hiper-seksualne licealistki”.
Richard Gutierrez z "The Fandom Post" był o wiele bardziej przychylny mandze, przyznając jej ocenę A+. Napisał, że „Tsuyoshi Watanabe wykonał mistrzowską pracę, łącząc w komiczny sposób cierpienie Rintaro, dynamiczne walki i seksowne piękności tworząc wspaniałą historię o wytrwałości w atmosferze haremu”. Komentując fanserwis, napisał, że „przeciętny męski czytelnik będzie oczywiście gapił się na fanserwis rozsiany po stronach, ale szkoda, jeśli przeoczysz silne role kobiece” i zakwestionował decyzję Yen Press o ocenie serii jako „dojrzałej” ze względu na ten element, uważając, że jest on mniej szkodliwy niż gore w seriach, które otrzymały niższą ocenę. Na zakończenie dodał, że „"Dragons Rioting" staje się wspaniałą opowieścią o cierpieniu i przyjaźni, która, mam nadzieję, w niedalekiej przyszłości przerodzi się w kompletną serię”.

</doc>
<doc id="5273408" url="https://pl.wikipedia.org/wiki?curid=5273408" title="Krasny Brod (stacja kolejowa)">
Krasny Brod (stacja kolejowa)

Krasny Brod (, ) – stacja kolejowa w miejscowości Krasny Brod, w rejonie bobrujskim, w obwodzie mohylewskim, na Białorusi. Położona jest na linii Bobrujsk - Rabkor.

</doc>
<doc id="5273409" url="https://pl.wikipedia.org/wiki?curid=5273409" title="Hans Aasen">
Hans Aasen

Hans Aasen (ur. 1557 w Tännäs, zm. 1673 w Røros) był rolnikiem i myśliwym pochodzenia Norweskiego.
Życiorys.
Urodził się na farmie w aneksie Tännäs, która w tamtym czasie należała do Norwegii. Hans był najmłodszym z trzech synów swego ojca, więc po odziedziczeniu majątku przez starszych braci udał się do Trondheim, by tam zarobić na życie. Około roku 1600 dotarł na tereny dzisiejszego Røros, gdzie postanowił się osiedlić z powodów bujnych lasów i rzek bogatych w ryby. Hansa kilka krotnie odwiedzał górnik Lorentz Lossius, który przekazał myśliwemu kilka próbek rudy miedzi, wiedząc, że ten poluje w lasach i górach. Według legędy Hans w czasie polowania w górach Storvola natknął się na grupę reniferów. Kiedy upolował jednego renifera reszta grupy zaczęła uciekać, wtedy myśliwy spostrzegł połysk na kamieniu, który zdrapały renifery kopytami w czasie ucieczki. Aasen spostrzegł, że ruda jest czystsza, niż próbki, które przekazał mu Lossius.
W 1644 roku Aasen pokazał złoża rudy Lossius. W 1645 roku Lossius uznał się za pierwszego odkrywcę złoża rudy, pomijając Aasena. Hans początkowo nie czerpał żadnych korzyści ze swojego znaleziska do czasu, kiedy zainteresował się nim drugi właściciel dopiero co powstałej kopalni w Røros. Drugim właścicielem kopalni był Joachim Irgens, który dzięki dużym wpływom przekonał władze, że pierwotnym odkrywcę złóż miedzi jest, Aasena od którego odkupił jego udziały za śmiesznie niską kwotę. Hans Aasen zmarł, mając ponad 100 lat i zostawił po sobie dwóch synów.

</doc>
<doc id="5273410" url="https://pl.wikipedia.org/wiki?curid=5273410" title="Michail Perwolarakis">
Michail Perwolarakis

Michail Perwolarakis, (ur. 6 czerwca 1996 w Limassolu) – grecki tenisista, do 2018 roku reprezentujący Cypr.
Kariera tenisowa.
Jako junior startował dla reprezentacji Cypru. W latach 2015–2018 reprezentował University of Portland, na którym ukończył psychologię z tytułem licencjata. W 2017 i 2018 roku zdobył tytuł gracza roku West Coast Conference.
Sezony 2019–2021 kończył jako drugi najwyżej sklasyfikowany Grek w rankingu singlowym ATP (za Stefanosem Tsitsipasem).
We wrześniu 2019 zadebiutował w reprezentacji Grecji w Pucharze Davisa. W latach 2020–2022 razem z drużyną brał udział w turnieju ATP Cup.
W rankingu gry pojedynczej Perwolarakis najwyżej był na 366. miejscu (10 stycznia 2022), a w klasyfikacji gry podwójnej na 222. pozycji (4 kwietnia 2022).

</doc>
<doc id="5273411" url="https://pl.wikipedia.org/wiki?curid=5273411" title="Michail Pervolarakis">
Michail Pervolarakis



</doc>
<doc id="5273413" url="https://pl.wikipedia.org/wiki?curid=5273413" title="Reakcja Jaffego">
Reakcja Jaffego

Reakcja Jaffego – metoda kolorymetrycznego oznaczania kreatyniny w płynach ustrojowych, wykorzystywana w laboratoriach klinicznych.
Barwna reakcja kreatyniny z kwasem pikrynowym (2,3,6-trinitrofenolem) w środowisku alkalicznym została opisana przez Maxa Jaffego w 1886 roku w pracy zatytułowanej "". W 1914 roku Otto Folin i J.L. Morris opracowali metodę oznaczania kreatyniny z wykorzystaniem reakcji Jaffego w moczu, a w 1919 roku Folin i Hsien Wu w odbiałczonej krwi. Metoda Jaffego polega na reakcji kreatyniny z kwasem pikrynowym (2,3,6-trinitrofenolem) w środowisku alkalicznym. Struktura pomarańczowoczerwonego produktu reakcji była przedmiotem wielu badań. W 1975 roku Anthony R. Butler wykazał, że powstającym barwnym związkiem jest tzw. kompleks Janovsky’ego, którego stężenie można określić mierząc absorbancję przy 483 nm. Stężenie kreatyniny w próbce określa się mierząc absorbancję po reakcji. Reakcja Jaffego, po udoskonaleniech, pozostała ważną metodą analityczną oznaczania kreatyniny w próbkach fizjologicznych. Została opracowana także jej wersja zminiaturyzowana, przeprowadzana na papierku analitycznym, z określaniem stężenia kreatyniny na podstawie pomiaru intensywności RGB powstałego kompleksu Janovsky’ego za pomocą kamery CMOS.
Interferencje.
Już sam Jaffe w swojej pracy zauważył, że kreatynina nie jest jedynym związkiem, który tworzy pomarańczowy kompleks w reakcji z kwasem pikrynowym, a podobny efekt jest obserwowany także w obecności acetonu czy glukozy. Obecnie za związki znacząco wpływające na oznaczone stężenie kreatyniny metodą Jaffé uważa się białka, bilirubinę, glukozę, kwas askorbinowy, acetooctany czy antybiotyki z grupy cefalosporyn, a całkowita liczba znanych interferentów sięga 200. W konsekwencji, w porównaniu z innymi metodami, procedura Jaffé zawyża uzyskiwane wyniki średnio o około 27 μmol/l.
Pomiar dyskryminacyjny.
Sposobem minimalizacji interferencji w metodzie Jaffego stosowanym w rutynowej analizie klinicznej jest pomiar dyskryminacyjny, zwany niekiedy kinetycznym lub dwupunktowym. Taki tryb pomiaru zastosowany do reakcji Jaffego został opisany przez Fabiny i Ertingshausena. Jako sygnał analityczny zamiast absorbancji została wykorzystana różnica absorbancji zmierzonej między 20 a 80 sekundą reakcji dla długości fali 520 nm. W ten sposób eliminuje się wpływ związków reagujących z kwasem pikrynowym z inną kinetyką niż kreatynina, na przykład bilirubiny.

</doc>
<doc id="5273414" url="https://pl.wikipedia.org/wiki?curid=5273414" title="Nakolanek">
Nakolanek

Nakolanek (nakolannik) – część zbroi (najczęściej płytowej) służąca do ochrony kolana. Nakolanek wchodził w skład bigwantów.

</doc>
<doc id="5273415" url="https://pl.wikipedia.org/wiki?curid=5273415" title="Polana Rogoźniczańska">
Polana Rogoźniczańska

Polana Rogoźniczańska – śródleśna polana na północny zachód od Kir, należąca do Tatrzańskiego Parku Narodowego.
Polana znajduje się na wysokości ok. 910 m n.p.m. Zlokalizowana jest między Polaną Biały Potok a Kirową Wodą. Stanowi własność Tatrzańskiego Parku Narodowego, który urządził na niej obozowisko turystyczne w 1961 roku. Sąsiadujący las należał do mieszkańców Starego Bystrego, nazywanego Rogoźnikiem. Stąd zapewne nazwa polany.
W miesiącach letnich od końca czerwca do końca sierpnia Polski Związek Alpinizmu uruchamia na Polanie Rogoźniczańskiej obozowisko dla wspinaczy udających się w Tatry Zachodnie ze zniżkami w opłatach za noclegi dla osób, które ukończyły kurs taternicki lub uzyskały kartę taternika bądź też kartę taternika jaskiniowego.

</doc>
<doc id="5273419" url="https://pl.wikipedia.org/wiki?curid=5273419" title="Rajd ELPA 1989">
Rajd ELPA 1989

Rajd Elpa 1989 (14. Elpa Rally Halkidiki) – 14. edycja rajdu samochodowego Rajd Elpa rozgrywanego w Grecji. Rozgrywany był od 28 do 31 sierpnia 1989 roku. Była to trzydziesta druga runda Rajdowych Mistrzostw Europy w roku 1989 (rajd miał najwyższy współczynnik - 20) i czwarta runda Rajdowych Mistrzostw Grecji. Składał się z 22 odcinków specjalnych.

</doc>
<doc id="5273420" url="https://pl.wikipedia.org/wiki?curid=5273420" title="Rajd Elpa 1989">
Rajd Elpa 1989



</doc>
<doc id="5273422" url="https://pl.wikipedia.org/wiki?curid=5273422" title="Beata Irena Kuziemska">
Beata Irena Kuziemska



</doc>
<doc id="5273423" url="https://pl.wikipedia.org/wiki?curid=5273423" title="Marek Janusz Gugała">
Marek Janusz Gugała



</doc>
<doc id="5273424" url="https://pl.wikipedia.org/wiki?curid=5273424" title="Marzena Ewa Stańska">
Marzena Ewa Stańska



</doc>
<doc id="5273425" url="https://pl.wikipedia.org/wiki?curid=5273425" title="Cezary Andrzej Tkaczuk">
Cezary Andrzej Tkaczuk



</doc>
<doc id="5273429" url="https://pl.wikipedia.org/wiki?curid=5273429" title="Taszka (zbroja)">
Taszka (zbroja)

Taszka – część zbroi płytowej w formie niewielkiej metalowej płyty chroniącej górną część uda. Taszki stosowano w parach (po jednej dla każdej nogi), przypinając je do dolnej części fartucha (mocowanego z kolei do kirysu). 

</doc>
<doc id="5273435" url="https://pl.wikipedia.org/wiki?curid=5273435" title="TEMPO">
TEMPO

TEMPO, (2,2,6,6-tetrametylopiperydyn-1-ylo)oksyl – organiczny związek chemiczny z grupy stabilnych rodników nitroksylowych (SNRs, z ), które charakteryzuje obecność nitroksylowej grupy funkcyjnej (N−O), w której wolny rodnik jest umiejscowiony na atomie tlenu. Ma postać krystalicznego proszku o pomarańczowoczerwonym zabarwieniu. TEMPO zostało odkryte przez O.L. Lebiediewa i S.N. Kazarnowskiego w 1960 roku. TEMPO jest wykorzystywane w chemii oraz biochemii, między innymi jako znacznik spinowy w spektroskopii elektronowego rezonansu paramagnetycznego (EPR), jako reagent w syntezie organicznej (organokatalizator) oraz jako mediator w kontrolowanej polimeryzacji rodnikowej (NMRP).
Synteza.
Znanych jest wiele metod otrzymywania rodnika TEMPO. Większość z nich opiera się na syntezie 2,2,6,6-tetrametylopiperydyny, a następnie utlenienia jej do TEMPO za pomocą specyficznych utleniaczy. Jedna z metod zaczyna się od reakcji addycji nukleofilowej (1,4-addycja do układu sprzężonego) amoniaku do diizopropylidenoacetonu (tzw. "foronu"). Uzyskany produkt pośredni jest redukowany w reakcji Wolffa-Kiżnera do 2,2,6,6-tetrametylopiperydyny (najpierw reakcja z hydrazyną, prowadząca do hydrazonu "in situ", a następnie usunięcie grupy za pomocą zasady lub przez ogrzanie). W ostatnim etapie endocykliczną grupę aminową utlenia się do aminoksylu () za pomocą np. nadtlenku wodoru w obecności wolframianu sodu.
Budowa i stabilność.
TEMPO w warunkach standardowych jest pomarańczowoczerwonym krystalicznym ciałem stałym, które bardzo łatwo sublimuje. Trwałość TEMPO wynika z szeregu efektów stabilizujących jego strukturę. Najważniejszym czynnikiem jest występowanie rezonansu chemicznego pomiędzy atomami tlenu i azotu, wynikającym z istnienia niewiążących elektronów na atomie azotu, czyli powstania dodatkowego wiązania typu "2c3e" (z – wiązanie 2-centrowe 3-elektronowe) oraz hiperkoniugacji. Dodatkowym czynnikiem jest efekt steryczny wynikający z obecności czterech grup metylowych w sąsiedztwie grupy aminoksylowej. Grupy metylowe uniemożliwiają tworzenie się podwójnego wiązania pomiędzy atomem azotu a sąsiadującymi atomami węgla. Taka zawada steryczna znacząco ogranicza dostęp do niesparowanego elektronu, co uniemożliwia zajście reakcji rekombinacji i dysmutacji (dysproporcjonacji) między dwoma rodnikami nitroksylowymi. W wyniku dysmutacji nitroksydy przekształcają się w odpowiednią "N"-hydroksyloaminę oraz odpowiedni nitron. Struktura rodnika TEMPO została potwierdzona eksperymentalnie za pomocą rentgenografii strukturalnej. Długość wiązania N−O wynosi 1,284 Å.
Zastosowanie.
TEMPO jako organokatalizator.
Stabilne rodniki nitroksylowe (pochodne TEMPO) znalazły szereg zastosowań, przede wszystkim jako organokatalizatory. Utlenianie pierwszo- i drugorzędowych alkoholi do odpowiednich aldehydów, ketonów czy kwasów karboksylowych jest jedną z fundamentalnych transformacji w chemii organicznej. Znanych jest wiele agresywnych utleniaczy takich jak odczynnik Jonesa (roztwór trójtlenku chromu w rozcieńczonym kwasie siarkowym i acetonie), czy PCC (z – chlorochromian pirydyny, odczynnik Corey’a). Takie związki chemiczne są jednak nieselektywne, utleniają wszystkie dostępne grupy funkcyjne, w rezultacie prowadząc do mieszaniny produktów. Dlatego też jako alternatywa w stosunku do tych odczynników, stabilne rodniki nitroksylowe znalazły szerokie zastosowanie jako katalizatory tych transformacji.
Utlenianie alkoholi katalizowane przez TEMPO zachodzi najczęściej poprzez sól oksoamoniową. Związek ten powstaje "in situ" w mieszaninie reakcyjnej pod wpływem utleniania TEMPO za pomocą właściwego utleniacza np. podchlorynu lub podbrominu sodu, albo związków jodu wykazujących właściwości utleniające, takich jak PIDA (z – I,I-dioctan jodobenzenu) lub PIFA (z – I,I-bis(trifluorooctan) jodobenzenu). Rodniki nitroksylowe mogą być stosowane w reakcjach utlenienia w ilościach katalitycznych. Pierwszym etapem takiego cyklu katalitycznego jest zwykle nukleofilowy atak atomu tlenu grupy hydroksylowej alkoholu na elektrofilowy atom azotu soli oksoamoniowej. Następnie w wyniku przegrupowania [2,3]-sigmatropowego uwalniany jest odpowiedni związek karbonylowy (aldehyd lub keton) i tworzy się hydroksyloamina. jest ona utleniana następnie do soli oksoamoniowej, co zamyka cykl katalityczny.
Ze względu na znaczną zawadę steryczną związaną z atakiem nukleofilowym alkoholu na sól oksoamoniową, alkohole pierwszorzędowe ulegają utlenianiu katalizowanym przez TEMPO dużo szybciej od alkoholi drugorzędowych. Pozwala to na przeprowadzanie chemoselektywnych transformacji pierwszorzędowych alkoholi w obecności alkoholi drugorzędowych. Selektywność TEMPO w reakcji utleniania grup hydroksylowych została wykorzystana przez Danishefsky’ego i współpracowników w ostatnim etapie totalnej syntezy naturalnego diterpenoidu, . W ostatnim etapie syntezy wcześniej otrzymany acetal odbezpieczony został za pomocą "para"-toluenosulfonianu pirydyny (PPTS, z ), a następnie otrzymany pośredni diol utleniono chemoselektywnie do aldehydu za pomocą TEMPO w obecności PIDA, otrzymując "guanacastepene A" z wydajnością 65%.
Utlenianie alkoholi drugorzędowych z wykorzystaniem chiralnych katalizatorów typu TEMPO może zostać przeprowadzone w sposób enancjoselektywny, wykorzystując enancjomerów alkoholi drugorzędowych (wykorzystywana jest różnica w szybkościach utleniania poszczególnych enancjomerów). Tanaka i współpracownicy pokazali, że podczas utleniania mieszaniny racemicznej drugorzędowych chiralnych alkoholi benzylowych za pomocą chiralnego analogu TEMPO opartego na szkielecie jeden enancjomer ulega utlenianiu do odpowiedniego ketonu szybciej niż drugi, umożliwiając wyizolowanie nieprzereagowanego alkoholu z nadmiarem enancjomerycznym do 91%.
TEMPO jako mediator polimeryzacji.
Rodnik TEMPO może być stosowany jako mediator polimeryzacji. Jako inicjatory polimeryzacji mogą być wówczas używane alkoksyaminowe pochodne TEMPO. W podwyższonej temperaturze wiązanie C−O ulega homolitycznemu rozpadowi tworząc TEMPO i odpowiedni rodnik, który inicjuje polimeryzację. Największy wpływ na polidyspersyjność końcowego produktu (polimeru), a co za tym idzie jego właściwości, ma szybkość reakcji wzrostu łańcucha ("k"p). Kinetyka tego procesu jest kontrolowana za pomocą rodnika TEMPO w medium reakcyjnym, który może rekombinować z terminalnym rodnikiem łańcucha o szybkości "k"c. Duża szybkość reakcji rekombinacji ("k"c) i mała wartość stałej szybkości dysocjacji "k"h prowadzi do zmniejszenia stężenia makrorodnika, a w konsekwencji do spowolnienia szybkości procesu, co pozwala na otrzymanie polimerów o niskiej polidyspersyjności.

</doc>
<doc id="5273437" url="https://pl.wikipedia.org/wiki?curid=5273437" title="Faszyzm rosyjski">
Faszyzm rosyjski

Faszyzm rosyjski (również raszyzm) – według niektórych, ideologia polityczna i praktyka społeczna rządzącego reżimu Federacji Rosyjskiej w XXI wieku. Jest to również termin używany na Ukrainie w celu określenia obecnego rosyjskiego reżimu politycznego i zwolenników rosyjskiej agresji militarnej.
Historia.
Wśród wielu radykalnych ruchów nacjonalistycznych lat 90. w Rosji znajduje się skrajnie prawicowa, faszystowska Ludowa Partia Narodowa Rosji (PNP), założona w 1994 roku przez Aleksandra Iwanowa-Suchariewskiego, wykształconego reżysera filmowego, i Aleksieja Szyropajewa, inspirowanego faszyzmem. Ruchy prawosławne i kozackie szerzyły specyficzną ideologię (). Ta ideologia była połączeniem populizmu, antysemickiego mistycyzmu, narodowej ekologii, prawosławia i nostalgii za carem. Partia liczyła zaledwie kilka tysięcy członków, ale historycznie wpłynęła na scenę pozaparlamentarną w Rosji poprzez znane gazety „Ja Ruskij” (Jestem Rosjaninem), „Dziedzictwo Przodków” i „Era Rossii”. Wkrótce partia popadła w kłopoty z prawem za podżeganie do nienawiści etnicznej, gazeta „Ja Ruskij” została ostatecznie zakazana w 1999 roku, a Iwanow-Suchariewski został skazany na kilka miesięcy więzienia, ale po zwolnieniu pozostał ważną postacią w kręgach bliskich pisarzom rosyjskim przez długi czas i kontynuował swoją działalność.
Alexander J. Motyl jest jednym z zachodnich politologów i historyków zajmujących się badaniem rosyjskiego faszyzmu. Timothy Snyder uważa, że Putin i jego reżim znajdują się pod bezpośrednim wpływem proroka rosyjskiego faszyzmu – Iwana Iljina. Władisław Inoziemcew, rosyjski badacz, uważa, że Rosja jest państwem faszystowskim we wczesnym stadium, tym samym twierdząc, że obecny rosyjski reżim polityczny jest faszystowski. Tomasz Kamusella, polski uczony badający nacjonalizm i pochodzenie etniczne, oraz Alister Heath, dziennikarz The Daily Telegraph, nazywają obecny autorytarny rosyjski reżim polityczny faszyzmem Putina. Maria Sniegowaja uważa, że Rosja kierowana przez Putina jest reżimem faszystowskim.
Raszyzm.
Ukraińcy faszyzm rosyjski określają jako . Terminy te są coraz częściej używane wśród elit wojskowych i politycznych Ukrainy, a także przez dziennikarzy, influencerów, blogerów itp. Na przykład sekretarz Rady Bezpieczeństwa Narodowego i Obrony Ołeksij Daniłow opowiada się za używaniem tego słowa w znaczeniu rosyjsko-putinowskiego faszyzmu, aby opisać rosyjską agresję na Ukrainę. Stwierdził też, że rosyjski faszyzm jest znacznie gorszy niż tradycyjny faszyzm: 
Aleksandr Dugin w swojej książce, krytykowanej za granicą Rosji jako faszystowską, "Podstawy geopolityki: geopolityczna przyszłość Rosji", która wywarła znaczący wpływ na rosyjskie elity wojskowe, policyjne i polityki zagranicznej przekonywał, że Ukraina powinna zostać zaanektowana przez Rosję, ponieważ „Ukraina jako państwo nie ma żadnego znaczenia geopolitycznego, żadnego szczególnego znaczenia kulturowego ani uniwersalnego, nie ma unikalności geograficznej, nie ma wyłączności etnicznej, jej pewne ambicje terytorialne stanowią ogromne zagrożenie dla całej Eurazji i bez rozwiązania problemu ukraińskiego ogólnie nie ma sensu mówić o polityce kontynentalnej. Ukraina nie powinna pozostać niezależna, chyba że jest to kordon sanitarny, co byłoby niedopuszczalne”. Książka mogła mieć wpływ na politykę zagraniczną Władimira Putina, która ostatecznie doprowadziła do rosyjskiej inwazji na Ukrainę w 2022 roku.
Podczas inwazji Rosji na Ukrainę, kiedy wyszły na jaw ofiary masakr w obwodzie kijowskim, na stronie rosyjskiej państwowej agencji informacyjnej RIA Nowosti ukazał się artykuł „” uzasadniający ludobójstwo Ukraińców, który wzywał do represji, deukrainizacji, deeuropeizacji i etnocydu narodu ukraińskiego. Zdaniem eksperta od spraw rosyjskich z Oksfordu Samuela Ramaniego, artykuł „reprezentuje mainstreamowe myślenie Kremla”. Według Euractiv, Siergiejew jest „jednym z ideologów współczesnego rosyjskiego faszyzmu”. Szef łotewskiego MSZ Edgars Rinkēvičs nazwał artykuł „zwykłym faszyzmem”.
Funkcje i cechy.
Ukraiński historyk Kyryło Hałuszko, który bada fenomen faszyzmu, stwierdza, że rosyjski faszyzm ma następujące cechy:
Według Hałuszki rosyjski faszyzm ma również głębokie korzenie w historii Rosji, w szczególności w historii Moskwy, Imperium Rosyjskiego i Związku Radzieckiego; rosyjski faszyzm, zdaniem Hałuszki, był najbardziej widoczny za rządów Putina w ciągu ostatnich 20 lat. Hałuszko twierdzi, że rosyjski faszyzm jest nieodłącznym elementem kultury rosyjskiej, więc historycy i badacze śledzą korzenie rosyjskiego faszyzmu w historii i kulturze Rosji.
Inny ukraiński historyk Władłen Marajew twierdzi, że nazizm, faszyzm, stalinizm i rosyjski faszyzm są w rzeczywistości tym samym. Według historyka najbardziej oczywistymi cechami wspólnymi są militaryzacja społeczeństwa, kult wojny, agresji, pragnienie nieustannego „blitzkriegu”, niezdolność do obiektywnej analizy własnych sił. Cechą odróżniającą rosyjski faszyzm od tradycjnego nazizmu i faszyzmu jest znaczna korupcja i nepotyzm, które są nieodłączną częścią obecnego autorytarnego reżimu w Rosji.
Politolog Stanisław Biełkowski twierdzi, że rosyjski faszyzm jest przebrany za antyfaszyzm, ale ma faszystowskie oblicze i istotę. Politolog Rusłan Klucznyk zauważa, że rosyjska elita uważa się za uprawnioną do budowania własnej „suwerennej demokracji” bez odniesienia do zachodnich standardów, ale z uwzględnieniem rosyjskich tradycji budowania państwa. Zasoby administracyjne w Rosji są jednym ze sposobów zachowania fasady demokratycznej, w której kryje się mechanizm bezwzględnej manipulacji wolą obywateli.
Rosyjski politolog przekonuje, że ideologia rosyjskiego faszyzmu jest pod wieloma względami podobna do niemieckiego faszyzmu (nazizmu), podczas gdy przemówienia prezydenta Władimira Putina odzwierciedlają podobne idee do przemówień Adolfa Hitlera.

</doc>
<doc id="5273438" url="https://pl.wikipedia.org/wiki?curid=5273438" title="Legion Wolność Rosji">
Legion Wolność Rosji

Legion „Wolność Rosji” (, ) lub Legion „Wolna Rosja” – formacja paramilitarna utworzona w kwietniu 2022 roku podczas rosyjskiej inwazji na Ukrainę. Według strony ukraińskiej składa się ona z rosyjskich jeńców lub dezerterów, którzy zgodzili się na walkę po ukraińskiej stronie w konflikcie.
Historia.
Na początku kwietnia 2022 roku odbyła się konferencja prasowa, na której podający się za byłych rosyjskich żołnierzy bojownicy ogłosili rozpoczęcie rekrutacji do oddziału. Według podanych informacji w szeregach legionu miało się wówczas znajdować ponad 100 osób. Służba Bezpieczeństwa Ukrainy poinformowała, że już 27 marca 2022 roku pierwsi bojownicy legionu przeszli na stronę ukraińską. Przedstawili też swoje postulaty, wśród których znalazły się: chęć obalenia Władimira Putina, walka o „nową Rosję”, prawa człowieka, wolność słowa, powrót do granic Rosji z 1991 roku oraz wycofanie się z Krymu i Sewastopola. Uczestnicy konferencji nie przedstawili żadnych szczegółów dotyczących swojej służby ze względu na obawy o pozostawione w Rosji rodziny.
Według źródeł ukraińskich rekrutacja do oddziału odbywa się pośród rosyjskich jeńców i dezerterów lub emerytowanych żołnierzy Sił Zbrojnych Federacji Rosyjskiej na zasadzie dobrowolności. Jednak do oddziału rekrutują się także Białorusini. Chętni do walki w oddziale mają być weryfikowani przez służby specjalne Ukrainy. Ogłoszono także, że wszystkim bojownikom z legionu będą przysługiwać te same przywileje, co żołnierzom ukraińskim. Wśród członków legionu mają służyć szeregowi, jak i oficerowie.
Rosjanie mogą zostać członkami legionu na 3 sposoby: zostać wskazanym przez dowódców w drodze rekrutacji spośród jeńców złapanych w trakcie wojny, zgłosić się do ambasad Ukrainy w krajach trzecich, bądź kontaktując się z koordynatorem legionu w dowolnym regionie Rosji. Przed wstąpieniem w jego szeregi należy przejść test wykrywaczem kłamstw, zaliczyć badania psychologiczne oraz uzyskać aprobatę osób decyzyjnych.
Początkowo ochotnicy mieli walczyć w rosyjskim umundurowaniu jednak na początku kwietnia 2022 roku otrzymali ukraińskie sorty mundurowe. Już wcześniej mieli rozpocząć szkolenia bojowe.
Na profilu legionu w aplikacji Telegram pojawiała się informacja, że w szeregi oddziału wstąpił ppłk Siergiej Siergiejewicz Kosik z 14 Gwardyjskiego Pułku Lotnictwa Myśliwskiego imienia A.A. Żdanowa 6 Armii Sił Powietrznych Rosji. Większość ujawnionych pochodzi z pogranicznych terenów Rosji. Jedyną osobą medialną, która została członkiem legionu jest Igor Wołobujew, były prezes Gazprombanku. 
Według ukraińskich informacji legion został rozlokowany i operuje w Donbasie.
31 sierpnia legion wraz z dwoma innymi rosyjskimi formacjami ochotniczymi walczącymi po stronie Ukrainy (Rosyjski Korpus Ochotniczy i Narodowa Armia Republikańska) podpisały tzw. deklarację irpińską, zgodnie z którą potwierdzono koordynację działań przeciwko rosyjskim władzom i utworzono wspólne centrum polityczne. Na czele ugrupowania ma stanąć Ilja Ponomariow. Zdecydowano, że wszystkie organizacje zachowają swoje symbole, jednak wspólnie reprezentowane będą pod biało-niebiesko-białą flagą.
Symbolika.
Żołnierze jednostki identyfikują się poprzez używanie trzech symboli:

</doc>
<doc id="5273441" url="https://pl.wikipedia.org/wiki?curid=5273441" title="Jerzy Bąkowski">
Jerzy Bąkowski



</doc>
<doc id="5273445" url="https://pl.wikipedia.org/wiki?curid=5273445" title="Włodzimierz Koczara">
Włodzimierz Koczara

Włodzimierz Koczara (zm. 30 marca 2022) – polski elektrotechnik, prof. dr hab. inż.
Życiorys.
W 1966 ukończył studia elektrotechniczne w Politechnice Warszawskiej. Obronił pracę doktorską, następnie uzyskał stopień doktora habilitowanego. W 1988 nadano mu tytuł profesora w zakresie nauk technicznych.
Został zatrudniony na stanowisku profesora zwyczajnego w Instytucie Sterowania i Elektroniki Przemysłowej na Wydziale Elektrycznym Politechniki Warszawskiej.
Zmarł 30 marca 2022.

</doc>
<doc id="5273446" url="https://pl.wikipedia.org/wiki?curid=5273446" title="Monastyr Podwyższenia Krzyża Świętego w Połtawie">
Monastyr Podwyższenia Krzyża Świętego w Połtawie

Monastyr Podwyższenia Krzyża Świętego (ukr. "Хрестовоздвиженський жіночий монастир") – żeński klasztor prawosławny położony przy ulicy Paisjusza Wełyczkowskiego 2 w Połtawie, w eparchii połtawskiej Ukraińskiego Kościoła Prawosławnego Patriarchatu Moskiewskiego.
Główna cerkiew klasztoru jest jedną z dwóch na Ukrainie prawosławnych posiadających siedem kopuł – druga znajduje się na terenie monasteru św. Michała Archanioła w Kijowie.
9 lipca 1946 roku klasztor Podwyższenia Krzyża został wpisany do rejestru zabytków kultury i historii.

</doc>
<doc id="5273450" url="https://pl.wikipedia.org/wiki?curid=5273450" title="Bartolomé Sureda y Miserol (obraz Francisca Goi)">
Bartolomé Sureda y Miserol (obraz Francisca Goi)

Bartolomé Sureda y Miserol – obraz olejny hiszpańskiego malarza Francisca Goi znajdujący się w Narodowej Galerii Sztuki w Waszyngtonie. Przedstawia hiszpańskiego inżyniera Bartolomé Suredę.
Okoliczności powstania.
Okres pomiędzy nominacją Goi na pierwszego nadwornego malarza Karola IV w 1799 a inwazją napoleońską w 1808 r. był dla artysty czasem wielkiej aktywności i finansowej stabilizacji. W tym czasie powstało wiele portretów burżuazji. Do tej klasy należeli wszechstronny inżynier i artysta Bartolomé Sureda oraz jego żona Francuzka Thérèse Louise Sureda, osoby z bliskiego kręgu przyjaciół Goi. Artystów i osoby związane ze sztuką przemysłową – jak Bartolomé Sureda – Goya przedstawiał jako postaci wyrafinowane i o dobrym guście. Również Thérèse Louise została przedstawiona jako elegancka i modna dama. Pomimo że są to pendanty, malarz zerwał z barokową tradycją i zastosował różne kompozycje: formalną dla Thérèse Louise, która siedzi w fotelu, i swobodniejszą dla Bartolomé, który stoi lekko oparty.
Bartolomé Sureda (1769–1851) pochodził z Majorki, z niezamożnej rodziny. Uczył się rysunku w szkole w Palmie. W wieku 18 lat wyjechał do Madrytu, aby studiować w Królewskiej Akademii Sztuk Pięknych św. Ferdynanda. Poznał tam Agustína de Betancourta, wybitnego inżyniera i wynalazcę, który odkrył jego talent. W 1793 roku Betancourt zabrał Suredę do Londynu, gdzie sfinansował jego dalsze studia. Sureda miał okazję poznać różne procesy przemysłowe, w tym techniki drukarskie takie jak akwatinta i mezzotinta. W 1796 roku wrócił do Hiszpanii, możliwe, że w tym okresie podzielił się z Goyą swoją wiedzą na temat technik grawerstwa. Malarz przygotowywał wtedy swoją serię rycin "Kaprysy", którą wydał w 1799 roku. Według syna Suredy, Goya namalował portrety małżonków w podziękowaniu za pomoc udzieloną mu w doskonaleniu techniki grawerskiej.
W 1800 Sureda otrzymał stypendium na wyjazd do Paryża, gdzie miał poznawać przemysłową produkcję tekstyliów i porcelany. W czasie pobytu w Paryżu poznał i ożenił się z Francuzką Thérèse Louise Chapronde Saint Armand, damą z oświeconej burżuazji. Możliwe, że poznali się poprzez zegarmistrza Abrahama-Louisa Brégueta, który od lat przyjaźnił się z Thérèse Louise. Małżeństwo wyjechało do Madrytu w 1803 roku, kiedy Sureda otrzymał zadanie modernizacji Królewskiej Fabryki Porcelany Buen Retiro. W 1804 roku został dyrektorem tej manufaktury, być może z tej okazji powstały portrety datowane na lata 1804–1806. Również Salas uważał, że portrety powstały najprawdopodobniej po powrocie Suredy z Paryża. Potwierdza to strój Suredy, zgodny z modą paryską z około 1799 roku. W tym samym okresie Goya namalował zbliżony kompozycyjnie "Portret markiza de San Adrián" oraz "Portret Evarista Péreza de Castro". Trapier i Camón Aznar wskazują na lata 1807–1808 na podstawie techniki i strojów.
Opis obrazu.
Sureda został przedstawiony w trzech czwartych postaci, w pozycji stojącej i na neutralnym tle w odcieniach brązu. Stoi lekko pochylony opierając lewą rękę na biodrze, a prawą na stole lub piedestale – ten przedmiot jest jedynie zarysowany, nie wiadomo czy znajduje się w jakimś wnętrzu czy na świeżym powietrzu. Nosi dopasowany surdut z szerokimi klapami, wysokim kołnierzem w ciemnym kolorze i srebrnymi guzikami, pasiastą kamizelkę i krawat kilkakrotnie owinięty wokół szyi. W ręce trzyma cylinder odwrócony do widza jaskrawoczerwoną podszewką. Fryzura „na Tytusa” (włosy krótkie nad karkiem, a z przodu dłuższe, opadające na czoło) stała się modna po rewolucji francuskiej. Sureda wydaje się nieobecny, zagubiony w myślach, oczy wydają się zaspane. Postać ma nieco romantyczny charakter i wygląd dandysa
Kompozycja jest inspirowana XVIII-wiecznym portretem angielskim i jego konwencjonalną pozą stojącej postaci opartej na ramieniu z kapeluszem w dłoni. Ten format został przyjęty przez włoskiego malarza Pompeo Batoniego i wykorzystany w "Portrecie Charlesa Cecila Robertsa", który Goya znał ze zbiorów Akademii św. Ferdynanda. Światło padające z górnego lewego rogu oświetla górną część sylwetki Suredy, zwłaszcza twarz i pierś, pozostawiając resztę kompozycji w cieniu. Paleta zastosowana do stroju ogranicza się do zieleni i szarości, z czerwonawymi i białymi akcentami. Wyróżnia się sposób oddania właściwości tkanin, pomimo zastosowanych szybkich pociągnięć pędzlem. Lekko pochylona postura postaci sprawia, że sylwetka rysuje się na poprzecznej linii kompozycji.
Proweniencja.
Portrety Bartolomé i jego żony prawdopodobnie znajdowały się w kolekcji Pedra Escata w Palmie, skąd przeszły do rodziny Sureda w Madrycie. Calvert podaje, że były ich własnością do 1907, a następnie zostały nabyte przez Amerykanów Henry’ego i Louisine Havemeyer. Jednak Louisine Havemeyer w swoich wspomnieniach wydanych pośmiertnie w 1930 roku sugeruje, że portrety Suredów trafiły do ich kolekcji przed śmiercią jej męża w 1907. Możliwe, że zostały zakupione w Hiszpanii, gdyż cena zakupu została podana w pesetach. Cooney Frelinghuysen podaje datę zakupu 28 września 1897. Informacja o galerii Durand-Ruel w Paryżu, którą Desparmet Fitz-Gérald podaje jako pośrednika sprzedaży, jest prawdopodobnie błędna. Obraz odziedziczyła córka Havemeyerów Adeline, która podarowała obraz Narodowej Galerii Sztuki w Waszyngtonie w 1941.

</doc>
<doc id="5273451" url="https://pl.wikipedia.org/wiki?curid=5273451" title="Vuthaj">
Vuthaj



</doc>
<doc id="5273456" url="https://pl.wikipedia.org/wiki?curid=5273456" title="Mistrzostwa Świata w Narciarstwie Dowolnym i Snowboardingu 2019 – skoki akrobatyczne mężczyzn">
Mistrzostwa Świata w Narciarstwie Dowolnym i Snowboardingu 2019 – skoki akrobatyczne mężczyzn

Rywalizacja mężczyzn w skokach akrobatycznych podczas mistrzostw świata w Utah została rozegrana na skoczniach White Owl. Kwalifikacje rozegrano 5 lutego o 15:35, a finał 6 lutego 2019 roku o 20:42. Złoty medal wywalczył Rosjanin Maksim Burow, który wyprzedził Ołeksandra Abramenko z Ukrainy oraz Noé Rotha ze Szwajcarii.

</doc>
<doc id="5273463" url="https://pl.wikipedia.org/wiki?curid=5273463" title="Isuf Dedushaj">
Isuf Dedushaj

Isuf Dedushaj (ur. 10 października 1951 w Vuthaju) – kosowski epidemiolog pochodzenia czarnogórskiego, doktor nauk medycznych, autor ponad 100 prac naukowych.
Życiorys.
W 1976 ukończył studia medyczne na Uniwersytecie w Prisztinie. W tym roku zaczął pracę w kosowskim Instytucie Ochrony Zdrowia, z którego został w 1990 roku zwolniony z powodów etnicznych i politycznych.
W 1980 roku uzyskał specjalizację z epidemiologii, dzięki czemu Dedushaj został uznany za pierwszego epidemiologa na terenie Kosowa.
W 1983 roku uzyskał tytuł magistra na Uniwersytecie w Sarajewie, gdzie ukończył studia podyplomowe.
W 1986 roku obronił doktorat na Uniwersytecie w Prisztinie. Następnego roku uzyskał specjalizację z immunologii na Uniwersytecie w Zagrzebiu.
W latach 1992-1996 był prodziekanem Wydziału Medycznego Uniwersytetu w Prisztinie. W latach 1992-2001 był przewodniczącym Kosowskiego Czerwonego Krzyża.
Od 2009 roku jest redaktorem naczelnym magazynu "Shëndeti".

</doc>
<doc id="5273468" url="https://pl.wikipedia.org/wiki?curid=5273468" title="Krzysztof Cieślik">
Krzysztof Cieślik

Krzysztof Cieślik (ur. 1985) – polski tłumacz, krytyk literacki, poeta, współwłaściciel wydawnictwa ArtRage, członek Stowarzyszenia Tłumaczy Literatury.
Życiorys.
Tłumaczył na język polski wiele pozycji z zakresu literatury pięknej i literatury faktu, m.in. powieści Billa Buforda, Paula Bowlesa, Jonathana Safrana Foera, Dona DeLillo, Charlesa Simica, Hariego Kunzru, Louisa de Bernièresa, Stephena R. Bowna, Ullie Hessego. Jedną z jego prac było tłumaczenie wyróżnionej w 2020 roku nagrodą Bookera powieści "Shuggie Bain" Douglasa Stuarta
Tłumaczył także m.in. wiersze Charlesa Simica i Zeiny Hashem Beck.
Książka Billa Buforda, "Między kibolami", tłumaczona przez niego na język polski, została nominowana do Nagrody im. Kapuścińskiego za rok 2021.
W roku 2022 współpracował z „Plus Minus” i „Dwutygodnikiem”. Wcześniej przez 10 lat recenzował książki w „Polityce” i pisał do „Rzeczpospolitej”.
Napisał podwójny zbiór wierszy "new sincerity / zapiski z późnego kapitalizmu", który został wydany przez wydawnictwo Dom Literatury w Łodzi. Jest autorem książki "Twórczość Cypriana Norwida a teorie ewolucjonizmu drugiej połowy XIX wieku".
W 2015 obronił na Uniwersytecie Warszawskim pracę doktorską "Twórczość Cypriana Norwida a teorie ewolucjonizmu drugiej połowy XIX wieku" napisaną pod kierunkiem Wiesława Rzońcy.
W styczniu 2022 roku wydawnictwo Sonia Draga pozwało Cieślika za naruszenie dobrego imienia we wpisach na Facebooku. Cieślik skrytykował w nich jakość tłumaczeń książek wydawanych przez wydawnictwo, w szczególności jakość tłumaczeń dzieł Jonathana Franzena. Wydawnictwo Sonia Draga domagało się usunięcia trzech wpisów, które Krzysztof Cieślik umieścił na Facebooku w 2020 i 2021 roku. Pozew spotkał się z negatywną reakcją środowiska literackiego – prawo do krytyki wydawnictwa przez Cieślika poparli m.in. Filip Łobodziński, Justyna Sobolewska, Wojciech Szot, Jerzy Jarniewicz, Olga Wróbel. Po kilku dniach wydawnictwo wycofało pozew.

</doc>
<doc id="5273469" url="https://pl.wikipedia.org/wiki?curid=5273469" title="Jonathan Foer">
Jonathan Foer



</doc>
<doc id="5273479" url="https://pl.wikipedia.org/wiki?curid=5273479" title="Hlebawa Rudnia (przystanek kolejowy)">
Hlebawa Rudnia (przystanek kolejowy)

Hlebawa Rudnia (, ) – przystanek kolejowy w pobliżu miejscowości Hlebawa Rudnia, w rejonie bobrujskim, w obwodzie mohylewskim, na Białorusi. Położony jest na linii Bobrujsk - Rabkor.

</doc>
<doc id="5273480" url="https://pl.wikipedia.org/wiki?curid=5273480" title="Farg Ghale">
Farg Ghale

Farg Ghale (perski: فرگ قلعه) – miasto w Iranie, w ostanie Chorasan-e Razawi. W 2016 roku miasto liczyło 4519 mieszkańców w 1411 rodzinach.

</doc>
<doc id="5273487" url="https://pl.wikipedia.org/wiki?curid=5273487" title="Biało-niebiesko-biała flaga">
Biało-niebiesko-biała flaga

Biało-niebiesko-biała flaga () – symbol Rosjan sprzeciwiających się inwazji Rosji na Ukrainę oraz rządom Władimira Putina.
Symbolika.
Inspiracją była stara flaga Nowogrodu Wielkiego oraz jego obecne symbole. Miasto jest uznawane za kolebkę demokracji rosyjskiej w okresie tzw. "Republiki Bojarskiej". Zrezygnowano z czerwonego paska flagi Federacji Rosyjskiej, ponieważ zaczął się on kojarzyć z krwią. Nowy symbol Rosjan ma przywodzić na myśl niebo i śnieg. Zmiana chorągwi symbolizuje odrzucenie władzy carskiej, a więc przy tym autorytaryzmu i ekspansji militarnej. Nawiązuje także do biało-czerwono-białej flagi Białorusi, będącą oficjalną flagą Białoruskiej Republiki Ludowej oraz Republiki Białorusi w latach 1991-1995; aktualnie jest ona używana przez opozycjonistów wobec władzy Alaksandra Łukaszenki, między innymi w trakcie protestów odbywających się w latach 2020–2021.
Jej pomysłodawcą jest mieszkający w Berlinie Rosjanin Kai Kantonina, który opublikował ją 28 lutego 2022 na Facebooku. Flaga nie ma ustalonego konkretnego odcienia niebieskiego, chociaż domyślnym jest lazurowy (#088CE8) lub błękitny (#0083D6), który obowiązywał na fladze Rosji po puczu moskiewskim w 1991 do kryzysu konstytucyjnego w 1993. Kolor lazurowo-błękitny symbolizuje prawdę i sprawiedliwość, a biały pokój, czystość i rozsądek.
Reakcje.
Flaga jest wykorzystywana przez Rosjan uczestniczących w protestach przeciwko inwazji ich kraju na Ukrainę m.in. w Czechach, Bułgarii, Polsce, Cyprze i innych krajach. Została przyjęta także przez rosyjskich opozycjonistów na emigracji (Forum Wolnej Rosji). Biało-niebiesko-biała flaga używana jest także przez członków Legionu Wolna Rosja.
W marcu 2022 roku przed koncertem z okazji rocznicy aneksji Krymu, policjantom i ochroniarzom rozdano ulotkę z symbolami, używanie których jest zakazane w czasie wydarzenia. Obok flag Unii Europejskiej, USA i LGBT znalazła się też biało-niebiesko-biała flaga.
31 marca 2022 r. przez deputowanego Dumy, , został wysłany wniosek do Prokuratury Generalnej z prośbą o uznanie biało-niebiesko-białej flagi za „symbol ekstremistyczny” i o zakaz jej używania w miejscach publicznych.
21 sierpnia 2022 r. manifest nieznanej dotąd grupy partyzanckiej w Rosji, Narodowej Armii Republikańskiej (NRA) poparł przyjęcie biało-niebiesko-białej flagi. Manifest został wydany po zamachu bombowym na Darię Duginę i przeczytany na głos przez przebywającego na wygnaniu rosyjskiego polityka Ilję Ponomariewa w jego serwisie wideo „Luty poranek” (ros. Утра Февраля) i opublikowany za pośrednictwem powiązanego z nim serwisu informacyjnego „Rospartisan” (ros. : Роспартизан). Motyw Biało-niebieski-białej flagi jest wykorzystywany przez lutowy poranek na antenie oraz na swoich profilach w mediach społecznościowych.
Powstał biało-zielono-biały wariant symbolizujący antymobilizację.

</doc>
<doc id="5273494" url="https://pl.wikipedia.org/wiki?curid=5273494" title="Gorki (rejon miedwieński)">
Gorki (rejon miedwieński)

Gorki () – chutor w zachodniej Rosji, w sielsowiecie wysznierieutczanskim rejonu miedwieńskiego w obwodzie kurskim.
Geografia.
Miejscowość położona jest w dorzeczu rzeki Rieutiec (lewy dopływ Rieuta w dorzeczu Sejmu), przy wschodniej granicy centrum administracyjnego sielsowietu (Wierchnij Rieutiec), 10,5 km na południowy zachód od centrum administracyjnego rejonu (Miedwienka), 43 km na południowy zachód od Kurska, 9 km od drogi magistralnej (federalnego znaczenia) M2 «Krym».
W chutorze znajdują się 42 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwało 8 osób.

</doc>
<doc id="5273496" url="https://pl.wikipedia.org/wiki?curid=5273496" title="Kościół Ducha Świętego (Žehra)">
Kościół Ducha Świętego (Žehra)



</doc>
<doc id="5273500" url="https://pl.wikipedia.org/wiki?curid=5273500" title="Eastern Arm (Jeddore Harbour)">
Eastern Arm (Jeddore Harbour)

Eastern Arm – zatoka ("arm") zatoki Jeddore Harbour w kanadyjskiej prowincji Nowa Szkocja, w hrabstwie Halifax; nazwa urzędowo zatwierdzona 14 października 1921.

</doc>
<doc id="5273502" url="https://pl.wikipedia.org/wiki?curid=5273502" title="Hennadij Horbenko">
Hennadij Horbenko

Hennadij Horbenko (ukr. Геннадій Горбенко, ur. 22 września 1975) – ukraiński lekkoatleta specjalizujący się w biegach płotkarskich i sprinterskich, olimpijczyk (2000).
Na arenie międzynarodowej odniósł następujące sukcesy:
Dziewięciokrotny złoty medalista mistrzostw Ukrainy w biegu na 400 m ppł (1994, 1995, 1999, 2000, 2001, 2002, 2003, 2004, 2005).
Rekordy życiowe

</doc>
<doc id="5273505" url="https://pl.wikipedia.org/wiki?curid=5273505" title="István Szabó (ujednoznacznienie)">
István Szabó (ujednoznacznienie)

Imię i nazwisko István Szabó nosili lub noszą m.in.:

</doc>
<doc id="5273506" url="https://pl.wikipedia.org/wiki?curid=5273506" title="Mobilne krematorium">
Mobilne krematorium

Mobilne krematorium – krematorium umieszczone na platformie samochodu ciężarowego i umożliwiające przeprowadzanie kremacji w warunkach polowych. Oficjalnie służy do utylizacji odpadów biologicznych i martwych zwierząt. Mogą być to zabudowy na samochody dostawcze, trzyosiowe ciężarówki, a także naczepy do ciągników siodłowych. W zależności od typu wydajność spalania wynosi od około 60 do 250 kilogramów na godzinę. Urządzenia produkowane są w Federacji Rosyjskiej przez firmę z Petersburga powiązaną z Władimirem Putinem.
Użycie militarne.
Podczas wojny w Donbasie Siły Zbrojne Federacji Rosyjskiej wspierały prorosyjskich separatystów wysyłając swoich żołnierzy i sprzęt bojowy. Rosyjskie władze zaprzeczały, jakoby ich siły zbrojne walczyły na Ukrainie. Ukrywano informacje na temat poległych i podawano fałszywe przyczyny zgonów, a ciała wojskowych, po sprowadzeniu do Rosji, chowano w bezimiennych grobach. Gdy rosyjskie oddziały zaczęły ponosić wysokie straty, zdecydowano się użyć mobilnych krematoriów do kremacji zabitych rosyjskich żołnierzy, aby ukryć przed rosyjską opinią publiczną transporty „Ładunku 200”.
Po raz pierwszy mobilne krematorium w rejonie konfliktu zaobserwowano we wrześniu 2014 r. przy granicy rosyjsko-ukraińskiej w obwodzie rostowskim. Według Wałentyna Naływajczenko, szefa Służby Bezpieczeństwa Ukrainy w dniach 20–23 stycznia 2015 r. na rozkaz Sztabu Generalnego Sił Zbrojnych Federacji Rosyjskiej na okupowane terytorium Donbasu wprowadzono siedem krematoriów zamontowanych na ciężarówkach KAMAZ. Każde z nich umożliwiało spalenie 8-10 ciał na dobę, a ich pracę koordynował wywiad wojskowy Rosji. Używanie przez Rosjan mobilnych krematoriów do pozbywania się zwłok żołnierzy zostało potwierdzone przez służby wywiadowcze USA. Urządzenia posłużyły także do spalenia żywności objętej zakazem importu do Rosji.
Przypuszczalnie Rosjanie używali krematoriów również podczas wojny w Syrii. Igor Girkin, były dowódca donbaskich separatystów, krytykując rosyjską interwencję twierdził, że rosyjska armia zataja ponoszone straty, a najemnicy wysyłani do Syrii muszą wyrazić zgodę na skremowanie ich ciał na miejscu w przypadku śmierci.
Od początku rosyjskiej inwazji na Ukrainę w 2022 r. informowano o możliwym ponownym wykorzystaniu mobilnych krematoriów przez Rosjan do tuszowania strat. Według doniesień świadków mobilne krematoria znajdowały się m.in. przy kostnicy szpitala nr 3 w Homlu, w której gromadzono zwłoki rosyjskich żołnierzy. Po wycofaniu się wojsk rosyjskich z obwodu kijowskiego oraz odkryciu i upublicznieniu masakry w Buczy, która zyskała szeroki międzynarodowy rozgłos, rosyjskie dowództwo nakazało zniszczenie dowodów zbrodni wojennych swojej armii. 6 kwietnia rada miejska Mariupola poinformowała, że Rosjanie rozpoczęli spalanie zwłok cywili zabitych podczas oblężenia miasta. Do zbierania ciał i palenia ich w mobilnych krematoriach zaangażowali specjalne „brygady oczyszczające” składające się z miejscowych oraz separatystów z Donieckiej Republiki Ludowej. Ich pracę koordynował kolaborujący z Rosjanami, samozwańczy mer Mariupola, Kostiantyn Iwaszczenko. Liczbę ofiar rosyjskiej agresji w mieście szacowano na kilkadziesiąt tysięcy. 6 kwietnia ukraińska rzeczniczka praw człowieka Ludmyła Denisowa poinformowała, że krematoria umieszczono w przemysłowej dzielnicy Mariupola przy drodze do Nikolśke, gdzie w chłodniach magazynów gromadzono zwłoki. 13 kwietnia ukraiński wywiad wojskowy potwierdził działalność 13 mobilnych krematoriów w Mariupolu, wielokrotne przypadki ich użycia w obwodzie czernihowskim oraz pracę mobilnego krematorium w Nowoajdarze w obwodzie ługańskim.
Poinformowano również, że Rosjanie palą ciała swoich żołnierzy aby odmówić ich rodzinom wypłaty odszkodowania.

</doc>
<doc id="5273507" url="https://pl.wikipedia.org/wiki?curid=5273507" title="Gerard Marszałek">
Gerard Marszałek

Gerard Marszałek (ur. 13 kwietnia 1963 w Żywcu) – polski piłkarz, występujący na pozycji bramkarza.
Życiorys.
Był juniorem KS Wisła. Na początku seniorskiej kariery reprezentował BKS Stal Bielsko-Biała. W 1984 roku przeszedł do Górnika Wałbrzych. W barwach Górnika w I lidze zadebiutował w sezonie 1985/1986, rozgrywając wówczas pięć spotkań. W trakcie sezonu stracił funkcję podstawowego bramkarza na rzecz Marka Grzywacza. Podstawowym golkiperem Górnika ponownie został w sezonie 1987/1988. W 1989 roku opuścił wałbrzyski klub. Ogółem rozegrał w jego barwach 50 spotkań w I lidze. W sezonie 1989/1990 grał w II lidze w barwach GKS Jastrzębie. Rozegrał wówczas 28 meczów ligowych. W sezonie 2013/2014 był zawodnikiem Sokoła Zabrzeg, występującego wówczas w klasie A.

</doc>
<doc id="5273508" url="https://pl.wikipedia.org/wiki?curid=5273508" title="Racquetball na Igrzyskach Ameryki Południowej 2018">
Racquetball na Igrzyskach Ameryki Południowej 2018

Racquetball na Igrzyskach Ameryki Południowej 2018 odbywał się w dniach 27 maja – 3 czerwca 2018 roku w "Complejo Polifuncional de Sarco" w Cochabamba. Rywalizacja odbywała się w sześciu konkurencjach zarówno indywidualnych, jak i drużynowych.

</doc>
<doc id="5273509" url="https://pl.wikipedia.org/wiki?curid=5273509" title="Switłana Szabałtina">
Switłana Szabałtina

Switłana Markiwna Szabałtina (; ur. 1948) – ukraińska klawesynistka, profesor Ukraińskiej Narodowej Akademii Muzycznej.
Życiorys.
Ukończyła w Moskwie w 1972 roku oraz studia podyplomowe w klasie fortepianu. Kształciła się u pianisty Borysa Ziemlanskiego (zm. 1977). Po ukończeniu studiów w 1980 roku powróciła do Kijowa, gdzie nauczała gry na fortepianie w konserwatorium. Początki jej zainteresowania klawesynem są związane z lekcjami, które wzięła w celu akompaniowania wiolonczelistce Łarysie Bajramowej na tymże instrumencie. W latach 1990–1992 kształciła się w Akademii Muzycznej w Krakowie pod kierunkiem klawesynistki Elżbiety Stefańskiej. W 1995 roku utworzyła pierwszą w Ukrainie klasę klawesynu na Ukraińskiej Narodowej Akademii Muzycznej. Jest uważana za założycielkę ukraińskiej szkoły klawesynowej. 
Pod koniec XX wieku pracowała jako adiunkt w Ukraińskiej Narodowej Akademii Muzycznej, gdzie nauczała gry na fortepianie, od 2000 roku jest zatrudniona jako profesor na Wydziale Muzyki Dawnej tejże uczelni. Jej uczennicą była m.in. Liubow Tytarenko. Koncertuje na fortepianie i klawesynie jako solistka i członkini zespołów kameralnych. 
Twórczość.
Napisała książkę "Клавесин сквозь века" "("")." W 2021 roku ukazał się jej album "Harpsichordion" nagrany w duecie z ukraińską akordeonistką Jewheniją Czerkazową, wydano go w wytwórni Da Vinci Classics.

</doc>
<doc id="5273512" url="https://pl.wikipedia.org/wiki?curid=5273512" title="Meek Arm">
Meek Arm

Meek Arm – zatoka ("arm") jeziora Long Lake w kanadyjskiej prowincji Nowa Szkocja, w hrabstwie Hants; nazwa urzędowo zatwierdzona 2 listopada 1921.

</doc>
<doc id="5273514" url="https://pl.wikipedia.org/wiki?curid=5273514" title="North Arm Breeches Lake">
North Arm Breeches Lake

North Arm Breeches Lake – zatoka ("arm"), część jeziora Breeches Lake w kanadyjskiej prowincji Nowa Szkocja, w hrabstwach Richmond i Cape Breton; nazwa urzędowo zatwierdzona 13 lutego 1976.

</doc>
<doc id="5273521" url="https://pl.wikipedia.org/wiki?curid=5273521" title="Mistrzostwa Świata w Narciarstwie Dowolnym i Snowboardingu 2019 – slopestyle mężczyzn (narciarstwo dowolne)">
Mistrzostwa Świata w Narciarstwie Dowolnym i Snowboardingu 2019 – slopestyle mężczyzn (narciarstwo dowolne)

Rywalizacja mężczyzn w narciarskim slopestyle'u podczas mistrzostw świata w Utah została rozegrana na torze Pick'n'Shovel Slopestyle. Kwalifikacje rozegrano 5 lutego o 10:00, z kolei finał odbył się 6 lutego 2019 roku o 14:45. Złoty medal wywalczył Brytyjczyk James Woods, który wyprzedził Birka Ruuda z Norwegii oraz Nicka Goeppera z USA.

</doc>
<doc id="5273523" url="https://pl.wikipedia.org/wiki?curid=5273523" title="Bateria szklana">
Bateria szklana



</doc>
<doc id="5273526" url="https://pl.wikipedia.org/wiki?curid=5273526" title="Neda Neżdana">
Neda Neżdana

Neda Neżdana, właśc. Nadija Mirosznyczenko (; ur. 1971 w Kramatorsku) – ukraińska dramatopisarka, poetka, dziennikarka, kulturolożka.
Życiorys.
Ukończyła studia z filologii romańskiej na oraz kulturologię na Uniwersytecie Narodowym „Akademii Kijowsko-Mohylańskej”. Kształciła się w Centrum Współczesnej Dramaturgii Eksperymentalnej im. Anatolija Diaczenki, gdzie później prowadziła wykłady. Kierowała działem teatralnym czasopisma „Кіно-Театр”(). Od 2001 roku zajmowała się projektami teatralnymi w Narodowym Centrum Sztuki Teatralnej, w 2007 roku została tamże kierowniczką działu projektów dramaturgicznych. Pracowała jako dziennikarka dla agencji UNIAN. Była kierownikiem literackim Teatru im. Panasa Saksahanśkiego w Białej Cerkwi. Jest współzałożycielką teatru-studio MIST (Młodzieżowy Interaktywny Teatr Współczesny) w Kijowie. Prowadzi wykłady w Kijowskim Uniwersytecie Narodowym im. Tarasa Szewczenki oraz w prywatnej szkole teatralnej. Założyła bibliotekę tekstów teatralnych na portalu „Вертеп” (). Mieszka w Kijowie.
Twórczość.
Napisała ponad 20 sztuk oraz scenariusze filmowe, radiowe i telewizyjne. Przekładała z języka białoruskiego, francuskiego i rosyjskiego. Była redaktorką dwóch antologii nowożytnej dramaturgii francuskiej i serbskiej. Dzięki niej ukazały się także dwie antologie dramatu ukraińskiego: "Майдан. До і після" (", 2015") i "Лабіринт із криги та вогню" (, 2019).
Wybrane sztuki teatralne:

</doc>
<doc id="5273531" url="https://pl.wikipedia.org/wiki?curid=5273531" title="Mistrzostwa Świata w Narciarstwie Dowolnym i Snowboardingu 2019 – jazda po muldach mężczyzn">
Mistrzostwa Świata w Narciarstwie Dowolnym i Snowboardingu 2019 – jazda po muldach mężczyzn

Rywalizacja mężczyzn w jeździe po muldach podczas mistrzostw świata w Utah została rozegrana na trasie Champion. Kwalifikacje rozegrano 8 lutego o 15:25, z kolei finały tego samego dnia o 20:12. Złoty medal wywalczył Kanadyjczyk Mikaël Kingsbury, który pokonał Australijczyka Matta Grahama oraz Daichiego Harę z Japonii.

</doc>
<doc id="5273535" url="https://pl.wikipedia.org/wiki?curid=5273535" title="Noel Levy">
Noel Levy

Noel Levy (ur. 22 czerwca 1975) – brytyjski lekkoatleta specjalizujący się w biegach płotkarskich i sprinterskich.
Na arenie międzynarodowej odniósł następujące sukcesy:
W lekkoatletycznych mistrzostwach Wielkiej Brytanii zdobył brązowy medal w biegu na 400 m ppł (1994).
Rekord życiowy w biegu na 400 metrów przez płotki: 50,70 (8 lipca 1994, Edynburg)

</doc>
<doc id="5273536" url="https://pl.wikipedia.org/wiki?curid=5273536" title="Ikaźń (kolonia)">
Ikaźń (kolonia)

Ikaźń – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie brasławskim, w sielsowiecie Ciecierki.
Historia.
W czasach zaborów w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwały tu 123 osoby, 8 było wyznania rzymskokatolickiego a 115 staroobrzędowego. Jednocześnie 113 mieszkańców zadeklarowało białoruską a 10 rosyjską przynależność narodową. Było tu 16 budynków mieszkalnych. W 1931 w 20 domach zamieszkiwało 141 osób.
Wierni należeli do parafii rzymskokatolickiej i prawosławnej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5273538" url="https://pl.wikipedia.org/wiki?curid=5273538" title="South Arm Breeches Lake">
South Arm Breeches Lake

South Arm Breeches Lake – jezioro ("lake"), część jeziora Breeches Lake w kanadyjskiej prowincji Nowa Szkocja, w hrabstwie Richmond; nazwa urzędowo zatwierdzona 13 lutego 1976.

</doc>
<doc id="5273542" url="https://pl.wikipedia.org/wiki?curid=5273542" title="Jakubowo (sielsowiet Przebrodzie)">
Jakubowo (sielsowiet Przebrodzie)

Jakubowo – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów zaścianek w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwały tu 24 osoby, wszystkie były wyznania rzymskokatolickiego i zadeklarowały białoruską przynależność narodową. Były tu 3 budynki mieszkalne. W 1931 w 3 domach zamieszkiwało 28 osób.
Wierni należeli do parafii rzymskokatolickiej w Drui. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5273545" url="https://pl.wikipedia.org/wiki?curid=5273545" title="I Was Made for Lovin’ You">
I Was Made for Lovin’ You

I Was Made for Lovin’ You – piosenka rockowa zespołu Kiss, wydana w 1979 roku jako singel promujący album "Dynasty".
Powstanie.
Moda na disco pod koniec lat 70. znalazła odzwierciedlenie w takich przebojach muzyki rockowej, jak „Miss You” The Rolling Stones i „Da Ya Think I'm Sexy?” Roda Stewarta. Poza tym piosenki w podobnym stylu tworzyli The Kinks, Uriah Heep, Jethro Tull, Electric Light Orchestra, Grateful Dead i The Clash.
W 1979 roku ukazał się album Kiss pt. "Dynasty", któremu towarzyszyła znaczna kampania reklamowa. Pierwszym singlem z płyty miał być „I Was Made for Lovin’ You”.
Zdaniem Stanleya pomysł na napisanie piosenki powstał podczas pobytu muzyka w Studio 54. Zainspirowany odgrywanymi tam piosenkami Stanley ustawił w domu automat perkusyjny na tempo 126 BPM twierdząc, że napisanie piosenki w stylu disco jest bardzo prostą sprawą. Jednocześnie była to jedyna piosenka zespołu w takim stylu. Linia melodyczna do utworu została zaczerpnięta z „Standing in the Shadows of Love” The Four Tops. Do pomocy Stanley zatrudnił Desmonda Childa, odpowiedzialnego za zwrotki, oraz producenta albumu "Dynasty" – Viniego Poncię, który współtworzył refren. Child wcześniej udanie łączył taneczne bity z muzyką w zespole Desmond Child &amp; Rouge.
Odbiór i znaczenie.
Singel stał się wielkim hitem, sprzedając się w ponad milionie egzemplarzy. W Stanach Zjednoczonych utwór zajął jedenaste miejsce, był także w czołówce list przebojów w kilkunastu krajach. Z drugiej strony niektórzy fani Kiss krytykowali zespół za komercjalizację i zmierzanie w stronę disco.
„I Was Made for Lovin’ You” było przełomową piosenką w środowisku rockowym, jako że był to pierwszy hit tego gatunku, który współtworzył zewnętrzny autor. Wcześniej zespoły tworzyły piosenki we własnym gronie, wychodząc z założenia, że zatrudnienie zewnętrznego autora piosenek nie jest wiarygodne.
Covery.
Utwór był coverowany kilkadziesiąt razy, m.in. przez Jamesa Lasta (1979), Eläkeläiset (1994), Scootera (1998), Paulinę Rubio (2002), Marię Menę (2009) czy Davida Hasselhoffa (2021). Wersja Marii Meny zajęła 20. miejsce na szwajcarskiej, 44. na austriackiej i 91. na niemieckiej liście przebojów.
Personel.
"Źródło: WhoSampled"

</doc>
<doc id="5273546" url="https://pl.wikipedia.org/wiki?curid=5273546" title="I Was Made for Lovin' You">
I Was Made for Lovin' You



</doc>
<doc id="5273549" url="https://pl.wikipedia.org/wiki?curid=5273549" title="Jankowszczyzna (rejon brasławski)">
Jankowszczyzna (rejon brasławski)

Jankowszczyzna – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie brasławskim, w sielsowiecie Drujsk.
Historia.
W czasach zaborów zaścianek w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 49 osób, 48 było wyznania rzymskokatolickiego a 1 prawosławnego. Jednocześnie 4 mieszkańców zadeklarowało polską a 45 białoruską przynależność narodową. Było tu 10 budynków mieszkalnych. W 1931 w 9 domach zamieszkiwało 50 osób.
Wierni należeli do parafii prawosławnej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Drujsku.

</doc>
<doc id="5273550" url="https://pl.wikipedia.org/wiki?curid=5273550" title="Breeches Lake (Nowa Szkocja)">
Breeches Lake (Nowa Szkocja)

Breeches Lake – jezioro ("lake") w kanadyjskiej prowincji Nowa Szkocja, w hrabstwie Richmond, na północ od miejscowości Fourchu; nazwa urzędowo zatwierdzona 13 lutego 1976. Częściami Breeches Lake są zatoka North Arm Breeches Lake i jezioro South Arm Breeches Lake.

</doc>
<doc id="5273553" url="https://pl.wikipedia.org/wiki?curid=5273553" title="Anti Anti Generation">
Anti Anti Generation

 – dziewiąty album studyjny japońskiego zespołu Radwimps, wydany w Japonii 12 grudnia 2018 roku przez EMI Music Japan. Zadebiutował na 1 pozycji w rankingu Oricon i pozostał na liście przez 41 tygodni.
Album został wydany w dwóch edycjach: regularnej i limitowanej. Sprzedał się w nakładzie egzemplarzy i zdobył status złotej płyty. 27 marca 2019 roku album został wydany na płycie gramofonowej.
Płytę promowała trasa koncertowa „Anti Anti Generation Tour 2019”, która objęła 20 występów w 11 obiektach.

</doc>
<doc id="5273554" url="https://pl.wikipedia.org/wiki?curid=5273554" title="Wacław Koler">
Wacław Koler

Wacław Koler Anthraceus (niem. "Wenzel Koehler", ur. w Ściegnach, zm. 1546) – polski medyk (bakałarz lekarski) i erudyta, nauczyciel języka greckiego i innych języków klasycznych, według Kazimierza Morawskiego pionier studiów grecystycznych w Polsce, jeden z pierwszych hebraistów w Krakowie oraz prawdopodobnie pierwszy "homo trilinguis" (osoba biegle władająca trzema językami obcymi) w Polsce, jeden z pierwszych polskich numizmatyków.
Życiorys.
Pochodził z rodziny chłopskiej (lub węglarskiej), jednak majątek rolny odziedziczył i prowadził jego brat. Studiował na Uniwersytecie Krakowskim (immatrykulacja w roku akademickim 1498/1499). Studiował w okresie wzmożonego zainteresowania starożytnością i humanizmem, w czasie, gdy rozpoczęli nauczanie w Krakowie pierwsi wykładowcy języka greckiego, Joannes Silvius Siculus Amatus oraz Constantius Claretti de Cancellariis, od których prawdopodobnie nabył znajomości języka greckiego. W 1500 został bakałarzem na wydziale filozoficznym, natomiast w 1507 magistrem sztuk wyzwolonych. Nieodpłatnie wykładał na wydziale filozoficznym łacińskich klasyków. Rozpoczął również pięcioletnie studia medyczne, chociaż nie wiadomo, kiedy je ukończył. Prawdopodobnie w 1519 był już bakałarzem medycznym. Nie został dyplomowanym doktorem medycyny. W 1513 był seniorem Bursy Węgierskiej, dbając tam o porządek i spokój. W tym samym roku wznowił wykłady uniwersyteckie po sześciu latach przerwy. Znał łacinę, hebrajski i grekę. Jako nauczyciel greki znany jest ze wspomnień współczesnych (np. Jerzego Libana z Legnicy, czy Jana Antonina), gdyż sam nigdzie nie zawarł takiej informacji lub nie dochowała się ona w znanych źródłach. Nie wiadomo dokładnie, gdzie nauczał (na uczelni czy w Bursie Węgierskiej).
Leonard Cox, humanista angielski, który w 1518, będąc w Krakowie i wydając panegiryk na cześć Uniwersytetu Krakowskiego, wspomniał w tym dziele m.in. o nim. Zakończenie nauczania przez niego greki nastąpiło najprawdopodobniej pomiędzy 1517 a 1520, ale mogło też trwać nieco dłużej. Zgrecyzował nazwisko na "Anthraceus", co po łacinie oznacza "czarny" i pochodzi od greckiego ἄνθραξ ("anthrax"), czyli "węgiel". Pod tym pseudonimem był powszechnie znany.
Przed 1533 ożenił się z owdowiałą patrycjuszką z Krakowa, co przyczyniło się do pozyskania przezeń znacznego majątku, w związku z czym zaczął kolekcjonować książki i monety. Jan Ptaśnik zaliczył go do pierwszych polskich numizmatyków. Po śmierci jego biblioteka liczyła 86 tomów (15–20 sztuk było napisanych greką lub poświęconych było literaturze greckiej). Ksiąg miał około stu, jednak część z nich, jeszcze za życia, przekazał Jerzemu Libanowi.

</doc>
<doc id="5273555" url="https://pl.wikipedia.org/wiki?curid=5273555" title="North West Arm (zatoka Sydney Harbour)">
North West Arm (zatoka Sydney Harbour)

North West Arm – zatoka ("arm") zatoki Sydney Harbour w kanadyjskiej prowincji Nowa Szkocja, w hrabstwie Cape Breton; nazwa urzędowo zatwierdzona 3 grudnia 1953.

</doc>
<doc id="5273560" url="https://pl.wikipedia.org/wiki?curid=5273560" title="Northeast Arm (Holland Harbour)">
Northeast Arm (Holland Harbour)

Northeast Arm – zatoka ("arm") zatoki Holland Harbour w kanadyjskiej prowincji Nowa Szkocja, w hrabstwie Guysborough; nazwa urzędowo zatwierdzona 19 maja 1976.

</doc>
<doc id="5273565" url="https://pl.wikipedia.org/wiki?curid=5273565" title="Kartaszowka (rejon miedwieński)">
Kartaszowka (rejon miedwieński)

Kartaszowka () – chutor w zachodniej Rosji, w sielsowiecie wysznierieutczanskim rejonu miedwieńskiego w obwodzie kurskim.
Geografia.
Miejscowość położona jest w dorzeczu rzeki Rieutiec (lewy dopływ Rieuta w dorzeczu Sejmu), przy wschodniej granicy centrum administracyjnego sielsowietu (Wierchnij Rieutiec), 10 km na południowy zachód od centrum administracyjnego rejonu (Miedwienka), 42 km na południowy zachód od Kurska, 9,5 km od drogi magistralnej (federalnego znaczenia) M2 «Krym».
W chutorze znajdują się 24 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwało 8 osób.

</doc>
<doc id="5273567" url="https://pl.wikipedia.org/wiki?curid=5273567" title="Kartaszowka">
Kartaszowka

Kartaszowka () – nazwa toponimów w Rosji

</doc>
<doc id="5273570" url="https://pl.wikipedia.org/wiki?curid=5273570" title="Mistrzostwa Świata w Narciarstwie Dowolnym i Snowboardingu 2019 – muldy podwójne mężczyzn">
Mistrzostwa Świata w Narciarstwie Dowolnym i Snowboardingu 2019 – muldy podwójne mężczyzn

Rywalizacja mężczyzn w muldach podwójnych podczas mistrzostw świata w Utah została rozegrana na trasie o nazwie Champion. Fazy 1/32 oraz 1/16 finału rozegrano 9 lutego 2019 roku o 16:25, z kolei pozostałe rundy tego samego dnia o 19:00. Złoty medal wywalczył Kanadyjczyk Mikaël Kingsbury, który pokonał w dużym finale Bradleya Wilsona z USA. W małym finale triumfował Japończyk Daichi Hara, zdobywając tym samym brązowy medal.

</doc>
<doc id="5273573" url="https://pl.wikipedia.org/wiki?curid=5273573" title="Mistrzostwa Świata w Narciarstwie Dowolnym i Snowboardingu 2019 – half-pipe mężczyzn (narciarstwo dowolne)">
Mistrzostwa Świata w Narciarstwie Dowolnym i Snowboardingu 2019 – half-pipe mężczyzn (narciarstwo dowolne)

Rywalizacja mężczyzn w narciarskim half-pipe'ie podczas mistrzostw świata w Utah została rozegrana na obiekcie Eagle Supra Pipe. Kwalifikacje rozegrano 7 lutego 2019 roku o 13:30. Z kolei finał odbył się 9 lutego o 11:00. Złoty medal wywalczył Aaron Blunck z USA, który pokonał Francuza Kevina Rollanda oraz Kanadyjczyka Noah Bowmana.

</doc>
<doc id="5273574" url="https://pl.wikipedia.org/wiki?curid=5273574" title="Order św. Mesropa Masztoca">
Order św. Mesropa Masztoca

Bohater Armenii (orm.: Սուրբ Մեսրոպ Մաշտոցի շքանշան) – szósty w armeńskiej kolejności starszeństwa order, ustanowiony 26 lipca 1993. 
Order przyznawany jest za znaczące osiągnięcia w rozwoju gospodarczym Armenii, naukach przyrodniczych i społecznych, wynalazkach, kulturze, edukacji, służbie zdrowia i służbie publicznej, a także za działalność promującą współpracę naukową, technologiczną, gospodarczą i kulturalną z zagranicą.. 

</doc>
<doc id="5273577" url="https://pl.wikipedia.org/wiki?curid=5273577" title="Paul Jedzink (1880–1943)">
Paul Jedzink (1880–1943)

Paul Anton Jedzink (ur. 1 listopada 1880 w Braniewie, zm. 14 września 1943 w Braniewie) – niemiecki duchowny katolicki, teolog, profesor teologii moralnej w Państwowej Akademii w Braniewie.
Życiorys.
Urodził się 1 listopada 1880 roku w Braniewie jako syn kościelnego i krawca Hermanna Jedzink oraz Kathariny z domu Spohn. Jego stryjem był, również pochodzący z Braniewa, późniejszy biskup poznański Paweł Jedzink. Paul do 1890 roku uczył się w szkole podstawowej dla chłopców (knabenschule) w rodzinnym Braniewie. Po trzech i pół roku nauki, w 1890, wyjechał na dalszą naukę do Poznania, by tam kształcić się w gimnazjum św. Marii Magdaleny. Zapewne za wsparciem stryja, który rok wcześniej, w 1889, został mianowany rektorem seminarium w Poznaniu. Tam uczył się do 1894, kiedy to powrócił do rodzinnego Braniewa, by dokończyć naukę w braniewskim gimnazjum. Ukończył je w 1899, uzyskując świadectwo dojrzałości, a następnie rozpoczął studia teologiczne w seminarium również w Braniewie. Ukończył je przyjmując święcenia kapłańskie 26 kwietnia 1903 roku w katedrze we Fromborku. Następnie przez niecałe 2 miesiące był wikarym w Bieniewie, a od 18 czerwca 1903 został trzecim wikarym w katedrze św. Mikołaja w Elblągu. Wykazywał się dużą wiedzą i zdolnościami, dlatego 15 września 1905 roku został skierowany na studia prawa kanonicznego we Wrocławiu. W latach 1907–1908 studiował również w Berlinie, gdzie 26 lipca 1907 uzyskał stopień doktora. Po powrocie do diecezji warmińskiej był przez krótki okres kapelanem księży emerytów w Krośnie, a następnie od 10 października 1908 roku został wikarym w katedrze we Fromborku. 22 marca 1910 roku przeniósł się do Braniewa na stanowisko prefekta konwiktu biskupiego. 22 grudnia 1910 roku uzyskał habilitację w Liceum Hosianum. Po dwóch latach, 3 października 1912 roku, został mianowany profesorem nadzwyczajnym wydziału teologicznego, a w 1917 roku profesorem teologii moralnej Państwowej Akademii w Braniewie. Był członkiem Warmińskiego Towarzystwa Historycznego. Mieszkał w Braniewie przy Bahnhofstraße 51 (współcześnie ul. Kościuszki). Zmarł 14 września 1943 w Braniewie.

</doc>
<doc id="5273578" url="https://pl.wikipedia.org/wiki?curid=5273578" title="Perfect World (manga)">
Perfect World (manga)

 – manga autorstwa Rie Arugi, publikowana na łamach magazynu „Kiss” wydawnictwa Kōdansha od lutego 2014 do stycznia 2021.
Na podstawie mangi powstał film live action oraz dramat telewizyjny, których premiery odbyły się odpowiednio w 2018 i 2019 roku. Seria była również chwalona przez krytyków i otrzymała nagrodę Kōdansha Manga w kategorii shōjo w 2019.
Fabuła.
26-letnia Tsugumi Kawana ponownie spotyka swoją pierwszą miłość z czasów liceum, Itsukiego Ayukawę, na spotkaniu pomiędzy firmą architektoniczną a firmą zajmującą się projektowaniem wnętrz, w której pracuje. Jego widok przyprawia ją o szybsze bicie serca, dopóki nie dowiaduje się, że jest on teraz niepełnosprawny i porusza się na wózku inwalidzkim. Początkowo dziewczyna uważa, że nie mogłaby spotykać się z chłopakiem na wózku, ale potem jej uczucia zaczynają się zmieniać...
Manga.
Pierwszy rozdział mangi ukazał się w lutym 2014 roku w magazynie „Kiss”. W kwietniu 2019 roku autorka ujawniła, że seria wchodzi w fazę końcową. Manga zakończyła się 25 stycznia 2021. Seria została również opublikowana w 12 tomach tankōbon nakładem wydawnictwa Kōdansha. 
W Polsce manga została wydana przez Kotori. 
Film.
Adaptacja live-action została zapowiedziana w lipcowym numerze "Kiss" z 2017 roku. Film wyreżyserował Kenji Shibayama, a scenariusz napisała Keiko Kanome. W rolach głównych wystąpili Takanori Iwata i Hana Sugisaki. W japońskich kinach film pojawił się 8 października 2018. Motyw przewodni filmu wykonała grupa E-girls.
TV Drama.
Dramat telewizyjny został zapowiedziany 30 stycznia 2019. Reżyserem został Keiichirō Shiraki, scenariusz napisała Mayumi Nakatani, a Tōri Matsuzaka i Mizuki Yamamoto wystąpili w rolach głównych. Emitowany był w stacjach Fuji TV i Kansai TV od 16 kwietnia do 25 czerwca 2019 i liczył łącznie 10 odcinków.

</doc>
<doc id="5273579" url="https://pl.wikipedia.org/wiki?curid=5273579" title="Northeast Arm (Cloud Lake)">
Northeast Arm (Cloud Lake)

Northeast Arm – zatoka ("arm") we wschodniej części jeziora Cloud Lake w kanadyjskiej prowincji Nowa Szkocja, w hrabstwie Kings; nazwa urzędowo zatwierdzona 21 sierpnia 1974.

</doc>
<doc id="5273580" url="https://pl.wikipedia.org/wiki?curid=5273580" title="Lorentz Lossius">
Lorentz Lossius

Lorentz Lossius (ur. 26 czerwca 1589, zm. 24 listopada 1654 w Kvikne) był norweskim górnikiem i inżynierem niemieckiego pochodzenia. W 1631 roku został księgowym w hucie srebra Kongsberg, a następnie w 1635 roku został zatrudniony na tym samym stanowisku w hucie w Kivkne, aż do roku 1643.
Życiorys.
Ojcem Lossiusa był ksiądz Christopher Lossius, imię matki Lossiusa jest nieznane. Lorentz urodził się w Niemczech, prawdopodobnie w Getyndze. Pierwsze wzmianki o Lossiu są z 1631 roku, kiedy został księgowym w hucie srebra w Kongsberg, w 1635 roku Lossius przeniósł się na te samo stanowisko do huty miedzi w Kivkne. Jakiś czas później Lossius poślubił Kirsten Bruse córkę księdza Andersa Olsena Bruse. W 1642 Lorentz zrezygnował ze stanowiska księgowego i z innymi górnikami zaczął szukać złóż miedzi w okolicach Røros. W 1644 roku przez górników zostały odnalezione pierwsze złoża rudy miedzi, a Lorentz za namową teścia rozpoczął na tamtych terenach działalność, ale złoża okazały się bardziej ubogie, niż się spodziewano. W tym samym roku Lossius spotkał rolnika i myśliwego Hansa Aasena, który jako pierwszy wskazał miejsce z kamieniami z bogatą rudą miedzi. W 1645 roku Lossius dostał prawo do wydobycia i do budowy huty. Sukces Lossius nie trwał długo, bo w 1646 roku część huty przejął Joachim Irgens szambelan królewski. Joachim Irgens został jednym z właścicieli, a w 1651 roku przejął hutę. Po utracie huty wrócił na rodzinną farmę w Kvikne, gdzie zmarł w 1654 roku.

</doc>
<doc id="5273582" url="https://pl.wikipedia.org/wiki?curid=5273582" title="Sophia Laukli">
Sophia Laukli

Sophia Laukli (ur. 8 czerwca 2000 w Yarmouth) – amerykańska biegaczka narciarska, srebrna medalistka mistrzostw świata juniorek.

</doc>
<doc id="5273588" url="https://pl.wikipedia.org/wiki?curid=5273588" title="Iwanowka (sielsowiet wysznierieutczanski)">
Iwanowka (sielsowiet wysznierieutczanski)

Iwanowka () – chutor w zachodniej Rosji, w sielsowiecie wysznierieutczanskim rejonu miedwieńskiego w obwodzie kurskim.
Geografia.
Miejscowość położona jest nad Rieutem (lewy dopływ Sejmu), 2 km od centrum administracyjnego sielsowietu (Wierchnij Rieutiec), 7 km na południowy zachód od centrum administracyjnego rejonu (Miedwienka), 38 km na południowy zachód od Kurska, 9 km od drogi magistralnej (federalnego znaczenia) M2 «Krym».
W chutorze znajduje się 45 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwało 20 osób.

</doc>
<doc id="5273597" url="https://pl.wikipedia.org/wiki?curid=5273597" title="Moskwa (1979)">
Moskwa (1979)

Moskwa, do 1995 roku Sława – radziecki, a następnie rosyjski krążownik rakietowy, pierwsza jednostka projektu 1164 ("Atlant", w kodzie NATO: "Slava"). Okręt wodowany w 1979 roku, wszedł do służby w 1982 roku w Marynarce Wojennej Związku Radzieckiego pod nazwą „Sława” (Слава), służył we Flocie Czarnomorskiej. Po rozpadzie ZSRR został przejęty przez marynarkę Rosji i w 1995 roku przemianowany na „Moskwa” (Москва). Okręt flagowy Floty Czarnomorskiej.
W 2008 roku krążownik „Moskwa” brał udział w rosyjskim ataku na Gruzję, w 2014 roku w rosyjskiej inwazji na Krym, rok później zaś wspierał rosyjskie operacje bojowe w Syrii. W 2022 roku okręt wziął udział w inwazji na Ukrainę, uczestnicząc w ataku na Wyspę Wężową, a 14 kwietnia 2022 został zatopiony ukraińskimi pociskami przeciwokrętowymi R-360 Neptun.
Budowa i skrócony opis.
„Sława” była pierwszą prototypową jednostką krążowników rakietowych projektu 1164, noszącego oznaczenie kodowe "Atłant", a w kodzie NATO nazwanego typem "Slava" od pierwszego okrętu. Stępkę pod budowę okrętu położono w stoczni imienia 61 Komunardów w Mikołajowie 5 listopada 1976 roku, z numerem budowy 2008. Wodowanie nastąpiło 27 lipca 1979 roku, a wejście do służby 30 grudnia 1982 roku. 
Okręty projektu 1164 były zaprojektowane w ZSRR jako krążowniki rakietowe nowej generacji przeznaczone do zadań uderzeniowych, przede wszystkim do zwalczania lotniskowców amerykańskich przy pomocy ciężkich pocisków przeciwokrętowych, a także do obrony przeciwlotniczej zespołów floty dzięki nowym pociskom dalekiego zasięgu. Ich głównym uzbrojeniem było 16 wyrzutni ciężkich pocisków przeciwokrętowych P-500 Bazalt, ustawionych parami na pokładzie w części dziobowej. Podczas średniego remontu okręt przystosowano do przenoszenia nowszych pocisków P-700 Wulkan (oznaczanych też P-1000). Drugim zasadniczym uzbrojeniem było osiem pionowych rewolwerowych wyrzutni pocisków przeciwlotniczych dalekiego zasięgu S-300F Fort z zapasem 64 pocisków, umieszczonych w kadłubie, w rufowej części śródokręcia. Ponadto okręty miały do samoobrony dwie dwuprowadnicowe chowane wyrzutnie pocisków przeciwlotniczych bliskiego zasięgu Osa-MA z zapasem 40 pocisków, umieszczone na rufie po obu stronach hangaru.
Artyleria główna składała się z dwóch dział kalibru 130 mm w jednej dwudziałowej wieży AK-130 na dziobie, z zapasem 600 nabojów, mogących służyć także do ostrzeliwania celów brzegowych. Artyleria była kierowana radarem artyleryjskim MR-184 Lew. Uzupełniało ją sześć działek wielolufowych kalibru 30 mm AK-630M, tworzących trzy zestawy artyleryjskie obrony bezpośredniej z własnymi radarami MR-123 Wympieł. Zestawy te umieszczone były na dziobie przed nadbudówką oraz na burtach na śródokręciu.
Broń podwodną stanowiło 10 wyrzutni torped kalibru 533 mm w dwóch pięciorurowych aparatach, służących do wystrzeliwania torped przeciw okrętom podwodnym SET-65 lub przeciw okrętom nawodnym 53-65K. Uzupełniały je dwie dwunastoprowadnicowe wyrzutnie RBU-6000 rakietowych bomb głębinowych kalibru 213 mm systemu Smiercz-2, ze 144 bombami RGB-60. Do zwalczania okrętów podwodnych na większych odległościach mógł służyć śmigłowiec pokładowy Ka-27PŁ, z hangarem i lądowiskiem na rufie okrętu. Zamiast niego można było zabrać śmigłowiec wskazywania celów dla rakiet przeciwokrętowych Ka-25C. Do wykrywania okrętów podwodnych własnymi siłami służył kompleks sonarowy Płatina, z anteną na dziobie i anteną holowaną.
Wyporność standardowa okrętu wynosiła 9,3 tys. t, a pełna 11,3 tys. t. Długość całkowita wynosiła 186 m, a na linii wodnej 170 m, natomiast szerokość 20,8 m, a zanurzenie 8,4 m. Napęd był kombinowany w układzie COGOG, napędzający dwie śruby. Napęd mocy szczytowej stanowiły dwa zespoły obejmujące łącznie cztery turbiny gazowe M-8KF o mocy łącznej 110 tys. KM pozwalające na osiąganie prędkości maksymalnej 32,5 węzła. Napęd marszowy stanowiły dwie turbiny gazowe M-70 o mocy łącznej 20 tys. KM i dodatkowo dwie turbiny parowe o mocy 12 tys. KM, zasilane w parę kotłami ogrzewanymi od gazów spalinowych. Przy prędkości ekonomicznej 18 węzłów zasięg wynosił 7500 mil morskich. Załogę początkowo stanowiło 485 osób, w tym 66 oficerów.
Służba.
Po wejściu do służby 7 lutego 1983 roku okręt przydzielono do Floty Czarnomorskiej, z bazą w Sewastopolu. Kilkakrotnie pływał po Morzu Śródziemnym na tzw. służbie bojowej, śledząc okręty państw NATO. W kwietniu 1985 roku, gdy pełnił służbę na Morzu Śródziemnym u wybrzeży Libii, doszło do pożaru na pokładzie. Między 27 maja 1986 a 20 lutego 1987 roku krążownik operował na Morzu Śródziemnym i północnym Atlantyku; w tym czasie w listopadzie 1986 roku odbył wizytę w Pireusie. Nosił zmienne numery burtowe: 126 (1983), 108 (1984), 106 (1987), 121 (1990).
W dniach 2-3 grudnia 1989 roku „Sława” uczestniczyła w szczycie na Malcie, będącym pierwszym spotkaniem radzieckiego przywódcy Michaiła Gorbaczowa i prezydenta USA George′a Busha, który przybył na krążowniku USS „Belknap”. Część spotkań miała odbyć się na pokładzie „Sławy”, lecz zostało to uniemożliwione przez złą pogodę.
Między 21 marca 1991 a sierpniem 1998 roku krążownik przechodził średni remont w stoczni im. 61 Komunardów w Mikołajowie, a następnie w Siewmorzawodzie w Sewastopolu. W tym czasie w ramach podziału Floty Czarnomorskiej został przejęty przez marynarkę Rosji, a 16 maja 1995 roku zmieniono mu nazwę na „Moskwa”, po wycofanym krążowniku śmigłowcowym proj. 1123. Został następnie okrętem flagowym rosyjskiej Floty Czarnomorskiej. Nosił tytuł okrętu gwardyjskiego oraz numer burtowy 121
7 września 2009 roku miała miejsce awaria pomocniczego kotła parowego w przedniej maszynowni i doszło do pożaru, na skutek czego dziesięciu marynarzy odniosło obrażenia. W 2003 roku na pokładzie „Moskwy” na Morzu Śródziemnym doszło do spotkania prezydenta Rosji Władimira Putina i premiera Włoch Silvio Berlusconiego.
W 2008 roku „Moskwa” wzięła udział rosyjskim ataku na Gruzję, w 2014 roku w osłonie rosyjskiej inwazji na Krym, rok później zaś wspierała rosyjskie operacje bojowe w Syrii. Po zestrzeleniu rosyjskiego bombowca Su-24 zapewniać miała ochronę przeciwlotniczą dla rosyjskich sił w tym kraju. W 2015 roku okręt odwiedził m.in. Luandę w Angoli i Malabo w Gwinei Równikowej.
Krążownik brał udział w inwazji na Ukrainę w 2022 roku, poczynając 24 lutego od ostrzelania Wyspy Wężowej, której personel odmówił złożenia broni, co stało się następnie jednym z symboli oporu Ukrainy. W ciągu kolejnych tygodni „Moskwa” działała u wybrzeży obwodów odeskiego, mikołajowskiego i chersońskiego. 13 kwietnia 2022 roku około godz. 19 okręt został trafiony i uszkodzony dwoma pociskami przeciwokrętowymi systemu Neptun. Znajdował się on wówczas około 60–65 mil morskich na południe od Odessy. Rosja nie potwierdziła ataku na okręt, lecz następnego dnia przyznała (nie wskazując przyczyny), że doszło na nim do eksplozji amunicji i pożaru. Według strony rosyjskiej, poważne uszkodzenie jednostki spowodowało, że jej załoga została ewakuowana na inne okręty, a pozostawiono tylko część personelu niezbędną do utrzymania i zabezpieczenia jednostki podczas holowania. 14 kwietnia 2022 wieczorem Ministerstwo Obrony Federacji Rosyjskiej poinformowało, że podczas holowania okręt „zatonął w warunkach sztormu”, chociaż raporty pogodowe wskazują, że warunki na Morzu Czarnym były wówczas łagodne. Nie jest oficjalnie znana liczba ofiar z liczącej około 500 osób załogi, a komunikat rosyjski mówił o ewakuacji całej załogi. Według niepotwierdzonych informacji, zginęło 37 członków załogi, około 27 zaginęło, a około 100 zostało rannych, natomiast wcześniejsze niepotwierdzone źródła mówiły o uratowaniu tylko 58 marynarzy. Wrak krążownika, spoczywający na dnie Morza Czarnego na głębokości 45–50 m, ok. 130 km od Odessy, został wpisany do rejestru podwodnego dziedzictwa Ukrainy jako obiekt numer 2064.
Zatopienie krążownika wywołało szeroki oddźwięk na świecie i stało się dużą porażką prestiżową dla Rosji i sukcesem strony ukraińskiej. Był to największy okręt zatopiony podczas działań wojennych od czasu zatopienia argentyńskiego krążownika „General Belgrano” w 1982 roku pod Falklandami.
W kwietniu 2022 do prac przy wraku krążownika skierowano okręt ratowniczy rosyjskiej Floty Czarnomorskiej, katamaran „Kommuna”. Podniesienie wraku „Moskwy”, z uwagi na jego rozmiary, siłami „Kommuny” nie jest możliwe, operacja miała na celu prawdopodobnie wydobycie tajnych dokumentów, sprzętu wojskowego oraz pocisków przeciwokrętowych i przeciwlotniczych.

</doc>
<doc id="5273599" url="https://pl.wikipedia.org/wiki?curid=5273599" title="1-j Lipowiec">
1-j Lipowiec

1-j Lipowiec, także Pierwyj Lipowiec () – wieś (ros. село, trb. sieło) w zachodniej Rosji, w sielsowiecie wysznierieutczanskim rejonu miedwieńskiego w obwodzie kurskim.
Geografia.
Miejscowość położona jest nad Lubaczem (lewy dopływ Rieuta w dorzeczu Sejmu), 7 km od centrum administracyjnego sielsowietu (Wierchnij Rieutiec), 16 km na południowy zachód od centrum administracyjnego rejonu (Miedwienka), 45 km na południowy zachód od Kurska, 18 km od drogi magistralnej (federalnego znaczenia) M2 «Krym».
We wsi znajduje się 137 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 178 osób.

</doc>
<doc id="5273600" url="https://pl.wikipedia.org/wiki?curid=5273600" title="Emir Baigazin">
Emir Baigazin

Emir Baigazin, (ur. 19 lipca 1984 we wsi Tamdy) – kazachski reżyser, scenarzysta, montażysta i producent filmowy. Jeden z czołowych twórców współczesnego kina artystycznego w Kazachstanie.
Jego świetnie przyjęty debiut fabularny, "Lekcje harmonii" (2013), startował w konkursie głównym na 63. MFF w Berlinie, gdzie zdobył Srebrnego Niedźwiedzia za wybitne osiągnięcie artystyczne dla operatora Aziza Żambakijewa. Inny film, "Rzeka" (2018), zaprezentowany został w sekcji "Horyzonty" na 75. MFF w Wenecji, gdzie wyróżniono go nagrodą za najlepszą reżyserię.

</doc>
<doc id="5273604" url="https://pl.wikipedia.org/wiki?curid=5273604" title="Wilhelm Dobosz">
Wilhelm Dobosz

Wilhelm Dobosz (ur. 9 października 1890 w Żywcu, zm. 26 grudnia 1969) – podpułkownik Wojska Polskiego, uczestnik I wojny światowej i wojny polsko-bolszewickiej.
Życiorys.
Urodził się w Żywcu w rodzinie rzemieślniczo-rolniczej. W 1905 roku ukończył powszechną szkołę ludową. Następnie uczył się w szkole realnej w Żywcu, a po zdobyciu matury w 1912 roku udał się na studia na Politechnice Lwowskiej.
W lipcu 1914 zgłosił się do 1 pułku Artylerii Fortecznej w Krakowie. Został przydzielony do Szkoły Oficerów Rezerwy. Po jej ukończeniu w stopniu podporucznika brał udział w walkach na frontach bałkańskim oraz włoskim. W 1918 roku awansowany do stopnia porucznika. 
Brał udział w rozbrajaniu Austriaków w Krakowie. W nowo tworzącym się Wojsku Polskim przydzielono mu zadanie organizowania artylerii. Następnie wysłany na Śląsk, gdzie wpierał znajdujące się tam wojska generała Hallera. Walczył także w wojnie polsko-bolszewickiej. W 1920 roku oficjalnie przyjęty do zawodowej służby w Wojsku Polskim, w 1921 zweryfikowany jako kapitan. Był dowódcą baterii w 1 pułku artylerii ciężkiej. Służył w pułku do 1938 roku, przez pewien czas pełniąc funkcję jego dowódcy. Podczas przewrotu majowego stanął po stronie przeciwników Piłsudskiego, co poskutkowało odsunięciem go od służby liniowej i spowolnieniem ścieżki awansu; stopień majora uzyskał w 1930 roku, a podpułkownika w 1938. W tym samym roku przeniesiony został w stan spoczynku.
W sierpniu 1939 zgłosił gotowość do podjęcia służby, nie otrzymał jednak przydziału. W latach okupacji pracował w fabryce papieru "Solali" w Żywcu. Jako były wojskowy znajdował się w sferze zainteresowań gestapo; był wzywany na przesłuchania. W ramach Saybuschaktion został wywłaszczony ze swojego domu w Żywcu. Utrzymywał kontakty z lokalnymi strukturami ZWZ-AK.
Według autorów Słownika Biograficznego Żywiecczyzny, Wilhelm Dobosz w czasie wycofywania się wojsk niemieckich z Żywca został powiadomiony przez służącego w Armii Krajowej Władysława Podkulskiego o zaminowaniu przez saperów centrum miasta. Dobosz wraz z Podkulskim mieli poprzez przecięcie przewodów minerskich uniemożliwić wykonanie rozkazu detonacji mającej zniszczyć historyczne centrum Żywca.
Po wojnie współorganizował żywiecką Spółdzielnię Rolniczo-Handlową "SCh". Dowodził pierwszym transportem osadników żywieckich na tak zwane "Ziemie Odzyskane". Zmarł 26 grudnia 1969 roku. Pochowany na cmentarzu Przemienienia Pańskiego w Żywcu.
Bibliografia.
 

</doc>
<doc id="5273605" url="https://pl.wikipedia.org/wiki?curid=5273605" title="2-j Lipowiec">
2-j Lipowiec

2-j Lipowiec, także Wtoroj Lipowiec () – wieś (ros. деревня, trb. dieriewnia) w zachodniej Rosji, w sielsowiecie wysznierieutczanskim rejonu miedwieńskiego w obwodzie kurskim.
Geografia.
Miejscowość położona jest nad Lubaczem (lewy dopływ Rieuta w dorzeczu Sejmu), 6,5 km od centrum administracyjnego sielsowietu (Wierchnij Rieutiec), 15 km na południowy zachód od centrum administracyjnego rejonu (Miedwienka), 44 km na południowy zachód od Kurska, 17 km od drogi magistralnej (federalnego znaczenia) M2 «Krym».
We wsi znajduje się 21 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwały 22 osoby.

</doc>
<doc id="5273606" url="https://pl.wikipedia.org/wiki?curid=5273606" title="Pomnik Wdzięczności Armii Czerwonej w Łodzi">
Pomnik Wdzięczności Armii Czerwonej w Łodzi

 
Pomnik Wdzięczności Armii Czerwonej w Łodzi – zlikwidowany pomnik znajdujący się w latach 1945–1992 w parku im. księcia Józefa Poniatowskiego w Łodzi.
Historia.
Pierwsze plany budowy Pomnika Wdzięczności Armii Czerwonej w Łodzi były wykonywane w lutym 1945. W Łodzi miał się znaleźć 1 z 392 powstałych w Polsce pomników dziękczynnych dla Armii Radzieckiej za wyzwolenie spod okupacji niemieckiej. Sztab Główny Wojska Polskiego miał skierować do prezydenta Łodzi pismo zawierające treść: Do miast wytypowanych w celu postawienia pomnika była Łódź, w związku z czym Sztab Główny Wojska Polskiego prosił prezydenta o udzielenie pomocy przy budowie pomnika. Zarząd Miejski podjął się współpracy z Armią Czerwoną, przekazał materiały budowlane oraz udzielił kredytów w wysokości 800 tys. zł. Budowę pomnika współfinansowało również Ministerstwo Odbudowy, przekazując 200 tys. zł na jego budowę oraz 40 tys. na budowę cmentarzy wojennych żołnierzy Armii Czerwonej. Miejscem budowy pomnika został Park im. księcia Józefa Poniatowskiego, a konkretnie punkt, w którym w 1938 postawiono pomnik Stanisława Moniuszki, zburzony później przez Niemców.
Pomnik odsłonięto 18 listopada 1945. Według ówczesnej prasy w uroczystości uczestniczyła oddziały Armii Czerwonej, Wojska Polskiego, delegacje organizacji politycznych i społecznych, związków zawodowych, uczniowie i studenci. Na odsłonięciu pomnika przemawiali kolejno pułkownik Mozjas, generał Browkin, major Solski, wiceprezydent Łodzi Eugeniusz Ajnenkiel, przewodniczący Miejskiej Rady Narodowej Jan Stefan Haneman oraz przewodniczący Towarzystwa Przyjaźni Polsko-Radzieckiej – Leo Hochberg. Został odegrany przez orkiestrę marsz żałobny, złożono wieńce, odbyła się również defilada.
11 lutego 1946 o godzinie 22:15 grupa złożona z członków Korpusu Obrony Narodowej, tj.: Władysława Stanilewicza, Anny Stanilewicz, Andrzeja Stanilewicza, Zbigniewa Suwalskiego i Stanisława Lamberta zorganizowała akcję „Naczelnik”, wysadzając pomnik przy użyciu 30 kg szedytu. Wybuch ładunku doszczętnie zniszczył obelisk, pozostawiając po nim hałdę gruzu. 5 grudnia 1950 aresztowano przywódcę grupy Władysława Stanielewicza i skazano na 15 lat więzienia, uwalniając po 5 latach.
16 lutego została zorganizowana manifestacja potępiająca zniszczenie pomnika. Pojawiły się również publikacje krytyczne wobec zamachowców, które jednak ucichły ze względu na ryzyko organizacji zamachów na inne tego typu pomniki w Polsce. W okresie od maja 1945 do marca 1946 doszło do kilkunastu prób zniszczenia pomników upamiętniających Armię Czerwoną na terenie Polski. Podjęto się szybkiej odbudowy pomnika, który ponownie odsłonięto w tym samym miejscu 7 listopada 1946, w rocznicę wybuchu rewolucji październikowej.
W okresie istnienia pomnika był on patrolowany przez milicjantów, a w rocznice Rewolucji Październikowej odbywały się przed nim jej obchody. We wrześniu 1992 Rada Miejska w Łodzi podjęła uchwałę inicjującą rozbiórkę pomnika. W trakcie demontażu budowli odnaleziono pod nią ciała 8 rosyjskich oficerów, które 18 listopada 1992 ekshumowano i pochowano na rosyjskim cmentarzu w Parku im. księcia J. Poniatowskiego.
Architektura.
Nie jest dokładnie znana grupa osób odpowiadająca za projekt pomnika. Jednym z jego projektantów był Wacław Wołosewicz, łódzki rzeźbiarz, projektant kilku rzeźb i pomników w Łodzi. Pomnik był betonowym, 14-metrowym graniastosłupem w kształcie obelisku pokrytym granitem, usytuowanym na granitowym sześcianie. Na jego szczycie zlokalizowana była czerwona gwiazda, zaś na podstawie umocowana była tablica z napisem w języku rosyjskim:
Budowla była otoczona kolumnami, pomiędzy którymi były zakopane mogiły żołnierzy Armii Czerwonej. Po zniszczeniu pomnika w 1946 odbudowano go, wykorzystując do tego płyty nagrobne z ewangelickich i żydowskich cmentarzy. Zmieniono również napis umieszczony na pomniku na następujący, w języku polskim i rosyjskim: 

</doc>
<doc id="5273607" url="https://pl.wikipedia.org/wiki?curid=5273607" title="Maltańska łódź patrolowa P31">
Maltańska łódź patrolowa P31



</doc>
<doc id="5273615" url="https://pl.wikipedia.org/wiki?curid=5273615" title="Stiep´-Chmielewoje">
Stiep´-Chmielewoje

Stiep-Chmielewoje, Stiep´-Chmielewoje () – chutor w zachodniej Rosji, w sielsowiecie wysznierieutczanskim rejonu miedwieńskiego w obwodzie kurskim.
Geografia.
Miejscowość położona jest w dorzeczu Lubacza (lewy dopływ Rieuta w dorzeczu Sejmu), 5,5 km od centrum administracyjnego sielsowietu (Wierchnij Rieutiec), 15 km na południowy zachód od centrum administracyjnego rejonu (Miedwienka), 44 km na południowy zachód od Kurska, 16 km od drogi magistralnej (federalnego znaczenia) M2 «Krym».
W chutorze znajdują się 2 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor nie był zamieszkany.

</doc>
<doc id="5273616" url="https://pl.wikipedia.org/wiki?curid=5273616" title="Stiep-Chmielewoje">
Stiep-Chmielewoje



</doc>
<doc id="5273617" url="https://pl.wikipedia.org/wiki?curid=5273617" title="Markos Kalowelonis">
Markos Kalowelonis

Markos Kalowelonis, (ur. 18 maja 1994 w Amarusion) – grecki tenisista, w latach 2014–2019 reprezentujący Rosję.
Kariera tenisowa.
Jego ojciec Jeorjos Kalowelonis również był tenisistą (uczestniczył m.in. w Letnich Igrzyskach Olimpijskich 1988, osiągając pierwszą rundę gry pojedynczej i podwójnej), a następnie pełnił funkcję trenera Markosa.
W maju 2012 zadebiutował w reprezentacji Grecji w Pucharze Davisa. W latach 2020–2022 razem z drużyną brał udział w turnieju ATP Cup.
W rankingu gry pojedynczej Kalowelonis najwyżej był na 445. miejscu (13 czerwca 2016), a w klasyfikacji gry podwójnej na 253. pozycji (11 kwietnia 2022).

</doc>
<doc id="5273619" url="https://pl.wikipedia.org/wiki?curid=5273619" title="Markos Kalovelonis">
Markos Kalovelonis



</doc>
<doc id="5273623" url="https://pl.wikipedia.org/wiki?curid=5273623" title="Liestal (ujednoznacznienie)">
Liestal (ujednoznacznienie)

Szwajcaria:

</doc>
<doc id="5273624" url="https://pl.wikipedia.org/wiki?curid=5273624" title="Lieschdl">
Lieschdl



</doc>
<doc id="5273625" url="https://pl.wikipedia.org/wiki?curid=5273625" title="Lihstal">
Lihstal



</doc>
<doc id="5273626" url="https://pl.wikipedia.org/wiki?curid=5273626" title="Brattele">
Brattele



</doc>
<doc id="5273628" url="https://pl.wikipedia.org/wiki?curid=5273628" title="Ziife">
Ziife



</doc>
<doc id="5273630" url="https://pl.wikipedia.org/wiki?curid=5273630" title="Arisdorf">
Arisdorf

Arisdorf (gsw. "Aschdrf") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Liestal. 31 grudnia 2020 liczyła 1 691 mieszkańców.

</doc>
<doc id="5273631" url="https://pl.wikipedia.org/wiki?curid=5273631" title="Aschhdrf">
Aschhdrf



</doc>
<doc id="5273632" url="https://pl.wikipedia.org/wiki?curid=5273632" title="Frenkendorf">
Frenkendorf

Frenkendorf – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Liestal. 31 grudnia 2020 liczyła 6 481 mieszkańców.

</doc>
<doc id="5273633" url="https://pl.wikipedia.org/wiki?curid=5273633" title="Füllinsdorf">
Füllinsdorf

Füllinsdorf (gsw. "Füllschdf") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Liestal. 31 grudnia 2020 liczyła 4 549 mieszkańców. Przez teren gminy przebiega autostrada A22.
Współpraca.
Miejscowość partnerska:

</doc>
<doc id="5273634" url="https://pl.wikipedia.org/wiki?curid=5273634" title="Fuellinsdorf">
Fuellinsdorf



</doc>
<doc id="5273635" url="https://pl.wikipedia.org/wiki?curid=5273635" title="Füllschdf">
Füllschdf



</doc>
<doc id="5273636" url="https://pl.wikipedia.org/wiki?curid=5273636" title="Fuellschdf">
Fuellschdf



</doc>
<doc id="5273637" url="https://pl.wikipedia.org/wiki?curid=5273637" title="Giebenach">
Giebenach

Giebenach (gsw. "Gibenach") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Liestal. 31 grudnia 2020 liczyła 1 086 mieszkańców. Przez teren gminy przebiega autostrada A2.

</doc>
<doc id="5273638" url="https://pl.wikipedia.org/wiki?curid=5273638" title="Gibenach">
Gibenach



</doc>
<doc id="5273639" url="https://pl.wikipedia.org/wiki?curid=5273639" title="Hersberg">
Hersberg

Hersberg (gsw. "Herschbrg") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Liestal. 31 grudnia 2020 liczyła 350 mieszkańców. Przez teren gminy przebiega autostrada A2.

</doc>
<doc id="5273640" url="https://pl.wikipedia.org/wiki?curid=5273640" title="Herschbrg">
Herschbrg



</doc>
<doc id="5273643" url="https://pl.wikipedia.org/wiki?curid=5273643" title="Lupsingen">
Lupsingen

Lupsingen – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Liestal. 31 grudnia 2020 liczyła 1 440 mieszkańców.

</doc>
<doc id="5273644" url="https://pl.wikipedia.org/wiki?curid=5273644" title="Ramlinsburg">
Ramlinsburg

Ramlinsburg (gsw. "Ramschbrg") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Liestal. 31 grudnia 2020 liczyła 721 mieszkańców. Przez teren gminy przebiega droga główna nr 12.

</doc>
<doc id="5273645" url="https://pl.wikipedia.org/wiki?curid=5273645" title="Ramschbrg">
Ramschbrg



</doc>
<doc id="5273646" url="https://pl.wikipedia.org/wiki?curid=5273646" title="Seltisberg">
Seltisberg

Seltisberg (gsw. "Sältischberg") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Liestal. 31 grudnia 2020 liczyła 1 307 mieszkańców. 

</doc>
<doc id="5273647" url="https://pl.wikipedia.org/wiki?curid=5273647" title="Sältischberg">
Sältischberg



</doc>
<doc id="5273648" url="https://pl.wikipedia.org/wiki?curid=5273648" title="Saeltischberg">
Saeltischberg



</doc>
<doc id="5273649" url="https://pl.wikipedia.org/wiki?curid=5273649" title="Lausen (Szwajcaria)">
Lausen (Szwajcaria)

Lausen – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Liestal. 31 grudnia 2020 liczyła 5 463 mieszkańców. Przez teren gminy przebiegają autostrady A2 oraz A22, jak również droga główna nr 2. 

</doc>
<doc id="5273651" url="https://pl.wikipedia.org/wiki?curid=5273651" title="Lausen">
Lausen



</doc>
<doc id="5273652" url="https://pl.wikipedia.org/wiki?curid=5273652" title="Raphael Lea'i">
Raphael Lea'i



</doc>
<doc id="5273654" url="https://pl.wikipedia.org/wiki?curid=5273654" title="Bubendorf (Bazylea-Okręg)">
Bubendorf (Bazylea-Okręg)

Bubendorf (gsw. "Buebedorf") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Liestal. 31 grudnia 2020 liczyła 4 353 mieszkańców. Przez teren gminy przebiegają dwie drogi główne: nr 12 oraz nr 272. 

</doc>
<doc id="5273655" url="https://pl.wikipedia.org/wiki?curid=5273655" title="Buebedorf">
Buebedorf



</doc>
<doc id="5273656" url="https://pl.wikipedia.org/wiki?curid=5273656" title="Bubendorf">
Bubendorf

Niemcy:
Szwajcaria:

</doc>
<doc id="5273657" url="https://pl.wikipedia.org/wiki?curid=5273657" title="Jaskinia Okopowa">
Jaskinia Okopowa

Jaskinia Okopowa – jaskinia w Dolinie Będkowskiej na Wyżynie Olkuskiej wchodzącej w skład Wyżyny Krakowsko-Częstochowskiej. Znajduje się we wsi Będkowice, w województwie małopolskim, w powiecie krakowskim, w gminie Wielka Wieś.
Opis obiektu.
Jaskinia znajduje się w orograficznie prawych zboczach Doliny Będkowskiej, powyżej kapliczki upamiętniającej ofiary zbrodni hitlerowskich. Zlokalizowana jest 80 m nad dnem doliny, tuż pod miejscem, w którym linia stromego zbocza przechodzi w płaską wierzchowinę. Otwór jaskini znajduje się w lejkowatym zagłębieniu na powierzchni terenu, tuż powyżej pozostałości okopów strzeleckich z okresu II wojny światowej.
Jaskinie tworzy pionowa studzienka, która po kilku miejscach przechodzi w niedostępną szczelinę. Powstała w późnojurajskich wapieniach. Są one skruszałe, zwietrzałe i zawierają skamieniałości amonitów i gąbek. Jaskinia jest sucha, widna i przewiewna. W pobliżu otworu na ścianach studzienki rozwijają się glony i porosty, a jej ściany przerastają korzenie drzew. Ze zwierząt zaobserwowano muchówki, wije, motyle paśnik jaskiniowiec i szczerbówka ksieni, chrząszcze, pająki sieciarze jaskiniowe, prosionki i ropuchy szare, kości sarny i odchody gryzoni. Do głębokości 3 m znajdywano kawałki szkła.
Otwór jaskini prawdopodobnie odsłonięto podczas kopania okopów pod koniec II wojny światowej. Jaskinia nie była jednak w literaturze opisywana. Po raz drugi jaskinię odkrył Jakub Nowak w grudniu 2009 r. W 2012 r. opublikował jej plan i opis. Zawalający się otwór jaskini podstemplowano kawałkami drzewa.

</doc>
<doc id="5273658" url="https://pl.wikipedia.org/wiki?curid=5273658" title="Grzegorz Kosatka">
Grzegorz Kosatka

Grzegorz Kosatka (ur. 25 maja 1968) – polski trener siatkówki, były siatkarz grający na pozycji atakującego.
Jako zawodnik występował m.in. w drużynach: Stoczniowiec Gdańsk, AZS Olsztyn, Górnik Radlin, BBTS Bielsko-Biała, Skra Bełchatów, Energetyk Jaworzno i MKS Będzin.
W sezonie 2006/2007 trenował juniorki w klubie PLKS Pszczyna. W latach 2007–2008 był asystentem trenera Marco Bonitty w reprezentacji Polski kobiet. Następnie był szkoleniowcem w Szkole Mistrzostwa Sportowego PZPS w Sosnowcu. Jako trener reprezentacji Polski kadetek wywalczył w 2013 roku mistrzostwo Europy. W latach 2014–2019 trenował drużyny młodzieżowe w klubie BKS Stal Bielsko-Biała. Aktualnie pracuje w Akademii Talentów Jastrzębskiego Węgla.

</doc>
<doc id="5273659" url="https://pl.wikipedia.org/wiki?curid=5273659" title="Augscht">
Augscht



</doc>
<doc id="5273660" url="https://pl.wikipedia.org/wiki?curid=5273660" title="Baselaugst">
Baselaugst



</doc>
<doc id="5273662" url="https://pl.wikipedia.org/wiki?curid=5273662" title="Augst (ujednoznacznienie)">
Augst (ujednoznacznienie)

Szwajcaria:
Osoby:

</doc>
<doc id="5273663" url="https://pl.wikipedia.org/wiki?curid=5273663" title="Rajd Manx International 1989">
Rajd Manx International 1989

Rajd Tudor Webasto Manx International 1989 (27. Tudor Webasto Manx International Rally) – 27. edycja rajdu samochodowego Rajd Manx rozgrywanego w Wielkiej Brytanii. Rozgrywany był od 13 do 15 września 1989 roku. Była to trzydziesta szósta runda Rajdowych Mistrzostw Europy w roku 1989 (rajd miał najwyższy współczynnik - 20) oraz szósta runda Rajdowych Mistrzostw Wielkiej Brytanii. Składał się z 42 odcinków specjalnych.

</doc>
<doc id="5273664" url="https://pl.wikipedia.org/wiki?curid=5273664" title="Haefelfingen">
Haefelfingen



</doc>
<doc id="5273665" url="https://pl.wikipedia.org/wiki?curid=5273665" title="Häfelfinge">
Häfelfinge



</doc>
<doc id="5273666" url="https://pl.wikipedia.org/wiki?curid=5273666" title="Haefelfinge">
Haefelfinge



</doc>
<doc id="5273669" url="https://pl.wikipedia.org/wiki?curid=5273669" title="Wołowe Berdo">
Wołowe Berdo

Wołowe Berdo (także: "Wołkowe Berdo", ukr. Волове Бердо) – szczyt górski o wysokości 1121 m n.p.m. w granicznym pasmie Bieszczadów Zachodnich, na granicy Polski z Ukrainą.
Charakterystyka.
Szczyt leży na granicy polsko-ukraińskiej, pomiędzy Połoninką (1104 m n.p.m.) na zachodzie i Menczyłem (1008 m n.p.m.) na wschodzie. Od Menczyła oddziela go Przełęcz Beskid pod Menczyłem (785 m n.p.m.). Od południa sąsiaduje ze szczytem Czeremha (ukr. Черемха, 1130 m n.p.m.), którego stanowi ramię. Z jego północnych stoków wypływa potok Szczawinka, lewy dopływ Wołosatego.
Przyroda.
W 2016 w rejonie szczytu potwierdzono stanowisko kukułki krwistej.
Turystyka.
Po stronie ukraińskiej, stokami Czeremhy, przebiega czerwony szlak turystyczny z Wielkiego Bereznego do Wołowca, jednak na sam szczyt nie prowadzą żadne znakowane szlaki, tak ze strony polskiej, jak i ukraińskiej. Ze szczytu widoczna jest panorama Bieszczadów i Tatr. Widoczne są m.in. takie szczyty jak: Kruhly Wierch (1296 m n.p.m., 12 km), Roh (1255 m n.p.m., 18 km), Gerlach (2654 m n.p.m., 186 km), Wielka Sywula (1836 m n.p.m., 119 km) i Hostra Hora (1405 m n.p.m., 27 km).

</doc>
<doc id="5273671" url="https://pl.wikipedia.org/wiki?curid=5273671" title="Laeufelfingen">
Laeufelfingen



</doc>
<doc id="5273672" url="https://pl.wikipedia.org/wiki?curid=5273672" title="Matthew Douglas">
Matthew Douglas

Matthew "Matt" Douglas (ur. 26 listopada 1976 w Londynie) – brytyjski lekkoatleta specjalizujący się w biegach płotkarskich i sprinterskich, dwukrotny olimpijczyk (2000, 2004).
Na arenie międzynarodowej odniósł następujące sukcesy:
Starty olimpijskie:
W lekkoatletycznych mistrzostwach Wielkiej Brytanii na stadionie zdobył 4 medale w biegu na 400 m ppł – srebrny (2003) oraz 3 brązowe (1997, 2000, 2006).
Rekordy życiowe na stadionie:

</doc>
<doc id="5273674" url="https://pl.wikipedia.org/wiki?curid=5273674" title="Rajd Świdnicki 2022">
Rajd Świdnicki 2022

50. Rajd Świdnicki – KRAUSE – 50. edycja Rajdu Świdnickiego. To rajd samochodowy, który został rozegrany w dniach 22–24 kwietnia 2022 roku. Bazą rajdu było miasto Świdnica. Była to pierwsza runda rajdowych samochodowych mistrzostw Polski w roku 2022.
Jubileuszowy 50. Rajd Świdnicki 2022 wygrała po raz drugi z rzędu polska załoga Kacper Wróblewski i Jakub Wróbel jadąca samochodem Škoda Fabia Rally2 evo. Drugie miejsce ze stratą blisko czterech sekund zajęli Grzegorz Grzyb i Adrian Sadowski. Na trzecim miejscu ze stratą prawie 40 sekund przyjechali Szwedzi Tom Kristensson i Andreas Johansson, kierujący samochodem Hyundai i20 R5.
Lista zgłoszeń.
Poniższa lista spośród 64 zgłoszonych zawodników obejmuje tylko zawodników startujących w najwyższej klasie 2, samochodami grupy Rally 2.
Wyniki końcowe rajdu.
W klasyfikacji generalnej dodatkowe punkty przyznawane są za odcinek Power Stage.
Klasyfikacja kierowców RSMP 2022 po 1. rundzie.
Punkty otrzymuje 15 pierwszych zawodników, którzy ukończą rajd według klucza:
Dodatkowe punkty zawodnicy zdobywają za ostatni odcinek specjalny zwany Power Stage, punktowany: za zwycięstwo – 5, drugie miejsce – 4, trzecie – 3, czwarte – 2 i piąte – 1 punkt.
W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono miejsce zajęte na ostatnim, dodatkowo punktowanym odcinku specjalnym tzw. Power Stage.

</doc>
<doc id="5273678" url="https://pl.wikipedia.org/wiki?curid=5273678" title="Mistrzostwa Świata w Łucznictwie 1938">
Mistrzostwa Świata w Łucznictwie 1938

8. Mistrzostwa Świata w Łucznictwie odbyły się między 8 - 13 sierpnia 1938 w Londynie w Wielkiej Brytanii. Organizatorem była Międzynarodowa Federacja Łucznicza.
Polska wywalczyła 4 medale. Złoto zdobyła drużyna kobiet w składzie Janina Kurkowska, Ludmiła Dubajowa, Irena Skorupska. Kurkowska wywalczyła też brąz indywidualnie. Wicemistrzem świata w konkursie panów został Feliks Majewski, który zdobył także srebro w drużynie, z Wojewskim i Kazimierziem Filipem.

</doc>
<doc id="5273680" url="https://pl.wikipedia.org/wiki?curid=5273680" title="Medal „W Służbie Bogu i Ojczyźnie”">
Medal „W Służbie Bogu i Ojczyźnie”



</doc>
<doc id="5273684" url="https://pl.wikipedia.org/wiki?curid=5273684" title="Pomnik czerwonoarmisty w Siedlcu">
Pomnik czerwonoarmisty w Siedlcu

Pomnik czerwonoarmisty w Siedlcu – nieistniejący pomnik upamiętniający zajęcie terenu Siedlca i okolic przez Armię Czerwoną.
Historia.
W dniach 24-26 stycznia 1945 Armia Czerwona przeprowadziła natarcie, w wyniku którego zajęła Wolsztyn i okoliczne miejscowości. Poległych w Siedlcu czerwonoarmistów pochowano na cmentarzu wojennym zlokalizowanym na terenie ogrodu byłego klasztoru sióstr oblatek. Na terenie cmentarza umieszczono pomnik wyrzeźbiony przez Edwarda Przymuszałę.
W 1945 r. żołnierze pochowani w tej lokalizacji zostali ekshumowani i pochowani na cmentarzu wojennym w Wolsztynie. Sam pomnik kilka razy zmieniał lokalizację, do 2022 roku znajdował się terenie należącym do gminy Siedlec przy zbiegu ulic Zbąszyńskiej i Nowy Świat.
20 kwietnia 2022 roku pomnik zdemontowano. 
Opis.
Pomnik miał postać kwadratowego postumentu z niewielkim cokołem, na którym umieszczona była figura żołnierza Armii Czerwonej z pistoletem maszynowym PPSz depczącego hełm Wehrmachtu. Na postumencie znajdowała się tablica z napisem: „WIECZNA CHWAŁA BOHATEROM KTÓRZY ZGINĘLI W WALKACH O WOLNOŚĆ I NIEZAWISŁOŚĆ NASZEJ OJCZYZNY” oraz sierp i młot wpisane w pięciopromienną gwiazdę. Pomnik miał wysokość ok. 4 metrów. 

</doc>
<doc id="5273687" url="https://pl.wikipedia.org/wiki?curid=5273687" title="Krzysztof Komorowski (zm. 1647)">
Krzysztof Komorowski (zm. 1647)

Krzysztof Komorowski (ur. 18 kwietnia 1618 w Żywcu, zm. 18 listopada 1647 roku w Suchej) – hrabia liptowski i orawski, starosta oświęcimski w latach 1643-1647, starosta barwałdzki w latach 1624-1647 (wg niektórych opracowań starostwo oświęcimskie i barwałdzkie dzierżył formalnie od ok. 1628). Ostatni męski potomek żywieckiej linii Komorowskich.
Życiorys.
Pochodził z rodu Komorowskich herbu Korczak. Był synem Mikołaja Komorowskiego i Anny z Mirowa Myszkowskiej, margrabianki pińczowskiej, córki Zygmunta Gonzagi Myszkowskiego.
W 1633 r. walczył na Ukrainie pod dowództwem hetmana wielkiego koronnego Stanisława Koniecpolskiego. Wziął udział w zwycięskiej bitwie pod Sasowym Rogiem z tatarami z ordy nogajskiej. W 1640 r. po swoim zmarłym stryju, Piotrze Komorowskim, odziedziczył znaczne latyfundium feudalne zwane państwem suskim. Był posłem na sejm 1641 roku.
Pierwsze małżeństwo zawarł z Katarzyną z Bnina Śmigielską. Następnie ożenił się z Marianną (lub Marcjanną) Przyłęcką, miał z nią córkę Konstancję Krystynę Komorowską urodzoną w 1647 roku, która w 1665 r. wyszła za mąż za hrabiego z Pieskowej Skały – Jana Wielopolskiego, w wyniku czego ten przejął państwo suskie. 
Komorowski, odprowadzając gości z uroczystości chrzcin córki, w drodze powrotnej puścił się konno w pogoń za zającem, którego ..."goniąc, nieszczęśliwie z konia spadł i karku naruszył, tak że [ze] smutkiem wielkim do małżonki swojej się nawrócił i życie[m] polowanie swoje zapłacił".
Nagrobek Krzysztofa Komorowskiego znajduje się w kościele w Suchej Beskidzkiej.

</doc>
<doc id="5273691" url="https://pl.wikipedia.org/wiki?curid=5273691" title="Rajd Świdnicki KRAUSE 2022">
Rajd Świdnicki KRAUSE 2022



</doc>
<doc id="5273694" url="https://pl.wikipedia.org/wiki?curid=5273694" title="Pomnik żołnierzy radzieckich i polskich poległych w walkach o Złotów">
Pomnik żołnierzy radzieckich i polskich poległych w walkach o Złotów

Pomnik żołnierzy radzieckich i polskich poległych w walkach o Złotów – nieistniejący pomnik upamiętniający zajęcie terenu Złotowa i okolic przez Armię Czerwoną i 1 Armię Wojska Polskiego.
Historia.
1 Front Białoruski Armii Czerwonej w styczniu 1945 r. prowadził natarcie, którego celem było zajęcie Berlina. W kierunku na Złotów wspierany był przez jednostki berlingowskiej 1 Armii Wojska Polskiego. Walki o Złotów, wiążące się z dużymi stratami w zabitych po obu stronach, zakończyły się 31 stycznia 1945 r.
W 1948 r. szczątki żołnierzy, spoczywające w tym miejscu, zostały ekshumowane. Aby upamiętnić poległych na miejscu walk, władze lokalne 31 stycznia 1970 roku postawiły w Międzybłociu pomnik. 
W marcu 2022 r. nieznani sprawcy zniszczyli tablicę znajdującą się na głazie. 20 kwietnia 2022 roku pomnik zdemontowano.
Opis.
Pomnik miał postać granitowego głazu narzutowego umieszczonego na cokole. Na głazie znajdowała się tablica z napisem „99 żołnierzom I Armii WP i 9 żołnierzom Armii Radzieckiej poległym 30-31.01.1945 r. w walce o wyzwolenie Złotowa”. Przed cokołem umieszczona była druga płyta z napisem „Przechodniu wiedz że życie nasze poświęciliśmy za ojczyznę”.

</doc>
<doc id="5273695" url="https://pl.wikipedia.org/wiki?curid=5273695" title="Aljoscha Nemitz">
Aljoscha Nemitz

Aljoscha Nemitz (ur. 6 marca 1978) – niemiecki lekkoatleta specjalizujący się w biegach płotkarskich i sprinterskich. 
Największy sukces w karierze odniósł w 1997 r. w Lublanie, zdobywając na mistrzostwach Europy juniorów srebrny medal w biegu na 400 metrów przez płotki (uzyskany czas: 51,08). Wystąpił również w finałowym biegu sztafetowym 4 × 400 metrów, w którym reprezentanci Niemiec zajęli 4. miejsce (uzyskany czas: 3:08,75).
Najwyższe miejsce w lekkoatletycznych mistrzostwach Niemiec na otwartym stadionie osiągnął w 1998 r. w Berlinie, zajmując w biegu na 400 m ppł 4. miejsce (uzyskany czas: 51,19).
Rekord życiowy w biegu na 400 metrów przez płotki – 51,08 (26 lipca 1997, Lublana).

</doc>
<doc id="5273700" url="https://pl.wikipedia.org/wiki?curid=5273700" title="Andrzej Romanow">
Andrzej Romanow



</doc>
<doc id="5273703" url="https://pl.wikipedia.org/wiki?curid=5273703" title="Boris Vazovan">
Boris Vazovan

Boris Vazovan (ur. 4 stycznia 1978) – słowacki lekkoatleta specjalizujący się w biegach płotkarskich i sprinterskich. 
W 1995 r. zdobył na rozegranym w Bath letnim olimpijskim festiwalu młodzieży Europy złoty medal w biegu na 400 metrów przez płotki (uzyskany czas: 51,87). Największy sukces w karierze odniósł w 1997 r. w Lublanie, zdobywając na mistrzostwach Europy juniorów brązowy medal w biegu na 400 m ppł (uzyskany czas: 51,26).
Dwukrotnie zdobył złote medale lekkoatletycznych mistrzostw Słowacji: w hali – na dystansie 60 m (1996) oraz na stadionie – na dystansie 400 m ppł (1999).
Rekordy życiowe (stadion):

</doc>
<doc id="5273706" url="https://pl.wikipedia.org/wiki?curid=5273706" title="Władysław Pilecki">
Władysław Pilecki



</doc>
<doc id="5273707" url="https://pl.wikipedia.org/wiki?curid=5273707" title="Rajd Cypru 1989">
Rajd Cypru 1989

Rajd Cypru 1989 (17. Rothmans Cyprus Rally) – 17 edycja rajdu samochodowego Rajd Cypru rozgrywanego na Cyprze. Rozgrywany był od 22 do 24 września 1989 roku. Była to trzydziesta ósma runda Rajdowych Mistrzostw Europy w roku 1989 (rajd miał najwyższy współczynnik - 20) oraz szósta runda Rajdowych Mistrzostw Cypru.

</doc>
<doc id="5273708" url="https://pl.wikipedia.org/wiki?curid=5273708" title="Böckten">
Böckten

Böckten (gsw. "Böckte", "Bäckte") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 823 mieszkańców. Przez gminę przebiega droga główna nr 2. 

</doc>
<doc id="5273709" url="https://pl.wikipedia.org/wiki?curid=5273709" title="Ford Sierra XR 4x4">
Ford Sierra XR 4x4



</doc>
<doc id="5273710" url="https://pl.wikipedia.org/wiki?curid=5273710" title="Boeckten">
Boeckten



</doc>
<doc id="5273711" url="https://pl.wikipedia.org/wiki?curid=5273711" title="Böckte">
Böckte



</doc>
<doc id="5273712" url="https://pl.wikipedia.org/wiki?curid=5273712" title="Boeckte">
Boeckte



</doc>
<doc id="5273713" url="https://pl.wikipedia.org/wiki?curid=5273713" title="Bäckte">
Bäckte



</doc>
<doc id="5273714" url="https://pl.wikipedia.org/wiki?curid=5273714" title="Kanał Zuzanka">
Kanał Zuzanka

Kanał Zuzanka lub Kanał „A” – kanał wodny (dawniej rzeka) w województwie kujawsko-pomorskim, o długości 17,8 km oraz powierzchni zlewni wynoszącej 142 km². Kanał rozpoczyna się we wsi Telążna Leśna w powiecie włocławskim w okolicach jeziora Telążna, natomiast kończy się we Włocławku, gdzie wpływa do Wisły, jako jej lewy dopływ. Pierwotnie rzeka Zuzanka miała swoje ujście we wsi Wistka Szlachecka. Ciek posiada w dużej mierze charakter rolniczy.

</doc>
<doc id="5273715" url="https://pl.wikipedia.org/wiki?curid=5273715" title="Baeckte">
Baeckte



</doc>
<doc id="5273717" url="https://pl.wikipedia.org/wiki?curid=5273717" title="Buckten">
Buckten

Buckten (gsw. "Buckte") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 702 mieszkańców. Przez gminę przebiega droga główna nr 2. 

</doc>
<doc id="5273718" url="https://pl.wikipedia.org/wiki?curid=5273718" title="Buckte">
Buckte



</doc>
<doc id="5273721" url="https://pl.wikipedia.org/wiki?curid=5273721" title="Diepflingen">
Diepflingen

Diepflingen – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 756 mieszkańców. Przez gminę przebiega droga główna nr 2. 

</doc>
<doc id="5273723" url="https://pl.wikipedia.org/wiki?curid=5273723" title="Gelterkinden">
Gelterkinden

Gelterkinden (gsw. "Gälterchinde") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 6 218 mieszkańców. 

</doc>
<doc id="5273724" url="https://pl.wikipedia.org/wiki?curid=5273724" title="Gälterchinde">
Gälterchinde



</doc>
<doc id="5273725" url="https://pl.wikipedia.org/wiki?curid=5273725" title="Gaelterchinde">
Gaelterchinde



</doc>
<doc id="5273727" url="https://pl.wikipedia.org/wiki?curid=5273727" title="Marceli Trapszo">
Marceli Trapszo

Marceli Trapszo pseud. "Oszpart", "Miloński" (ur. 16 stycznia 1860 w Warszawie, zm. 7 marca 1921 tamże) – polski aktor teatralny i filmowy, reżyser teatralny, dyrektor teatrów.
Życiorys.
Na scenie debiutował już w 1869 roku, grając role dziecięce w zespole swojego ojca Anastazego Trapszo w Kaliszu. Następnie kształcił się w szkole realnej w Warszawie. Na scenę powrócił w 1877 roku, ponownie w zespole ojca na deskach warszawskiego teatru Arkadia. Następnie grał w 1878 w Płocku, by powrócić do zespołu Anastazego Trapszo. Wraz z nim występował najprawdopodobniej do 1882 roku m.in. w Ciechocinku, Aleksandrowie, Łowiczu (1880), Lublinie oraz Puławach (1881). W tym okresie kilkukrotnie wymieniany był na afiszach jako dyrektor teatru, choć faktycznie kierował nim jego ojciec.
W 1883 roku występował w Krakowie (na afiszu jedynie nazwisko) oraz w warszawskim teatrze Eldorado (jako Miloński). W okresie 1883–1890 pracował w Poznaniu, występując i kierując zespołem m.in. podczas wyjazdów do Kalisza, Warszawy i Włocławsku (1886). W 1887 powrócił pod dyrekcję ojca, występując w Płocku i Warszawie, w tymże roku otrzymał również angaż do Warszawskich Teatrów Rządowych. W okresie 1889–1890 kierował zespołem poznańskim podczas występów w Warszawie. Następnie przeniósł się do Łodzi, gdzie grał i reżyserował do 1894 roku. W kolejnych latach występował we Lwowie, Poznaniu (1894), Krakowie (1894-1895) oraz ponownie w Łodzi (1898-1898, jako reżyser). W latach 1898–1900 był członkiem zespołu Adolfiny Zimajer, z którym występował m.in. w Rosji. Następnie grał w Lublinie, a od 1900 roku aż do śmierci pracował głównie w Warszawie jako członek zespołów Teatru Ludowego (1900–1905), Nowego Teatru Polskiego, Teatru Nowego (1906), Warszawskich Teatrów Rządowych (1907–1915), Teatru Letniego (1915–1920), Teatru Bagatela (1920) oraz Teatru Praskiego (1921). W międzyczasie występował również w Łodzi (1906).
Został pochowany na Cmentarzu Powązkowskim w Warszawie.
Rodzina.
Pochodził z aktorskiej rodziny - był synem Anastazego Trapszo i Eugenii z Ćwiklińskich. Jego rodzeństwem byli aktorzy: Stanisław Trapszo, Irena Trapszo-Chodowiecka oraz Tekla Trapszo. Był żonaty trzykrotnie: z Aleksandrą Ficzkowską (aktorka, ślub w 1881), Zofią Staszkowską (aktorka, ślub 19 marca 1910) oraz Wandą Podlecką (ślub 7 lutego 1920). Jego dziećmi z pierwszego małżeństwa byli: Mieczysława Ćwiklińska – aktorka i śpiewaczka oraz Władysław Trapszo – inżynier chemik oraz przedsiębiorca.

</doc>
<doc id="5273729" url="https://pl.wikipedia.org/wiki?curid=5273729" title="Itingen">
Itingen

Itingen (gsw. "Ütige") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 2 186 mieszkańców. Przez teren gminy przebiegają autostrady A2 oraz A22, jak również droga główna nr 2. 

</doc>
<doc id="5273730" url="https://pl.wikipedia.org/wiki?curid=5273730" title="Luís Mamona João">
Luís Mamona João



</doc>
<doc id="5273732" url="https://pl.wikipedia.org/wiki?curid=5273732" title="Święta Góra (Przybram)">
Święta Góra (Przybram)

Święta Góra () – barokowy kompleks klasztorny, znajdujący się na górze o tej samej nazwie, w czeskim mieście Przybram.
Historia.
Nie jest znana dokładna data powstania pierwszego obiektu sakralnego na Świętej Górze. Według legendy powstała ona w XIII wieku za sprawą rycerza z rodu Malovców, który ufundował ją w podzięce Matce Bożej za uchronienie przed rozbójnikami. Bohuslav Balbín datuje pierwszą kaplicę na XIV wiek oraz podaje jej wymiary – 13 metrów długości, 4 metry szerokości i 3 wysokości. Kaplica stała się celem pielgrzymek za sprawą znajdującej się w niej figury Matki Bożej, którą wykonać miał arcybiskup Arnoszt z Pardubic na wzór Madonny Kłodzkiej. W pierwszej połowie XVI wieku na Świętą Górę przeniesiono figury św. Elżbiety i Matki Bożej oraz dwa dzwony.
Jednym z zarządców Świętej Góry był Jan Procházka. Mieszkał w Nymburku, gdzie w 1619 stracił wzrok i przeniósł się do Pragi. Według legendy w 1632 kilkukrotnie śnił mu się starzec, który miał go zachęcać do udania się na Świętą Górę i oddawania tam czci Maryi, by uprosić dar odzyskania wzroku. Przybył tam wraz ze swoim wnukiem 10 czerwca 1632. Władze Przybramia przekazały mu opuszczoną pustelnię z obowiązkiem opieki nad kaplicą. Z czasem Procházka miał odzyskać wzrok, co przyczyniło się do rozsławienia kaplicy jako sanktuarium. W 1634 na górę przybył cesarz Ferdynand II wraz z synem i późniejszym władcą Ferdynandem III. W 1647 opiekę nad sanktuarium powierzono jezuitom. W 1658 świątynię rozbudowano o dzwonnicę oraz dwie dodatkowe kaplice boczne, św. Ignacego Loyoli i św. Franciszka Ksawerego.
W tym samym roku Carlo Lurago sporządził projekt nowego kościoła, którego budowę ukończono w 1675. W latach 1727–1728 wzniesiono prowadzące do sanktuarium monumentalne, 450-metrowe schody według projektu Kiliána Ignáca Dientzenhofera. Dla znajdującej się w kościele figury Matki Bożej wykonywano bogato zdobione suknie, a 22 czerwca 1732 została ona ukoronowana. W latach 1745-1751 świątynię powiększono o kolejne trzy kaplice, dobudowane od zachodu. Wtedy osiągnęła ona obecne rozmiary.
W 1773 nastąpiła kasata klasztoru. Od tego czasu sanktuarium administrowało duchowieństwo diecezjalne. W 1861 klasztor przejęli redemptoryści, którzy w 1903 wyremontowali kompleks i częściowo pokryli nową warstwą stiuku. W 1905 papież Pius X podniósł sanktuarium do godności bazyliki mniejszej. W 1950 redemptoryści opuścili klasztor.
27 kwietnia 1978 w kompleksie wybuchł pożar, niszcząc dach klasztoru, plebanię, część krużganków i wieżę zegarową. Większość zniszczeń naprawiono w 1982, w 250. rocznicę koronacji cudownej figury. W 1988 roku, według planów Josefa Vlčka, wymieniono posadzkę, ołtarz i oświetlenie oraz odrestaurowano zabytkowy ołtarz główny.
24 marca 1990 kompleks wrócił w ręce redemptorystów – pierwszym administratorem klasztoru został o. Josef Břicháček. W 1999 na Świętej Górze odbyło się spotkanie młodzieży czeskiej i morawskiej. W 2015 cały kompleks przeszedł generalny remont.
Architektura.
Południową część kompleksu zajmuje wczesnobarokowa bazylika mniejsza, okrążona krużgankami na planie prostokąta, w którego rogach znajdują się 4 kaplice – praska, březnicka, pilzneńska i mníšecka. Od północy dobudowany jest do nich klasztor. Na wschód od kompleksu znajduje się plac z kamienną kolumną maryjną.

</doc>
<doc id="5273733" url="https://pl.wikipedia.org/wiki?curid=5273733" title="Ütige">
Ütige



</doc>
<doc id="5273734" url="https://pl.wikipedia.org/wiki?curid=5273734" title="Uetige">
Uetige



</doc>
<doc id="5273736" url="https://pl.wikipedia.org/wiki?curid=5273736" title="Mistrzostwa Świata w Łucznictwie 1937">
Mistrzostwa Świata w Łucznictwie 1937

7. Mistrzostwa Świata w Łucznictwie odbyły się między 11 - 14 sierpnia 1937 w Paryżu we Francji. Organizatorem była Międzynarodowa Federacja Łucznicza.
Polska wywalczyła 4 medale. Złoto zdobyła drużyna mężczyzn w składzie Feliks Majewski, Leon Szymuś, Miron Trusz. Majewski został także wicemistrzem świata w konkursie indywidualnym. Srebro wywalczyła drużyna kobiet, w której wystąpiły Zofia Bunschowa, Olearczyk,
Janina Kurkowska i Ludmiła Dubajowa. Bunschowa stanęła też na najniższym stopniu podium w zawodach indywidualnych.

</doc>
<doc id="5273738" url="https://pl.wikipedia.org/wiki?curid=5273738" title="Känerkinden">
Känerkinden

Känerkinden – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 535 mieszkańców. 

</doc>
<doc id="5273739" url="https://pl.wikipedia.org/wiki?curid=5273739" title="Kaenerkinden">
Kaenerkinden



</doc>
<doc id="5273743" url="https://pl.wikipedia.org/wiki?curid=5273743" title="Marcin Martyniak">
Marcin Martyniak

Marcin Mateusz Martyniak (ur. 18 kwietnia 1990) – polski ekonomista, menedżer i urzędnik państwowy, od 2022 podsekretarz stanu w Ministerstwie Zdrowia.
Życiorys.
Ukończył studia na kierunkach zarządzanie oraz finanse i rachunkowość na Wydziale Zarządzania Uniwersytetu Warszawskiego, kształcił się także w zakresie zarządzania w biznesie na w Lizbonie. Podjął studia doktoranckie w Katedrze Gospodarki Narodowej Wydziału Zarządzania UW. Początkowo pracował w sektorze prywatnym, odpowiadając za rozwój i finansowanie przedsiębiorstw. Później został zatrudniony jako analityk i doradca w zespole eksperckim Kancelarii Prezesa Rady Ministrów, jako przedstawiciel premiera zasiadł w Radzie Funduszu Medycznego. Objął następnie stanowisko szefa gabinetu politycznego ministra zdrowia Adama Niedzielskiego.
7 kwietnia 2022 powołany na stanowisko podsekretarza stanu w Ministerstwie Zdrowia w miejsce Sławomira Gadomskiego. Powierzono mu odpowiedzialność za inwestycje i analizy.

</doc>
<doc id="5273744" url="https://pl.wikipedia.org/wiki?curid=5273744" title="Stiep´ (chutor, sielsowiet wysznierieutczanski)">
Stiep´ (chutor, sielsowiet wysznierieutczanski)

Stiep, Stiep´ () – chutor w zachodniej Rosji, w sielsowiecie wysznierieutczanskim rejonu miedwieńskiego w obwodzie kurskim.
Geografia.
Miejscowość położona jest w dorzeczu Lubacza (lewy dopływ Rieuta w dorzeczu Sejmu), 4 km od centrum administracyjnego sielsowietu (Wierchnij Rieutiec), 13 km na południowy zachód od centrum administracyjnego rejonu (Miedwienka), 43 km na południowy zachód od Kurska, 15 km od drogi magistralnej (federalnego znaczenia) M2 «Krym».
W chutorze znajduje się 10 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor nie był zamieszkany.

</doc>
<doc id="5273745" url="https://pl.wikipedia.org/wiki?curid=5273745" title="Stiep (chutor, sielsowiet wysznierieutczanski)">
Stiep (chutor, sielsowiet wysznierieutczanski)



</doc>
<doc id="5273746" url="https://pl.wikipedia.org/wiki?curid=5273746" title="Ja, Sakamoto">
Ja, Sakamoto

 – manga autorstwa Nami Sano, publikowana na łamach magazynu „Harta” od kwietnia 2012 do grudnia 2015. Telewizyjna adaptacja anime, wyprodukowana przez Studio Deen, była emitowana od kwietnia do lipca 2016.
W Polsce manga została wydana przez Studio JG.
Fabuła.
Sakamoto, uczeń pierwszej klasy liceum, jest nie tylko wspaniały, jest najwspanialszy! Niemal natychmiast po rozpoczęciu nauki w szkole zaczyna przyciągać uwagę wszystkich. Dziewczyny go uwielbiają, a większość chłopców żywi do niego urazę. W klasie jest nawet chłopak, który pracuje jako model, ale Sakamoto ciągle go przyćmiewa!
Bez względu na to, jakie figle próbują mu płatać inni chłopcy, Sakamoto zawsze wychodzi z nich cało i z wdziękiem. Choć Sakamoto może wydawać się chłodny i powściągliwy, pomaga innym, gdy ktoś go o to poprosi, jak na przykład chłopak z jego klasy, nad którym ciągle się znęcano. Bez względu na to, jakie trudności napotyka Sakamoto, idzie on przez swoje szkolne życie z pewnością siebie i klasą!
Manga.
Seria zadebiutowała w 2011 roku, a 14 kwietnia 2012 rozpoczęła regularną publikację w należącym do Enterbrain magazynie „Fellows!” (przemianowanym w lutym 2013 na magazyn „Harta”). Ostatni rozdział ukazał się 14 grudnia 2015. Seria została zebrana w czterech tomach tankōbon. 
W Polsce licencję na wydawanie mangi zakupiło Studio JG. 
Anime.
W ostatnim tomie mangi ogłoszono, że seria otrzyma adaptację anime, która została wyemitowana między 8 kwietnia 2016 a 1 lipca 2016 w Japonii na kanale TBS, a następnie na CBC, MBS, BS-TBS i TBS Channel 1. Anime zostało zanimowane przez Studio Deen, scenariuszem i reżyserią zajął się Shinji Takamatsu, a muzykę skomponował Yasuhiko Fukuda. Za projekty postaci odpowiada Atsuko Nakajima, a za kierownictwo artystyczne Masatoshi Muto. Motyw przewodni, „COOLEST” wykonało CustomiZ, a motyw końcowy, zatytułowany , wykonał Suneohair.
Trzynasty odcinek nie został wyemitowany w telewizji z powodu trzęsień ziemi w Kumamoto w 2016, ale został udostępniony online na witrynie Crunchyroll 27 września 2016 i dołączony do piątego tomu Blu-ray/DVD wydanego 2 października 2016.

</doc>
<doc id="5273747" url="https://pl.wikipedia.org/wiki?curid=5273747" title="Lipopeptydy">
Lipopeptydy

Lipopeptydy – organiczne związki chemiczne składające się z części peptydowej i lipidowej. Wiele z naturalnych i syntetycznych lipopeptydów wykazuje aktywność biologiczną. Naturalne lipopeptydy są syntezowane drogą nierybosomalną w komórkach bakterii oraz grzybów, w trakcie przemian różnych związków organicznych.
Budowa.
Cząsteczki lipopeptydów zbudowane są z cyklicznej lub liniowej części peptydowej oraz kowalencyjnie przyłączonego do niej łańcucha lipidowego lub innej cząsteczki lipofilowej. Ze względu na swoją budowę mają właściwości amfifilowe, to znaczy, że zawierają ugrupowania hydrofobowe – część lipidową, jak i hydrofilowe – część peptydową. Cyklizacja części peptydowej lipopeptydów znacznie wpływa na ochronę przez proteolizą.
Zastosowanie.
Antybiotyki lipopeptydowe.
Wiele lipopeptydów to antybiotyki należące do klasy peptydów przeciwdrobnoustrojowych o szerokim spektrum działania przeciwbakteryjnego. Pierwszy lipopeptyd o właściwościach przeciwdrobnoustrojowych, czyli polimyksyna A został odkryty i wyizolowany w 1949 r. z bakterii glebowej "Bacillus polymyxa". Mechanizm działania lipopetydów opiera się na dezintegracji błony komórkowej drobnoustrojów, co prowadzi do powstania defektów w jej strukturze, a w efekcie do utraty potencjału błonowego oraz redukcji zdolności syntezy ATP, co w konsekwencji prowadzi do śmierci komórki.
Daptomycyna jest powszechnie stosowanym, naturalnie występującym, cyklicznym lipopeptydem. Jest stosowana jako lek w Stanach Zjednoczonych w leczeniu ogólnoustrojowych i zagrażających życiu zakażeń wywołanych przez bakterie Gram-dodatnie. Wykazuje aktywność przeciwko klinicznie opornym patogenom, takim jak gronkowiec złocisty oporny na metycylinę (MRSA), enterokoki oporne na wankomycynę (VRE), średniowrażliwe na glikopeptydy "S. aureus" (GISA), koagulazo-ujemne gronkowce (CNS) i oporny na penicylinę "Streptococcus pneumoniae" (PRSP).
Inną grupą antybiotyków lipopeptydowych są polimyksyny B i E. Pozwalają one zwalczać antybiotykooporne bakterie Gram-ujemne, a ich działanie polega na uwrażliwieniu bakterii na działanie antybiotyków skutecznych przeciw bakteriom Gram-dodatnim, gdyż umożliwiają ich przeniknięcie przez błonę komórkową. Ich wadą jest neuro- i nefrotoksyczność.
Oktapeptyny są uważane za kolejną obiecującą grupę lipopeptydów przeciwbakteryjnych. Zostały opracowane w latach 70. XX wieku. Wykazują dobrą aktywność przeciwko bakteriom Gram-dodatnim, drożdżom i grzybom, mają lepsze działanie przeciwdrobnoustrojowe przeciwko opornym na polimyksynę bakteriom Gram-ujemnym, a potencjalnie oktapeptyna C4 ma zmniejszoną nefrotoksyczność w porównaniu z polimyksyną B i E. Wadą jest to, że jej skuteczność "in vivo" jest raczej słaba, najprawdopodobniej z powodu dużego wiązania z białkami osocza. Innym członkiem tej grupy jest oktapeptyna B5, która wykazuje działanie bakteriobójcze na bakterie Gram-ujemne, w tym wielolekooporne i skrajnie lekooporne izolaty kliniczne.
Echinokandyny stanowią klasę lipopeptydów o właściwościach przeciwgrzybiczych, są inhibitorami syntezy enzymu β(1,3)--glukanu. Wszystkie cząsteczki w zastosowaniu klinicznym oraz na etapie badań rozwojowych to amfifilowe cykliczne heksapeptydy z N-połączonym łańcuchem bocznym acylolipidu i masą cząsteczkową około 1200 Da. Echinokandyny zostały wyizolowane po raz pierwszy ze szczepu "Aspergillus ruglosus" i "Aspergillus nidulans" i charakteryzują się silnym działaniem przeciwgrzybiczym i przeciwdrożdżowym.
Pierwszym zarejestrowanym lekiem z grupy echinokandyn była półsyntetyczna kaspofungina, która pozyskiwana jest z grzyba "Glarea lozoyensis". Jest przeznaczona do leczenia inwazyjnej aspergilozy.
Prace rozwojowe.
Ze względu na stale rosnącą antybiotykooporność bakterii poszukiwane są nowe, często syntetyczne, lipopeptydy. Jednym z przykładów są związki zbudowane z tetrapeptydu sprzężonego z kwasami tłuszczowymi o różnych długościach łańcucha. Wpływają one na modelowe błony komórek bakteryjnych, zarówno bakterii Gram-ujemnych, jak i Gram-dodatnich, oraz wykazują stosunkowo niski poziom aktywności hemolitycznej.
Lipopeptydy w przemyśle kosmetycznym.
Lipopeptydy są stosowane w przemyśle kosmetycznym ze względy na swoje wyjątkowe właściwości powierzchniowe (obniżają napięcie międzyfazowe, w szczególności napięcie powierzchniowe wody), działają przeciwzmarszczkowo oraz nawilżająco na skórę.
Surfaktyna jest najbardziej aktywnym biosurfaktantem o doskonałych właściwościach. Znajduje zastosowanie dermatologiczne – stosuje się ją miejscowo. Surfaktyny są wysoce biokompatybilne i bardzo mało cytotoksyczne dla komórek ssaków. Niektóre firmy wykorzystują ją także w kosmetykach myjących.
Kilka firm z siedzibą w USA wprowadziło na rynek produkty anti-aging zawierające lipopeptydy. Właściwości lipopeptydów bezpośrednio pomagają stymulować produkcję kolagenu i elastyny. Dodatek antyoksydantu w kosmetykach to najskuteczniejszy sposób na opóźnienie peroksydacji lipidów. Przeciwutleniacze chronią skórę przed wolnymi rodnikami, a co za tym idzie, sprawiają, że skóra jest gładsza i bardziej miękka. Dodatkowo dzięki swoim właściwościom przeciwbakteryjnym zabezpieczają skórę przed rozwojem bakterii, co przekłada się na bezpieczeństwo produktów kosmetycznych.
Lipopeptydy w przemyśle spożywczym.
W przemyśle spożywczym lipopeptydy są wykorzystywane jako emulgatory w przetwarzaniu surowej żywności.
W piekarnictwie surfaktyny i ramnolipidy służą do zapewnienia trwałości, struktury i objętości wypieków. W przypadku wypieku muffinów i croissantów zaleca się dodatek 0,10% ramnolipidu w celu poprawy zawartości wilgoci, konsystencji i zachowania świeżości przez dłuższy czas. Lipopeptydy zapobiegają również korozji powierzchni ze stali nierdzewnej.

</doc>
<doc id="5273748" url="https://pl.wikipedia.org/wiki?curid=5273748" title="Maisprach">
Maisprach

Maisprach (gsw. "Maischberg") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 931 mieszkańców. 

</doc>
<doc id="5273750" url="https://pl.wikipedia.org/wiki?curid=5273750" title="Maischberg">
Maischberg



</doc>
<doc id="5273753" url="https://pl.wikipedia.org/wiki?curid=5273753" title="Nusshof">
Nusshof

Nusshof – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 259 mieszkańców. 

</doc>
<doc id="5273754" url="https://pl.wikipedia.org/wiki?curid=5273754" title="Pomnik upamiętniający poległych żołnierzy radzieckich w Garncarsku">
Pomnik upamiętniający poległych żołnierzy radzieckich w Garncarsku

Pomnik upamiętniający poległych żołnierzy radzieckich w Garncarsku – nieistniejący pomnik upamiętniający zajęcie terenu Garncarska i okolic przez Armię Czerwoną.
Historia.
Pomnik został odsłonięty 24 czerwca 1945 r., znajdował się przy lokalnej drodze łączącej trasę DK 35 Wrocław-Wałbrzych przez Garncarsko z Sobótką. Był zlokalizowany na prywatnej posesji. Miał postać obelisku wykonanego z czerwonej cegły stojącego na czworobocznym cokole. Podstawą pomnika był niski postument schodkowy, całość konstrukcji miała wysokość ok. 5 metrów. Na frontowej ścianie obelisku znajdowała się czerwona gwiazda, poniżej której umieszczona była tablica z napisem w języku rosyjskim: „Вечная слава Героям павшим в боях за честь и независимость Советской Родины” („Wieczna chwała bohaterom poległym w walce za honor i niepodległość sowieckiej ojczyzny”). W 2012 r. stan pomnik oceniano jako zaniedbany, z uwagi na nieprzychylne nastawienie okolicznych mieszkańców.
Po rozpoczęciu rosyjskiego ataku na Ukrainę w 2022 r. pomnik został zdewastowany, nieznani sprawcy oblali go czerwoną farbą.
20 kwietnia 2022 r. pomnik zdemontowano na wniosek lokalnych samorządowców, jego cześć trafi do Muzeum Ślężańskiego. 

</doc>
<doc id="5273755" url="https://pl.wikipedia.org/wiki?curid=5273755" title="Lukas Dhont">
Lukas Dhont

Lukas Dhont (ur. 14 maja 1991 w Gandawie) – belgijski reżyser i scenarzysta filmowy.
Zaczynał karierę w 2012 od kręcenia filmów krótkometrażowych. Jego pierwszy film fabularny, "Dziewczyna" (2018), poruszał temat poszukiwania drogi życiowej przez piętnastoletnią transseksualną baletnicę. Obraz miał swoją premierę w sekcji "Un Certain Regard" na 71. MFF w Cannes, gdzie zdobył Złotą Kamerę za najlepszy debiut reżyserski, Nagrodę FIPRESCI oraz nagrodę Queer Palm dla najlepszego filmu o tematyce LGBT. Wśród licznych późniejszych wyróżnień dla filmu była również Europejska Nagroda Filmowa dla odkrycia roku.
Zasiadał w jury sekcji "Un Certain Regard" na 72. MFF w Cannes (2019).

</doc>
<doc id="5273756" url="https://pl.wikipedia.org/wiki?curid=5273756" title="KrAZ Kuguar">
KrAZ Kuguar

KrAZ Kuguar (ukr. КрАЗ Кугуар, ang. KrAZ Cougar) – ukraiński samochód opancerzony na podwoziu Toyoty Land Cruiser 79 o napędzie 4×4 produkowany przez AvtoKrAZ na licencji nabytej od Streit Group. Znajduje się na wyposażeniu Sił Zbrojnych Ukrainy, Gwardii Narodowej Ukrainy, Państwowej Służby Granicznej Ukrainy oraz ukraińskiego Ministerstwa Obrony. Z pojazdów korzystała również specjalna misja OBWE na Ukrainie.
Charakterystyka.
KrAZ Kuguar produkowany jest w zakładach AvtoKrAZ na licencji pozyskanej od kanadyjskiej Streit Group.
KrAZ Kuguar to opancerzony pojazd kołowy na podwoziu Toyoty Land Cruiser 79 o napędzie 4×4. Jego długość wynosi 5,35 m, szerokość 2,03 m, a wysokość 2,11 m. Pancerz spełnia wymogi CEN BR6, a spód kabiny wytrzymuje wybuch o mocy dwóch granatów DM-51. Wnętrze jest klimatyzowane. Masa Kuguara to 5,9 t. Opony posiadają wkładki typu „run flat”. Pojazd może być zasilany silnikiem diesla Toyoty 4 l o mocy 240 KM lub silnikiem benzynowym Toyoty 4,5 l o mocy 218 KM oraz posiada manualną pięciobiegową skrzynię biegów. Zbiorniki mogą pomieścić 180 l paliwa.
Dodatkowym wyposażeniem mogą być wyciągarki ratownicze, hak holowniczy, bezzałogowe stanowisko strzeleckie oraz osłony szyb balistycznych.
Kabina mieści od dwóch do trzech osób. Z kolei w przedziale desantowym jest miejsce dla sześciu osób. Alternatywnie pojazd może przewozić ładunek o masie 1000 kg.
Uzbrojenie Kuguara może stanowić zamontowany na dachu wielokalibrowy karabin maszynowy kalibru 12,7 mm, karabin maszynowy kalibru 7,62 mm lub granatnik automatyczny kalibru 40 mm.
Użytkownicy.
 Ukraina
Pojazdy KrAZ Kuguar wykorzystywane są przez Ukraińców w Donbasie.
Według doniesień ukraińskich działająca od marca 2014 roku specjalna misja OBWE w Ukrainie używa między innymi Kuguarów. Jedna z kolumn tych pojazdów była widziana w listopadzie 2014 roku w Krzemieńczuku. W 2018 roku zakłady AvtoKrAZ przeprowadziły konserwację pojazdów, których część została przemalowana z barw OBWE na ukraiński kamuflaż i przekazana Siłom Zbrojnym Ukrainy.

</doc>
<doc id="5273761" url="https://pl.wikipedia.org/wiki?curid=5273761" title="Oltingen">
Oltingen

Oltingen – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 506 mieszkańców. 

</doc>
<doc id="5273763" url="https://pl.wikipedia.org/wiki?curid=5273763" title="Ormalingen">
Ormalingen

Ormalingen (gsw. "Ormalinge") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 2 282 mieszkańców. 

</doc>
<doc id="5273764" url="https://pl.wikipedia.org/wiki?curid=5273764" title="Ormalinge">
Ormalinge



</doc>
<doc id="5273768" url="https://pl.wikipedia.org/wiki?curid=5273768" title="Rothenfluh">
Rothenfluh

Rothenfluh – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 783 mieszkańców. Przez gminę przebiega droga główna nr 309.

</doc>
<doc id="5273770" url="https://pl.wikipedia.org/wiki?curid=5273770" title="Albert Einstein Award">
Albert Einstein Award



</doc>
<doc id="5273773" url="https://pl.wikipedia.org/wiki?curid=5273773" title="Mistrzostwa Świata w Łucznictwie 1936">
Mistrzostwa Świata w Łucznictwie 1936

6. Mistrzostwa Świata w Łucznictwie odbyły się między 13 - 17 sierpnia 1936 w Pradze w Czechosłowacji. Organizatorem była Międzynarodowa Federacja Łucznicza.
Polska wywalczyła 4 medale i wygrała klasyfikację medalową. Indywidualną mistrzynią została Janina Kurkowska przed Marią Pańków. Razem z Zofią Bunschową wywalczyły także złoto w drużynie. Srebro zdobyła drużyna mężczyzn w składzie Józef Wójcik, Jerzy Bobulski, Czesław Prugar i Leon Szymuś.

</doc>
<doc id="5273775" url="https://pl.wikipedia.org/wiki?curid=5273775" title="Rümlingen">
Rümlingen

Rümlingen (gsw. "Rümlige") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 434 mieszkańców. Przez gminę przebiega droga główna nr 2.

</doc>
<doc id="5273776" url="https://pl.wikipedia.org/wiki?curid=5273776" title="Stiep´ (wieś, sielsowiet wysznierieutczanski)">
Stiep´ (wieś, sielsowiet wysznierieutczanski)

Stiep, Stiep´ () – wieś (ros. село, trb. sieło) w zachodniej Rosji, w sielsowiecie wysznierieutczanskim rejonu miedwieńskiego w obwodzie kurskim.
Geografia.
Miejscowość położona jest nad Lubaczem (lewy dopływ Rieuta w dorzeczu Sejmu), 12 km od centrum administracyjnego sielsowietu (Wierchnij Rieutiec), 18 km na zachód od centrum administracyjnego rejonu (Miedwienka), 41 km na południowy zachód od Kurska, 18,5 km od drogi magistralnej (federalnego znaczenia) M2 «Krym».
We wsi znajduje się 7 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś nie była zamieszkana.

</doc>
<doc id="5273777" url="https://pl.wikipedia.org/wiki?curid=5273777" title="Ruemlingen">
Ruemlingen



</doc>
<doc id="5273778" url="https://pl.wikipedia.org/wiki?curid=5273778" title="Rümlige">
Rümlige



</doc>
<doc id="5273779" url="https://pl.wikipedia.org/wiki?curid=5273779" title="Ruemlige">
Ruemlige



</doc>
<doc id="5273780" url="https://pl.wikipedia.org/wiki?curid=5273780" title="Stiep (wieś, sielsowiet wysznierieutczanski)">
Stiep (wieś, sielsowiet wysznierieutczanski)



</doc>
<doc id="5273784" url="https://pl.wikipedia.org/wiki?curid=5273784" title="Rünenberg">
Rünenberg

Rünenberg – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 761 mieszkańców. 

</doc>
<doc id="5273785" url="https://pl.wikipedia.org/wiki?curid=5273785" title="Ruenenberg">
Ruenenberg



</doc>
<doc id="5273786" url="https://pl.wikipedia.org/wiki?curid=5273786" title="Transport jonów przez membrany jednowymiarowe">
Transport jonów przez membrany jednowymiarowe



</doc>
<doc id="5273787" url="https://pl.wikipedia.org/wiki?curid=5273787" title="Sissach">
Sissach

Sissach – gmina (niem. "Einwohnergemeinde") w północnej Szwajcarii, w kantonie Bazylea-Okręg, siedziba administracyjna okręgu Sissach. 31 grudnia 2020 roku liczyła 6 706 mieszkańców. Przez teren gminy przebiega autostrada A2 oraz droga główna nr 2. 

</doc>
<doc id="5273791" url="https://pl.wikipedia.org/wiki?curid=5273791" title="Tecknau">
Tecknau

Tecknau – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 828 mieszkańców. 

</doc>
<doc id="5273794" url="https://pl.wikipedia.org/wiki?curid=5273794" title="Tenniken">
Tenniken

Tenniken (gsw. "Tännike") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 928 mieszkańców. Przez gminę przebiega autostrada A2.

</doc>
<doc id="5273795" url="https://pl.wikipedia.org/wiki?curid=5273795" title="Tännike">
Tännike



</doc>
<doc id="5273796" url="https://pl.wikipedia.org/wiki?curid=5273796" title="Taennike">
Taennike



</doc>
<doc id="5273797" url="https://pl.wikipedia.org/wiki?curid=5273797" title="Henryk Pisarek">
Henryk Pisarek

Henryk Pisarek (ur. 1933, zm. 20 sierpnia 2021) – polski filozof, prof. dr hab.
Życiorys.
Obronił pracę doktorską, następnie uzyskał stopień doktora habilitowanego. 29 marca 1996 nadano mu tytuł profesora w zakresie nauk humanistycznych. Został zatrudniony w Instytucie Filozofii na Wydziale Nauk Społecznych Uniwersytetu Wrocławskiego.
Zmarł 20 sierpnia 2021.

</doc>
<doc id="5273799" url="https://pl.wikipedia.org/wiki?curid=5273799" title="Erik Lira">
Erik Lira

Erik Antonio Lira Méndez (ur. 8 maja 2000 w mieście Meksyk) – meksykański piłkarz występujący na pozycji defensywnego pomocnika, reprezentant Meksyku, od 2022 roku zawodnik Cruz Azul.

</doc>
<doc id="5273800" url="https://pl.wikipedia.org/wiki?curid=5273800" title="Thürnen">
Thürnen

Thürnen (gsw. "Türne") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 1 376 mieszkańców. Przez gminę przebiega droga główna nr 2.

</doc>
<doc id="5273801" url="https://pl.wikipedia.org/wiki?curid=5273801" title="Thuernen">
Thuernen



</doc>
<doc id="5273802" url="https://pl.wikipedia.org/wiki?curid=5273802" title="Türne">
Türne



</doc>
<doc id="5273803" url="https://pl.wikipedia.org/wiki?curid=5273803" title="Tuerne">
Tuerne



</doc>
<doc id="5273805" url="https://pl.wikipedia.org/wiki?curid=5273805" title="Wenslingen">
Wenslingen

Wenslingen (gsw. "Wäislige") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 696 mieszkańców. 

</doc>
<doc id="5273806" url="https://pl.wikipedia.org/wiki?curid=5273806" title="Brygantyna (pancerz)">
Brygantyna (pancerz)



</doc>
<doc id="5273807" url="https://pl.wikipedia.org/wiki?curid=5273807" title="Wäislige">
Wäislige



</doc>
<doc id="5273808" url="https://pl.wikipedia.org/wiki?curid=5273808" title="Waeislige">
Waeislige



</doc>
<doc id="5273813" url="https://pl.wikipedia.org/wiki?curid=5273813" title="Wintersingen">
Wintersingen

Wintersingen – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 638 mieszkańców. 

</doc>
<doc id="5273814" url="https://pl.wikipedia.org/wiki?curid=5273814" title="Hugo Bleicher">
Hugo Bleicher

Hugo Ernst Bleicher (ur. 9 sierpnia 1899 w Tettnang, zm. 1982) – niemiecki podoficer Abwehry, członek niemieckiego wywiadu podczas II wojny światowej.
Biogram i działalność.
Urodził się 9 sierpnia 1899 w miejscowości Tettnang, niedaleko Jeziora Bodeńskiego. Jako dziecko przejawiał talent do nauki języków obcych – hiszpańskiego i francuskiego. W czasie I wojny światowej walczył na froncie francuskim w stopniu szeregowego jako żołnierz Armii Cesarstwa Niemieckiego. Po I wojnie światowej rozpoczął studia na Uniwersytecie w Ravensburgu, a po studiach pracował m.in. jako tłumacz. W okresie międzywojennym był pracownikiem firmy farmaceutycznej "Friedrich &amp; Co.", gdzie przez kilka lat piastował stanowisko przedstawiciela tego przedsiębiorstwa w Maroku Hiszpańskim.
W 1939 wszedł w struktury Geheime Feldpolizei (niem. "Tajna Policja Polowa") – w czerwcu 1940 był jednym z funkcjonariuszy tej jednostki zabezpieczających wizytę Adolfa Hitlera w Paryżu. Dalszą służbę w Geheime Feldpolizei odbywał w Caen i Cherbourgu, gdzie następnie został wcielony do Abwehry i otrzymał stopień Sonderführera. W czasie służby w Abwehrze posiadał kilka pseudonimów operacyjnych z których najbardziej znanymi były "Pułkownik Henri", "Jean Castel" i "Jean Verbeck".
Do jego głównych zadań w strukturach Abwehry należały działania mające na celu namierzanie i likwidację alianckich organizacji wywiadowczych na terenie okupowanej przez III Rzeszę Francji. Za swoją działalność w służbie Abwehry otrzymał również Krzyż Zasługi Wojennej I klasy.
Jego największym osiągnięciem w działalności agenta Abwehry zostało zlikwidowanie alianckiej siatki wywiadowczej o nazwie Interalliée, która tworzona była przez kpt Romana Czerniawskiego (ps. „Armand Borni”). Wpierw Bleicher wpadł na trop 21 agentów Interalliée, których aresztował, a następnie dokonał zatrzymania Mathilde Carré (ps. „La Chatte”) – współpracownicę Czerniawskiego, dzięki której zeznaniom wpadł kolejno na trop samego Czerniawskiego, którego aresztował i uwięził pod koniec 1941. W sierpniu 1942 Bleicher zlikwidował kolejną polską komórkę wywiadowczą zainstalowaną w Marsylii – aresztował wtedy jej szefa – Mariana Serafińskiego (ps. „Bor”), a następnie kilku innych polskich oficerów i funkcjonariuszy działających w dowództwie tzw. Ekspozytury „F”. W marcu 1943 zniszczył siatkę konspiracyjną o nazwie "Carte", powiązaną z francuskim ruchem oporu. Dzięki namówieniu do współpracy Rogera Bardeta – jednego z tajnych wywiadowców organizacji "Carte" – Bleicher w kwietniu 1943 aresztował kolejnych agentów alianckich – Petera Churchilla i Odette Sansom, którzy służyli jako szpiedzy brytyjskiej Special Operations Executive (SOE).
W dniu 15 maja 1945 został aresztowany w Amsterdamie przez policję holenderską, a następnie przekazany I Armii Kanadyjskiej. W połowie czerwca 1945 został przetransportowany na teren Wielkiej Brytanii do obozu "Camp 020" w Londynie, gdzie był przesłuchiwany w związku z jego działalnością wywiadowczą. Jesienią 1945 został przekazany francuskiemu rządowi, który uwięził Bleichera. Niedługo później został zwolniony z więzienia i powrócił do rodzinnego Tettnang. 
W 1954 wydał swoje wspomnienia pt. "Colonel Henri’s story: The war memoirs of Hugo Bleicher former German secret agent". Po wojnie również prowadził sklep z cygarami i artykułami tytoniowymi.
W 1972 spotkał się w Paryżu z Romanem Czerniawskim.

</doc>
<doc id="5273815" url="https://pl.wikipedia.org/wiki?curid=5273815" title="Wittinsburg">
Wittinsburg

Wittinsburg (gsw. "Wytschbrg") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 430 mieszkańców. Przez gminę przebiega droga główna nr 2.

</doc>
<doc id="5273816" url="https://pl.wikipedia.org/wiki?curid=5273816" title="Zeglingen">
Zeglingen

Zeglingen – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 494 mieszkańców.

</doc>
<doc id="5273817" url="https://pl.wikipedia.org/wiki?curid=5273817" title="Wytschbrg">
Wytschbrg



</doc>
<doc id="5273818" url="https://pl.wikipedia.org/wiki?curid=5273818" title="Mistrzostwa Świata w Łucznictwie 1935">
Mistrzostwa Świata w Łucznictwie 1935

5. Mistrzostwa Świata w Łucznictwie odbyły się między 26 - 31 sierpnia 1935 w Brukseli w Belgii. Organizatorem była Międzynarodowa Federacja Łucznicza.
Były to jedyne mistrzostwa w historii, w których w konkursie indywidualnym rozegrano eliminacje. Zawodniczki i zawodnicy strzelali najpierw na długim i krótkim dystansie. Najlepsza dziesiątka pań i piętnastka panów awansowała do serii finałowej, gdzie oddawano strzały tylko z 50 metrów. Wśród pań dwie najlepsze zawodniczki z eliminacji zajęły również dwa pierwsze medale w konkursie finałowym. Trzecia była Janina Kurkowska, która w eliminacjach była 5. Wśród panów medale wywalczyli zawodnicy, którzy w eliminacjach byli poza pierwszą trójką. Wywołało to kontrowersje i spowodowało rezygnację z tej formuły w kolejnych imprezach.
Polska wywalczyła 2 medale. Brąz wywalczyła Janina Kurkowska w konkursie indywidualnym i w drużynie, w składzie z Matyldą Janecką, Marią Stępień, Anną Moczulską i Zofią Bunschową.

</doc>
<doc id="5273819" url="https://pl.wikipedia.org/wiki?curid=5273819" title="Łukasz Kossowski">
Łukasz Kossowski

Łukasz Kossowski (Kosowski) herbu Dołęga (zm. w 1658/1659 roku) – dworzanin królewski, cześnik łęczycki w latach 1643-1658.
Poseł na sejm 1646 roku.

</doc>
<doc id="5273820" url="https://pl.wikipedia.org/wiki?curid=5273820" title="Mauro Lainez">
Mauro Lainez

Mauro Alberto Lainez Leyva (ur. 9 maja 1996 w Villahermosa) – meksykański piłkarz występujący na pozycji lewego skrzydłowego, reprezentant Meksyku, od 2022 roku zawodnik Juárez.
Jego młodszy brat Diego Lainez również jest piłkarzem.

</doc>
<doc id="5273821" url="https://pl.wikipedia.org/wiki?curid=5273821" title="Zunzgen">
Zunzgen

Zunzgen (gsw. "Zunzge") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 2 616 mieszkańców. Przez gminę przebiega autostrada A2.

</doc>
<doc id="5273824" url="https://pl.wikipedia.org/wiki?curid=5273824" title="Zunzge">
Zunzge



</doc>
<doc id="5273828" url="https://pl.wikipedia.org/wiki?curid=5273828" title="HFC Falke">
HFC Falke

HFC Falke – niemiecki klub piłkarski założony 19 czerwca 2014 roku. Klub został założony przez fanów Hamburger SV, którzy sprzeciwiali się przekształceniu klubu w spółkę akcyjną. Nazwa klubu opiera się na Hamburger FC 1888 i FC Falke 1906 – dwóch z trzech klubów założycielskich HSV.

</doc>
<doc id="5273829" url="https://pl.wikipedia.org/wiki?curid=5273829" title="Rickenbach (Bazylea-Okręg)">
Rickenbach (Bazylea-Okręg)

Rickenbach – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 608 mieszkańców. 

</doc>
<doc id="5273839" url="https://pl.wikipedia.org/wiki?curid=5273839" title="Szyrokoje (obwód kurski)">
Szyrokoje (obwód kurski)

Szyrokoje () – wieś (ros. деревня, trb. dieriewnia) w zachodniej Rosji, w sielsowiecie wysznierieutczanskim rejonu miedwieńskiego w obwodzie kurskim.
Geografia.
Miejscowość położona jest nad Lubaczem (lewy dopływ Rieuta w dorzeczu Sejmu), 11 km od centrum administracyjnego sielsowietu (Wierchnij Rieutiec), 17,5 km na zachód od centrum administracyjnego rejonu (Miedwienka), 41 km na południowy zachód od Kurska, 18,5 km od drogi magistralnej (federalnego znaczenia) M2 «Krym».
We wsi znajduje się 10 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś nie była zamieszkana.

</doc>
<doc id="5273841" url="https://pl.wikipedia.org/wiki?curid=5273841" title="Rex ambulans">
Rex ambulans

Rex ambulans (łac. "rex" – król, władca; "ambulo" – chodzić, przemieszczać się, wędrować) – pojęcie najczęściej tłumaczone jako "władca podróżujący", wprowadzone do polskiej literatury na początku XX w. 
Zostało użyte w artykule Stanisława Kutrzeby opublikowanym w 1906 roku. Historyk pisze w nim m.in.: "Książęta czy królowie w Polsce nie pozostają nigdy przez czas dłuższy w jednym miejscu. Oni wciąż się przenoszą, wciąż zmieniają miejsce pobytu. Dzieje się to nie tyle dla względów publicznego dobra, co skutkiem ówczesnego ustroju gospodarki państwowej. (...) król nadal pozostaje rex ambulans; jak dawniej, przenosi się z miejsca na miejsce". 
Pojęcie "rex ambulans" w Europie.
W odróżnieniu od władców z okresu rzymskiego zjawisko władcy podróżującego dotyczyło wszystkich państwach wczesnośredniowiecznej Europy. System "króla podróżującego" rozwinięty został przez władców karolińskich, następnie kontynuowany był w państwach sukcesji karolińskiej. Władca oraz podróżujący wraz z nim dwór konsumował nadwyżki pochodzące ze swoich dóbr oraz korzystał ze świadczeń i usług, co wynikało z panującej we wczesnym średniowieczu gospodarki naturalnej. Wciąż zmieniał miejsce pobytu, aby spożywać na miejscu "plony swych włości" i korzystać z gościnności swych poddanych oraz aby w coraz innym miejscu "poświadczać konkretnie, przez swą obecność królewską władzę". Podobne znaczenie ma określenie "reges" lub "duces peregrinantes", czyli władca permanentnie podróżujący. Model takiego sprawowania władzy dotyczył wczesnego średniowiecza w całej Europie, m.in. państwa Ottonów. Praktycznie więc ówcześni królowie bez porównania częściej był władcami "nieobecnym" niż "obecnym". 
Panująca w średniowieczu zasada "objazdowego królestwa" narzucała szereg zasad sprawowania władzy, zmuszając do określonej organizacji całego zarządzania podległymi terenami, znacznie utrudnionego z powodu częstego braku stale działającego, stabilnego jednego ośrodka. Wraz z królem stale wędrowały najważniejsze osoby związane z władcą, przede wszystkim kancelaria. System podróży królewskich ograniczał znaczenie ośrodków, które można by nazwać stolicami. Podróżowanie władcy było z drugiej strony jedyną możliwością zapewniająca wówczas dobry kontakt panującego z "terenem". Taki sposób sprawowania władzy niwelował część ujemnych skutków braku odpowiedniego lokalnego aparatu urzędniczego. 
Książę poświadczał swoją władzę poprzez sprawowanie jurysdykcji w lokalnych centrach władzy, kontrolę administracji terenowej i spotkania z lokalnymi możnymi oraz bezpośrednie uczestnictwo w zebraniach i wiecach. Początki tego typu sprawowania władzy pochodzą z okresu organizowania państwa, które swoją wielkością zmuszało księcia do przebywania kolejno w najważniejszych ośrodkach władzy, w których mógł wykonywać swoje funkcje kierownicze.
"Rex ambulans" w historii Polski.
Polska Piastowska.
Polskie źródła pisane nie podają miejsc, w których rezydowali władcy polscy w X–XII w. Rezydencjami panującego we wczesnym średniowieczu mogły być grody naczelne, bądź grody kasztelańskie lub dwory, będące ośrodkami należącymi bezpośrednio do władcy. Władcy z tego okresu mogli również mieszkać w czasie swoich podróży w specjalnych namiotach do rozbijania, przy których pomagała specjalna grupa ludności służebnej tzw. żerdnicy. Noclegi takie mogły wynikać z poszerzającego się terytorium podległego Piastom, co wiązało się z niemożliwością dotarcia w ciągu jednego dnia do domen królewskich, w których znajdowały się odpowiednie miejsca na nocleg władcy. Pobyty księcia w całym rozległym państwie XI – początków XII w. wymagały stałych podróży, połączonych z niejednokrotnymi stacjami w prymitywnych warunkach polowych. Taki obraz z początku XII w. zanotował Gall. Zauważono pewne regularności w trakcie podróży jakie odbywali władcy już w XIII w. - przybywali oni w tych samych miejscowościach w określonych dniach. Wyraźnie widoczne jest taka regularność w późniejszym okresie, np. za panowania Kazimierza Wielkiego, który np. w Wielkopolsce najczęściej przebywał w miesiącach zimowych.
Sytuacja zmieniła się w XIII w., kiedy teren Polski podzielony był na dzielnice. Znacznie zmniejszy się obszar, na którym odbywały się podróże książąt dzielnicowych - władca mógł w ciągu jednego lub dwu dni przenieść się w dowolne inne miejsce na terenie swego księstwa, wymagające jego tam obecności: na spotkanie z gośćmi, zjazd, posiedzenie, czy dla obrony nagle zagrożonego odcinka granicy. Miejsce pobytu władców częściowo można określić na podstawie wystawianych coraz liczniej dokumentów, które zawierają miejsce i datę ich powstania. Dokumenty te są wystawiane w głównych miastach i grodach poszczególnych dzielnic jak i w wiejskich posiadłościach książąt. Na tej podstawie trudno jest jednak określić długość takich pobytów w jednym miejscu. Zauważalna jest jednak pewna regularność w objazdach książęcych podległych im terenów wynikająca z obchodów patronów najważniejszych kościołów. Przy okazji przyjazdów w te miejsca mogły się odbywać posiedzenia rady książęcej. Stosunkowo rzadko potwierdzone są pobyty XIII-wiecznych władców dzielnicowych w klasztorach.
Na początku XIV w. po zjednoczeniu państwa, a przede wszystkim Wielkopolski i Małopolski system podróży królewskich nawiązał częściowo do tradycji sprzed okresu rozbicia dzielnicowego. Władysław Łokietek podróżował bardzo często pomiędzy Kujawami a Krakowem i gościł również w miarę regularnie w Wielkopolsce. Częste podróże na Kujawy mogły się wiązać z rosnącym zagrożeniem Krzyżackim.
Liczne podróże odbywał kolejny król – Kazimierz Wielki. Nowym dość częstym kierunkiem wyjazdów była Ruś. Król pojawiał się regularnie w Wielkopolsce, najczęściej w trakcie podróży na Kujawy. Krótkie pobyty Kazimierza Wielkiego potwierdzone są w szeregu miast królewskich, stających się wówczas ośrodkami zarządu lokalnego, rezydencjami starostów i centrami formujących się powiatów sądowych.
Zachodzące zmiany jakie pojawiały się w okresie panowania dwóch ostatnich Piastów były wynikiem dążeń panującego do unowocześnienia władzy i jej scentralizowania, wzmocnienia znaczenia Krakowa jako stolicy państwa i stabilizacji w niej organów zarządu. Duży wpływ na ten zmiany miały stosunki gospodarcze: w wyniku znacznego rozwoju gospodarki pieniężnej król nie musiał już na miejscu konsumować nadwyżek żywnościowych produkowanych w danym miejscu. Produkty potrzebne dla wyżywienia dworu dostarczane były przez rozsiane wokół jego siedziby dobra należące do wielkorządców krakowskich, a niejednokrotnie dokupywane były na miejscowych targach.
"Rex ambulans" w czasach Jagiellonów.
Powstanie państwa polsko-litewsko-ruskiego nie spowodowało utworzenia nowej, sprawniejszej administracji terenowej, chociaż bardzo powiększyło się terytorium podległe władcy. Król nadal w dużej mierze samodzielnie sprawował administrację i sądownictwo lokalne, osobiście doglądał swojego państwa. Taki styl władzy był prawdopodobnie sprawowany na Litwie i Jagiełło zastosował go w podobny sposób w Koronie. Podróże Jagiełło miały charakter ciągłych, regularnych objazdów kraju. Szczególnie po śmierci królowej Jadwigi, król rzadko bywał w samym Krakowie. Podróże Władysława Jagiełły znane są stosunkowo dobrze głównie dzięki jego itinerarium oraz ogólnie coraz liczniejszym dokumentom (np. rachunki dworu, księgi sądowe) oraz przekazom Jana Długosza. Podobnie jak w przypadku ostatniego władcy z rodu Piastów w podróżach Jagiełły widać pewną regularność - w określonych porach roku przebywał w tych samych regionach swojego państwa. Za czasów Władysława Jagiełły nadal regularnie odbywały się królewskie sądy terenowe, które stanowiły istotny czynnik lokalnego sądownictwa w Polsce w początkach XIV w. Sądy ziemskie odsyłały wiele spraw ważniejszych i trudniejszych oraz sprawy osób wyłączonych spod swej jurysdykcji. Na tego typu sądach dochodziło do bezpośrednich kontaktów króla z okolicznym rycerstwem, które licznie zjeżdżało się do miast powiatowych podczas pobytu tam króla. 
Następny król Władysław Jagiellończyk spędzał większość czasu w Krakowie, skąd wyjeżdżał tylko sporadycznie. Kazimierz Jagiellończyk również objeżdżał podległe mu terytorium, jednak nie były one tak regularne, jak w wypadku Władysława Jagiełły. W sytuacji, kiedy król sprawował bezpośrednio rządy w obydwu państwach, funkcje stołeczne dzieliły też wyraźnie dwa miasta – Wilno i Kraków, przy czym w polskiej stolicy pobyty władcy były dużo rzadsze. Król najczęściej pojawiał się na dzielnicowych sądach generalnych, natomiast zdecydowanie na znaczeniu traciły terenowe sądy królewskie. Generalnie panowanie Kazimierza Jagiellończyka było okresem przejściowym między dotychczasowym "rexem ambulansem" a rezydencją władcy w stolicach. Za panowania jego synów drugi system zdominował styl sprawowania władzy. Ze swej rezydencji w Krakowie władca podróżował do drugiej stolicy na Litwie lub do miejsc, gdzie konieczna była jego bezpośrednia interwencja lub odbywały się istotne rozmowy polityczne oraz brał udział w sejmach walnych (miejsca kontaktu panującego z "terenem"). Podróże królewskie odbywają się wówczas z reguły najkrótszą drogą – instytucja objazdów ostatecznie zanikła i nie odbywały się nawet objazdy kraju inaugurujące panowanie poszczególnych królów. Podróże panującego nie miały już ustalonego, powtarzalnego kalendarium – podejmowane były jedynie w przypadku bieżących potrzeb. Ostateczne przeniesienie stolicy do Warszawy w 1595 roku, połączone z odbywaniem się w tym miejscu sejmów walnych wpłynęło ostatecznie na zakończenie okresu regularnych podróży królewskich. Na zmniejszenie mobilności władcy miało wpływ zorganizowanie odpowiedniej sieci urzędów lokalnych, przejmujących kompetencje przysługujących wcześniej jedynie samemu królowi (utworzenie urzędów starościńskich). 
Bezpośrednio z pojęciem "władcy podróżującego" związane są świadczenia na rzecz panującego zwane stacją ("statio") polegające na obowiązku ugoszczenia i wyżywienia księcia oraz jego dworu i służby w trakcie podróży. Stacja (lub stan) łączył cechy posługi i daniny, czyli obowiązek pomieszczenia i ugoszczenia panującego wraz z jego dworem, urzędnikami i służbą w czasie przejazdu . 

</doc>
<doc id="5273843" url="https://pl.wikipedia.org/wiki?curid=5273843" title="Szyrokoje">
Szyrokoje

Szyrokoje, Szyrokaje – nazwa toponimów na Białorusi i w Rosji

</doc>
<doc id="5273844" url="https://pl.wikipedia.org/wiki?curid=5273844" title="Szyrokaje">
Szyrokaje



</doc>
<doc id="5273847" url="https://pl.wikipedia.org/wiki?curid=5273847" title="Stanisław Trapszo">
Stanisław Trapszo

Stanisław Trapszo ps. "Stachowski", "Stachowicz" (ur. 8 maja 1862 lub 15 maja 1863 w Warszawie, zm. 12 grudnia 1896 w Krakowie) – polski aktor teatralny, dyrektor teatrów.
Życiorys.
Na scenie debiutował w 1878 w zespole swojego ojca Anastazego Trapszo w Lublinie pod nazwiskiem Stachowski. W latach 1882–1883 grał w Ciechocinku, Łowiczu, Kaliszu (w zespole ojca) oraz w Warszawie (teatr Alhambra). W 1883 roku wystąpił w dwóch spektaklach Warszawskich Teatrów Rządowych (już pod własnym nazwiskiem), nie otrzymał jednak stałego angażu. Następnie prowadził zespół teatralny w Łowiczu (1883–1884), a w latach 1884–1887 pracował w Poznaniu. W 1886 roku wraz z bratem Marcelim kierował poznańskim zespołem podczas występów w Kaliszu, Warszawie i Włocławku. Następnie, jako członek zespołu Gabrieli Zapolskiej, brał udział w jego spektaklach w Wielkopolsce i Pomorzu (1887). W kolejnych latach występował w Płocku (1887), Łęczycy, Łodzi, Warszawie i Piotrkowie Trybunalskim (1888). W 1889 roku ze zespołem Józefa Teksla wyjechał do Rosji, grając m.in. w Odessie i Kiszyniowie. Ostatnie lata życia spędził we Lwowie (1890–1896).
Rodzina.
Pochodził z aktorskiej rodziny – był synem Anastazego Trapszo i Eugenii z Ćwiklińskich. Jego rodzeństwem byli aktorzy: Marceli Trapszo, Irena Trapszo-Chodowiecka oraz Tekla Trapszo, zaś bratanicą – aktorka Mieczysława Ćwiklińska. W 1881 roku ożenił się z aktorką Antoniną Radwan, z którego to małżeństwa urodził się syn Tadeusz Trapszo (1894–1958) – pułkownik dyplomowany Wojska Polskiego oraz starosta powiatu lęborskiego.

</doc>
<doc id="5273848" url="https://pl.wikipedia.org/wiki?curid=5273848" title="Herb gminy Klonowa">
Herb gminy Klonowa

Herb gminy Klonowa – jeden z symboli gminy Klonowa, ustanowiony 29 czerwca 2021.
Wygląd i symbolika.
Herb przedstawia na tarczy koloru zielonego wizerunek złotego liścia klonu. Jest to nawiązanie do pochodzenia nazwy gminy.

</doc>
<doc id="5273849" url="https://pl.wikipedia.org/wiki?curid=5273849" title="Breeana Walker">
Breeana Walker

Breeana Walker (ur. 28 sierpnia 1992 w Melbourne) – australijska bobsleistka, olimpijka z Pekinu 2022.

</doc>
<doc id="5273850" url="https://pl.wikipedia.org/wiki?curid=5273850" title="Jan Krasicki (zm. 1639)">
Jan Krasicki (zm. 1639)

Jan Krasicki herbu Rogala (zm. w 1639 roku) – stolnik sanocki w latach 1633-1634.
Poseł na sejm 1634 roku.

</doc>
<doc id="5273851" url="https://pl.wikipedia.org/wiki?curid=5273851" title="José Joaquín Esquivel">
José Joaquín Esquivel

José Joaquín Esquivel Martínez (ur. 7 stycznia 1998 w Zacatecas) – meksykański piłkarz występujący na pozycji defensywnego pomocnika, reprezentant Meksyku, od 2022 roku zawodnik Necaxy.

</doc>
<doc id="5273852" url="https://pl.wikipedia.org/wiki?curid=5273852" title="Herb Bolimowa">
Herb Bolimowa

Herb Bolimowa – jeden z symboli Bolimowa i gminy Bolimów, ustanowiony w 2000.
Wygląd i symbolika.
Herb przedstawia na tarczy koloru czerwonego dwie srebrne muszle na tle laski pielgrzymiej. Są to symbole pochodzące z pieczęci miejskich używanych w XV, XVI i XVII wieku.

</doc>
<doc id="5273853" url="https://pl.wikipedia.org/wiki?curid=5273853" title="Herb gminy Bolimów">
Herb gminy Bolimów



</doc>
<doc id="5273854" url="https://pl.wikipedia.org/wiki?curid=5273854" title="Luca Bortolaso">
Luca Bortolaso

Luca Bortolaso (ur. 23 stycznia 1981) – włoski lekkoatleta specjalizujący się w biegach płotkarskich i sprinterskich. 
W 1998 r. zdobył srebrny medal w biegu na 400 metrów przez płotki (uzyskany czas: 51,70) podczas światowych igrzysk młodzieży. Największy sukces w karierze odniósł w 1999 r. w Rydze, zdobywając na mistrzostwach Europy juniorów brązowy medal w biegu na 400 m ppł (uzyskany czas: 51,80).
Rekordy życiowe:

</doc>
<doc id="5273860" url="https://pl.wikipedia.org/wiki?curid=5273860" title="Oleg Salukow">
Oleg Salukow

Oleg Leonidowicz Salukow (; ur. 21 maja 1955 w Saratowie) – rosyjski dowódca wojskowy, generał armii, dowódca wojsk lądowych Federacji Rosyjskiej.

</doc>
<doc id="5273864" url="https://pl.wikipedia.org/wiki?curid=5273864" title="Richard McDonald">
Richard McDonald

Richard McDonald (ur. 11 stycznia 1980) – brytyjski lekkoatleta specjalizujący się w biegach płotkarskich i sprinterskich. 
Największy sukces w karierze odniósł w 1999 r. w Rydze, zdobywając na mistrzostwach Europy juniorów srebrny medal w biegu na 400 m ppł (uzyskany czas: 51,62).
Rekordy życiowe:

</doc>
<doc id="5273865" url="https://pl.wikipedia.org/wiki?curid=5273865" title="Kłym Artamonow">
Kłym Artamonow

 
Kłym Ihorowycz Artamonow (ukr. Клим Ігорович Артамонов; ur. 5 listopada 1993 w Kerczu) – ukraiński koszykarz, reprezentant kraju, występujący na pozycji rozgrywającego, obecnie zawodnik zespołu Kyjiw-Basket Kijów.

</doc>
<doc id="5273867" url="https://pl.wikipedia.org/wiki?curid=5273867" title="Nadja Pasternack">
Nadja Pasternack

Nadja Pasternack (ur. 4 lipca 1996) – szwajcarska bobsleistka, olimpijka z Pekinu 2022, brązowa medalistka mistrzostw świata juniorów.

</doc>
<doc id="5273868" url="https://pl.wikipedia.org/wiki?curid=5273868" title="Alan Mozo">
Alan Mozo

Alan Mozo Rodríguez (ur. 5 kwietnia 1997 w mieście Meksyk) – meksykański piłkarz występujący na pozycji prawego obrońcy, reprezentant Meksyku, od 2022 roku zawodnik Guadalajary.

</doc>
<doc id="5273873" url="https://pl.wikipedia.org/wiki?curid=5273873" title="Mistrzostwa Świata w Łucznictwie 1934">
Mistrzostwa Świata w Łucznictwie 1934

4. Mistrzostwa Świata w Łucznictwie odbyły się między 3 - 4 sierpnia 1934 w Båstad w Szwecji. Organizatorem była Międzynarodowa Federacja Łucznicza.
Polska wywalczyła 3 medale. Mistrzynią świata w konkursie indywidualnym została Janina Kurkowska, która minimalnie wyprzedziła Annę Moczulską. Razem z Marią Trajdosówną wywalczyły też złoto w drużynie.

</doc>
<doc id="5273875" url="https://pl.wikipedia.org/wiki?curid=5273875" title="Bel-bani">
Bel-bani

Bel-bani (akad. "Bēl-bāni", w transliteracji z pisma klinowego zapisywane (m)(d)EN-"ba-ni", tłum. „Pan jest stworzycielem”) – jeden z wczesnych królów Asyrii (ok. 1700 r. p.n.e.) wymieniany w "Asyryjskiej liście królów" i "Synchronistycznej liście królów". Był pierwszym władcą asyryjskim, który panował po okresie zamętu i wojen domowych z końca XVIII w. p.n.e., kiedy to, po upadku amoryckiej dynastii Szamszi-Adada I, kilku samozwańczych królów walczyło ze sobą o pełnię władzy w Asyrii. Bel-bani ustabilizował sytuację polityczną w państwie i dał początek nowej dynastii królów asyryjskich. Pamięć o nim przetrwała bardzo długo i nawet po upływie tysiąca lat tacy władcy asyryjscy jak Asarhaddon (681-669 p.n.e.) czy Aszurbanipal (669-627? p.n.e.) z dumą wywodzili swój rodowód właśnie od niego. 
"Asyryjska lista królów" podaje, że po krótkim okresie rządów siedmiu walczących ze sobą samozwańczych królów, z których każdy nazywany jest „synem nikogo” (dumu "la ma-ma-na"), tron asyryjski przejął syn jednego z nich, króla Adasiego, o imieniu Bel-bani. Sam Bel-bani rządzić miał Asyrią przez 10 lat, a po nim władzę sprawować mieli kolejno jego syn Libaja, wnuk Szarma-Adad I, prawnuk Iptar-Sin i drugi syn Bazaja, a następnie potomkowie Bazaji. Bel-bani wzmiankowany jest również w "Synchronistycznej liście królów", dziele wymieniającym w dwóch paralelnych kolumnach imiona królów asyryjskich i babilońskich. Zgodnie z tym źródłem babilońskim królem współczesnym Bel-baniemu miał być Iszkibal z I dynastii z Kraju Nadmorskiego.
Nie są znane żadne inskrypcje Bel-baniego, ale do króla tego jako do swojego przodka odwoływali się wielokrotnie władcy z dynastii Sargonidów. Asarhaddon w swych inskrypcjach nazywa siebie „potomkiem ("liplippi") Bel-baniego, króla Asyrii, syna Adasiego”, „królewskim potomkiem ("lillippi šarrûti") Bel-baniego, króla Asyrii”, czy też „nasieniem władzy królewskiej ("zēr šarrûti") z wiecznej linii Bel-baniego, syna Adasiego, który ustanowił władzę królewską w Asyrii”. Aszurbanipal, syn Asarhaddona, idąc w ślady ojca, również w swej inskrypcji mówi o sobie jako o „potomku ("liplippi") Bel-baniego, syna Adasiego, którego miejscem pochodzenia było miasto Aszur”. Tak samo robi Szamasz-szuma-ukin, król Babilonii i brat Aszurbanipala, który w swej inskrypcji dotyczącej prac renowacyjnych przy świątyni E-zida w Borsippie nazywa siebie „nasieniem władzy królewskiej ("zēr šarrûti") z wiecznej linii Bel-baniego, syna Adasiego, latorośli miasta Aszur”.

</doc>
<doc id="5273876" url="https://pl.wikipedia.org/wiki?curid=5273876" title="Cristian Calderón">
Cristian Calderón

Cristian Yonathan „Chicote” Calderón Del Real (ur. 24 maja 1997 w Tepic) – meksykański piłkarz występujący na pozycji lewego obrońcy, reprezentant Meksyku, od 2020 roku zawodnik Guadalajary.

</doc>
<doc id="5273878" url="https://pl.wikipedia.org/wiki?curid=5273878" title="Michael Vogt">
Michael Vogt

Michael Vogt (ur. 29 grudnia 1997 w Wangen SZ) – szwajcarski bobsleista, olimpijczyk z Pekinu 2022, mistrz świata juniorów.

</doc>
<doc id="5273881" url="https://pl.wikipedia.org/wiki?curid=5273881" title="Henning Hackelbusch">
Henning Hackelbusch

Henning Hackelbusch (ur. 23 lutego 1982) – niemiecki lekkoatleta specjalizujący się w biegach płotkarskich i sprinterskich.
Na arenie międzynarodowej odniósł następujące sukcesy:
Sukcesy w lekkoatletycznych mistrzostwach Niemiec:
Rekordy życiowe:

</doc>
<doc id="5273883" url="https://pl.wikipedia.org/wiki?curid=5273883" title="Føroya Tele-deildin (2021/2022)">
Føroya Tele-deildin (2021/2022)

Føroya Tele-deildin 2021/2022 − 54. sezon mistrzostw Wysp Owczych w piłce siatkowej zorganizowany przez Związek Piłki Siatkowej Wysp Owczych ("Flogbóltssamband Føroya", FBF). Zainaugurowany został 7 listopada 2021 roku.
Rozgrywki składały się z fazy zasadniczej, w której uczestniczyło 5 zespołów oraz finału granego w formie dwumeczu. W porównaniu do poprzedniego sezonu do rozgrywek dołączył klub .
Mecze finałowe odbyły się w dniach 30 marca i 2 kwietnia 2022 roku. Uczestniczyły w nich kluby i . Gospodarzem pierwszego spotkania jako zwycięzca fazy zasadniczej był klub , a mecz rozegrany został w Badmintonhøllin w Klaksvík. Drugi mecz finałowy odbył się na neutralnym terenie, tj. w Stórhøllin á Hálsi w Thorshavn. W obu spotkaniach zwyciężył , zdobywając po raz dwunasty mistrzostwo Wysp Owczych. MVP finałów wybrani zostali Thorvald Danielsen z zespołu oraz Vukašin Nedeljković z drużyny .
Nowym sponsorem tytularnym rozgrywek zostało państwowe przedsiębiorstwo telekomunikacyjne Føroya Tele.
W sezonie 2021/2022 żaden klub z Wysp Owczych nie występował w europejskich pucharach.
System rozgrywek.
W fazie zasadniczej 5 drużyn rozegrało między sobą po cztery spotkania systemem kołowym (dwa mecze u siebie i dwa rewanże na wyjeździe). Dwa najlepsze zespoły awansowały do finału.
Finał grany był w formie dwumeczu. Gospodarzem pierwszego meczu była drużyna, która wygrała fazę zasadniczą. Drugi mecz odbywał się w Stórhøllin á Hálsi w Thorshavn. Jeżeli obie drużyny wygrały po jednym spotkaniu, o mistrzostwie decydował tzw. złoty set grany do 15 punktów z dwoma punktami przewagi jednej z drużyn.
Faza zasadnicza.
Tabela wyników.
Rundy 1-2
Rundy 3-4

</doc>
<doc id="5273886" url="https://pl.wikipedia.org/wiki?curid=5273886" title="Rożnowka (obwód kurski)">
Rożnowka (obwód kurski)

Rożnowka () – chutor w zachodniej Rosji, w sielsowiecie wysznierieutczanskim rejonu miedwieńskiego w obwodzie kurskim.
Geografia.
Miejscowość położona jest w dorzeczu Lubacza (lewy dopływ Rieuta w dorzeczu Sejmu), 5,5 km od centrum administracyjnego sielsowietu (Wierchnij Rieutiec), 14 km na południowy zachód od centrum administracyjnego rejonu (Miedwienka), 44 km na południowy zachód od Kurska, 16 km od drogi magistralnej (federalnego znaczenia) M2 «Krym».
W chutorze znajduje się 18 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor nie był zamieszkany.

</doc>
<doc id="5273887" url="https://pl.wikipedia.org/wiki?curid=5273887" title="Rożnowka">
Rożnowka

Rożnowka () – nazwa toponimów w Rosji

</doc>
<doc id="5273888" url="https://pl.wikipedia.org/wiki?curid=5273888" title="Perwomajśke (rejon zachariwski)">
Perwomajśke (rejon zachariwski)



</doc>
<doc id="5273890" url="https://pl.wikipedia.org/wiki?curid=5273890" title="Mistrzostwa Świata w Łucznictwie 1933">
Mistrzostwa Świata w Łucznictwie 1933

3. Mistrzostwa Świata w Łucznictwie odbyły się między 31 lipca - 5 sierpnia 1933 w Londynie w Wielkiej Brytanii. Organizatorem była Międzynarodowa Federacja Łucznicza.
Polska wywalczyła 3 medale, wygrywając klasyfikację medalową. Mistrzynią świata w konkursie indywidualnym została Janina Kurkowska, na najniższym stopniu podium stanęła Maria Trajdosówna. Razem z Anną Moczulską Polki wywalczyły też złoto w drużynie.

</doc>
<doc id="5273891" url="https://pl.wikipedia.org/wiki?curid=5273891" title="Marjaniwka (rejon owidiopolski)">
Marjaniwka (rejon owidiopolski)



</doc>
<doc id="5273892" url="https://pl.wikipedia.org/wiki?curid=5273892" title="Josypiwka (rejon owidiopolski)">
Josypiwka (rejon owidiopolski)



</doc>
<doc id="5273894" url="https://pl.wikipedia.org/wiki?curid=5273894" title="Mykołajiwka (rejon owidiopolski)">
Mykołajiwka (rejon owidiopolski)



</doc>
<doc id="5273896" url="https://pl.wikipedia.org/wiki?curid=5273896" title="Petriwka (bałtska miska hromada)">
Petriwka (bałtska miska hromada)



</doc>
<doc id="5273902" url="https://pl.wikipedia.org/wiki?curid=5273902" title="Izomeria wiązaniowa">
Izomeria wiązaniowa

Izomeria wiązaniowa – rodzaj izomerii strukturalnej występujący w związkach kompleksowych, w których ligand może łączyć się z atomem centralnym na więcej niż jeden sposób (tzw. ligand ambidentny). Zjawisko to zachodzi, gdy ligandy mają wolne pary elektronowe na swoich atomach. Izomeria wiązaniowa po raz pierwszy została opisana przez Sophusa Madsa Jørgensena w 1894 roku.
Przykłady ligandów ambidentnych.
Ligand nitrozylowy 
Ligand nitrozylowy może łączyć się z centrum metalicznym na trzy sposoby:
Ligand nitrowy 
Ligand nitrowy ma dziewięć możliwych połączeń z metalem centralnym lub dwoma atomami metalu centralnego:
Cząsteczka dwutlenku siarki 
Cząsteczka dwutlenku siarki ma możliwość tworzenia ośmiu różnych połączeń z metalem centralnym:
Reakcje izomerii wiązaniowej.
Związki kompleksowe zawierające ligandy ambidentne mogą przechodzić w swoje izomery wiązaniowe za pomocą reakcji w roztworach, jak i w ciele stałym.
Głównymi sposobami wywoływania reakcji izomerii wiązaniowej w roztworach są podgrzewanie w roztworze lub zmiany pH. Można je śledzić wykorzystując metody spektrofotometryczne.
Natomiast w ciele stałym wywołuje się je poprzez naświetlanie, zmiany ciśnienia lub temperatury. Zachodzenie tych reakcji bada się najczęściej za pomocą spektroskopii w podczerwieni i UV-Vis w ciele stałym, a także za pomocą metod krystalograficznych. Te ostatnie mają przewagę nad pozostałymi, ponieważ pozwalają śledzić zmiany z rozdzielczością atomową, co znaczy, że można dokładnie określić połączenie i ułożenie w przestrzeni atomów ligandu ambidentnego.
Zastosowania izomerów wiązaniowych.
Izomery wiązaniowe tego samego związku chemicznego mogą różnić się między sobą właściwościami fizycznymi, takimi jak przewodnictwo, gęstość czy kolor. Dzięki temu mogą znaleźć zastosowanie w różnych gałęziach przemysłu. Zmiany koloru i przewodnictwa pozwalają na wykorzystanie takich związków kompleksowych w technologiach "" – szkle zmieniającym kolor pod wpływem wybranego czynnika, na przykład po przyłożeniu zadanego napięcia. Takie związki mogą również znaleźć zastosowanie w fotowoltaice – stosunkowo niskie koszty ich wyprodukowania czynią je konkurencyjnymi do drogich ogniw opartych na waflach krzemowych. Cząsteczki z ligandami występującymi tylko w dwóch formach mogą zostać wykorzystane w optoelektronice, reprezentując informacje w systemie binarnym.

</doc>
<doc id="5273911" url="https://pl.wikipedia.org/wiki?curid=5273911" title="Krążownik Moskwa">
Krążownik Moskwa



</doc>
<doc id="5273912" url="https://pl.wikipedia.org/wiki?curid=5273912" title="Joanis Papapetru">
Joanis Papapetru

Joanis Papapetru (gr. Ιωάννης Παπαπέτρου; ur. 30 marca 1994 w Patrasie) – grecki koszykarz występujący na pozycji niskiego skrzydłowego, reprezentant kraju, obecnie zawodnik Panathinaikosu Ateny.

</doc>
<doc id="5273916" url="https://pl.wikipedia.org/wiki?curid=5273916" title="Polskie pieśni wielkanocne">
Polskie pieśni wielkanocne

Polskie pieśni wielkanocne są elementem polskich tradycji wielkanocnych.
Najstarsze znane pieśni pochodzą z XIV wieku, i zalicza się do nich m.in. "Przez twe święte zmartwychwstanie". Tradycyjnie pieśni te były śpiewane przez ludność w czasie procesji rezurekcyjnej i miały na celu zachęcenie ludności do poprawy swego zachowania i wytworzyć emocjonalną więź między uczestnikami liturgii a Jezusem poprzez pokazanie zmartwychwstania jako wydarzenia zbawczego"".

</doc>
<doc id="5273918" url="https://pl.wikipedia.org/wiki?curid=5273918" title="Santa Maria (singel Kenshiego Yonezu)">
Santa Maria (singel Kenshiego Yonezu)

 – pierwszy singel japońskiego piosenkarza Kenshiego Yonezu, wydany w Japonii 29 maja 2013 roku przez Universal Sigma.
Singel został wydany w dwóch edycjach: regularnej (CD) i limitowanej (CD+DVD). Zadebiutował na 12. pozycji tygodniowej listy Oricon Singles Chart i pozostał na niej przez 11 tygodni. Sprzedał się w nakładzie egzemplarzy fizycznych.
Lista utworów.
Wszystkie utwory zostały napisane, skomponowane i zaaranżowane przez Kenshiego Yonezu.

</doc>
<doc id="5273921" url="https://pl.wikipedia.org/wiki?curid=5273921" title="Bazaja">
Bazaja

Bazaja lub Bazaju (akad. "Bazāja" lub "Bāzāiu", w transliteracji z pisma klinowego zapisywane m"ba-za-a-a", znaczące najprawdopodobniej „Człowiek z miasta Bazu”) – jeden z wczesnych królów Asyrii (XVII w. p.n.e.), syn Bel-bani, brat Libaji i ojciec Szu-Ninuy; znany jedynie ze wzmianek w "Asyryjskiej liście królów" i "Synchronistycznej liście królów".
Zgodnie z "Asyryjską listą królów" Bazaja, syn Bel-bani, objąć miał tron po swym krewnym Iptar-Sinie, który był wnukiem jego brata Libaji. Po 28 latach rządów Bazaję na tronie Asyrii zastąpił uzurpator Lullaja, zwany „synem nikogo” ("mār la ma-ma-na"), który panować miał przez 6 lat. Jego z kolei zastąpił na tronie asyryjskim Szu-Ninua, syn Bazaji, który rządził przez 14 lat. Następnie panowali kolejno dwaj wnukowie Bazaji: Szarma-Adad II i Eriszum III. Bazaja wymieniany jest również w "Synchronistycznej liście królów", która podaje, że współczesnym mu królem babilońskim miał być Peszgaldaramesz z I dynastii z Kraju Nadmorskiego. Jak dotychczas nie odnaleziono żadnych inskrypcji przypisywanych Bazaji.

</doc>
<doc id="5273922" url="https://pl.wikipedia.org/wiki?curid=5273922" title="Riggenbach">
Riggenbach

Niemcy:
Osoby:
Zobacz też:

</doc>
<doc id="5273925" url="https://pl.wikipedia.org/wiki?curid=5273925" title="Krasnyj Maj (obwód kurski)">
Krasnyj Maj (obwód kurski)

Krasnyj Maj () – chutor w zachodniej Rosji, w sielsowiecie wysznierieutczanskim rejonu miedwieńskiego w obwodzie kurskim.
Geografia.
Miejscowość położona jest w dorzeczu Lubacza (lewy dopływ Rieuta w dorzeczu Sejmu), 5 km od centrum administracyjnego sielsowietu (Wierchnij Rieutiec), 15 km na południowy zachód od centrum administracyjnego rejonu (Miedwienka), 44 km na południowy zachód od Kurska, 16,5 km od drogi magistralnej (federalnego znaczenia) M2 «Krym».
W chutorze znajdują się 3 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwały 2 osoby.

</doc>
<doc id="5273926" url="https://pl.wikipedia.org/wiki?curid=5273926" title="Rickenbacher">
Rickenbacher

Osoby:
Zobacz też:

</doc>
<doc id="5273927" url="https://pl.wikipedia.org/wiki?curid=5273927" title="Krasnyj Maj">
Krasnyj Maj

Krasnyj Maj () – nazwa toponimów w Rosji

</doc>
<doc id="5273928" url="https://pl.wikipedia.org/wiki?curid=5273928" title="Pawston">
Pawston

Pawston – osada w Anglii, w hrabstwie Northumberland, w civil parish Kilham. Leży 15 km od miasta Wooler. W 1951 roku civil parish ("Paston") liczyła 80 mieszkańców.

</doc>
<doc id="5273930" url="https://pl.wikipedia.org/wiki?curid=5273930" title="Kochle">
Kochle

Kochle (niem. "Stadt See") – jezioro w Polsce położone w województwie lubuskim, w powiecie międzyrzeckim, w gminie Pszczew na Bruździe Zbąszyńskiej. Od zachodu do jeziora przylegają zabudowania wsi Pszczew.
Obecna nazwa została wprowadzona urzędowo 17 września 1949 roku. Państwowy rejestr nazw geograficznych jako nazwy oboczne podaje nazwy "Jezioro Pszczewskie" i "Jezioro Miejskie".
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 68,7 ha. Średnia głębokość zbiornika wodnego to 9,5 m, a maksymalna to 17,8 m. Lustro wody znajduje się na wysokości 52,9 m n.p.m. Objętość jeziora wynosi 6532,2 tys. m³. Natomiast A. Choiński podał wielkość jeziora jako 57,5 ha.
Zagospodarowanie.
Administratorem wód jeziora jest Regionalny Zarząd Gospodarki Wodnej w Poznaniu. Utworzył on obwód rybacki, który obejmuje wody jeziora Kochle (obwód rybacki Jeziora Kochle na cieku bez nazwy w zlewni cieku Struga Wrońska – nr 1). Ekstensywną gospodarkę rybacką prowadzi na jeziorze Polski Związek Wędkarski Okręg w Gorzowie Wielkopolskim.

</doc>
<doc id="5273932" url="https://pl.wikipedia.org/wiki?curid=5273932" title="Lullaja">
Lullaja

Lullaja (akad. "Lullāja", w transliteracji z pisma klinowego zapisywane m"lu-ul-la-a-a") – jeden z wczesnych królów Asyrii (XVII w. p.n.e.), znany jedynie ze wzmianek w "Asyryjskiej liście królów" i "Synchronistycznej liście królów". Nie był związany z asyryjską rodziną królewską wywodzącą się od króla Adasiego. Zgodnie z "Asyryjską listą królów" Lullaja, „syn nikogo” ("mār la ma-ma-na"), objąć miał tron po królu Bazaji, a po 6 latach rządów na tronie Asyryjskim zastąpić miał go Szu-Ninua, syn Bazaji. Lullaja wymieniany jest również w "Synchronistycznej liście królów", która podaje, że współczesnym mu królem babilońskim miał być A-adarakalama z I dynastii z Kraju Nadmorskiego. Jak dotychczas nie odnaleziono żadnych inskrypcji przypisywanych Lullaji.

</doc>
<doc id="5273933" url="https://pl.wikipedia.org/wiki?curid=5273933" title="Walerij Trietjakow">
Walerij Trietjakow

Walerij Stiepanowicz Trietjakow, (ur. 24 grudnia 1941 w Syzraniu) – radziecki i rosyjski dowódca wojskowy, generał pułkownik, dowódca Zabajkalskiego Okręgu Wojskowego Sił Zbrojnych Federacji Rosyjskiej.

</doc>
<doc id="5273935" url="https://pl.wikipedia.org/wiki?curid=5273935" title="Tobias Schneider">
Tobias Schneider

Tobias Schneider (ur. 2 lipca 1992) – niemiecki bobsleista, olimpijczyk z Pekinu 2022, wicemistrz świata juniorów.

</doc>
<doc id="5273936" url="https://pl.wikipedia.org/wiki?curid=5273936" title="Steam Greenlight">
Steam Greenlight



</doc>
<doc id="5273938" url="https://pl.wikipedia.org/wiki?curid=5273938" title="Buus">
Buus

Buus – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 1 083 mieszkańców. 

</doc>
<doc id="5273940" url="https://pl.wikipedia.org/wiki?curid=5273940" title="Kurczab">
Kurczab



</doc>
<doc id="5273941" url="https://pl.wikipedia.org/wiki?curid=5273941" title="Wielka Semenowa">
Wielka Semenowa

Wielka Semenowa (ukr. Велика Семенова, "Wełyka Semenowa") – szczyt górski o wysokości 1071 m n.p.m. w granicznym pasmie Bieszczadów Zachodnich, na granicy Polski z Ukrainą, na południowy zachód od Ustrzyk Górnych.
Charakterystyka.
Szczyt leży na granicy polsko-ukraińskiej, pomiędzy Wielką Rawką (1304 m n.p.m.) na zachodzie i Małą Semenową (także 1071 m n.p.m.) na wschodzie. 
Turystyka.
Po stronie polskiej, północnymi stokami szczytu, przebiega niebieski szlak turystyczny z Rzeszowa do Grybowa, a po stronie ukraińskiej, czerwony szlak ze Stużycy na grań główną, jednak na sam szczyt nie prowadzą żadne znakowane szlaki. Z wierzchołka widoczne są takie szczyty jak: Krzemień (1335 m n.p.m., 10 km), Tarnica (1346 m n.p.m., 9 km), Rozsypaniec (1280 m n.p.m., 13 km), Starostyna (1229 m n.p.m., 28 km), Pikuj (1408 m n.p.m., 41 km), Hostra Hora (1405 m n.p.m., 34 km) i Wyhorlat (1076 m n.p.m., 42 km).

</doc>
<doc id="5273944" url="https://pl.wikipedia.org/wiki?curid=5273944" title="Klusznikawa">
Klusznikawa

Klusznikawa (; , "Klusznikowo") – wieś na Białorusi, w obwodzie witebskim, w rejonie orszańskim, w sielsowiecie Wuscie.
Wieś znajduje się przy Lotnisku Bałbasawa.
Historia.
W XIX i w początkach XX w. położona w Rosji, w guberni mohylewskiej, w powiecie orszańskim. Następnie w granicach Związku Sowieckiego. Od 1991 w niepodległej Białorusi.
Dawniej w Klusznikawie mieszkali również Polacy. W latach 30. XX w. zostali oni ofiarami operacji polskiej NKWD.

</doc>
<doc id="5273945" url="https://pl.wikipedia.org/wiki?curid=5273945" title="Żanna Kadyrowa">
Żanna Kadyrowa

Żanna Kadyrowa (; ur. 1981 w Browarach) – ukraińska rzeźbiarka i malarka.
Życiorys.
Ukończyła w 1999 roku. Należy do grupy artystycznej R.E.P. oraz punkowej grupy Penoplast (lub Pinoplast). Większość jej wystaw była prezentowana w Ukrainie i Rosji . W Polsce swoje prace wystawiała m.in. w Zachęcie, Galerii Arsenał w Białymstoku. W 2016 roku jej prace znalazły się w paryskim Centre Georges Pompidou. Pracuje i mieszka w Kijowie. Jej pracownia znajduje się w galerii miejskiej Ławra. 
Twórczość.
Zajmuje się równie rzeźbą, instalacjami, ale także malarstwem, fotografią i architekturą. Swoje prace tworzy z różnych materiałów, m.in.: cementu, gontu, płytek ceramicznych, asfaltu (jej asfaltową kulę umieszczono przy wejściu do Muzeum Sztuki Nowoczesnej w Warszawie). Tematem jej dzieł jest często miasto. Jej prace niejednokrotnie pojawiają się w przestrzeni publicznej.
Wybrane dzieła:

</doc>
<doc id="5273946" url="https://pl.wikipedia.org/wiki?curid=5273946" title="Pablo Longoria">
Pablo Longoria

Pablo Fernández Longoria (ur. 9 czerwca 1986 w Oviedo) – hiszpański menadżer piłkarski. Od 26 lutego 2021 roku jest prezydentem klubu Olympique Marsylia.
Biografia.
Pablo Longoria posługuje się 6 językami (hiszpański, francuski, włoski, portugalski, niemiecki i angielski).
Mianowany prezesem klubu Olympique Marsylia przez większościowego udziałowca Franka McCourta stał się najmłodszym prezesem w historii klubu od 1909. Na trenera zespołu wybrał Jorge Sampoliego. W swoim pierwszym letnim oknie transferowym w 2021 sprowadził do drużyny: Williama Salibę, Mattéa Guendouziego, Gersona, Cengiza Ündera, Pau Lópeza, Amine Harita i Konrada de la Fuente. Do zespołu dołączyli również: Arkadiusz Milik, Luis Henrique czy Pol Lirola.

</doc>
<doc id="5273952" url="https://pl.wikipedia.org/wiki?curid=5273952" title="Buss">
Buss

Osoby:
Inne:
Zobacz też:

</doc>
<doc id="5273954" url="https://pl.wikipedia.org/wiki?curid=5273954" title="Buus (ujednoznacznienie)">
Buus (ujednoznacznienie)

Szwajcaria:
Osoby:
Zobacz też:

</doc>
<doc id="5273956" url="https://pl.wikipedia.org/wiki?curid=5273956" title="Herb gminy Sokolniki">
Herb gminy Sokolniki

Herb gminy Sokolniki – jeden z symboli gminy Sokolniki.
Wygląd i symbolika.
Herb przedstawia na tarczy koloru błękitnego złoty trójkąt z okiem Opatrzności wewnątrz, nad nim srebrny orzeł ze złotą koroną, a pod nim – czerwony ciołek w kłusie.

</doc>
<doc id="5273958" url="https://pl.wikipedia.org/wiki?curid=5273958" title="Herb gminy Łubnice (województwo łódzkie)">
Herb gminy Łubnice (województwo łódzkie)

Herb gminy Łubnice – jeden z symboli gminy Łubnice, ustanowiony 29 marca 2006.
Wygląd i symbolika.
Herb przedstawia na tarczy srebrne koło napędowe młyna wodnego, pod nim srebrną falistą linię symbolizującą rzekę Prosnę, a nad nim – złotą koronę Władysława Jagiełły. 

</doc>
<doc id="5273961" url="https://pl.wikipedia.org/wiki?curid=5273961" title="Broża (przystanek kolejowy)">
Broża (przystanek kolejowy)

Broża (, ) – przystanek kolejowy w miejscowości Broża, w rejonie bobrujskim, w obwodzie mohylewskim, na Białorusi. Położony jest na linii Bobrujsk - Rabkor.
Do 2017 stacja kolejowa.

</doc>
<doc id="5273962" url="https://pl.wikipedia.org/wiki?curid=5273962" title="Herb Ujazdu (województwo łódzkie)">
Herb Ujazdu (województwo łódzkie)

Herb Ujazdu – jeden z symboli miasta i gminy Ujazd, ustanowiony 15 grudnia 2003.
Wygląd i symbolika.
Herb przedstawia na tarczy koloru błękitnego srebrny ceglany mur ze złotą bramą z czarnymi okuciami, a nad nim trzy srebrne wieże blankowane.

</doc>
<doc id="5273963" url="https://pl.wikipedia.org/wiki?curid=5273963" title="Herb gminy Tomaszów Mazowiecki">
Herb gminy Tomaszów Mazowiecki

Herb gminy Tomaszów Mazowiecki – jeden z symboli gminy Tomaszów Mazowiecki, ustanowiony 23 lutego 2012.
Wygląd i symbolika.
Herb przedstawia na tarczy koloru złotego pannę na czarnym niedźwiedziu ze złotą koroną i czerwoną suknią (herb Rawicz), a nad nią trzymana w rękach zielona gałąź dębu z liśćmi i żołędziami (nawiązanie do lasów gminy i herbu powiatu). 

</doc>
<doc id="5273965" url="https://pl.wikipedia.org/wiki?curid=5273965" title="Orsiczy (przystanek kolejowy)">
Orsiczy (przystanek kolejowy)

Orsiczy (, ) – przystanek kolejowy w miejscowości Orsiczy, w rejonie bobrujskim, w obwodzie mohylewskim, na Białorusi. Położony jest na linii Bobrujsk - Rabkor.

</doc>
<doc id="5273966" url="https://pl.wikipedia.org/wiki?curid=5273966" title="Denys Łukaszow">
Denys Łukaszow

 
Denys Iwanowycz Łukaszow (ukr. Денис Іванович Лукашов; ur. 30 kwietnia 1989 w Doniecku) – ukraiński koszykarz, reprezentant kraju, występujący na pozycji rozgrywającego.

</doc>
<doc id="5273968" url="https://pl.wikipedia.org/wiki?curid=5273968" title="Wielka Semanowa">
Wielka Semanowa



</doc>
<doc id="5273970" url="https://pl.wikipedia.org/wiki?curid=5273970" title="Moszny (przystanek kolejowy)">
Moszny (przystanek kolejowy)

Moszny (, ) – przystanek kolejowy w miejscowości Moszny, w rejonie oktiabrskim, w obwodzie homelskim, na Białorusi. Położony jest na linii Bobrujsk - Rabkor.

</doc>
<doc id="5273975" url="https://pl.wikipedia.org/wiki?curid=5273975" title="Czornyja Brady (przystanek kolejowy)">
Czornyja Brady (przystanek kolejowy)

Czornyja Brady (, ) – przystanek kolejowy w pobliżu miejscowości Czornyja Brady, w rejonie oktiabrskim, w obwodzie homelskim, na Białorusi. Położony jest na linii Bobrujsk - Rabkor.

</doc>
<doc id="5273977" url="https://pl.wikipedia.org/wiki?curid=5273977" title="Booz (ujednoznacznienie)">
Booz (ujednoznacznienie)

Osoby:
Inne:
Zobacz też:

</doc>
<doc id="5273978" url="https://pl.wikipedia.org/wiki?curid=5273978" title="Bootz">
Bootz

Osoby:
Zobacz też:

</doc>
<doc id="5273981" url="https://pl.wikipedia.org/wiki?curid=5273981" title="Bohtz">
Bohtz

Osoby:
Zobacz też:

</doc>
<doc id="5273982" url="https://pl.wikipedia.org/wiki?curid=5273982" title="Wąchock (ujednoznacznienie)">
Wąchock (ujednoznacznienie)



</doc>
<doc id="5273984" url="https://pl.wikipedia.org/wiki?curid=5273984" title="Boots (ujednoznacznienie)">
Boots (ujednoznacznienie)

Osoby:
Inne:
Zobacz też:

</doc>
<doc id="5273986" url="https://pl.wikipedia.org/wiki?curid=5273986" title="Bots (ujednoznacznienie)">
Bots (ujednoznacznienie)

Osoby:
Inne:
Zobacz też:

</doc>
<doc id="5273989" url="https://pl.wikipedia.org/wiki?curid=5273989" title="Booze">
Booze

Anglia:
Osoby:
Zobacz też:

</doc>
<doc id="5273990" url="https://pl.wikipedia.org/wiki?curid=5273990" title="Botz">
Botz

Francja:
Osoby:
Zobacz też:

</doc>
<doc id="5273993" url="https://pl.wikipedia.org/wiki?curid=5273993" title="Jastrzębie Dolne (Jastrzębie-Zdrój)">
Jastrzębie Dolne (Jastrzębie-Zdrój)



</doc>
<doc id="5273997" url="https://pl.wikipedia.org/wiki?curid=5273997" title="Buhs">
Buhs

Osoby:
Inne:
Zobacz też:

</doc>
<doc id="5274001" url="https://pl.wikipedia.org/wiki?curid=5274001" title="Ibrahim Temo">
Ibrahim Temo

Ibrahim Starova vel Ibrahim Temo vel Ibrahim Bërzeshta (ur. 22 marca 1865 w Strudze, zm. 5 sierpnia 1945 w Konstancy) – rumuńsko-turecki lekarz i publicysta pochodzenia albańskiego, współzałożyciel młodotureckiej organizacji Komitet Jedności i Postępu.
Życiorys.
W 1889 r. jako student Uniwersytetu Stambulskiego wraz z İshakiem Sükutim, Mehmedem Reşidą i Abdullahem Cevdetem założyli Komitet Jedności i Postępu – założoną na wzór włoskich karbonariuszy tajną organizację walczącą z panującym wówczas w Imperium Osmańskim absolutyzmem. Latem tego roku został aresztowany w Ochrydzie za antypaństwową działalność i przewieziony do Stambułu, jednak został wkrótce zwolniony z więzienia.
W 1893 r. ukończył studia na Uniwersytecie Stambulskim i rozpoczął pracę okulisty w miejscowym szpitalu wojskowym. Był ponownie aresztowany w tym i w 1895 r., jednak był po kilku dniach zwalniany z aresztu, ponieważ nie dało się udowodnić mu powiązań z Komitetem Jedności i Postępu. Został później wysłany do Anatolii, gdzie pracował jako lekarz wojskowy.
Działalność w Rumunii.
W obawie o swoje życie, Ibrahim Temo w 1895 r. uciekł do Rumunii, początkowo do Konstancy, a następnie do Bukaresztu, gdzie był działaczem mniejszości albańskiej w Rumunii. Następnie osiadł w zamieszkanej głównie przez Turków i Tatarów Medgidii, gdzie angażował się w ruchy młodotureckie i wciąż utrzymywał kontakty z Komitetem Jedności i Postępu.
W 1902 r. wysłał memorandum do sułtana Abdülhamida II i wielkich mocarstw, domagając się otwarcia albańskich szkół oraz autonomii dla Albańczyków.
Po rewolucji młodotureckiej przeniósł się do rodziny do Strugi, gdzie mieszkańcy wybrali go swoim przedstawicielem w parlamencie, jednak Komitet Młodych Turków w Bitoli sprzeciwił się temu wyborowi; wkrótce Temo z rodziną przeniósł się do Stambułu. Wraz z Abdullahem Cevdetem założył dnia 6 lutego 1909 r. Osmańską Partię Demokratyczną, jednak następnego roku partia musiała zakończyć działalność.
W 1911 r. powrócił na krótki czas do Konstancy, by podczas I wojny bałkańskiej wrócić do Stambułu w ramach misji Rumuńskiego Czerwonego Krzyża. Został mianowany osmańskim ministrem zdrowia, podczas wojny walczył z powszechnie występującą malarią. Po powrocie do Konstancy założył drukarnię i zaczął wydawać w języku tureckim tygodnik "Işik".
Podczas I wojny światowej był kapitanem w wojsku rumuńskim i stacjonował w Medgidii, a następnie kontrolował Turków internowanych na terenie Mołdawii.
Po zakończeniu wojny został mianowany delegatem na konferencji pokojowej w Paryżu, negocjował z premierem Serbii, Nikolą Pašiciem; nie osiągnięto jednak porozumienia w kwestii Albanii. Wrócił do Konstancy, gdzie wstąpił do Partii Ludowej. Z jego inicjatywy powstała w tym mieście medresa, w której kształcono tureckich nauczycieli szkół oraz duchownych; dzięki temu wzrosła liczba tureckich szkół.
W latach 1936–1940 pracował jako lekarz w Medgidii; ze względu na podeszły wiek i zły stan zdrowia przeszedł na emeryturę.
Zmarł w Konstancy dnia 5 sierpnia 1945 r. i zgodnie z jego życzeniem został pochowany z flagą Albanii.
Życie prywatne.
Jego brat Nuri Sojlliu, był jednym z sygnatariuszy Albańskiej Deklaracji Niepodległości.

</doc>
<doc id="5274002" url="https://pl.wikipedia.org/wiki?curid=5274002" title="Ibrahim Starova">
Ibrahim Starova



</doc>
<doc id="5274003" url="https://pl.wikipedia.org/wiki?curid=5274003" title="Ibrahim Bërzeshta">
Ibrahim Bërzeshta



</doc>
<doc id="5274007" url="https://pl.wikipedia.org/wiki?curid=5274007" title="Buß">
Buß

Osoby:
Zobacz też:

</doc>
<doc id="5274008" url="https://pl.wikipedia.org/wiki?curid=5274008" title="Jesús Godínez">
Jesús Godínez

José de Jesús „Chuy” Godínez Navarro (ur. 20 stycznia 1997 w Guadalajarze) – meksykański piłkarz występujący na pozycji napastnika, reprezentant kraju, obecnie zawodnik Querétaro.

</doc>
<doc id="5274010" url="https://pl.wikipedia.org/wiki?curid=5274010" title="Ćwiertnia">
Ćwiertnia

Ćwiertnia, metrol – staropolska jednostka objętości stosowana zwykle w kontekście ziaren. Była równa średniej objętości 101 kg żyta i 107 kg pszenicy. Jej wielkość ulegała zmianie w zależności od okresu historycznego i położenia geograficznego. Najpopularniejsza jej odmiana, stosowana na terenach podkrakowskich, odpowiadała w przybliżeniu objętości 140 l.

</doc>
<doc id="5274011" url="https://pl.wikipedia.org/wiki?curid=5274011" title="Anwil (gmina)">
Anwil (gmina)

Anwil (gsw. "Ammel") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 542 mieszkańców. Przez teren gminy przebiega droga główna nr 309. 

</doc>
<doc id="5274012" url="https://pl.wikipedia.org/wiki?curid=5274012" title="Ismael Govea">
Ismael Govea

Ismael Govea Solorzano (ur. 20 lutego 1997 w Buenaviście) – meksykański piłkarz występujący na pozycji prawego obrońcy, reprezentant Meksyku, od 2022 roku zawodnik Tijuany.

</doc>
<doc id="5274014" url="https://pl.wikipedia.org/wiki?curid=5274014" title="César Díaz (reżyser)">
César Díaz (reżyser)

César Díaz (ur. 20 września 1978 w Gwatemali) – gwatemalski reżyser, scenarzysta i montażysta filmowy.
Jako dwudziestolatek w 1998 przeniósł się na studia do Belgii, gdzie zamieszkał już na stałe. Studiował na Université Libre de Bruxelles, a później uczył się scenariopisarstwa na paryskiej uczelni filmowej La Fémis.
Pracę w branży filmowej rozpoczął w charakterze montażysty. Uczestniczył w montażu tak głośnych filmów, jak m.in. "Amores perros" (2000) czy "Ixcanul" (2015). Od 2010 samodzielnie reżyserował, początkowo filmy dokumentalne.
Jego pełnometrażowy debiut fabularny, "Nasze matki" (2019), miał swoją premierę w sekcji "Międzynarodowy Tydzień Krytyki" na 72. MFF w Cannes, gdzie zdobył Złotą Kamerę za najlepszy debiut reżyserski. Obraz odwoływał się do krwawej historii najnowszej Gwatemali i ukazywał dramat wielu tamtejszych rodzin poprzez historię młodego antropologa poszukującego informacji o zaginionym w latach 80. ojcu-partyzancie.

</doc>
<doc id="5274015" url="https://pl.wikipedia.org/wiki?curid=5274015" title="Francisco Venegas">
Francisco Venegas

Francisco Eduardo Venegas Moreno (ur. 16 lipca 1998 w Acámbaro) – meksykański piłkarz występujący na pozycji lewego obrońcy, reprezentant Meksyku, od 2023 roku zawodnik Mazatlán.

</doc>
<doc id="5274020" url="https://pl.wikipedia.org/wiki?curid=5274020" title="Ammel">
Ammel

Szwajcaria:
Osoby:
Zobacz też:

</doc>
<doc id="5274022" url="https://pl.wikipedia.org/wiki?curid=5274022" title="Zdolność bojowa">
Zdolność bojowa

Zdolność bojowa (zdolność operacyjna) – właściwości struktur wojskowych przejawiające się w ich możliwościach bojowych do wykonywania określonych zadań niezależnie od pory roku, doby, warunków atmosferycznych i właściwości terenu.
Zdolność operacyjna (bojowa) określa stan możliwości danej jednostki do podjęcia określonych działań, na obszarze kraju lub poza jego granicami, samodzielnie lub we współdziałaniu z innymi wojskami, w określonym czasie i przestrzeni, w określonych warunkach, zgodnie z operacyjnym przeznaczeniem.
Na stan zdolności operacyjnej ma wpływ między innymi struktura organizacyjna, potencjał sił i środków, stopień wyszkolenia, ukompletowania w sprzęt wojskowy oraz odpowiedni stan zapasów materiałowych.
Wyznaczniki zdolności bojowej (operacyjnej).
Do wyznaczników zdolności bojowej zalicza się : 
Zachowanie zdolności bojowej wojsk.
Zachowanie zdolności bojowej wojsk to jedna z zasad sztuki wojennej. Wymaga ona takiego postępowania podczas przygotowania i prowadzenia walki oraz po walce, które umożliwiałoby osiągnięcie celu z jak najmniejszymi stratami własnymi i zapewniało ciągłą gotowość wojsk do wykonywania kolejnych zadań bojowych. Wymusza na dowódcach taką organizację działań, aby możliwe było sukcesywne zamienianie walczących oddziałów, a po wyprowadzeniu ich z walki zapewnienie szybkiego odtworzenia zdolności bojowej. Oddziały mogą posiadać pełną zdolność bojową oraz ograniczoną, czyli taką, która pozwala na wykonanie tylko niektórych zadań bojowych. O zdolności bojowej wojsk w walce decydują także: umiejętność uchylania się od uderzeń; szybkie odtwarzanie potencjału bojowego oddziałów oraz sprawności bojowej środków walki i dowodzenia. Istotnym warunkiem sprawnego osiągania i odtwarzania zdolności bojowej jest nagromadzenie i odpowiednie rozmieszczenie zapasów materiałowych oraz zapewnienie zdatności technicznej uzbrojenia i sprzętu wojskowego a także terminowe udzielenie pomocy medycznej rannym i chorym.

</doc>
<doc id="5274023" url="https://pl.wikipedia.org/wiki?curid=5274023" title="Amel (ujednoznacznienie)">
Amel (ujednoznacznienie)

Belgia:
Francja:
Inne:
Zobacz też:

</doc>
<doc id="5274025" url="https://pl.wikipedia.org/wiki?curid=5274025" title="Amell">
Amell

Osoby:
Zobacz też:

</doc>
<doc id="5274026" url="https://pl.wikipedia.org/wiki?curid=5274026" title="Stanisław Siemieński (major)">
Stanisław Siemieński (major)

Stanisław Siemieński ps. „Kmicic” (ur. 13 lutego 1897 w Glinojecku, zm. 6 sierpnia 1937 w Otwocku) – major kawalerii Wojska Polskiego, kawaler Orderu Virtuti Militari.
Życiorys.
Urodził się 13 lutego 1897 w Glinojecku, w ówczesnym powiecie ciechanowskim guberni płockiej, w rodzinie Józefa.
W czasie I wojny światowej walczył w szeregach 2 Pułku Ułanów Legionów Polskich. 6 kwietnia 1917 był wymieniony jako uprawniony do odznaczenia austriackim Krzyżem Wojskowym Karola. Wyróżniony ponadto pochwałą na piśmie arcyksięcia Józefa Ferdynanda, komendanta c. i k. 4 Armii.
Od 28 października do 9 listopada 1918 był uczniem klasy „D” Szkoły Podchorążych. Po ukończeniu szkoły został mianowany na stopień podchorążego. 1 marca 1919 Naczelny Wódz mianował go podporucznikiem w piechocie. Pełnił wówczas służbę w Grupie płk. Berbeckiego. 20 maja 1919 został przeniesiony z Grupy płk. Berbeckiego do 9 Pułku Ułanów Małopolskich.
19 stycznia 1921 został zatwierdzony z dniem 1 kwietnia 1920 w stopniu porucznika, w kawalerii, w oficerów byłych Legionów Polskich. W latach 1921–1923 był przydzielony z 9 puł. do Szkoły Podchorążych Piechoty w Warszawie. W 1921 był instruktorem jazdy, a w latach 1922–1923 dowódcą szwadronu szkolnego. 3 maja 1922 został zweryfikowany w stopniu porucznika ze starszeństwem od 1 czerwca 1919 i 57. lokatą w korpusie oficerów jazdy. W 1924 został przeniesiony do 1 Pułku Szwoleżerów w Warszawie. 31 marca 1924 prezydent RP nadał mu stopień rotmistrza ze starszeństwem z dnia 1 lipca 1923 i 46. lokatą w korpusie oficerów jazdy. W 1926 był w macierzystym pułku komendantem szkoły podoficerskiej. Później został przydzielony do Centrum Wyszkolenia Kawalerii w Grudziądzu. 2 grudnia 1930 prezydent RP nadał mu stopień majora ze starszeństwem z dniem 1 stycznia 1931 i 23. lokatą w korpusie oficerów kawalerii. W grudniu 1932 ogłoszono jego przeniesienie do 2 Pułku Szwoleżerów w Starogardzie na stanowisko dowódcy szwadronu zapasowego we Włocławku. W kwietniu 1933 został przeniesiony do Korpusu Ochrony Pogranicza na stanowisko inspektora grupy szwadronów. Zmarł 6 sierpnia 1937 w Otwocku, po „długiej i ciężkiej chorobie”. 11 sierpnia 1937 został pochowany na Cmentarzu Wojskowym na Powązkach w kwaterze legionowej.

</doc>
<doc id="5274030" url="https://pl.wikipedia.org/wiki?curid=5274030" title="Siły i środki walki zbrojnej">
Siły i środki walki zbrojnej

Siły i środki – żołnierze jednostek organizacyjnych wszystkich rodzajów wojsk i sił zbrojnych wraz z bronią, sprzętem technicznym i materiałowym wyposażeniem.
Siły to: zgrupowanie jednostek pod jednym dowództwem w celu przeprowadzenia określonego działania lub wykonania zadania bojowego. Siły to elementy o ustalonym składzie bojowym lub też zebrane doraźnie. Do sił zalicza się: pojedynczych żołnierzy, pododdziały, oddziały, związki taktyczne, związki operacyjne, wraz z ich organami dowodzenia i kierowania.
&lt;br&gt;Środki (zasoby ) to: rzeczy, środki walki i inne, których wprowadzenie do działania lub wykorzystanie w trakcie działań przyczynia się do osiągnięcia celu. Środki mogą być też postrzegane przez ich dostępność, możliwości ich zastosowania, ich wykorzystania w funkcji czasu. To też zabezpieczenie materiałowe, techniczne, medyczne i inne usługi świadczone na rzecz sił.
Siły i środki walki zbrojnej to odpowiednio wyposażeni, uzbrojeni i wyszkoleni żołnierze zorganizowani w struktury bojowe. Człowiek, broń i organizacja to trzy główne składowe wojska.
Żołnierz, broń i organizacja.
Żołnierze.
Jakość żołnierzy ma decydujący wpływ na przebieg i wynik starcia zbrojnego. Ardant du Picq, stwierdza : "ostatecznym zadaniem wojska jest walka, a człowiek jest jej głównym narzędziem. Nie znając dokładnie głównego narzędzia walki, to jest człowieka i stanu jego ducha w rozstrzygającym momencie walki, nie możemy odpowiednio zorganizować wojska, nie możemy mu dać dobrego ustroju ani organizacji, wytworzyć karności, ani wreszcie określić zasad taktyki, które to sprawy łączą się ze sobą, jak palce jednej ręki".
Napoleon, uważał, że o zwycięstwie w bitwie w 3/4 przesądza człowiek, a tylko 1/4 stanowi wartość czynnika materialnego (broni). W okresie fascynacji postępem technicznym, nowymi wynalazkami i ich militarnymi zastosowaniami zdarzały się też skrajnie odmienne poglądy. John F.C. Fuller w okresie międzywojennym wyraził się, że o zwycięstwie w walce zbrojnej w 99% przesądzają środki walki, w tym broń. W jego opinii człowiek miałby być tylko dodatkiem do techniki. 
Rolę człowieka na współczesnym polu walki należy oceniać na wielu płaszczyznach. Żołnierz jest zarówno podmiotem, jak i środkiem, a także przedmiotem walki zbrojnej. W pierwszym przypadku to dowódca – decydent i organizator walki. Jego wiedza, umiejętności organizatorskie i osobowość stanowią ważne składniki wartości bojowej. Inny aspekt czynnika ludzkiego w walce to człowiek jako wykonawca. Jest on bezpośrednim realizatorem decyzji dowódców, jest zatem środkiem walki zbrojnej. Początkowo najistotniejsze znaczenie miała siła fizyczna i sprawność wojowników, a starcia zbrojne były w większości sumą indywidualnych pojedynków.&lt;br&gt;Dominacja indywidualnej sprawności bojowej trwała do czasu pojawienia się armii masowych. Powstał jakościowo inny czynnik − czynnik masy. Jego istota sprowadza się do tego, że wartość bojowa zgrupowania wojsk jest większa niż suma indywidualnych wartości bojowych wszystkich jego żołnierzy. W armiach XVIII wieku więzy te kształtował przede wszystkim rewolucyjny zapał i idea przeobrażeń społecznych. Nawet słabo wyszkolone i źle wyposażone jednostki tworzyły w swojej masie silną armię. Ich przykładem jest armia napoleońska. W warunkach rewolucji naukowo-technicznej zarysował się ponownie wyraźny wzrost roli profesjonalnego przygotowania żołnierzy. Coraz bardziej skomplikowany sprzęt bojowy wymaga od człowieka specjalistycznych umiejętności. Obecnie fachowiec−specjalista wypiera dawnego uniwersalnego wojownika.
Broń.
Czynnikiem determinującym jakość działań zbrojnych są także środki walki. Rozwój broni jest podstawowym motorem i wyznacznikiem zmian w sposobach i metodach prowadzenia wojny. Prawdopodobnie protoplastą wszelkiej broni były kij i kamień. Kij używany do walki wręcz dał początek broni białej, a rzucany ręką człowieka zapoczątkował broń miotającą. Broń biała to oręż obecnie już zanikający. Dzieliła się na broń obuchową, drzewcową, sieczną oraz kłującą. Dominowała na polach bitew do czasu pojawienia się broni palnej, a następnie współistniała z nią. Dopiero rozwój broni maszynowej wyparł ją niemal całkowicie z arsenału wojsk.
Dawna broń miotająca dzieliła się na neurobalistyczną, w której do miotania pocisków wykorzystywana była sprężystość oraz barobalistyczną z wykorzystaniem dźwigni i siły odśrodkowej. Najbardziej powszechną bronią miotającą był łuk. 
Dawna broń miotająca wyparta została przez broń pirobalistyczna, czyli broń palną, działająca na zasadzie wykorzystania siły wybuchu gazów prochowych. Równolegle rozwijały się dwie jej podstawowe odmiany: strzelecka i artyleryjska.&lt;br&gt;Broń strzelecka — to broń palna o kalibrze do 20 mm. Stanowi wyposażenie pojedynczych żołnierzy lub jest montowana na wozach bojowych, na śmigłowcach i samolotach. Od pierwszych muszkietów do współczesnych karabinów i pistoletów maszynowych, broń strzelecka przeszła istotną ewolucję. W połowie XIX wieku pojawiły się karabiny odtylcowe i zastosowano metalową łuskę, na przełomie XIX i XX wieku armie otrzymały karabiny maszynowe. Rozwój broni strzeleckiej ilustruje następujące zestawienie: za czasów Napoleona strzelec oddawał jeden strzał na minutę, w czasie I wojny światowej – 15, a w czasie II wojny światowej – 450, to jest tyle, ile na początku XIX wieku cały batalion. Po II wojnie światowej karabiny przystosowano do strzelania granatami nadkalibrowymi. Obecnie dąży się do zmniejszenie wymiarów i ciężaru, stosowania amunicji bezłuskowej, standaryzację kalibrów przy jednoczesnym zmniejszaniu ich wielkości.&lt;br&gt;Broń artyleryjska - to broń palna o kalibrze ponad 20 mm. Jej geneza sięga starożytnych machin miotających. W XIV wieku pojawiła się jej ogniowa odmiana – bombarda. Na szeroką skalę rozwinęła się w XIX wieku, a na początku XX wieku wyodrębniono artylerię przeciwpancerną i przeciwlotniczą. W II wojnie światowej dużą rolę odgrywała artyleria rakietowa. 
Obecnie artyleria jest głównym nośnikiem siły ogniowej zgrupowań wojsk. Rozwija się artyleria samobieżna i rakietowa. Doskonalona jest amunicja. Do użycia weszły pociski kierowane i samonaprowadzające się na cel.
Najbardziej powszechnym w wojskach lądowych systemem broni są wozy bojowe. Wywodzą się one ze starożytnych rydwanów. W pełni rozwinęły się w dobie motoryzacji i mechanizacji wojsk. Wśród współczesnych wozów bojowych miejsce szczególne zajmują czołgi. Pojawiły się na polach bitew I wojny światowej, a ich współczesne odpowiedniki cechuje duża manewrowość, siła ognia i żywotność bojową. Zaletą czołgu są precyzyjne systemy kierowania ogniem, amunicji o zwiększonej donośności i celności, a także pancerz chroniący załogę.
Kolejna grupa to bojowe wozy piechoty. Są zazwyczaj partnerem czołgów na współczesnym polu walki. Główne kierunki doskonalenia bwp to zwiększanie ich siły ogniowej oraz polepszanie osłony załogi. Najnowszą odmianą „wozów bojowych” stają się śmigłowce bojowe (szturmowe). Doskonalenie jakościowe śmigłowców czyni z nich jeden z podstawowych środków walki wojsk lądowych.
Obecnie najbardziej dynamicznie rozwijającą się jest broń radioelektroniczna. Jest ona przeznaczona do destrukcyjnego oddziaływania przede wszystkim na systemy informacyjne: system dowodzenia, rozpoznania, łączności, kierowania środkami rażenia. Pierwsze zastosowanie środków radioelektronicznych miało miejsce na początku XX wieku. Było to wykorzystanie własnych środków radiowych do rozpoznania i dezinformacji radiowej oraz zakłócania środków radiowych przeciwnika. Stanowi dziś broń zdolną zdezorganizować i uczynić bezużytecznymi złożone systemy strukturalne i techniczne sił zbrojnych przeciwnika.
Najgroźniejszą odmianą współczesnej broni jest broń masowego rażenia. Zalicza się do niej środki jądrowe, chemiczne i biologiczne. To środki śmiertelne i obusiecznie. Ich użycie może stanowić samozagładę ludzkości.
Organizacja.
Początkowo wojsko na polu bitwy tworzyło jedną całość - armię, a ta dzieliła się na mniejsze części warunkowane potrzebami zapewnienia sprawnego dowodzenia. W Chinach w VI−V w. p.n.e. stosowano system piątkowy w piechocie i dziesiętny w konnicy. Armia rzymska składała się z legionów liczących po 4000-6000 żołnierzy, a każdy z nich z kolei dzielił się na manipuły połączone w późniejszym okresie w kohorty. Manipuły składały się z centurii podzielonych na dziesiątki.
W średniowieczu najmniejszym pododdziałem jazdy była kopia. W jej skład wchodził rycerz, giermek i pachołkowie. Kopie łączyły się w chorągwie. Po wprowadzeniu na uzbrojenie broni palnej, poszukiwano struktur organizacyjnych zapewniających maksymalne wykorzystanie siły ognia oraz dużą elastyczność i manewrowość w toku starcia. Wtedy powstała struktura batalionowo−brygadowa. Brygady tworzyły możliwości połączenia pikinierów i muszkieterów. W XVII wieku batalion liczący od 500 do 800 żołnierzy stał się podstawową jednostką taktyczną piechoty. Wraz z pojawieniem się masowych armii nastąpił kolejny gruntowny przełom w organizacji wojsk. O ile w starożytności i średniowieczu liczebność wojsk mierzona była co najwyżej dziesiątkami tysięcy żołnierzy, to np. armia francuska w 1793 liczyła około 1,2 miliona żołnierzy. Wtedy powstawały korpusy dywizje i armie.
Podział ten przetrwał do dziś. Na niższych szczeblach taktycznych w zasadzie utrzymywana jest struktura trójkowa, natomiast na wyższych − czwórkowa. W skali operacyjnej struktury mogą być zmienne, ale nie powinny przekraczać 5−6 bezpośrednio podległych dowódcy podstawowych ogniw wykonawczych. Współczesne siły zbrojne zorganizowane są w pododdziały, oddziały oraz związki taktyczne i operacyjne.
Pododdział to to najmniejsza struktura organizacyjna składająca się w zasadzie z jednego typu sił i środków danego rodzaju wojsk. Oddział to organizm bojowy zdolny samodzielnie wykonywać zadania na polu walki. W Wojsku Polskim były to pułki, a współcześnie do tego miana pretendują usamodzielnione bojowo bataliony. Podstawowymi ogniwami organizacyjnymi na szczeblu taktycznym są związki taktyczne − brygady i dywizje. W ich skład wchodzą pododdziały i oddziały różnych rodzajów wojsk danego rodzaju sił zbrojnych. Struktury te są zdolne do samodzielnego działania w skali taktycznej, a niekiedy do wykonywania zadań operacyjnych.
Związki operacyjne posiadają zmienną strukturę zmienną, dostosowaną do konkretnych celów i warunków operacyjno-strategicznych. W warunkach polskich są to korpusy, a doraźnie mogą być tworzone grupy operacyjne. Nie można wykluczyć także utworzenia w toku wojny większego związku operacyjnego − armii.

</doc>
<doc id="5274031" url="https://pl.wikipedia.org/wiki?curid=5274031" title="Arbetschwyl">
Arbetschwyl



</doc>
<doc id="5274032" url="https://pl.wikipedia.org/wiki?curid=5274032" title="Michaił Lipski">
Michaił Lipski

Michaił Lipski (ros. Михаил Липский, ur. 5 marca 1982) – rosyjski lekkoatleta specjalizujący się w biegach płotkarskich i sprinterskich, olimpijczyk (2004).
Na arenie międzynarodowej odniósł następujące sukcesy:
Uczestnik letnich igrzysk olimpijskich w Atenach (2004) – w biegu na 400 m ppł zajął w półfinale 6. miejsce (uzyskany czas: 49,10) i nie zdobył awansu do finału.
Dwukrotny złoty medalista mistrzostw Rosji w biegu na 400 m ppł (2005, 2006).
Rekordy życiowe:

</doc>
<doc id="5274038" url="https://pl.wikipedia.org/wiki?curid=5274038" title="Bämbel">
Bämbel



</doc>
<doc id="5274039" url="https://pl.wikipedia.org/wiki?curid=5274039" title="Baembel">
Baembel



</doc>
<doc id="5274040" url="https://pl.wikipedia.org/wiki?curid=5274040" title="Wołodymyr Koniew">
Wołodymyr Koniew

 
Wołodymyr Ołeksandrowycz Koniew (ukr. Володимир Олександрович Конєв; ur. 18 czerwca 1989 w Charkowie) – ukraiński koszykarz, reprezentant kraju, występujący na pozycjach niskiego lub silnego skrzydłowego.

</doc>
<doc id="5274043" url="https://pl.wikipedia.org/wiki?curid=5274043" title="Zabezpieczenie działań bojowych">
Zabezpieczenie działań bojowych



</doc>
<doc id="5274046" url="https://pl.wikipedia.org/wiki?curid=5274046" title="Diekte">
Diekte



</doc>
<doc id="5274047" url="https://pl.wikipedia.org/wiki?curid=5274047" title="My Larsen">
My Larsen

My Hollinger Larsen (ur. 9 lutego 1999 w Gentofte) – duńska curlerka, olimpijka z Pekinu 2022.

</doc>
<doc id="5274052" url="https://pl.wikipedia.org/wiki?curid=5274052" title="Jawcieryszki">
Jawcieryszki

Jawcieryszki (; ) – wieś na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwały tu 93 osoby, 32 były wyznania prawosławnego a 61 staroobrzędowego. Jednocześnie wszyscy mieszkańcy zadeklarowali polską przynależność narodową. Było tu 21 budynków mieszkalnych. W 1931 w 23 domach zamieszkiwało 109 osób.
Wierni należeli do parafii rzymskokatolickiej i prawosławnej w Ikaźni. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR. 
Od 1991 w składzie niepodległej Białorusi.

</doc>
<doc id="5274054" url="https://pl.wikipedia.org/wiki?curid=5274054" title="Hoelstein">
Hoelstein



</doc>
<doc id="5274055" url="https://pl.wikipedia.org/wiki?curid=5274055" title="Hölschte">
Hölschte



</doc>
<doc id="5274056" url="https://pl.wikipedia.org/wiki?curid=5274056" title="Hoelschte">
Hoelschte



</doc>
<doc id="5274059" url="https://pl.wikipedia.org/wiki?curid=5274059" title="Mistrzostwa Świata Juniorów w Łyżwiarstwie Figurowym 2022">
Mistrzostwa Świata Juniorów w Łyżwiarstwie Figurowym 2022

 
Mistrzostwa świata juniorów w łyżwiarstwie figurowym 2022 – zawody rangi mistrzowskiej w łyżwiarstwie figurowym w kategorii juniorów, które odbywały się od 13 do 17 kwietnia 2022 w Tallinnie. Podczas zawodów rozgrywane były konkurencje solistów, solistek, par sportowych oraz par tanecznych.
1 marca 2022 roku, ze względu na inwazję Rosji na Ukrainę, Międzynarodowa Unia Łyżwiarska (ISU) wykluczyła zawodników i oficjeli z Rosji oraz Białorusi ze wszystkich międzynarodowych zawodów sportowych. Tym samym ISU dołączyła do innych federacji sportowych w ramach zmasowanych sankcji zachodu względem Rosji (i otwarcie wspierającej ją Białorusi), która rozpoczęła atak militarny na Ukrainę w lutym 2022 roku.
Kwalifikacje.
W zawodach mogli wziąć udział zawodnicy, którzy przed dniem 1 lipca 2021 roku: ukończyli 13 lat (tj. urodzili się do 30 czerwca 2009 roku), ale nie mieli więcej niż 19 lat (21 lat w przypadku łyżwiarzy w parach sportowych i tanecznych). Liczba dopuszczonych do startu zawodników z poszczególnych krajów jest uzależniona od miejsc, jakie reprezentanci zdobyli na ubiegłorocznych mistrzostwach. Decyzję o imiennym przydziale miejsc kraje podejmują indywidualnie. Jednakże jednym z warunków, jaki muszą spełnić wskazani zawodnicy jest osiągnięcie na 21 dni przed oficjalnymi treningami na mistrzostwach minimalnej oceny technicznej. 
Rekordy świata.
W trakcie zawodów ustanowiono następujące rekordy świata juniorów (GOE±5):
Wyniki.
Pary taneczne.
Wzorem tańca rytmicznego był "Blues".
Medaliści.
Nota łączna.
Medaliści mistrzostw po zsumowaniu punktów za oba programy/tańce w poszczególnych konkurencjach:
Program/taniec dowolny.
Zdobywcy małych medali za drugi segment zawodów tj. program/taniec dowolny:
Program krótki/taniec rytmiczny.
Zdobywcy małych medali za pierwszy segment zawodów tj. program krótki lub taniec rytmiczny:
Bibliografia.
 
 
 
 

</doc>
<doc id="5274060" url="https://pl.wikipedia.org/wiki?curid=5274060" title="Natalie Dreyfuss">
Natalie Dreyfuss

Natalie Rachel Dreyfuss (ur. 25 lutego 1987 w Los Angeles) – amerykańska aktorka, która wystąpiła m.in. w serialach "Flash", "The Originals" i "Tajemnica Amy".
Natalie pochodzi z aktorskiej rodziny - jest bratanicą Richarda Dreyfussa, a jej ojciec, Lorin, również jest aktorem.

</doc>
<doc id="5274064" url="https://pl.wikipedia.org/wiki?curid=5274064" title="Lampebrg">
Lampebrg



</doc>
<doc id="5274065" url="https://pl.wikipedia.org/wiki?curid=5274065" title="Związek Uchodźców Politycznych z Grecji w Polsce im. Nikosa Belojanisa">
Związek Uchodźców Politycznych z Grecji w Polsce im. Nikosa Belojanisa

Związek Uchodźców Politycznych z Grecji w Polsce im. Nikosa Belojanisa – organizacja skupiająca Greków mieszkających w Polsce. Związek działał w latach 1953–1984. Przekształcony w Towarzystwo Greków w Polsce.
Historia.
Podczas i po wojnie domowej w Grecji w latach 1946–1949 do Polski przyjechało około 14 tysięcy uchodźców. Pierwsze przyjechały dzieci i zamieszkały w domach dziecka na terenie Lądka Zdroju, Barda, Dusznik, Płakowic, Solic. Po zakończeniu wojny większość Greków osiedlono w Zgorzelcu. Tam też w czerwcu 1950 roku odbyła się I Konferencja Uchodźców z Grecji, na której powołano Gminę Demokratycznych Uchodźców Politycznych w Grecji. Na jej czele stanęła licząca 25 członków Rada Gminy. W 1952 roku radę przeniesiono do Wrocławia. Z inicjatywy pisma „Dimokratis” podczas II konferencji, która odbyła się w 1953 roku, gmina zmieniła nazwę na Związek Uchodźców Politycznych z Grecji w Polsce im. Nikosa Belojanisa. Oddziały związku powstały tam, gdzie były większe skupiska uchodźców: w Zgorzelcu, Nowej Hucie, Policach, Szczecinie, Świdnicy czy Poznaniu. Powstało 40 oddziałów terenowych, w tym 30 na Dolnym Śląsku. Nadzór nad związkiem sprawowało Ministerstwo Spraw Wewnętrznych. Działalność związku była finansowana przez państwo, część środków pochodziła z dobrowolnych datków i składek członkowskich. W oddziale poznańskim składka członkowska wynosiła 1 zł miesięcznie. 8 grudnia 1984 roku Związek Uchodźców Politycznych z Grecji został przekształcony w Towarzystwo Greków w Polsce.
W lutym 1989 roku grupa Macedończyków na spotkaniu w Trójmieście powołała własną organizację – Towarzystwo Macedończyków w Polsce, z siedzibą w Gdańsku i oddziałem Warszawie. Wśród założycieli byli m.in. Petro, Mitro i Risto Aleksowscy, Leonidas Gogorowski, Paweł Radowski, Teli Stepowski i Kosta Wiakańczowski.
Zarząd Główny miał siedzibę we Wrocławiu przy placu Wolności 7. W zajmowanym lokalu zgromadzono duże archiwum. Gdy na początku lat 90. XX wieku towarzystwo przestało otrzymywać dotacje, przeniosło się do kamienicy przy ulicy Ruskiej 46c. Ponieważ coraz więcej Greków wyjeżdżało, liczba członków malała. Brakowało pieniędzy na opłacenie czynszu. W 2008 roku zadłużenie wynosiło 80 tysięcy złotych. W czerwcu 2009 roku komornik przeprowadził eksmisję. Wszystkie zgromadzone dokumenty zostały wywiezione na przemiał.
Dimokratis.
Organem prasowym związku był dziennik „Dimokratis” wydawany od 1950 roku w nakładzie 1200 egzemplarzy. Do połowy 1957 roku nakład czasopisma wzrósł i wynosił 3500 egzemplarzy. Pismo ukazywało się przez co najmniej 31 lat (ostatni numer zachowany w Bibliotece Uniwersytetu Wrocławskiego został wydany 12 listopada 1981 roku). Pismo wydawane było w języku greckim z dodatkiem w języku macedońskim.
Organizacja.
Prezydium Wojewódzkiej Rady Narodowej we Wrocławiu 16 stycznia 1958 roku zatwierdziło statut organizacji. Zgodnie z nim związek mógł organizować ośrodki działalności kulturalno-oświatowej, kursy języka greckiego i macedońskiego, zakładać zespoły amatorskie i kolportować czasopisma i książki w języku greckim. Członkiem związku mógł zostać każdy dorosły (skończone 18 lat) uchodźca grecki lub macedoński. Co dwa lata (lub na wniosek połowy członków Oddziału) była zwoływana Walna Konferencja, podczas której wybierano: Zarząd Oddziału, Komisję Rewizyjną, Sąd Koleżeński oraz delegatów na Walny Zjazd Związku. Zarząd oddziału, który składał się z przewodniczącego, dwóch zastępców, sekretarza i skarbnika, kierował pracą na danym terenie, wykonując uchwały i postanowienia podjęte podczas walnych zebrań, uchwały władz zwierzchnich związku, zarządzał funduszami oddziału, składał okresowe sprawozdania z działalności Zarządowi Głównemu, nadzorował działalność świetlicy i zespołów artystycznych, działających na danym terenie. Ponieważ rząd Karamanlisa zarzucał uchodźcom, że się wynarodowiają, uroczyście obchodzono ważne rocznice: wyzwolenia Grecji spod niewoli tureckiej, śmierci Nikosa Belojannisa, rocznicę powstania 23 lutego 1943 roku Zjednoczonej Panhelleńskiej Organizacji Młodzieży (EPON) i innych.
Przewodniczący związku: Kostas Kutmanis, Kicos Stefopoulos, Stelios Delindas, Micios Papajanis, Periklis Huliaras (od 1956 roku), Periklis Papadimitriu (od 1967 roku), Dimas Ziotas (od 1971 roku).
Oddziały.
Bielsko-Biała.
W Bielsku-Białej siedziba związku mieściła się przy ulicy 3 Maja 7 w świetlicy, która miała 2 sale i bufet. Organizowano tu nie tylko spotkania polityczne, ale wieczorki taneczne czy sylwestry. Dochód z części imprez był przekazywany na potrzeby greckich kombatantów. Przy świetlicy istniała grecka biblioteka z książkami i prasą. Dzieci uczyły się tu języka greckiego, greckiej historii i geografii.
Około 1972 roku powstał grecki zespół muzyczny "Orestes", a kolejny zespół "Ilios" działał do końca lat 70. XX wieku. Greckich uchodźców zakwaterowano w okolicznych kamienicach i dano im zatrudnienie w miejscowych zakładach: Bispolu, Spółdzielni Inwalidów „Pokój”, elektrociepłowni, fabryce akumulatorów, PKS-ie i MPK. Część z nich założyła własne firmy.
Poznań.
Do Poznania pierwsi uchodźcy przyjechali ze Zgorzelca w 1951 roku. Byli to mężczyźni, którzy podjęli naukę w Technikum Radiotechnicznym. Po nich zaczęły przyjeżdżać całe rodziny. W 1954 roku mieszkało tu już 61 osób (19 rodzin). Większość pracowała w Poznańskiej Wytwórni Papierosów i Zakładach Przemysłu Metalowego H. Cegielskiego. Najwięcej osób, bo 73, było na początku lat 60., potem liczba ta zaczęła się zmniejszać. Wszyscy dorośli mężczyźni byli członkami związku. Mieli status członków czynnych. Ich żony przyjmowano jako członków biernych. Prawie wszyscy mężczyźni pracowali, z kobiet nieliczne.
Siedzibą oddziału związku była świetlica przy ul. Dzierżyńskiego 91/3 (obecnie 28 czerwca). Zarząd oddziału liczył od 4 do 6 członków i spotykał się 2 razy w miesiącu. Raz na dwa miesiące były zwoływane zebrania ogólne członków związku. Przewodniczący Zarządu Miejskiego Związku w Poznaniu: Jorgas Ellinudis, Panajotis Aroniadis, Haralabos Zorbas, Nikos Karathanos. W związku aktywnie działali: Paudels Cangas, Dinos Dimitrios, Anastasios Kaltsas, Athanasios Tasiopulos, Themistokles Wizenkas, Nikos Chadzinikolau, Fanula Frangudi i Jordas Janopulos.
Wałbrzych.
W Wałbrzychu osiedliło się około 700 Greków. Siedzibą związku była świetlica, mieszcząca się pod adresem Rynek 12. W 1977 roku do związku należało 105 osób, z tego większość (33 osoby) miały ponad 50 lat, a 29 mniej niż 30. Blisko połowa członków związku (55 osób) należała do PZPR. W 1977 roku przewodniczącym oddziału był Kotykas Christos.
Kraków-Nowa Huta.
W Nowej Hucie zamieszkało około 180 uchodźców z Grecji. Siedziba związku mieściła się w świetlicy na os. Szkolnym 2 (obecnie 3). Członkami zarządu oddziału krakowskiego w 1967 roku byli Nikos Notopulos, a funkcję przewodniczącego pełnił Kosmos Sotiris. W 1970 roku pełniący wtedy funkcję sekretarza związku Sotiris został odznaczony złotą odznaką za pracę społeczną dla miasta Krakowa.
W Domu Kultury Huty im. Lenina powstał w 1966 roku "Zespół Grecki" skupiający dzieci uchodźców. Przez rok prowadziła go Katarzyna Florek, a potem aż do rozwiązania w latach 70. XX wieku Roma Doniec. Z czasem nazwę zmieniono na „Sirtaki” nawiązując do greckiego tańca Syrtáki. Początkowo zespół liczył 7 członków. Skład się powiększał, zmieniali się muzycy i wokaliści, a wygląd ewaluował. W trakcie występów używano oryginalnych greckich instrumentów takich jak buzuki.
Zgorzelec.
W 1962 roku w Zgorzelcu mieszkało około 1600 greckich uchodźców, w tym 300 dzieci w wieku szkolnym. W 1964 roku liczba uchodźców spadła do 1500 osób. Oprócz władz na terenie oddziału działały komisje do spraw: agitacji i propagandy, kultury i oświaty, młodzieży, kobiet, zapomóg, nauki dzieci i rent. W 1954 roku Spółdzielnia Inwalidów „Delta” zakupiła greckie stroje narodowe, a Zengos Teodorom założył i potem prowadził chór. W 1956 roku zajął on pierwsze miejsce w eliminacjach zespołów artystycznych we Wrocławiu, w 1961 roku na Wielkim Festiwalu Pieśni i Tańca w Warszawie zdobył dyplom Ministerstwa Kultury i Sztuki, a w 1962 roku zajął pierwsze miejsce na festiwalu krajowym we Wrocławiu. Dzieci uchodźców uczęszczały do polskich szkół zgodnie z miejscem zamieszkania, ale od III do VI klasy uczyły się języka greckiego.

</doc>
<doc id="5274068" url="https://pl.wikipedia.org/wiki?curid=5274068" title="Kościół Niepokalanego Poczęcia Najświętszej Marii Panny w Baku (istniejący)">
Kościół Niepokalanego Poczęcia Najświętszej Marii Panny w Baku (istniejący)



</doc>
<doc id="5274070" url="https://pl.wikipedia.org/wiki?curid=5274070" title="Louel">
Louel



</doc>
<doc id="5274071" url="https://pl.wikipedia.org/wiki?curid=5274071" title="Kościół Niepokalanego Poczęcia Najświętszej Marii Panny w Baku (nieistniejący)">
Kościół Niepokalanego Poczęcia Najświętszej Marii Panny w Baku (nieistniejący)



</doc>
<doc id="5274081" url="https://pl.wikipedia.org/wiki?curid=5274081" title="Stanisław Tymofejenko">
Stanisław Tymofejenko

 
Stanisław Ołeksandrowycz Tymofejenko (ukr. Станіслав Олександрович Тимофеєнко; ur. 3 czerwca 1989 w Dnieprze) – ukraiński koszykarz, reprezentant kraju, występujący na pozycji silnego skrzydłowego.

</doc>
<doc id="5274086" url="https://pl.wikipedia.org/wiki?curid=5274086" title="Paolo Yrizar">
Paolo Yrizar

Paolo Yrizar Martín del Campo (ur. 6 sierpnia 1997 w Querétaro) – meksykański piłkarz występujący na pozycji napastnika lub skrzydłowego, reprezentant Meksyku, od 2023 roku zawodnik Querétaro.

</doc>
<doc id="5274089" url="https://pl.wikipedia.org/wiki?curid=5274089" title="Berdianśka kosa">
Berdianśka kosa

Berdianśka kosa (ukr. Бердянська коса) – ukraiński półwysep na Morzu Azowskim. Pod względem administracyjnym należy do obwodu zaporoskiego.
Geografia.
Berdianśka kosa jest wąską, piaszczystą mierzeją (tzw. kosą). Rozciąga się z północnego wschodu na południowy zachód na długości około 23 kilometrów. U nasady mierzei znajduje się ujście rzeki Berda i miasto Berdiańsk. Berdianśka kosa jest najwęższa (60–100 m) w części środkowej, najszersza (do 2 km) w części południowej. Na całej długości wschodniego wybrzeża rozciąga się plaża, natomiast zachodnie wybrzeże jest silnie rozczłonkowane. Znajdują się tam zatoczki porośnięte trzciną, zapewniające ptakom miejsca gniazdowania, oraz wyspy Wełykyj Dzendzyk i Małyj Dzendzyk.
Kosę tworzą głównie osady piaszczyste z przekształconymi przez morze pozostałościami muszelek. Jej powierzchnia jest równinna, lekko pofalowana z piaszczystymi wzgórzami do 2–3 m i odrębnymi wydmami. Rośnie na niej ponad 200 gatunków roślin, w tym 20 endemitów. 
Mierzeja jest w dużej części zurbanizowana, zajęta przez kurorty i tereny rekreacyjne; znajduje się na niej ponad 70 instytucji, w tym ośrodki wypoczynkowe i sanatoria. Dojeżdża na nią marszrutka z Berdiańska. W efekcie przekształceń antropogenicznych zanikł proces naturalnej odbudowy Berdianśkiej kosy: w XX wieku jej powierzchnia zmniejszyła się z 950,8 ha do 670,4 ha.

</doc>
<doc id="5274092" url="https://pl.wikipedia.org/wiki?curid=5274092" title="Yang Jingyu">
Yang Jingyu

Yang Jingyu (; Ma Shangde, ; ur. 13 lutego 1905 w Queshan, zm. 23 lutego 1940 w Mengjiang) – chiński partyzant, dowódca oddziałów walczących przeciw japońskiej okupacji w Mandżurii.
Życiorys.
Urodził się 13 lutego 1905 pod imieniem Ma Shangde () w Queshan (w obrębie dzisiejszego Zhumadian w Henanie) w rodzinie rolnika.
W 1932 przybył do Mandżurii pod pseudonimem Zhang Guanyi, aby współorganizować opór przeciw japońskiej okupacji. Sformował grupę partyzancką w miejscowości Panshi. Od lipca 1936 był dowódcą I Korpusu Północno-Wschodniej Zjednoczonej Armii Antyjapońskiej. Na czele oddziału partyzantów stoczył ponad 40 bitew w prowincji Jilin.
Oddział Yang Jingyu zaczął się wykruszać w lipcu 1938, gdy zdradził go oficer Cheng Bin, który przeszedł na stronę Japonii, umożliwiając Japończykom zniszczyć jego bazy zaopatrzeniowe. Mimo to, w 1939 oddział przetrwał bitwę trwającą pięć dni i nocy. W 1939 nieprzyjaciel zmobilizował 20-tysięczne, a w 1940 aż 75-tysięczne wojska przeciw Yangowi, który pod bezpośrednim dowództwem miał wówczas 300 partyzantów. 23 lutego 1940 o 16:30 Yang Jingyu poległ w boju w powiecie Mengjiang. Japończycy rozcięli jego brzuch, znajdując jedynie niestrawione źdźbła trawy, bawełnę i korę drzew, stwierdzając że praktycznie nie jadł przez pięć ostatnich dni. Japoński oficer Ryuichiro Kishitani, będąc pod wrażeniem heroizmu partyzanta, nakazał go należycie pogrzebać.
Upamiętnienie.
W ChRL nazywany bohaterem narodowym, wymieniany w gronie „wzorowych bohaterów” na stulecie KPCh. Powiat Mengjiang, gdzie poległ Yang Jingyu, przemianowano na Jingyu. W 1958 szczątki Yanga przeniesiono na specjalnie wybudowany cmentarz w Tonghua; z tej okazji wieńce przysłali Mao Zedong, Liu Shaoqi, Zhou Enlai, Zhu De oraz północnokoreański premier Kim Ir Sen (Kim Il Sŏng), który jako dowódca koreańskich partyzantów współpracował z Yang Jingyu w ramach Północno-Wschodniej Zjednoczonej Armii Antyjapońskiej.

</doc>
<doc id="5274094" url="https://pl.wikipedia.org/wiki?curid=5274094" title="Isoplexis">
Isoplexis

Isoplexis – rodzaj roślin z rodziny babkowatych ("Plantaginaceae"), w XXI wieku włączony do rodzaju naparstnica "Digitalis" w randze sekcji. Obejmuje cztery gatunki. Jeden gatunek ("Digitalis sceptrum") występuje na Maderze, pozostałe rosną na większych z Wysp Kanaryjskich. Rosną w lasach wawrzynolistnych. Ze względu na efektowne kwiaty bywają uprawiane (zwłaszcza "D. sceptrum") jako ozdobne w ogrodach na obszarach o łagodnym klimacie (nie tolerują mrozu) lub w szklarniach.
Systematyka.
Rodzaj tradycyjnie zaliczany do plemienia "Digitalideae" w obrębie rodziny babkowatych ("Plantaginaceae"). W XXI wieku włączony do rodzaju naparstnica "Digitalis".

</doc>
<doc id="5274095" url="https://pl.wikipedia.org/wiki?curid=5274095" title="Djúpumýri">
Djúpumýri



</doc>
<doc id="5274096" url="https://pl.wikipedia.org/wiki?curid=5274096" title="Laila Pakalniņa">
Laila Pakalniņa

Laila Pakalniņa (ur. 4 czerwca 1962 w Lipawie) – łotewska reżyserka, scenarzystka i producentka filmowa. Jedna z czołowych postaci łotewskiego kina. Laureatka licznych nagród i autorka blisko 40 filmów fabularnych, dokumentalnych i krótkometrażowych.
Jej komediodramat "Pantofelek" (1998) był twórczą wariacją na temat opowieści o Kopciuszku, przeniesioną w realia łotewskiego miasteczka nadmorskiego z lat 50. Film miał swoją premierę w sekcji "Un Certain Regard" na 51. MFF w Cannes. Inna fabuła reżyserki, "Pyton" (2003), zaprezentowana została w sekcji "Controcorrente" na 60. MFF w Wenecji.

</doc>
<doc id="5274097" url="https://pl.wikipedia.org/wiki?curid=5274097" title="Reigetschwyl">
Reigetschwyl



</doc>
<doc id="5274098" url="https://pl.wikipedia.org/wiki?curid=5274098" title="University of Wisconsin–Milwaukee">
University of Wisconsin–Milwaukee



</doc>
<doc id="5274103" url="https://pl.wikipedia.org/wiki?curid=5274103" title="Jezioro Pszczewskie">
Jezioro Pszczewskie



</doc>
<doc id="5274104" url="https://pl.wikipedia.org/wiki?curid=5274104" title="Pomnik Robotnika i Robotnicy w Łodzi">
Pomnik Robotnika i Robotnicy w Łodzi

Pomnik Robotnika i Robotnicy – pomnik znajdujący się w pasażu Rubinsteina w Łodzi w latach 1950–1952.
Historia.
Gipsowa rzeźba powstała w 1950 według projektu Antoniego Biłasa, Wacława Wołosewicza i Józefa Starzyńskiego. W przestrzeni pasażu Rubinsteina (dawn. pasaż Związku Młodzieży Polskiej) mieściła się wówczas wystawa świętująca realizację planu 6-letniego. Rzeźba miała wysokość około 3,5 metra i była umieszczona na podwyższeniu usytuowanym w biegu schodów na postumencie i przedstawiała robotnicę z kądzielą oraz robotnika dzierżącego młot oraz sztandar informujący o planie 6-letnim. Na rzeźbie autorzy umieścili gołębia pokoju. Na pomniku znajdował się napis „Naprzód do walki o socjalizm”.
27 października 1952 po godz. 21:00, dzień po sfałszowanych wyborach parlamentarnych, wygranych przez Front Jedności Narodowej i zdobyciu 99,8% głosów, pod rzeźbę podłożono materiał wybuchowy – 0,5 kg trotylu. Dokonana eksplozja spowodowała pęknięcie i rozsypanie się cokołu rzeźby, odsłaniając drewniany stelaż. Ponadto została uszkodzona łydka robotnika. Rzeźbę rozebrano, próbując bezskutecznie, bezpośrednio po wybuchu, dokonać rekonstrukcji.
Władze przypuszczały, że materiał wybuchowy podłożyli członkowie Tajnej Organizacji Młodzieżowej z Łodzi i Ksawerowa. Ostatecznie za eksplozję skazano na wyroki od 1 roku do 9 lat więzienia nastolatków: Bogusława Rżanka, Jana Jeżyńskiego, Kazimierza Florczyka, Wiesława K. i Stanisława Siergieja.

</doc>
<doc id="5274111" url="https://pl.wikipedia.org/wiki?curid=5274111" title="Bohdan Błyzniuk">
Bohdan Błyzniuk

 
Bohdan Ołehowycz Błyzniuk (ukr. Богдан Олегович Близнюк; ur. 31 marca 1995 w Łucku) – ukraiński koszykarz, reprezentant kraju, występujący na pozycjach rzucającego obrońcy, niskiego lub silnego skrzydłowego.
16 stycznia 2016 zanotował pierwsze w historii drużyny uczelnianej Washington Eagles triple-double (11 punktów, 14 zbiórek, 10 asyst) w spotkaniu przeciwko Northern Arizona.
W 2018 reprezentował Los Angeles Clippers podczas rozgrywek letniej ligi NBA.

</doc>
<doc id="5274115" url="https://pl.wikipedia.org/wiki?curid=5274115" title="Pittsburgh (ujednoznacznienie)">
Pittsburgh (ujednoznacznienie)



</doc>
<doc id="5274120" url="https://pl.wikipedia.org/wiki?curid=5274120" title="Zarzuty ludobójstwa Ukraińców podczas rosyjskiej inwazji na Ukrainę w 2022 roku">
Zarzuty ludobójstwa Ukraińców podczas rosyjskiej inwazji na Ukrainę w 2022 roku

14 kwietnia 2022 r. Rada Najwyższa Ukrainy uznała działania Federacji Rosyjskiej w czasie zbrojnej agresji Federacji Rosyjskiej na Ukrainę za ukraińskie ludobójstwo. Parlament Ukrainy zaapelował do społeczności międzynarodowej o uznanie rosyjskiego ludobójstwa na Ukrainie, a także zbrodni przeciwko ludzkości i zbrodni wojennych na Ukrainie.
Historia.
Pod koniec marca, przed wycofaniem wojsk rosyjskich z Kijowa, prokurator generalna Ukrainy Iryna Wenediktowa stwierdziła, że ukraińscy prokuratorzy zebrali dowody w sprawie 2500 podejrzanych o zbrodnie wojenne popełnione przez Rosję podczas inwazji i zidentyfikowali „kilkuset podejrzanych”. Matilda Bogner, szefowa Misji Obserwacyjnej Praw Człowieka ONZ na Ukrainie, również wyraziła zaniepokojenie dokładną dokumentacją ofiar cywilnych, szczególnie w regionach i miastach pod ciężkim ostrzałem, podkreślając brak prądu i niezawodnej komunikacji.
W rozmowie z "Bildem" burmistrz Kijowa Witalij Kliczko powiedział, że „to, co wydarzyło się w Buczy i innych przedmieściach Kijowa, można określić jedynie jako ludobójstwo” i oskarżył prezydenta Rosji Władimira Putina o zbrodnie wojenne. Prezydent Zełenskij odwiedził ten obszar 4 kwietnia 2022 r., aby pokazać dziennikarzom i światu okrucieństwa w Buczy.
Ludmyła Denisowa, komisarz ds. praw człowieka na Ukrainie, stwierdziła, że przemoc seksualna wobec ludności cywilnej została wykorzystana przez rosyjskich żołnierzy w ramach tego, co nazwała „ludobójstwem narodu ukraińskiego”. Według Denisowej, według stanu na 6 kwietnia 2022 roku, na specjalną linię telefoniczną odebrano co najmniej 25 zgłoszeń o gwałceniu kobiet i dziewcząt z Buczy w wieku od 14 do 24 lat.
W czasie zakrojonej na szeroką skalę inwazji Rosji na Ukrainę, kiedy wyszły na jaw ofiary masakry w obwodzie kijowskim, na stronie rosyjskiej państwowej agencji informacyjnej "RIA Nowosti" ukazał się artykuł „”, postrzegany jako usprawiedliwienie ludobójstwa na Ukrainie. Tekst wzywa do represji, deukrainizacji, deeuropeizacji i etnocydu Ukraińców. Zdaniem eksperta z Oksfordu od spraw rosyjskich Samuela Ramaniego, artykuł „reprezentuje mainstreamowe myślenie Kremla”. Według Euractiv, Siergiejew jest „jednym z ideologów współczesnego rosyjskiego faszyzmu”. Szef łotewskiego MSZ Edgars Rinkēvičs nazwał artykuł „zwykłym faszyzmem”. 14 kwietnia 2022 r. Rada Najwyższa Ukrainy uznała działania Federacji Rosyjskiej w czasie zbrojnej agresji Federacji Rosyjskiej na Ukrainę, która rozpoczęła się 24 lutego 2022 r., za ludobójstwo na Ukrainie. Wskazuje się, że akty ludobójstwa w działaniach Rosji przejawiają się w szczególności w dokonywaniu masowych zbrodni w miastach Bucza, Borodzianka, Hostomel, Irpień i innych.
Reakcje.
Podsekretarz Stanu USA ds. Politycznych Victoria Nuland powiedziała, że istnieje duże prawdopodobieństwo, że Stany Zjednoczone oficjalnie uznają działania Federacji Rosyjskiej za ludobójstwo po przemówieniu prezydenta Stanów Zjednoczonych Joego Bidena, w którym nazwał inwazję ludobójstwem. Były prezydent Donald Trump dołączył do prezydenta Bidena, nazywając wojnę Rosji na Ukrainie „ludobójstwem”. Prezydent Kolumbii Iván Duque poparł Joego Bidena i nazwał ludobójstwo to, co dzieje się na Ukrainie.
Prezydent Polski Andrzej Duda uważa działania Federacji Rosyjskiej za ludobójstwo.
Premier Kanady Justin Trudeau uważa, że słuszne jest, że coraz więcej polityków, mówiąc o wojnie Rosji z Ukrainą, używa słowa „ludobójstwo”, mimo że istnieje formalny proces definiowania ludobójstwa.
Ukraiński Światowy Kongres (UWC) wezwał NATO do natychmiastowego dostarczenia Kijowowi ciężkiej broni ofensywnej potrzebnej do zakończenia ludobójstwa Ukraińców przez Rosję.
Prezydent Francji Emmanuel Macron nazwał działania Rosji na Ukrainie zbrodnią wojenną, ale odmówił rozmowy o ludobójstwie i powiedział, że „Ukraińcy i Rosjanie to bracia”. Prezydent Ukrainy Wołodymyr Zełenski nazwał słowa Macrona bardzo bolesnymi i obiecał przedyskutować z nim tę kwestię.
Premier Wielkiej Brytanii Boris Johnson powiedział, że dowody zbrodni na ludności cywilnej w Buczy nie wyglądają na „dalekie od ludobójstwa”. Komisja Spraw Zagranicznych litewskiego parlamentu wezwała społeczność międzynarodową do potępienia zbrodni wojennych popełnionych przez Rosję i uznania ich za ludobójstwo. Premier Łotwy Arturs Krišjānis Kariņš uważa, że działania Rosji na Ukrainie odpowiadają koncepcji „ludobójstwa”, „według wszelkich wskazań Rosja próbuje zniszczyć naród ukraiński. Moim zdaniem to ludobójstwo” – powiedział Kariņš.
Uznanie na arenie międzynarodowej.
Lista państw, które uznały działania wojsk Federacji Rosyjskiej, popełnione na terytorium Ukrainy podczas otwartej inwazji, za ludobójstwo narodu ukraińskiego:
Polska.
23 marca 2022 Sejm RP podjął uchwałę w sprawie popełniania przez Rosję zbrodni wojennych, zbrodni przeciwko ludzkości i łamania praw człowieka na terytorium Ukrainy. Zgodnie z rezolucją Polska potępiła akty ludobójstwa i inne naruszenia prawa międzynarodowego popełnione przez wojska rosyjskie na terytorium Ukrainy. Rezolucja stwierdza, że ​​zbrodnie te zostały popełnione „na rozkaz dowódców wojskowych pod bezpośrednim zwierzchnictwem prezydenta Władimira Putina”.
Ukraina.
14 kwietnia 2022 Rada Najwyższa Ukrainy przyjęła rezolucję „O ludobójstwie Federacji Rosyjskiej na Ukrainie”, w której uznaje działania wojsk rosyjskich i rosyjskiego kierownictwa na Ukrainie za ludobójstwo narodu ukraińskiego. Zgodnie z oświadczeniem Rady Najwyższej w sprawie uchwały, akty ludobójstwa w działaniach Federacji Rosyjskiej przejawiają się w następujący sposób:
Estonia.
21 kwietnia 2022 uchwała o ludobójstwie narodu ukraińskiego dokonanym przez wojska rosyjskie została jednogłośnie zatwierdzona przez parlament estoński.
Łotwa.
21 kwietnia łotewski Sejm jednogłośnie uznał działania wojsk rosyjskich za ludobójstwo narodu ukraińskiego.

</doc>
<doc id="5274123" url="https://pl.wikipedia.org/wiki?curid=5274123" title="Bateria srebrowa">
Bateria srebrowa



</doc>
<doc id="5274125" url="https://pl.wikipedia.org/wiki?curid=5274125" title="Samorost 3">
Samorost 3

Samorost 3 – gra przygodowa stworzona i wydana przez firmę Amanita Design 24 marca 2016 roku. Jest to trzecia gra wideo z serii "Samorost" i kontynuacja "Samorost 2".
Rozgrywka.
"Samorost 3" to gra przygodowa typu wskaż i kliknij, której akcja toczy się w fikcyjnym świecie. Gracz steruje gnomem poruszającym się po dwuwymiarowych planszach. Gracz eksploruje otoczenie, rozwiązuje zagadki i zbiera przedmioty potrzebne do rozwiązania zadań. Gnom potrafi także komunikować się ze stworzeniami, które spotyka podczas swojej podróży, chociaż gra nie zawiera zrozumiałych dialogów, a jedynie system animowanych dymków prezentujący myśli bohaterów. Gracz może zagrać na flecie, który jest niezbędny do rozwiązania niektórych zagadek. "Samorost 3" zawiera minigrę, która po wygraniu pokazuje kroki wymagane do przejścia danego obszaru.
Produkcja.
W 2012 roku Amanita Design wydała autorską grę Botanicula, która została osadzona w fikcyjnym świecie roślin. Bezpośrednio po ukończeniu gry, rozpoczęły się prace nad kontynuacją serii "Samorost". Grę opracował zespół złożony z sześciu osób. Twórcy czerpali inspiracje z filmów animowanych czeskich reżyserów, takich jak Karel Zeman, Jan Švankmajer, Jiří Barta czy Břetislav Pojar. Innym źródłem inspiracji były filmy rosyjskiego animatora Jurija Norsztejna. Podczas prac nad animacjami postaci ponownie użyto technologii Flash. Oprawa dźwiękowa została zaprojektowana jako „oszczędna”. Zdaniem założyciela firmy Jakuba Dvorskiego, cicha, wręcz niesłyszalna muzyka nie męczy gracza i nie odwraca jego uwagi od dźwięków ważnych dla fabuły. Twórcy starali się zaprojektować grę tak, aby gracz chciał do niej wracać także po ukończeniu głównej historii. 
Odbiór.
"Samorost 3" został nominowany w 13. edycji Global International Mobile Gaming Awards w 2017 roku. Gra została także nominowana w sześciu kategoriach czeskich nagród Game of the Year Awards. Została nominowana w najlepsza gra, najlepsza gra na PC/konsole, najlepszy dźwięk, najlepszy projekt gry, najlepsza historia i najlepsza oprawa wizualna. Zwycięzców ogłoszono 10 lutego 2016 roku. "Samorost 3" zwyciężył w 3 kategoriach – gra roku, gra roku na PC/konsole oraz najlepszy dźwięk. Do lutego 2017 roku sprzedano ponad 300 tysięcy kopii gry.

</doc>
<doc id="5274126" url="https://pl.wikipedia.org/wiki?curid=5274126" title="Samorost 2">
Samorost 2

Samorost 2 – gra przygodowa stworzona i wydana przez firmę Amanita Design 8 grudnia 2005 roku. Jest to druga gra wideo z serii "Samorost".
Rozgrywka.
"Samorost 2" to gra przygodowa typu wskaż i kliknij, której akcja toczy się w fikcyjnym świecie. Gracz steruje gnomem poruszającym się po dwuwymiarowych planszach. Postać eksploruje otoczenie, rozwiązuje zagadki i wchodzi w interakcję z przedmiotami. Główny bohater potrafi także komunikować się z postaciami, które spotyka podczas swojej podróży, jednak gra nie zawiera zrozumiałych dialogów.
Produkcja.
Pierwsza część serii, "Samorost" została wydana w 2003 roku jako darmowa gra przeglądarkowa stworzona w technologii Flash. Drugą odsłonę wydano jako shareware, gdzie pierwszy fragment gry został udostępniony na stronie twórców za darmo, a pozostała część była płatna. W 2020 roku z okazji 15-lecia gry, twórcy wydali aktualizację w ramach której poprawiono oprawę graficzną, ponownie nagrano ścieżkę dźwiękową i dodano wsparcie dla systemów macOS.
Odbiór.
W 2011 roku redakcja serwisu Adventure Gamers umieściła grę na 54. miejscu na liście najlepszych gier przygodowych. "Samorost 2" wygrał na konferencji Webby Awards w kategorii gry komputerowe. Przyznano jej tytuł najlepszej gry przeglądarkowej podczas ceremonii Independent Games Festival w 2007 roku.

</doc>
<doc id="5274127" url="https://pl.wikipedia.org/wiki?curid=5274127" title="Mieczysław Lewandowski">
Mieczysław Lewandowski

Mieczysław Lewandowski (ur. 9 maja 1933 w Lutocinie, zm. 9 marca 2017) – polski inżynier i urzędnik kolejowy.
Życiorys.
W 1955 ukończył Wydział Budownictwa Lądowego Politechniki Gdańskiej i podjął pracę w przedsiębiorstwie PKP, w którym pełnił następujące funkcje: kontrolera w Oddziale Drogowym w Bydgoszczy (1955-1960), naczelnika Oddziału Drogowego w Toruniu (1960-1966), zastępcy naczelnika Zarządu Drogowego DOKP w Gdańsku (1966-1969) i naczelnika tamtejszego Biura Inwestycji (1969-1972), zastępcy naczelnego dyrektora okręgu ds. utrzymania i inwestycji we Wrocławiu (1972-1990) i naczelnego dyrektora Dolnośląskiego Okręgu Kolei Państwowych we Wrocławiu (1990-1994). Na emeryturze uczestniczył w odbiorach robót nawierzchniowych nowo powstałego Toru doświadczalnego Instytutu Kolejnictwa pod Żmigrodem (1996). Działalność zawodową poświęcił modernizacji i elektryfikacji kolejnictwa, a także unowocześnianiu stacji rozrządowych.
Długoletni Prezes Zarządu Oddziału Stowarzyszenie Inżynierów i Techników Komunikacji RP we Wrocławiu.
Odznaczony licznymi odznaczeniami resorowymi i państwowymi, m.in.: 

</doc>
<doc id="5274128" url="https://pl.wikipedia.org/wiki?curid=5274128" title="Facility Management">
Facility Management



</doc>
<doc id="5274130" url="https://pl.wikipedia.org/wiki?curid=5274130" title="Puchar Billie Jean King 2022">
Puchar Billie Jean King 2022

Puchar Billie Jean King 2022 – 59. edycja tenisowego Pucharu Federacji. Była to druga edycja rozgrywana według nowego formatu.
Grupa Światowa.
Turniej finałowy.
Uczestnicy.
Turniej finałowy zostanie rozegrany w dniach 8–13 listopada 2022 w nieznanej jeszcze lokalizacji. Weźmie w nim udział 12 zespołów podzielonych na 4 grupy. W turnieju zagrają finaliści poprzedniej edycji (Rosja i Szwajcaria), jednakże 1 marca 2022 Międzynarodowa Federacja Tenisowa (ITF) zawiesiła Rosyjską Federację Tenisową w swoich strukturach z powodu inwazji Rosji na Ukrainę, a także białoruski związek. Miejsce Rosji decyzją ITF zajęła reprezentacja Australii jako wyżej sklasyfikowana drużyna wśród przegranych w półfinałach Pucharu Billie Jean King 2020–2021, natomiast za Białoruś zakwalifikowała się reprezentacja Belgii, która miała rozegrać mecz z nią w rundzie kwalifikacyjnej. Bezpośrednio do finałów awansowała także Słowacja, która po kwalifikacji Australii otrzymała tzw. wolny los. Kolejnych siedmiu uczestników zostało wyłonionych w rundzie kwalifikacyjnej rozgrywanej w dniach 15–16 kwietnia 2022. Ostatnie miejsce otrzymała Wielka Brytania jako gospodarz turnieju.

</doc>
<doc id="5274134" url="https://pl.wikipedia.org/wiki?curid=5274134" title="Majowie (ujednoznacznienie)">
Majowie (ujednoznacznienie)



</doc>
<doc id="5274146" url="https://pl.wikipedia.org/wiki?curid=5274146" title="Muzeum Holocaustu w Salonikach">
Muzeum Holocaustu w Salonikach

Muzeum Holocaustu w Salonikach (gr. "Μουσείο Ολοκαυτώματος Ελλάδος") – powstająca instytucja pamięci poświęcona Zagładzie żydowskiej społeczności Grecji. Wmurowanie kamienia węgielnego pod budowę nowej placówki miało miejsce w 2018 roku w obecności greckiego prezydenta i premiera.
Idea budowy muzeum.
Żydowska społeczność w mieście Saloniki uznawana jest za jedną z najstarszych w Europie (oraz ważny ośrodek języka ladino). Po roku 1492 Żydzi byli najliczniejszą grupą spośród różnych społeczności zamieszkujących to miasto. Pożar w roku 1917 przyczynił się do zniszczenia wielu żydowskich budynków, a okres II wojny światowej przyniósł eksterminację ludności. Budowane muzeum ma przypominać o losach społeczności żydowskiej w Grecji, ze szczególnym uwzględnieniem historii jej Zagłady. Muzeum mieścić się będzie w ośmiobocznej wieży o wysokości 32 metrów. Znajdą się w niej sale wystaw stałych, sale wystaw czasowych, audytorium na trzysta miejsc, pomieszczenia wielofunkcyjne do organizacji wydarzeń, biura i kawiarnia. Zgodnie z zamierzeniem inicjatorów budowy nowej placówki jej przestrzeń ma być wykorzystywana nie tylko do przypomnienia historii greckich Żydów, ale również służyć edukacji w zakresie praw człowieka.
Zagłada greckich Żydów.
W wyniku przeprowadzonej przez III Rzeszę w 1941 kampanii bałkańskiej Królestwo Grecji znalazło się pod okupacją niemiecką. Najliczniejsza żydowska społeczność Grecji zamieszkiwała wówczas w Salonikach. Wprowadzono tam rozporządzenia dotyczące m.in. oznakowania żydowskich sklepów oraz przesiedlenia do getta. W okresie między 20 marca a 19 sierpnia 1943 ponad 40 tys. Żydów z Salonik deportowano do Auschwitz, gdzie zostali zamordowani. Według szacunków podawanych przez Jad Waszem łączna liczba deportowanych mogła sięgać nawet 54 tysięcy. Opisując Zagładę greckich Żydów zwraca się uwagę na fakt, że na trudny los tej grupy dodatkowo wpływała kwestia odległości (transport trwał nawet kilkanaście dni) oraz bariera językowa po dotarciu do obozu.

</doc>
<doc id="5274150" url="https://pl.wikipedia.org/wiki?curid=5274150" title="Ukraiński nacjonalizm">
Ukraiński nacjonalizm



</doc>
<doc id="5274158" url="https://pl.wikipedia.org/wiki?curid=5274158" title="Tomasz Kuczborski (zm. 1641)">
Tomasz Kuczborski (zm. 1641)

Tomasz Kuczborski herbu Ogończyk (zm. w 1641 roku) – chorąży dobrzyński w latach 1630-1636.
Poseł na sejm zwyczajny 1635 roku, sejm 1638 roku.

</doc>
<doc id="5274160" url="https://pl.wikipedia.org/wiki?curid=5274160" title="Mohamed Atig">
Mohamed Atig

Mohamed Atig (ur. 22 marca 1984) – francuski lekkoatleta specjalizujący się w biegach płotkarskich i sprinterskich.
Na arenie międzynarodowej odniósł następujące sukcesy:
Rekord życiowy w biegu na 400 metrów przez płotki – 51,46 (26 lipca 2003, Tampere).

</doc>
<doc id="5274163" url="https://pl.wikipedia.org/wiki?curid=5274163" title="Rupert Gardner">
Rupert Gardner

Rupert Gardner (ur. 9 października 1984) – brytyjski lekkoatleta specjalizujący się w biegach płotkarskich.
Największy sukces w karierze odniósł w 2003 r. w Tampere, zdobywając na mistrzostwach Europy juniorów brązowy medal w biegu na 400 metrów przez płotki (uzyskany czas: 51,83).
Dwukrotny złoty medalista mistrzostw Wielkiej Brytanii juniorów w biegu na 400 m ppł (2001, 2003).
Rekord życiowy w biegu na 400 m ppł – 51,83 (26 lipca 2003, Tampere).

</doc>
<doc id="5274166" url="https://pl.wikipedia.org/wiki?curid=5274166" title="Portal RynekPierwotny.pl">
Portal RynekPierwotny.pl

rynekpierwotny.pl – największy ogólnopolski portal zawierający oferty mieszkań, domów i lokali użytkowych z rynku pierwotnego. Od 2009 lat łączy osoby poszukujące nowych nieruchomości bezpośrednio z deweloperami. Dodatkowo rynekpierwotny.pl publikuje artykuły eksperckie, nowinki branżowe, poradniki prawne i finansowe, a także inspiracje wnętrzarskie, które stanowią dodatkowe źródło wiedzy dla osób zarówno poszukujących pierwszego mieszkania, jak i inwestorów. Serwis co miesiąc odwiedza pół miliona użytkowników, którzy generują około 60 tysięcy zapytań dla deweloperów.
Portal jest częścią Property Group Sp. z o.o. i współpracuje z partnerskim serwisem gethome.pl. W kwietniu 2020 roku serwis stał się członkiem Związku Pracodawców Branży Internetowej IAB Polska.
Historia portalu rynekpierwotny.pl.
rynekpierwotny.pl rozpoczął swoją działalność w 2009 roku, by już rok później nawiązać współpracę z 100 deweloperami. W latach 2011–2013 wprowadził na skalę ogólnopolską ofertę wirtualnych spacerów w ponad 900 inwestycjach. W 2013 roku wdrożył również nowe funkcjonalności, takie jak Wirtualny Doradca, których zadaniem była obsługa użytkowników oraz CRM, który umożliwia szybką obsługę zapytań od klientów przez deweloperów.
Lata 2014–2019 roku to dynamiczny rozwój portalu, który doprowadził do współpracy z ponad 1000 firm deweloperskich. Na koniec 2019 r. serwis w swojej bazie miał ponad 70 000 ofert nowych nieruchomości oraz ponad 2000 inwestycji.
W ramach swojej działalności portal jest również wydawcą magazynu Deweloper&amp;Marketing. Czasopismo ukazuje się od 2018 r. co kwartał i jest dedykowane działom marketingu i sprzedaży w firmach deweloperskich oraz współpracującym z deweloperami agencjom marketingowym. Kwartalnik jest wydawany zarówno w druku, jak i online. Jego nakład wynosi 1200 egzemplarzy, a wersja internetowa jest dostępna dla czytelników na stronie dewelopermarketing.pl. Celem kwartalnika jest wymiana wiedzy z branży marketingu nieruchomości oraz wskazywanie dobrych praktyk w prowadzeniu działań promocyjnych inwestycji deweloperskich.
W 2021 roku eksperci portalu stworzyli pierwszą ogólnopolską platformę do samodzielnej analizy rynku nieruchomości – BIG DATA RynekPierwotny.pl. Narzędzie analizuje sytuację w 16 miastach wojewódzkich, wykorzystując zebrane informacje na temat podaży, popytu i cen nowych nieruchomości.
W tym samym czasie powołano także do życia Akademię Dewelopera, której celem jest wymiana doświadczeń oraz edukacja w tematyce skutecznej promocji inwestycji deweloperskich.
Współpraca z mediami.
rynekpierwotny.pl jest jednym z głównych źródeł informacji o polskim rynku mieszkaniowym. Portal ściśle współpracuje z ekspertami rynku nieruchomości. Komentarze i analizy specjalistów Jarosława Jędrzyńskiego, Andrzeja Prajsnara oraz Marka Wielgo na temat bieżących tematów w branży nieruchomości są cytowane i publikowane w największych portalach.
Współpraca z deweloperami.
Serwis współpracuje obecnie z prawie 1000 firm deweloperskich w kraju. Model współpracy uzależniony jest od potrzeb klienta, a rozliczenie może przyjąć formę abonamentową lub efektywnościową. Partnerzy biznesowi w zakresie promocji swoich inwestycji mogą skorzystać z szerokiego wachlarzu usług.
Nagrody.
Wydawca portalu RynekPierwotny.pl w latach 2020–2022 otrzymał wyróżnienie miesięcznika Forbes w konkursie „Diamenty Forbesa”. Ekspert serwisu Jarosław Jędrzyński znalazł się w 2021 w „Top 5 najlepszych ekspertów rynku nieruchomości Gazety Finansowej”.

</doc>
<doc id="5274172" url="https://pl.wikipedia.org/wiki?curid=5274172" title="Skała nad Zbruczem">
Skała nad Zbruczem



</doc>
<doc id="5274174" url="https://pl.wikipedia.org/wiki?curid=5274174" title="Półzbroja">
Półzbroja

Półzbroja (także: półpancerz, zbroja pikinierska, landsknechtowska) – niepełna zbroja płytowa, używana przez piechotę i jazdę w XVI-XVII wieku. Szczególnie popularna na terenach Niemiec i Szwajcarii w formacjach pikinierów i landsknechtów.
Jej podstawowymi elementami był kirys i hełm typu otwartego (np. szturmak, pappenheimer, morion). Jako elementy dodatkowe stosowano naramienniki, obojczyk, oraz fartuch lub nabiodrki. W rzadszych przypadkach stosowano również rękawice. Z czasem rezygnowano z kolejnych elementów dodatkowych, pozostawiając jedynie hełm i kirys (lub sam napierśnik) z fartuchem.

</doc>
<doc id="5274178" url="https://pl.wikipedia.org/wiki?curid=5274178" title="Wojciech Ambroziak">
Wojciech Ambroziak

Wojciech Ambroziak (ur. 1947, zm. 6 sierpnia 2021) – polski biolog, prof. dr hab.
Życiorys.
Studiował na Wydziale Chemii Spożywczej Politechniki Łódzkiej. W 1994 r. habilitował się w Instytucie Biochemii i Biofizyki PAN na podstawie pracy zatytułowanej "Dehydrogenaza aldehydowa (EC 1.2.1.3). Charakterystyka molekularna i kinetyczna izoenzymów wątroby ludzkiej i ich prawdopod. rola fizjologiczna". W 2007 uzyskał tytuł profesora nauk rolniczych.
Był profesorem nadzwyczajnym w Instytucie Technologii Fermentacji i Mikrobiologii na Wydziale Biotechnologii i Nauk o Żywności Politechniki Łódzkiej, pracował też w Zakładzie Amin Biogennych PAN.
Przypisy.
 

</doc>
<doc id="5274179" url="https://pl.wikipedia.org/wiki?curid=5274179" title="Lee Re">
Lee Re

Lee Re (hangul: 이레; ur. 12 marca 2006) – południowokoreańska aktorka i modelka.
Życiorys.
Lee rozpoczęła karierę od pracy jako modelka. Zadebiutowała jako aktorka w serialu telewizyjnym "Gusbai Manul" z 2012 roku. Po raz pierwszy wystąpiła w filmie "Sowon" z 2013 roku, w którym zagrała rolę uczennicy szkoły podstawowej próbującej przezwyciężyć traumę brutalnej agresji seksualnej. Jej rola w filmie została jednogłośnie pochwalona i zdobyła nagrodę dla najlepszej aktorki drugoplanowej na Międzynarodowym Festiwalu Filmowym w Pekinie.
Zwróciła uwagę na role aktorskie w filmach "Gaereul humchineun wanbyeokhan bangbeob" (2014), "Obba Saenggak" (2016), "" (2020) i dramacie "Yungnyong-i Nareusya" (2015).
W 2017 roku brała udział w koreańskim dubbingu głosu japońskiego filmu animowanego "Kimi no na wa." (2016).
Życie prywatne.
Urodzony w 2006 roku Lee jest najmłodszym w rodzinie jednego syna i dwóch córek. Obecnie uczęszcza do prywatnej alternatywnej szkoły dla protestantów w Inczon.

</doc>
<doc id="5274180" url="https://pl.wikipedia.org/wiki?curid=5274180" title="Półpancerz">
Półpancerz



</doc>
<doc id="5274182" url="https://pl.wikipedia.org/wiki?curid=5274182" title="Fadil Bellaabouss">
Fadil Bellaabouss

Fadil Bellaabouss (ur. 15 czerwca 1986 w Belfort) – francuski lekkoatleta specjalizujący się w biegach płotkarskich i sprinterskich.
Kariera sportowa.
Na arenie międzynarodowej odniósł następujące sukcesy:
Trzykrotny złoty medalista lekkoatletycznych mistrzostw Francji: na stadionie – w biegu na 400 m ppł (2007, 2010) oraz w hali – w biegu na 400 m (2007).
W 2015 w Dosze wystąpił jako biegacz-przewodnik Timothée Adolphe'a w biegu na 400 m podczas lekkoatletycznych mistrzostw świata osób niepełnosprawnych (ang. "World Para Athletics Championships"), zdobywając brązowy medal.

</doc>
<doc id="5274185" url="https://pl.wikipedia.org/wiki?curid=5274185" title="Dwuwymiarowa korelacyjna spektroskopia NMR">
Dwuwymiarowa korelacyjna spektroskopia NMR

Dwuwymiarowa korelacyjna spektroskopia magnetycznego rezonansu jądrowego (2D NMR) – zestaw metod spektroskopii magnetycznego rezonansu jądrowego (NMR), w których sygnał jest funkcją dwóch zmiennych, a nie jednej, jak w przypadku widm jednowymiarowych. Co za tym idzie, piki są widoczne w przestrzeni określonej przez dwie osie częstotliwości. Dwuwymiarowe widma NMR dostarczają więcej informacji: nie tylko o częstościach rezonansowych (przesunięciach chemicznych), ale także o wzajemnych oddziaływaniach. Dlatego są szczególnie przydatne w określaniu struktury cząsteczki, a zwłaszcza wtedy gdy widma jednowymiarowe są zbyt skomplikowane, co uniemożliwia ich łatwą interpretację.
Pierwszy dwuwymiarowy eksperyment, COSY, został zaproponowany w 1971 roku przez Jeana Jeenera (profesora Université Libre de Bruxelles). Eksperyment ten został później wdrożony przez Waltera P. Aue, Enrico Bartholdi i Richarda R. Ernsta, którzy opublikowali swoją pracę w 1976 roku.
Poza korelacyjnymi eksperymentami dwuwymiarowych możemy wyróżnić kilka innych rodzajów dwuwymiarowych eksperymentów NMR, np:
Podstawowe założenia.
Każdy eksperyment NMR składa się z sekwencji impulsów o częstotliwości radiowej (RF). Czas, częstotliwość i moc tych impulsów oraz wielkości odstępów między nimi odróżniają od siebie różne eksperymenty NMR. Prawie wszystkie dwuwymiarowe eksperymenty mają cztery etapy:
Powyższy schemat jest wykonywany wielokrotnie, dla różnych czasów ewolucji t1, w wyniku czego mierzony sygnał jest funkcją czasów t1 i t2.
Dwuwymiarowe widmo otrzymujemy z powyższego sygnału poprzez transformację Fouriera wykonaną kolejno dla obu wymiarów. Na osiach widma mamy częstotliwości reprezentujące przesunięcia chemiczne dla dwóch typów jąder, więc widmo przedstawia intensywność dla każdej pary zmiennych częstotliwości. Najczęściej intensywność sygnałów jest pokazywana na widmie za pomocą linii konturowych lub różnych kolorów.
Homojądrowe metody oparte na korelacji przez wiązania.
W tych metodach przeniesienie magnetyzacji zachodzi poprzez sprzężenie skalarne między jądrami tego samego typu połączonych maksymalnie kilkoma wiązaniami.
COSY (ang. "Corelated spectroscopy").
Pierwszym i najpopularniejszym dwuwymiarowym eksperymentem NMR jest homojądrowy eksperyment COSY, w którym widoczne są korelacje między dwoma jądrami tego samego rodzaju. Składa się z pojedynczego impulsu RF (p1), po którym następuje określony czas ewolucji (t1), następnie drugi impuls (p2), po którym następuje czas akwizycji (t2).
Dwuwymiarowe widmo, otrzymane z eksperymentu COSY, wzdłuż obu osi ma częstości dla jednego izotopu, najczęściej wodoru (1H). Piki diagonalne (na przekątnej widma) odpowiadają pikom w eksperymencie 1D-NMR, podczas gdy piki pozadiagonalne identyfikują wzajemnie sprzężone pary jąder.
Piki pozadiagonalne powstają w wyniku tzw. transferu magnetyzacji. Pozycja takiego piku będzie zależna od stałych ekranowania jąder, których dotyczy ten pik, więc jedna współrzędna będzie miała wartość przesunięcia chemicznego jednego jądra, a druga współrzędna będzie miała wartość przesunięcia chemicznego drugiego jądra. Każde połączenie daje dwa symetryczne względem przekątnej sygnały pozadiagonalne powyżej i poniżej przekątnej.
COSY-90 to najczęstszy eksperyment COSY. W COSY-90 impuls p1 obraca magnetyzację jądrową o 90°. Innym typem COSY jest COSY-45. W COSY-45 stosuje się impuls 45° (zamiast impulsu 90°) dla drugiego impulsu, p2. Choć czułość COSY-45 jest mniejsza, to jego zaletą są słabsze piki diagonalne – ułatwia to identyfikację pików w pobliżu przekątnej widma. Dodatkowo, z widma COSY-45 można wyznaczyć względne znaki stałych sprzężenia (patrz sprzężenia skalarne), co nie jest możliwe przy użyciu COSY-90.
Inną techniką typu COSY jest COSY z podwójną filtracją kwantową (DQF). DQF COSY wykorzystuje metodę selekcji koherencji, taką jak cykle fazowe lub impulsowe gradienty pola magnetycznego, które powodują, że tylko sygnały z koherencji dwukwantowej dają obserwowalny sygnał. Powoduje to zmniejszenie intensywności pików diagonalnych i zmianę ich kształtu z szerokiego kształtu „dyspersyjnego” na ostrzejszy kształt „absorpcyjny”. Eliminuje również diagonalne piki, które nie są sprzężone z żadnym innym jądrem. To wszystko upraszcza widmo i jego interpretację.
TOCSY (ang. "Total correlation spectroscopy").
Eksperyment TOCSY jest bardzo podobny do eksperymentu COSY – również obserwuje się pozadiagonalne piki sprzężonych protonów, z tą różnica, że są widoczne także sprzężenia z jądrami, które są połączone dłuższym łańcuchem sprzężeń. Dzięki temu ten eksperyment jest przydatny do identyfikacji większych, wzajemnie połączonych sieci sprzężeń spinowych. Zdolność tę uzyskuje się przez wprowadzenie powtarzającej się serii impulsów, które powodują "mieszanie izotropowe" podczas bloku mieszania. Dłuższe czasy mieszania izotropowego powodują rozchodzenie się polaryzacji poprzez coraz większą liczbę wiązań.
Taki eksperyment jest szczególnie przydatny w przypadku oligosacharydów czy peptydów, gdzie każda reszta cukrowa lub aminokwasowa jest izolowanym układem spinowym.
TOCSY był kiedyś nazywany „homonuklearną spektroskopią Hartmanna – Hahna” (HOHAHA). Przeniesienie polaryzacji metodą Hartmanna-Hahna (CP- ang. "Cross-Polarisation") jest podstawową metodą stosowaną w NMR w fazie stałej.
Heterojądrowe metody oparte na korelacji przez wiązania.
Heterojądrowa spektroskopia korelacyjna daje sygnały dzięki sprzężeniom między jądrami dwóch różnych izotopów. Najczęściej tymi jądrami są protony i inne jądra (zwane „heterojądrami”, np. 13C czy 15N). Początkowo rejestrowano widma z detekcją heterojąder HETCOR, ich wadą była niewielka czułość. Dlatego nieco później opracowano eksperymenty z detekcją protonów sprzężonych z heterojądrami, nazywane eksperymentami „odwrotnymi”. Mają one znacznie wyższą czułość jednak problemem w takich eksperymentach jest niska naturalna zawartość większości istotnych heterojąder (np. zawartość jąder 13C jest na poziomie 0,1%, czyli zaledwie co setne jądro wodoru jest sprzężone z jądrem 13C). Z tego powodu konieczne jest efektywne tłumienie niepożądanych sygnałów pochodzących od jąder wodoru niesprzężonych w jądrami węgla (np. połączonych z 12C). W związku z powyższym konieczne jest zastosowanie odpowiednio zaprojektowanych cykli fazowych i/lub impulsowych gradientów pola magnetycznego.
Eksperymenty z detekcją 1H jak HSQC, HMQC i HMBC, są obecnie powszechnie stosowane.
HSQC (ang. "Heteronuclear single-quantum correlation spectroscopy").
Na widmie HSQC są widoczne korelacje między jądrami dwóch różnych rodzajów, połączonych jednym wiązaniem z względnie dużą stałą sprzężenia. Ta metoda daje jeden pik na parę sprzężonych jąder, których dwie współrzędne są przesunięciami chemicznymi dwóch sprzężonych jąder.
Widmo HSQC powstaje w oparciu o przeniesienie magnetyzacji z jądra "I" (zwykle atomu wodoru) do jądra "S" (zwykle heteroatomu) za pomocą sekwencji impulsów INEPT. Jądrem "I" najczęściej jest 1H, ponieważ proton ma większy współczynnik żyromagnetyczny i w efekcie uzyskujemy silniejszy sygnał. Po przeniesieniu magnetyzacji na jądro S, pozwalamy na jego ewolucję, a następnie magnetyzacja jest przenoszona z powrotem do jądra "I" w celu obserwacji. Dodatkowo impuls 180° dla jąder I w środku czasu ewolucji t1, upraszcza widmo poprzez zamianę multipletów na pojedyncze piki. Niepożądane sygnały izotopomerów (np. 1H-12C) są usuwane przez cykl fazowy polegający na dwukrotnym przeprowadzeniu eksperymentu, z czego jeden eksperyment ma odwróconą fazę jednego impulsu dla jąder S, a potem ich odjęciu. Innym, często używanym równolegle, sposobem selekcji właściwych koherencji jest użycie impulsowych gradientów pola magnetycznego.
HMBC (ang. "Heteronuclear multiple-bond correlation spectroscopy").
Eksperyment HMBC jest dostosowanym do małych stałych sprzężenia wariantem eksperymentu z ewolucją koherencji wielokwantowych. Pozwala wykryć korelacje heterojądrowe w zakresach około 2 – 4 wiązań. Trudność w wykrywaniu korelacji przez wiele wiązań polega na tym, że małe stałe sprzężenia wymagają stosowania odpowiednio długich odstępów między impulsami. Powoduje to osłabienie sygnału wskutek obecności, podobnych co do wielkości, sprzężeń homojądrowych (np. pomiędzy jądrami 1H) w eksperymentach typu HSQC. Sekwencja impulsów HMBC, jest sekwencją typu HMQC, gdzie sprzężenia homojądrowe nie mają znaczenia dla czułości, ale powodują modulacje sygnału i wymagają najczęściej przedstawienia widm w postaci wartości absolutnej. Ponad to w HMBC stosuje się tzw. filtr dolnoprzepustowy, usuwający piki korelacyjne dla korelacji przez jedno wiązanie.
Metody oparte na korelacji przez przestrzeń.
Metody te opierają się na korelacji między jądrami, które są fizycznie blisko siebie, niezależnie od tego, czy istnieje między nimi wiązanie. Wykorzystują jądrowy efekt Overhausera (NOE), w którym dla jąder atomowych (w promieniu do około 5 Å) występuje oddziaływanie dipolowe wpływające na relaksację spinowo-sieciową.
NOESY (ang. "Nuclear Overhauser effect spectroscopy").
Widmo NOESY jest podobne w budowie do widma COSY – mamy piki diagonalne i piki pozadiagonalne, które są ze sobą sprzężone przez przestrzeń, a nie wiązania chemiczne. Intensywność sygnałów korelacyjnych NOESY zależy od odległości międzyjądrowej proporcjonalnie do r−6
Dla małych cząsteczek efekt NOE jest dodatni, a piki korelacyjne mają znak przeciwny do diagonalnych. Dla dużych efekt NOE staje się ujemny i wszystkie piki mają ten sam znak. Dla cząsteczek pośredniej wielkości efekt może zostać wyzerowany. Przejścia przez zero nie obserwuje się w eksperymentach typu ROESY (Rotating-frame nuclear Overhauser effect spectroscopy), gdzie efekt jest zawsze dodatni, a znaki pików korelacyjnych i diagonalnych są zawsze przeciwne.
Jednym z zastosowań NOESY są badania struktury dużych biomolekuł, takich jak białka, w których piki NOE dają tzw. więzy odległości.
Wariantem eksperymentu NOESY jest EXSY (spektroskopia wymienna). Jeżeli któreś z jąder zmienia otoczenie w skali czasu eksperymentu, można również zaobserwować odpowiednie piki korelacyjne.
Korelacyjne metody wyżej wymiarowe.
Można również przeprowadzić eksperymenty 3D i 4D (albo i więcej). Wiele powszechnie stosowanych eksperymentów 3D to eksperymenty z potrójnym rezonansem (ang. "triple-resonance"), czyli w czasie pomiaru dostajemy zależność pozycji pików od częstości trzech typów jąder, np. 1H, 15N, 13C. Przykładowymi widmami są HNCO, HNCA i HNCOCA, które są często stosowane w NMR białek.

</doc>
<doc id="5274186" url="https://pl.wikipedia.org/wiki?curid=5274186" title="Hetman Żółkiewka">
Hetman Żółkiewka



</doc>
<doc id="5274189" url="https://pl.wikipedia.org/wiki?curid=5274189" title="Siły i środki">
Siły i środki



</doc>
<doc id="5274191" url="https://pl.wikipedia.org/wiki?curid=5274191" title="Toby Ulm">
Toby Ulm

Toby Ulm (ur. 19 maja 1989) – brytyjski lekkoatleta specjalizujący się w biegach płotkarskich.
Największy sukces w karierze odniósł w 2007 r. w Hengelo, zdobywając na mistrzostwach Europy juniorów brązowy medal w biegu na 400 metrów przez płotki (uzyskany czas: 50,99).
Złoty medalista mistrzostw Wielkiej Brytanii juniorów w biegu na 400 m ppł (2006).
Rekord życiowy w biegu na 400 m ppł – 50,23 (30 maja 2009, Greensboro).

</doc>
<doc id="5274198" url="https://pl.wikipedia.org/wiki?curid=5274198" title="Zbroja kirasjerska">
Zbroja kirasjerska



</doc>
<doc id="5274202" url="https://pl.wikipedia.org/wiki?curid=5274202" title="Brama Łużycka">
Brama Łużycka



</doc>
<doc id="5274206" url="https://pl.wikipedia.org/wiki?curid=5274206" title="Joachim Irgens von Westervick">
Joachim Irgens von Westervick

Joachim Irgens von Westervick (ur. 19 maja 1611 w Itzehoe, zm. 29 sierpnia 1675) był szlachcicem i urzędnikiem duńsko-norweskiego pochodzenia i jednym z największych właścicieli ziemskich w Norwegii i Danii. Joachim posiadał duży majątek w Norwegii, Danii i Holandii w tym hutę miedzi w Røros.
Życiorys.
Dzieciństwo.
Ojcem Joachima był szanowany kupiec Henrich Jürgens, a matką była Catharina Früchtnichts. Irgens urodził się w Itzehoe w Holstein i miał co najmniej czwórkę rodzeństwa. Joachim wraz ze swoimi kolegami, Heinrich Müller i Christianem Rantzau uczęszczali do prywatnej szkoły znajdującej się na zamku w Breitenburg. Parę lat później w trójkę przenieśli się do Akademii Rycerskiej w Sorø, gdzie zdobyli wykształcenie i poznali wiele ważnych osobistości. Po skończeniu akademii wyjechał za granicę w celach studyjnych, gdzie nabył doświadczenie w sprawie finansów.
Początek kariery.
Na początku kariery Irgens dostał pracę u zamożnego szlachcica Fryderyka Urne, a następnie w 1634 roku został zatrudniony jako urzędnik w prywatnej izbie finansowej króla Christian IV. W tym samym roku jego kolega ze szkoły, Christian Rantza został królewskim szambelanem. Trzy lata później Irgens został awansowany do rangi prywatnego lokaja króla, aż do śmierci Christian IV w 1648 roku. Po rezygnacji ze stanowiska lokaja, wraz z Heinrichem Müllerem całkowicie oddał się temu, co go interesowało już od 1636 roku, czyli ekonomicznymi zasobami w Norwegii. W 1646 roku Irgens wraz z królem Christian IV udał się w podróż, żeby zbadać nowo odkryte złoża rudy w Røros. W tym samym roku Irgens złożył wniosek o zostanie współwłaścicielem huty miedzi w Røros, co po długotrwałych negocjacjach i przepychankach z pierwotnym właścicielem huty Lorentz Lossius doprowadziło do przejęcia w 1651 roku przez Irgensa huty na wyłączność. Dzięki ogromnym zyskom z huty i z paru mniejszych interesów Irgens podczas wojen między 1643, a 1660 został wierzycielem po tym, jak król i rząd pożyczali od niego duże sumy pieniędzy. Król i rząd, nie mogąc spłacić pożyczki zaciągniętej u Irgensa nadali mu liczne posiadłości i dali prawo do kupowania całej miedzi należącej do korony Norweskiej, dzięki czemu stał się jednym z najbogatszych i największych właścicieli ziemskich w całym królestwie.
Życie prywatne.
Irgens w 1656 roku poślubił Cornelie de Bickers córkę burmistrza Amsterdamu Andreasa Bickersa i Cathariny Tengnagels. Według pewnych informacji Irgens miał, aż 14 dzieci, a jego żona była od niego znacznie młodsza. Dzięki małżeństwu z Cornelią mógł zaistnieć w wyższych kręgach w Holandii, co przyniosło mu jeszcze większe zyski i kilka posiadłości na terenach Holandii. Przez bunty w hucie i ciągłe zyski Irgens, zaczął mieć problemy z zarządzaniem swoim majątkiem co pod koniec jego życia sprawiło, że zastawienie większości swojego majątku. W 1674 roku Joachim został pasowany na rycerza pod imieniem Irgens von Westerwich.

</doc>
<doc id="5274208" url="https://pl.wikipedia.org/wiki?curid=5274208" title="Claudio Olinto de Carvalho">
Claudio Olinto de Carvalho



</doc>
<doc id="5274210" url="https://pl.wikipedia.org/wiki?curid=5274210" title="Materialista">
Materialista

Materialista (dawniej: materyalista, materjalista, czasem także drogista) – osoba trudniąca się w XIX i na początku XX wieku w Królestwie Polskim sprzedażą materiałów aptecznych i farb. Nazwa zawodu nawiązuje do sprzedaży materiałów aptecznych lub też do miejsca wykonywania pracy, zwanego z języka francuskiego drogerią. Materialistą mógł zostać pomocnik aptekarza, który zdał odpowiedni egzamin państwowy. Warunkiem przystąpienia do takiego egzaminu było ukończenie dwuletniej praktyki aptekarskiej. Kandydat musiał potwierdzić swoją wiedzę ze znajomości materiałów farmaceutycznych z ich ustawowych wykazów. Powinien także znać się na rodzajach farbach, gdyż ich skład był często groźny dla zdrowia i życia człowieka. Ponadto materialista musiał umieć rozpoznawać aktywne substancje czynne, by nie mylić ich z truciznami i wiedzieć, w jakich warunkach je przechowywać. Dodatkowo musiał potrafić rozróżniać środki medyczne i ich gatunki od imitacji, mieć ogólną wiedzę na temat przechowywania substancji medycznych, szczególnie tych łatwo psujących się lub łatwolotnych. Dodatkowo powinien być uzbrojony w wiedzę z zakresu sprzedaży, dystrybucji i magazynowania tych środków.

</doc>
<doc id="5274211" url="https://pl.wikipedia.org/wiki?curid=5274211" title="Artego Arena">
Artego Arena



</doc>
<doc id="5274215" url="https://pl.wikipedia.org/wiki?curid=5274215" title="Wołodymyr Herun">
Wołodymyr Herun

 
Wołodymyr Mychajłowycz Herun (ukr. Володимир Михайлович Герун; ur. 25 marca 1994 w Dnieprze) – ukraiński koszykarz, reprezentant kraju, występujący na pozycjach silnego skrzydłowego lub środkowego, obecnie zawodnik Büyükçekmece Basketbol.

</doc>
<doc id="5274217" url="https://pl.wikipedia.org/wiki?curid=5274217" title="Prowincja Ahal">
Prowincja Ahal



</doc>
<doc id="5274224" url="https://pl.wikipedia.org/wiki?curid=5274224" title="Wolberg">
Wolberg

Szwajcaria:
Osoby:
Zobacz też:

</doc>
<doc id="5274225" url="https://pl.wikipedia.org/wiki?curid=5274225" title="Wolbergs">
Wolbergs

Osoby:
Zobacz też:

</doc>
<doc id="5274226" url="https://pl.wikipedia.org/wiki?curid=5274226" title="Waldeburg">
Waldeburg



</doc>
<doc id="5274227" url="https://pl.wikipedia.org/wiki?curid=5274227" title="Trościaniec (rejon jaworowski)">
Trościaniec (rejon jaworowski)

Trościaniec () – dawna wieś na Ukrainie, w obwodzie lwowskim, w rejonie jaworowskim. Leżał na południowy wschód od Niemirowa.
W II Rzeczypospolitej do 1934 samodzielna gmina jednostkowa. Następnie miejscowość należała do zbiorowej wiejskiej gminy Wierzbiany w powiecie rawskim w woj. lwowskim, gdzie utworzyła gromadę. Została zlikwidowana w 1940 związku z utworzeniem Jaworowskiego Poligonu Wojskowego. Po wojnie weszła w struktury administracyjne Związku Radzieckiego.

</doc>
<doc id="5274228" url="https://pl.wikipedia.org/wiki?curid=5274228" title="Bretzwil">
Bretzwil

Bretzwil (gsw. "Brätzbel") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Waldenburg. 31 grudnia 2020 roku liczyła 743 mieszkańców. Przez teren gminy przebiega droga główna nr 272. 

</doc>
<doc id="5274230" url="https://pl.wikipedia.org/wiki?curid=5274230" title="Brätzbel">
Brätzbel



</doc>
<doc id="5274231" url="https://pl.wikipedia.org/wiki?curid=5274231" title="Braetzbel">
Braetzbel



</doc>
<doc id="5274233" url="https://pl.wikipedia.org/wiki?curid=5274233" title="Eptingen (ujednoznacznienie)">
Eptingen (ujednoznacznienie)

Niemcy:
Szwajcaria:
Osoby:

</doc>
<doc id="5274234" url="https://pl.wikipedia.org/wiki?curid=5274234" title="Wielkanoc w Polsce">
Wielkanoc w Polsce

Wielkanoc w Polsce jest jednym z najważniejszych świąt w Polsce, często porównywalnym pod względem znaczenia kulturowego do Bożego Narodzenia. Jest to święto państwowe, wolne od pracy. Wiąże się z nim wiele specyficznych zwyczajów i tradycji.
Wielkanoc obchodzona jest w Polsce od chrystianizacji kraju w średniowieczu. W dobie rozbiorów było ono postrzegane jako ważne święto patriotyczne, przypominające Polakom o ich kulturze.
Wielkanoc to także ważne święto dla Polonii.
Według sondażu z 2012 roku około 90% Polaków przestrzega niektórych zwyczajów wielkanocnych, a ponad 50% uczestniczy w wielkanocnych zwyczajach chrześcijańskich.
Tradycje.
Niektóre z polskich tradycji wielkanocnych mają swoje korzenie we wcześniejszych wierzeniach pogańskich, a inne były fuzją tych tradycji z nową tradycją chrześcijańską. Do takich tradycji zaliczają się między innymi te związane ze święconką, przygotowywaną w Wielką Sobotę i pisankami. W czasie Wielkanocy praca, w tym prace domowe, powinna być ograniczona do minimum. Ponieważ Polska jest w przeważającej części katolicka, większość tradycji wiąże się z Kościołem katolickim, chociaż wiele z innych mniejszości religijnych w Polsce również ma swoje zwyczaje związane z Wielkanocą.
Już tydzień przed Wielkanocą, w Niedzielę Palmową, wystawiane są palmy wielkanocne. Tradycyjnie obchody Wielkanocy rozpoczynają się Wigilią Paschalną w Niedzielę Wielkanocną, po której następuje rezurekcja. Istnieje szereg pieśni religijnych związanych z Wielkanocą, często śpiewanych podczas procesji (do najstarszych należy "Przez twe święte zmartwychwstanie"). W domu ludzie biorą udział w śniadaniu wielkanocnym, podczas każdego tradycyjnie obdarowywano i dzielono się jajkami. Na wielkanocnym stole popularne ozdoby to pisanki i inne symbole, takie jak Baranek Boży (mała rzeźba często wykonana z substancji jadalnych, takich jak cukier, chleb, masło), podobne małe rzeźby kurczaka i królików (Zajączek wielkanocny), oraz wiosenne kwiaty lub gałązki roślin, takich jak bukszpan. Typowe potrawy wielkanocne to jajka, mięso np. kiełbasa, zupy np. żurek i barszcz oraz ciasta np. mazurek i babka.
Drugi dzień Wielkanocy, czyli Poniedziałek Wielkanocny, ma swoje tradycje, jak choćby święto śmigus-dyngus, polegające na spryskiwaniu innych wodą. Istnieje również wiele gier ludowych, z których wiele obejmuje jajka, takie jak walatka.
Do polskich tradycji wielkanocnych (niektórych o zasięgu krajowym, nieraz międzynaradowym, a niektórych regionalnych) zaliczają się:

</doc>
<doc id="5274236" url="https://pl.wikipedia.org/wiki?curid=5274236" title="Eptige">
Eptige



</doc>
<doc id="5274244" url="https://pl.wikipedia.org/wiki?curid=5274244" title="Langenbruck (ujednoznacznienie)">
Langenbruck (ujednoznacznienie)

Geografia.
Czechy.
Niemiecka nazwa gminy:

</doc>
<doc id="5274247" url="https://pl.wikipedia.org/wiki?curid=5274247" title="Operacje pokojowe">
Operacje pokojowe



</doc>
<doc id="5274248" url="https://pl.wikipedia.org/wiki?curid=5274248" title="Hankówka">
Hankówka

Hankówka – część miasta Jasło, do 1972 samodzielna wieś. Leży na wschód od centrum miasta, wzdłuż ulicy o nazwie "Hankówka".
Historia.
Dawniej wieś i gmina jednostkowa w powiecie jasielskim, za II RP w woј. krakowskim. W 1934 w nowo utworzonej zbiorowej gminie Jasło, gdzie utworzyła gromadę.
Podczas II wojny światowej w gminie Jaslo w powiecie Jaslo w dystrykcie krakowskim (Generalne Gubernatorstwo). Liczyła wtedy 454 mieszkańców.
Po wojnie znów w gminie Jasło w powiecie jasielskim, w nowo utworzonym województwie rzeszowskim. Jesienią 1954 zniesiono gminy tworząc gromady. Hankówka weszła w skład nowo utworzonej gromady Brzyszczki, gdzie przetrwała do końca 1972 roku, czyli do kolejnej reformy gminnej.
1 stycznia 1973 Hankówkę włączono do Jasła (niewielką część Hankówki, 3 ha, do Jasła włączono już 31 grudnia 1961).

</doc>
