<doc id="5276546" url="https://pl.wikipedia.org/wiki?curid=5276546" title="KAI KF-21 Boramae">
KAI KF-21 Boramae

KAI KF-21 Boramae – południowokoreański, prototypowy myśliwiec wielozadaniowy budowany przez Korea Aerospace Industries we współpracy z Indonezją. 
Historia.
Geneza.
Zamiar wybudowania nowego, wielozadaniowego samolotu bojowego, przeznaczonego dla Sił Powietrznych Republiki Korei został po raz pierwszy ogłoszony w marcu 2001 roku, przez ówczesnego prezydenta Korei Południowej Kim Dae-junga. Nowa konstrukcja miałby zastąpić używane w siłach powietrznych samoloty McDonnell Douglas F-4 Phantom II i Northrop F-5E/F Tiger II. Postawionemu zadaniu miałyby podołać rodzime zakłady przemysłowe. W 2002 roku Połączony Komitet Szefów Sztabów sformułował wstępne wymagania techniczne, jakimi powinna charakteryzować się nowa konstrukcja. Jednak dalsze lata zdominowała dyskusja, czy koreański przemysł lotniczy jest w stanie podołać tak ambitnemu zadaniu oraz czy efekt końcowy, usprawiedliwia olbrzymie koszty finansowe, jakie kraj będzie zmuszony ponieść. Praktycznie od samego początku zakładano, iż finansowanie projektu oraz jego realizację należało będzie robić we współpracy międzynarodowej. Wśród argumentów, jakie pojawiły się przy okazji prac nad zasadnością kontynuacji programu, pojawił się ten, mówiący o utrzymaniu tempa rozwoju własnych sił powietrznych, zwłaszcza w obliczu gwałtownej modernizacji Sił Powietrznych Chińskiej Armii Ludowo-Wyzwoleńczej. Kontynentalne Chiny zaprojektowały i zbudowały nowe samoloty wielozadaniowe piątej generacji Shenyang J-31 i Chengdu J-20. Również Japonia, z którą Seul ma zatarg terytorialny, inwestuje w programy budowy samolotów piątej generacji. Oblot Mitsubishi X-2 pokazał, iż Tokio jest w stanie samodzielnie zaprojektować i zbudować samolot myśliwski o cechach obniżonej wykrywalności. Kolejnym krokiem Japonii było rozpoczęcie programu analogicznego do KF-X, Mitsubishi F-X.
Ostatecznie w 2008 roku ukazało się studium wykonalności całego projektu. Zawarte w studium wnioski wskazywały na celowość i realność projektu. Projekt otrzymał nazwę Korean Fighter eXperimental (KF-X). Według analiz Korea dysponowała 63% technologii i techniki potrzebnymi do budowy nowego samolotu. Dostępny poziom rodzimego sfinansowania projektu nie powinien przekroczyć 60% kosztów. Aby zgromadzić resztę wymaganych technologii i środków, konieczna jest szeroka, międzynarodowa współpraca. Wstępne plany zakładały pozyskanie do współpracy między innymi amerykańskiego Boeinga i Lockheed Martina oraz szwedzkiego Saab Group.
Współpraca międzynarodowa.
15 lipca 2010 roku Korea Południowa podpisała porozumienie z Indonezją, na mocy którego ta ostatnia zobowiązała się do pokrycia 20% kosztów programu oraz wzięcia udziału w pracach nad nową konstrukcją. Indonezyjskim partnerem przemysłowym została firma PT Dirgantara Indonesia. W Indonezji program otrzymał nazwę IF-X (Indonesian Fighter - Experimental). Wstępne plany zakupowe określono na 50 samolotów z opcją na kupno kolejnych 30 egzemplarzy. Z kolei potrzeby południowokoreańskich sił powietrznych oceniono wstępnie na 120 w pierwszej kolejności plus następne 130 maszyn, które miałby posłużyć do wymiany pozostającego w użyciu sprzętu. Wstępne plany zakładały oznaczenie seryjnego samolotu jako F-33, o kategorię przed F-35, zakupionego przez Seul. 
We wrześniu 2010 roku zainteresowanie dołączeniem do korańsko-indonezyjskiego programu wyraziła Turcja, jednak w odróżnieniu od Indonezji oczekiwała dla siebie równego z koreańskim udziału w projekcie. Przy założeniu, iż Korea weźmie na siebie 60% kosztów, 20% Indonezja, Turcji zaoferowano pozostałe 20%. Rozmowy nie przyniosły rezultatu i Turcja nie podjęła współpracy z azjatyckimi partnerami. Zamiast tego rozpoczęła prace nad własnym projektem oznaczonym jako TAI TF-X. W pracach nad tureckim samolotem brał udział Saab Group. Szwedzki koncern partycypował w opracowaniu wstępnych konfiguracji nowej konstrukcji. Tymczasem w październiku 2009 roku aresztowano jednego z południowokoreańskich generałów pod zarzutem przekazania Szwedom tajnych dokumentów dotyczących konstrukcji samolotu. Przeszukano również seulską siedzibę szwedzkiej firmy. Z jednej strony Saab odrzucił wszelkie oskarżenia, z drugiej zwrócono uwagę, iż turecka konstrukcja przypomina koreański samolot.
Pomimo podjęcia wysiłku samodzielnego opracowania nowego samolotu, część technologii i zastosowanych rozwiązań konstrukcyjnych musiała pochodzić od zagranicznych dostawców. Decydującym momentem, który pozwolił na transfer brakujących technologii do Korei Południowej, był wybór samolotu w ramach programu F-X i jego trzeciej fazy (F-X III). Zakup nowych samolotów miał wiązać się z rozbudowanym offsetem, który musiał zaoferować Korei producent wybranego samolotu. Jednym z elementów owego offsetu był transfer zaawansowanych technologii. Szwedzki Saab, który ostatecznie nie wziął udziału w programie, wstępnie zaoferował wspólne opracowanie samolotu o cechach utrudnionej wykrywalności. EADS, który zaoferował Koreańczykom samolot Eurofighter Typhoon, wystąpił z ofertą zainwestowania 2 miliardów USD w projekt KF-X. Amerykańscy producenci, Boeing z ofertą F-15SE Silent Eagle i Lockheed Martin z Lockheed Martin F-35 Lightning II zaoferowali zdecydowanie mniej bogaty pakiet offsetowy. Tym niemniej Boeing wyrażał zainteresowanie wzięciem udziału w projekcie KF-X, a Lockheed Martin gotów był wysłać własnych inżynierów do Korei oraz przekazać dane techniczne z własnych projektów. W przypadku zwycięstwa amerykańskiego produktu Korea byłaby zmuszona do podpisania umowy międzyrządowej. W takiej sytuacji Departament Obrony Stanów Zjednoczonych mógłby zablokować transfer technologii, uznanych za kluczowe dla bezpieczeństwa Stanów Zjednoczonych. Nie byłaby to wyjątkowa sytuacja, Korea wyrażała zainteresowanie zakupem amerykańskiego myśliwca przewagi powietrznej Lockheed Martin F-22 Raptor, ale Departament Obrony nie wyraził zgody na sprzedaż samolotów Seulowi. 
Ostatecznym zwycięzcą w programie F-X został F-35 Lightning II. 4 września 2014 roku rząd południowokoreański poinformował o zatwierdzeniu umowy zakupu F-35, a w grudniu tego samego roku umowa na zakup 40 maszyn została formalnie potwierdzona przez koreańską komisję ds. zakupów uzbrojenia. Umowa zakupowa przewidywała znaczący offset koncernu Lockheed Martin, który zobowiązał się między innymi do wsparcia w opracowaniu koreańskiego samolotu. Lockheed zaproponował Korei transfer 25 kluczowych dla programu F-35 technologii, użytych przy jego konstruowaniu i budowie. Ostatecznie, z powodu spodziewanej decyzji amerykańskiego Departament Stanu, który zablokował przekazanie czterech z nich, powołując się na względy bezpieczeństwa, Lockheed Martin przekazał 21 technologii. Wśród zablokowanych projektów znalazły się technologie radarowe, systemy elektrooptyczne, systemy walki elektronicznej. 
Za opracowanie brakujących technologii odpowiedzialność wzięli rodzimi producenci. Wielofunkcyjny radar z anteną z aktywnym skanowaniem elektronicznym, pracujący w paśmie X, został opracowany przez koreańską firmę Hanwha Systems we współpracy z Agencją Rozwoju Obronności. Prace trwały już od 2006 roku. Wersja prototypowa posiada 1088 modułów nadawczo-odbiorczych, w wersji samolotu Block 3, planowana jest instalacja radaru z 1300 modułów. W testach gotowego urządzenia brał udział izraelski Elta Systems. Koreański LIG Nex1 jest odpowiedzialny za opracowanie i budowę systemu walki elektronicznej przeznaczonego dla KF-21. System wyszukiwania i śledzenia w podczerwieni (IRST) oraz elektrooptyczny zasobnik celowniczy został opracowany przez Hanwha Systems we współpracy z włoskim Leonardo S.p.A. 
Do napędu samolotu zostaną użyte dwa silniki General Electric F414-GE-400K. Jednostki mają być docelowo produkowane na licencji przez południowokoreański Hanwha Aerospace. Będzie on również odpowiedzialny za części zamienne do silników.
27 lipca 2022 roku, polskie Ministerstwo Obrony Narodowej podpisało umowę ramową, w ramach której zakupione ma zostać 48 lekkich samolotów bojowych KAI FA-50PL. W ramach dalszej współpracy, polski Minister Obrony, wyraził opinię, iż w przyszłości Polska może być zainteresowana pozyskaniem koreańskich KF-21. Plany rozbudowy polskich sił powietrznych, zawarte w programie na lata 2021 - 2035, zakładają pozyskanie co najmniej dwóch dodatkowych eskadr wielozadaniowych samolotów bojowych. Wśród rozważanych opcji znajdują się pozyskanie dodatkowych F-16 lub F-35 ale również nowych Boeing F-15EX Eagle II lub koreańskich KF-21 Boramae.
Projekt.
KFX-101.
Wstępne wymagania stawiane nowej konstrukcji, zakładały powstanie samolotu o większych możliwościach w stosunku do używanego w południowokoreańskich siłach powietrznych General Dynamics F-16 Fighting Falcon, ale również wobec Eurofighter Typhoon i francuskiego Dassault Rafale. Zakładano użycie silnika lub silników o ciągu rzędu 22 700 kG, zdolnością do lotu z prędkością naddźwiękową bez użycia dopalacza, wyposażeniem umożliwiającym realizacje szerokiego spektrum zadań oraz wybranymi elementami konstrukcji nadającymi jej cechy stealth. Jednakże koszty nie powinny przewyższać kosztów programu Lockheed Martin F-35 Lightning II. Południowokoreańska Agencja Rozwoju Obronności (Agency for Defense Development - ADD), przygotowała dwie serie projektów. Pierwsza z nich zawierała projekty oznaczone jako C.101, C.102, C.103. Oznaczone w ten sposób konfiguracje reprezentowały konstrukcje dwusilnikowe i jednoosobowe. Poszczególne projekty różniły się usterzeniem. Każda z konfiguracji została rozbudowana o trzy kolejne warianty. Tym samym bazowy C.101 posiadał wariant C.101E, C.101I i C.101T. Analogiczne oznaczenie otrzymały pozostały projekty C.102 i C.103. Wariant z literą "E" miał być napędzany pojedynczym silnikiem. Wariant z literą "I" miał wewnętrzną komorę uzbrojenia, a wariant z literą "T" był wersją dwumiejscową. Druga seria konfiguracji zaproponowana przez ADD, również składająca się z trzech projektów, otrzymała oznaczenie kolejno C.201, C.202 i C.203. Oznaczone w ten sposób projekty reprezentowały samoloty o znaczenie większych możliwościach stealth. Zdaniem konstruktorów technologie użyte w konstrukcji maszyn reprezentujących drugą serię, miały odpowiadać poziomowi wykrywalności amerykańskiego bombowca Lockheed F-117 Nighthawk. Zapowiadaną ale ostatecznie nigdy nie zrealizowaną miała być trzecia seria projektów. Reprezentująca konstrukcje odpowiadające amerykańskim myśliwcom 5 generacji. Ostatecznie do dalszej realizacji wybrano wariant C.103/C.203. W 2013 roku dwu wariantowy projekt otrzymał oznaczenie KFX-101. 
KFX-101 miał być napędzanym dwoma silnikami General Electric F414 lub Eurojet EJ200. Dysponować klasycznym usterzeniem lub typu kaczka, tylne stery miał tworzyć rozchyloną literę "V". Uzbrojenie miało być przenoszone w wewnętrznej, kadłubowej komorze uzbrojenia i/lub 10 zewnętrznych węzłach. Maszyna miała dysponować maksymalną masą rzędu 24 ton (przy masie własnej wynoszącej 10,9 t).
KFX-E.
W październiku 2013 roku na wystawie Seoul International Aerospace &amp; Defense, KAI zaprezentował projekt określany jako KFX-E (lub C.501). Bazą dla projektu był rozwijany w KAI samolot F/A-50. Maszyna miała stanowić tańszą alternatywę dla projektu KF-X. Dzięki oparciu o już istniejącą konstrukcję i wykorzystywane technologię, jej czas realizacji miał być o wiele krótszy. Dzięki temu, iż bazowy T-50 znalazł się na wyposażeniu sił powietrznych kilku państw, potencjalny eksport seryjnych KFX-E mógłby być łatwiejszy, niż nieznanych odbiorcom KF-X. Z drugiej jednak strony, w konstrukcji F/A-50 i jego rozwinięcia, użyto technologii, których właścicielami były Stany Zjednoczone. W przyszłości, mogłyby one wyrazić swój sprzeciw na eksport własnych rozwiązań technologicznych wykorzystywanych w samolocie, do krajów nieprzyjaznych Ameryce. KFX-E miał być napędzany pojedynczym silnikiem typu Pratt &amp; Whitney F100 lub General Electric F110. Teoretyczna maksymalna masa startowa miała wynosić 20,9 t, a własna 9,3 t. Projekt nie przewidywał wewnętrznej komory uzbrojenia. Masa przenoszonego paliwa miała wynosić 6,36 t, co zwiększało taktyczny promień działania samolotu w porównaniu do F-16 o jedynie 14%.
KAI KF-21 Boramae.
5 stycznia 2014 roku południowokoreańska agencja zamówień wojskowych (Defence Acquisition Program Administration - DAPA) oficjalnie skierowała do dalszej realizacji program KF-X odrzucając tym samym projekt KFX-E. 23 grudnia 2014 roku południowokoreańskie Ministerstwo Finansów zaaprobowało budżet projektu, wynoszący 7,92 mld USD. Harmonogram przewidywał budowę sześciu latających prototypów. Jeden z nich ma prowadzić próby na terenie Indonezji. Plany zakładały produkcję poszczególnych elementów samolotu w Korei, a jego montaż końcowy w Indonezji. 
31 marca 2015 roku ogłoszono oficjalny wybór partnera przemysłowego, odpowiedzialnego za budowę nowego samolotu. DAPA wybrała Korea Aerospace Industries (KAI), który wraz z amerykańskim partnerem, Lockheed Martin, będzie realizować projekt KF-21. DAPA w pokonanym polu pozostawiła cywilnego przewoźnika lotniczego Korean Air, który we współpracy z Airbusem miał zamiar prowadzić program KF-21.
28 grudnia 2015 roku podpisano umowę pomiędzy DAPA a KAI, na mocy której południowokoreański koncern odpowiada za realizacje całości projektu. Umowa przewiduje ukończenie projektu do czerwca 2026 roku, uruchomienie produkcji seryjnej mogłoby się rozpocząć w drugiej połowie tego samego roku. Pierwsze optymistyczne plany zakładały uruchomienie produkcji seryjnej już w 2021 roku. 
Udział Indonezji.
W 2015 roku ukształtował się ostateczny model współpracy w dziedzinie rozwoju i dalszej produkcji samolotu pomiędzy Koreą Południową a Indonezją. Jedną z głównych konsekwencji współpracy pomiędzy obydwoma krajami będzie umieszczenie jednej z linii montażowych samolotu na terytorium Indonezji. Początkowy wkład indonezyjskich inżynierów w pracach nad samolotem odbywających się na terenie Korei nie był duży. Jednak z czasem niewielki zespół liczący około 30 osób, w latach 2011–2012 powiększył się do 80 osób, chociaż jednocześnie przy projekcie nie pracowały więcej niż 52 osoby pochodzące z Indonezji. We wrześniu 2019 roku, w ostatniej fazie krytycznego przeglądu projektu, podczas którego w pracach uczestniczył zespół 114 indonezyjskich inżynierów, zatwierdzono ostateczną dokumentacje techniczną samolotu. W marcu 2020 roku, z powodu rozpoczynającej się na świecie pandemii COVID-19, indonezyjscy inżynierowie wrócili do siebie. 
Na mocy porozumienia z 2015 roku Indonezja zobowiązała się do pokrycia 20% kosztów realizacji projektu. Odpowiadało to sumie rzędu 1,51 mld USD jakie kraj powinien przekazać Korei. Jednak w styczniu 2019 roku, po zapłaceniu 201,4 mln USD, Indonezja wstrzymała dalsze wpłaty. Według oficjalnych doniesień indonezyjskiego rządu powodem były trudności gospodarcze jakie przeżywał kraj. W 2020 roku doszedł kolejny powód jakim był wpływ pandemii COVID-19 na światową gospodarkę. Z drugiej strony Indonezja bardzo aktywnie poszukuje nowych samolotów bojowych, zdolnych do wejścia do służby dużo szybciej niż koreański KF-21. Indonezja zakupiła francuskie Dassault Rafale oraz zainteresowana była pozyskaniem amerykańskich McDonnell Douglas F-15EX. Wśród potencjalnych nowych nabytków wymieniane były rosyjskie Su-35. Według niepotwierdzonych informacji, do podpisania umowy na zakup maszyn Suchoja doszło w 2018 roku, co mocno akcentowała strona rosyjska. 23 grudnia 2021 roku, szef sztabu indonezyjskiego lotnictwa oficjalnie poinformował, iż kraj nie zakupi Su-35. Dodatkowo, strona indonezyjska twierdzi, iż nigdy nie doszło do wejścia w życie umowy pomiędzy Rosją a Dżakartą. Prawdopodobnie, decyzja została podjęta w obawie przed amerykańskimi sankcjami, które mogły by zostać nałożone w ramach ustawy Countering America’s Adversaries Through Sanctions Act (CAATSA). CAATSA umożliwiaj Stanom Zjednoczonym nakładanie sankcji na kraje handlujące, najczęściej technologiami wojskowymi, z Rosją, Iranem i Koreą Północną. 10 lipca 2020 roku władze Indonezji zaproponowały Austrii odkupienie 15 Eurofighter Typhoonów znajdujących się w Österreichische Luftstreitkräfte, a których eksploatacja nie spełnia oczekiwań Austrii. Z kolei 10 lutego 2022 roku, Agencja Departamentu Obrony ds. Współpracy w Obszarze Bezpieczeństwa (ang. Defense Security Cooperation Agency) poinformowała Kongres Stanów Zjednoczonych, iż Departament Stanu wyraził zgodę na sprzedaż Indonezji samolotów Boeing F-15D w wersji eksportowej F-15EX Eagle II. Zasilenie indonezyjskich sił powietrznych, liczną flotą nowych i nowoczesnych samolotów bojowych, postawiło pod znakiem zapytania dalszą chęć uczestnictwa kraju w projekcie KF-X/IF-X. Nieoficjalnie Dżakarta zainteresowana była zmniejszeniem swojego obciążenia finansowego w projekcie z zakontraktowanych w 2015 roku 20% do 15%. Korea wyraziła wstępną gotowość do renegocjacji umowy, ale zgodziła się na obniżenia indonezyjskiego wkładu jedynie do 18,8%, oferując jednocześnie większy transfer nowoczesnych technologii do Indonezji.
15 listopada 2021 roku Seul poinformował, iż doszło do porozumienia pomiędzy Koreą a Indonezją w sprawie dalszego finansowania projektu. Z całej początkowej sumy, jaką Dżakarta miała zapłacić, wynoszącej 1,51 mld USD, ostatecznie do zapłacenia będzie 1,35 mld USD. Dodatkowym elementem, który ma być renegocjowany, jest forma spłaty zaległych rat. Indonezja naciskała Seul, aby mogła to robić przekazując jej towary, wśród nich mogą znaleźć się produkowane na terenie Indonezji samoloty CASA CN-235. Południowa Korea nie wywiera presji na Indonezję. Z jednej strony południowokoreański rząd i przemysł zdeterminowane są, aby kontynuować prace nad samolotem nawet po wycofaniu się zagranicznego partnera. Koreański przemysł jest gotowy do przejęcia produkcji elementów wyposażenia, za które pierwotnie odpowiedzialna była Indonezja. Z drugiej strony, wycofanie się Dżakarty doprowadziłby do ochłodzenia stosunków pomiędzy obydwoma azjatyckimi partnerami. Im mniejsza liczba użytkowników, tym mniejsze szanse na eksport. Dodatkowo, Indonezja jest znaczącym odbiorcą południowokoreańskiego uzbrojenia. Utrata partnera w projekcie KF-X, mogła by wpłynąć na realizacje innych kontaktów eksportowych pomiędzy obydwoma krajami w dziedzinie uzbrojenia.
Prototypy.
14 lutego 2019 roku uroczyście ogłoszono rozpoczęcie budowy pierwszego z sześciu zamówionych prototypów. 9 kwietnia 2021 roku, ukończony egzemplarz oznaczony numerem 001, został uroczyście wytoczony z hali montażowej zakładów KAI w Sacheon. Podczas uroczystości, w której uczestniczyli prezydent południowej Korei, Mun Jae-in oraz minister obrony Indonezji Prabowo Subianto, samolot otrzymał oficjalną nazwę KF-21 Boramae. Liczba 21 symbolizuje XXI wiek. Z kolei Boramae oznacza młodego jastrzębia, używanego do polowań. Obok sześciu prototypów przeznaczonych do prób w locie, powstaną dwa dodatkowe do przeprowadzenia prób wytrzymałościowych na ziemi. W czerwcu 2021 roku producent ujawnił zdjęcia prototypu przeznaczonego do prób statycznych. Wszystkie maszyn testowe reprezentują pierwszą serię produkcyjną Block 1. Samoloty tej serii pozbawione będą wewnętrznej komory uzbrojenia. Uzbrojenie strzeleckie reprezentowane będzie przez stałe działko M61 Vulcan. Z kolei uzbrojenie podwieszane ma pochodzić od europejskich producentów. Stany Zjednoczone nie przekazały kodów źródłowych, które umożliwiłyby użycie amerykańskich produktów. Głównym orężem wersji Blok 1 mają być kierowane pociski rakietowe powietrze–powietrze MBDA Meteor i IRIS-T. Na wersji Block 1 tylko wybrane, niektóre elementy konstrukcji mają wpływać na obniżenie skutecznej powierzchni odbicia radiolokacyjnego całego płatowca. 
Planowana na lata 2026–2028 wersja Block 2 ma być zdolna do przenoszenia całości planowanego uzbrojenia. Samoloty tej wersja mają być wyposażone w wewnętrzną, kadłubową komorę uzbrojenia oraz systemy, w znaczącym stopniu poprawiające właściwości stealth samolotu. Wśród nich wymieniane jest pokrycie oszklenia kabiny warstwą absorbującą promieniowanie elektromagnetyczne, zbudowanie płatowca z elementów konstrukcyjnych posiadających te same właściwości absorbowania promieniowania radarowego. Konforemne, ścianowe anteny systemów łączności, nie wystające poza obrys płatowca. Opracowanie nowych krawędzi połączeń otworów serwisowych i eksploatacyjnych. 
Wersja Block 3 ma zostać wyposażona w nową jednostkę napędową, umożliwiającą lot z prędkością naddźwiękową bez użycia dopalacza oraz nowe wyposażenie rozpoznawcze. Wśród nich wymieniany jest nowy radar.
Pierwszym południowokoreańskim pilotem, przeszkolonym do służby na nowym typie samolotów, będzie kobieta pilot, kapitan Jang Joon-joung, latająca w siłach powietrznych ze sterami F-16.
Na początku lipca 2022 roku przeprowadzono próby kołowania prototypu a 19 lipca tego samego roku, pierwszy ukończony prototyp wzbił się po raz pierwszy w powietrze, startując z fabrycznego lotniska producenta w Sacheon. Z powodu trudnych warunków atmosferycznych panujących nad lotniskiem oblot został opóźniony o kilka godzin. Za sterami samolotu o numerze 001 siedział major lotnictwa Ahn Jun-hyeon z 52. Eskadry Doświadczalno-Ewaluacyjnej Sił Powietrznych Republiki Korei. Maszyna wystartowała o 15:40 lokalnego czasu i po krótkim locie wylądowała o 16:13. W dziewiczym locie, prototypowi towarzyszyły dwa KAI T-50. W trakcie całego lotu samolot miał wypuszczone podwozie. Niecodziennie, pod kadłubem prototypowego KF-21 umieszczono makiety rakiet MBDA Meteor. W trakcie oblotu, prędkość Boramae nie mogła przekraczać 400 km/h. Drugi lot pierwszego prototypu odbył się 29 lipca tego samego roku. Pierwotnie zaplanowano go na 28 lipca ale jeszcze raz pogoda pokrzyżowała plany producenta. Podczas lotu schowano podwozie samolotu, za sterami maszyny ponownie zasiadł Ahn Jun-hyeon.
10 listopada 2022 roku, został oblatany drugi prototyp KF-21.
Uzbrojenie.
Samolot ma przynosić szerokie spektrum uzbrojenia lotniczego. Podstawowym uzbrojeniem przeciwlotniczym będą europejskie kierowane pociski rakietowe powietrze–powietrze dalekiego zasięgu MBDA Meteor i krótkiego zasięgu IRIS-T. Obok nich KF-21 będzie mógł przenosić używane przez południowokoreańskie siły powietrzne amerykańskie pociski powietrze-powietrze, średniego zasięgu AIM-120 AMRAAM i krótkiego zasięgu AIM-9X Sidewinder. Obok pocisków rakietowych, w skład uzbrojenia precyzyjnego mają wejść między innymi południowokoreańskiej produkcji bomby szybujące KGGB. Wśród rozważanych opcji znalazł się propozycja integracji samolotu z kierowanym pociskiem MBDA SPEAR typu powietrze-powierzchnia oraz jego wersją przeznaczoną do walki elektronicznej SPEAR-EW. Seul realizuje również własne projekty w dziedzinie nowych typów uzbrojenia. Wśród z nich znajduje się między innymi opracowywany od 2018 roku pocisk manewrujący, będący odpowiednikiem znajdujących się już na wyposażeniu południowokoreańskich samolotów F-15K Slam Eagle pocisków Taurus KEPD 350. Pocisk opracowywany jest przez LIG NEX1 we współpracy z DAPA, prace mają się zakończyć do 2028 roku. Jego zasięg szacowany jest na ponad 500 km, a masa głowicy bojowej na 454 kg. W styczniu 2021 roku, Korea ujawniła fakt rozpoczęcia prac nad nowym, naddźwiękowym pociskiem przeciwokrętowym, którego próby mają się rozpocząć w 2026 roku. Jednostką marszową zastosowaną w projekcie ma zostać silnik strumieniowy. Zebrane w trakcie trwania prac doświadczenia z jednostką napędową, systemem naprowadzania i układami wymiany danych, mają posłużyć do zaprojektowania i zbudowania koreańskiego następcy rakiet MBDA Meteor. Na pokładzie zainstalowane zostanie wielolufowe działko działko M61 Vulcan. Całkowita masa podwieszanego uzbrojenia wynosi 7700 kg. W kolejnych latach planowane jest przystosowanie samolotu do współpracy z bezzałogowymi aparatami latającymi.

</doc>
<doc id="5276555" url="https://pl.wikipedia.org/wiki?curid=5276555" title="Grupa Śródmieście Południe - Sławbor">
Grupa Śródmieście Południe - Sławbor



</doc>
<doc id="5276566" url="https://pl.wikipedia.org/wiki?curid=5276566" title="Ligat ha’Al (2002/2003)">
Ligat ha’Al (2002/2003)

Ligat ha’Al 2002/2003 (hebr. "ליגת העל" albo zwana "Izraelską Ekstraklasą") – 
była 4. edycją najwyższej klasy rozgrywkowej piłki nożnej w Izraelu pod tą nazwą. 
Brało w niej udział 12 drużyn, które w okresie od 13 września 2002 do 31 maja 2003 rozegrały 33 kolejki meczów. 
Rozpoczęcie sezonu zaplanowano na 24 sierpnia 2002, ale jego otwarcie zostało przesunięte z powodu sporu dotyczącego sprzedaży praw do transmisji meczów Ligat ha’Al. 
Obrońcą tytułu była drużyna Maccabi Hajfa. 
Mistrzostwo po raz osiemnasty w historii zdobyła drużyna Maccabi Tel Awiw.

</doc>
<doc id="5276571" url="https://pl.wikipedia.org/wiki?curid=5276571" title="Aleksander Wiśniewski">
Aleksander Wiśniewski

 
Aleksander Wiśniewski (ur. 13 stycznia 2003) – polski koszykarz, występujący na pozycjach rozgrywającego lub rzucającego obrońcy, obecnie zawodnik WKS Śląska Wrocław.
9 czerwca 2022 zawarł trzyletnią umowę z WKS Śląskiem Wrocław.

</doc>
<doc id="5276576" url="https://pl.wikipedia.org/wiki?curid=5276576" title="Kwas 4,4″-terfenylodikarboksylowy">
Kwas 4,4″-terfenylodikarboksylowy

Kwas 4,4″-terfenylodikarboksylowy, H2TPDC – organiczny związek chemiczny z grupy dikarboksylowych kwasów aromatycznych, pochodna "para"-terfenylu. W warunkach pokojowych jest białym ciałem stałym.
Może być otrzymany z "para"-terfenylu w reakcji Friedela-Craftsa z chlorkiem oksailu.
Alternatywnie można go otrzymać w wyniku reakcji sprzęgania Suzukiego katalizowanej związkami palladu, a następnie hydrolizę powstałego estru w warunkach zasadowych.
H2TPDC oraz jego pochodne znalazły zastosowanie w syntezie szkieletów metalo-organicznych jako organiczne linkery.

</doc>
<doc id="5276579" url="https://pl.wikipedia.org/wiki?curid=5276579" title="La Flèche Wallonne 2022">
La Flèche Wallonne 2022

La Flèche Wallonne 2022, znany również w spolszczonej formie jako Walońska Strzała 2022 – 86. edycja wyścigu kolarskiego La Flèche Wallonne, która odbyła się 20 kwietnia 2022 na liczącej ponad 202 kilometry trasie rozpoczynającej się w miejscowości Blegny, a kończącej na podjeździe Mur de Huy. Impreza kategorii 1.UWT była częścią UCI World Tour 2022.
Uczestnicy.
Lista startowa.
Legenda: DNF – nie ukończył, OTL – przekroczył limit czasu, DNS – nie wystartował, DSQ – zdyskwalifikowany.

</doc>
<doc id="5276583" url="https://pl.wikipedia.org/wiki?curid=5276583" title="María Agustina Rivas López">
María Agustina Rivas López

María Agustina Rivas López (ur. 13 czerwca 1920 w Coracora, zm. 27 września 1990 w La Florida) – peruwiańska zakonnica, męczennica, błogosławiona Kościoła katolickiego.
Maria Agostina Rivas López, zwana Aguchitą (ur. Antonia Luzmila), urodziła się 13 czerwca 1920 r. w Coracora (Peru). W wieku 14 lat przeniosła się do Limy, aby uczyć się w Sevilla College, prowadzonym przez siostry ze Zgromadzenia Matki Bożej Miłosierdzia Dobrego Pasterza. Pociągnięta życiem konsekrowanym, w 1941 wstąpiła do tego samego Zgromadzenia, gdzie 8 lutego 1945 złożyła czasową profesję zakonną, a 8 lutego 1949 wieczystą.
W Limie mieszkała do 1988 roku, pełniąc różne posługi, takie jak: kucharka, sprzątaczka klasztorna, pielęgniarka, wychowawczyni w szkole Nuestra Señora de la Caridad del Buen Pastor, posługa nieletnim w sytuacji porzucenia, zagrożenia społecznego i ubóstwa oraz jako współpracowniczka mistrzyni nowicjatu.
W 1988 roku, w czasie, gdy maoistowski ruch rewolucyjny Sendero Luminoso prowadził śmiertelnie niebezpieczną działalność terrorystyczną, została wysłana do La Florida, w regionie Junín (Peru), gdzie Zgromadzenie prowadziło misję ze szczególnym zaangażowaniem we wspieranie kobiet chłopskich i tubylczych. Pomimo rosnącego zagrożenia, Zgromadzenie potwierdziło swoją obecność, organizując programy dotyczące zdrowia, edukacji, żywienia, alfabetyzacji, rękodzieła i katechezy rodzinnej. Przestrzegała ona swoje nowe zadanie jako kolejną szansę przebywania z najuboższymi, choć zdawała sobie sprawę z trudności i ryzyka. Mimo ciągłego zagrożenia postanowiła pozostać blisko miejscowej ludności, aż do chwili, jej śmierci.
Została zabita 27 września 1990 przez uzbrojoną grupę Sendero Luminoso, która wtargnęła do La Florida, nakazując wszystkim mieszkańcom zebrać się na głównym placu. Gdy nie odnaleziono przełożonego, buntownicy zabrali zakonnnice i zabili ją na oczach świadków. Oskarżano ją o to, że była mediatorką, która poprzez swoją działalność charytatywną i edukacyjną odwiodła młodych ludzi od zbrojnych wystąpień. Ze strachu pozostawiono ciała na placu na całą noc, a następnego dnia je pochowano. Policja zabrała ciało męczennicy w celu przeprowadzenia sekcji zwłok, która potwierdziła przyczynę śmierci.
4 października 2017 rozpoczął się jej proces beatyfikacyjny. 22 maja 2021 papież Franciszek podpisał dekret uznający jej męczeństwo, co otwiera drogę do jej beatyfikacji. 7 maja 2022 w peruwańskiej La Florida odbyła się uroczysta eucharystia podczas której kard. Baltazar Porras, w imieniu papieża Franciszka, dokonał beatyfikacji Marii Augustiny, wpisując ją w poczet błogosławionych.

</doc>
<doc id="5276586" url="https://pl.wikipedia.org/wiki?curid=5276586" title="Rajd Catalunya-Costa Brava 1988">
Rajd Catalunya-Costa Brava 1988

Rajd Catalunya - Costa Brava 1988 (24. Rallye Catalunya - Costa Brava) – 24 edycja rajdu samochodowego Rajd Catalunya - Costa Brava rozgrywanego w Hiszpanii. Rozgrywany był od 12 do 13 lutego 1988 roku. Była to druga runda Rajdowych Mistrzostw Europy w roku 1988 (rajd miał najwyższy współczynnik - 20) oraz pierwsza runda Rajdowych Mistrzostw Hiszpanii.

</doc>
<doc id="5276589" url="https://pl.wikipedia.org/wiki?curid=5276589" title="Rajd Hiszpanii 1988">
Rajd Hiszpanii 1988



</doc>
<doc id="5276593" url="https://pl.wikipedia.org/wiki?curid=5276593" title="Ruben Apers">
Ruben Apers

Ruben Apers (ur. 25 sierpnia 1998 we Vrasene) – belgijski kolarz szosowy.
Stawał również na podium mistrzostw Belgii w kolarstwie torowym.
Osiągnięcia.
Opracowano na podstawie:

</doc>
<doc id="5276596" url="https://pl.wikipedia.org/wiki?curid=5276596" title="Łzawnik drobnoowocnikowy">
Łzawnik drobnoowocnikowy

Łzawnik drobnoowocnikowy ("Dacrymyces minor" Peck.) – gatunek grzybów z rodziny łzawnikowatych ("Dacrymycetaceae").
Systematyka i nazewnictwo.
Pozycja w klasyfikacji według Index Fungorum: "Dacrymyces, Dacrymycetaceae, Dacrymycetales, Incertae sedis, Dacrymycetes, Agaricomycotina, Basidiomycota, Fungi".
Po raz pierwszy opisał go w 1878 r. Charles Horton Peck. Synonimy:
Nazwę polską nadali Barbara Gumińska i Władysław Wojewoda w 1983 r.
Morfologia.
Średnica 0,5–2,5 mm, kształt mniej więcej poduszeczkowaty. Powierzchnia żółta do pomarańczowożółtej, naga. Miąższ galaretowaty, bez zapachu.
Zarodniki 10–15 × 5–7 µm, kiełbaskowate z gładkim wierzchołkiem, w KOH szkliste, z dużą ilością kropelek oleju, w stanie dojrzałym z 1–3 septami. Probazydia mniej więcej maczugowate. Na dojrzałych podstawkach rozwijają się dwie krótkie, przysadziste wypustki wierzchołkowe, które w końcu stają się sterygmami. Podstawki dojrzałe mają kształt litery Y. Strzępki w kontekście o szerokości 1,5–3 µm; gładkie, w KOH szkliste. Sprzążek nie znaleziono.
Podobny jest łzawnik rozciekliwy ("Dacrymyces stillatus"), ale jest większy; w stanie dojrzałym ma średnicę 2–10 mm. Cechy mikroskopowe nie są wystarczające do odróżnienia tych gatunków, wielkość owocników wydaje się jedyną cechą umożliwiającą ich rozróżnienie.
Występowanie.
Łzawnik drobnoowocnikowy występuje w Ameryce Północnej i Południowej, Europie, Azji i na Nowej Zelandii. Najwięcej stanowisk podano w Europie. W Polsce W. Wojewoda w 2003 r. przytoczył 10 stanowisk z uwagą, że jego rozprzestrzenienie w Polsce i stopień zagrożenia nie są znane. Bardziej aktualne stanowiska podaje internetowy atlas grzybów. Znajduje się w nim na liście gatunków zagrożonych i wartych objęcia ochroną.
Grzyb nadrzewny, saprotrof. Występuje w lasach na martwym drewnie; na pniakach, na leżących na ziemi pniach i konarach drzew i krzewów. W Polsce notowany na grabach, leszczynie, bukach, dębach, a także na drewnianej belce mostu (wykonanej prawdopodobnie ze świerka pospolitego). Owocniki pojawiają się przez cały rok.

</doc>
<doc id="5276597" url="https://pl.wikipedia.org/wiki?curid=5276597" title="Dacrymyces minor">
Dacrymyces minor



</doc>
<doc id="5276612" url="https://pl.wikipedia.org/wiki?curid=5276612" title="TRT 4K">
TRT 4K

TRT 4K – tureckojęzyczna stacja telewizyjna, której nadawcą jest Türkiye Radyo Televizyon Kurumu. Kanał został uruchomiony 19 lutego 2015 jako pierwsza w Turcji stacja nadająca program w najwyższej rozdzielczości.
Historia.
Kanał rozpoczął nadawanie 19 lutego 2015 z satelity Türksat 2A, stając się pierwszą w Turcji stacją dostępną w jakości UHDTV. W tym samym roku jego sygnał został również uruchomiony z satelity Türksat 4A. 10 czerwca 2016, w związku z transmisją Mistrzostw Europy w Piłce Nożnej 2016, kanał rozpoczął regularną emisję z satelity Türksat 3A.

</doc>
<doc id="5276614" url="https://pl.wikipedia.org/wiki?curid=5276614" title="Jenno Berckmoes">
Jenno Berckmoes

Jenno Berckmoes (ur. 4 lutego 2001 we Vrasene) – belgijski kolarz szosowy.
Osiągnięcia.
Opracowano na podstawie:

</doc>
<doc id="5276615" url="https://pl.wikipedia.org/wiki?curid=5276615" title="Kazimierz Tyszkiewicz (zm. 1648)">
Kazimierz Tyszkiewicz (zm. 1648)

Kazimierz Tyszkiewicz na Łohojsku herbu Leliwa (zm. w 1648 roku) – podkomorzy brzeskolitewski w latach 1629-1648, wójt brzeskolitewski w latach 1632-1648.
Poseł na sejm zwyczajny 1635 roku, sejm 1638 roku.
Miał syna Jana, podkomorzyca Brzeskiego, 1659.I.18. (ASK. F.103. Dz.I. Plik 1845. Fol.1)

</doc>
<doc id="5276616" url="https://pl.wikipedia.org/wiki?curid=5276616" title="Aaron Van Poucke">
Aaron Van Poucke

Aaron Van Poucke (ur. 4 kwietnia 1998 w Brugii) – belgijski kolarz szosowy.
Osiągnięcia.
Opracowano na podstawie:

</doc>
<doc id="5276617" url="https://pl.wikipedia.org/wiki?curid=5276617" title="Wieżyczka (roślina)">
Wieżyczka (roślina)

Wieżyczka ("Turritis" ) – rodzaj roślin należący do rodziny kapustowatych. Obejmuje dwa lub trzy gatunki. Wszystkie gatunki tu zaliczane występują w Europie, jeden z nich – wieżyczka gładka "T. glabra" rośnie poza tym w północno-zachodniej Afryce oraz w górach w jej części środkowej i wschodniej, w strefie umiarkowanej w Azji i Ameryce Północnej. Gatunek ten jest też jedynym przedstawicielem rodzaju w Polsce.
Systematyka.
Rodzaj należy do rodziny kapustowatych ("Brassicaceae"), a w jej obrębie tworzy monotypowe plemię "Turritideae". Gatunki tu zaliczane były w przeszłości włączane do rodzaju gęsiówka "Arabis" lub jako odrębny rodzaj sytuowane w plemieniu "Arabideae". Analizy molekularne wykazały jednak, że tworzą one wyraźnie odrębną linię rozwojową bliższą plemieniu "Camelineae", stąd wyodrębniane są nie tylko we własnym rodzaju, ale także plemieniu.

</doc>
<doc id="5276618" url="https://pl.wikipedia.org/wiki?curid=5276618" title="Turritis">
Turritis



</doc>
<doc id="5276628" url="https://pl.wikipedia.org/wiki?curid=5276628" title="Citroën Visa GTi">
Citroën Visa GTi



</doc>
<doc id="5276642" url="https://pl.wikipedia.org/wiki?curid=5276642" title="Łzawniczka kustrzebkowata">
Łzawniczka kustrzebkowata

Łzawniczka kustrzebkowata ("Ditiola peziziformis" (Lév.) D.A. Reid) – gatunek grzybów z rodziny łzawnikowatych ("Dacrymycetaceae").
Systematyka i nazewnictwo.
Pozycja w klasyfikacji według Index Fungorum: "Ditiola, Dacrymycetaceae, Dacrymycetales, Incertae sedis, Dacrymycetes, Agaricomycotina, Basidiomycota, Fungi".
Po raz pierwszy opisał go w 1878 r. Joseph Henri Léveillé nadając mu nazwę "Exidia peziziformis". Obecną, uznaną przez Index Fungorum nazwę nadał mu Derek Agutter Reid w 1974 r. Synonimy:
W 1983 r. Barbara Gumińska i Władysław Wojewoda nadali mu polską nazwę misecznica kustrzebkowata, w 2003 r. W. Wojewoda zmienił ją na łzawniczka kustrzebkowata.
Morfologia.
Jednoroczne, zazwyczaj wyrastające pojedynczo. Mają średnicę 2–12 mm, kształt poduszeczkowaty lub tarczowaty, czasami są osadzone na krótkim trzonku. Górna powierzchnia świeżych owocników jest żółta, po wyschnięciu pomarańczowa, dolna jest biała.
Strzępki szkliste ze sprzążkami, o szerokości 1,7–2,5 μm. Brak cystyd. Podstawki widełkowate z dwoma sterygmami, o wymiarach (15–)31,2–62,4 × 3,1–4,2 (–5,2) μm (wraz ze sterygmą). Bazydiospory eliptyczne, nieco kiełbaskowate, szkliste z ziarnistą zawartością, 20,8–27,0 (–29,1) × 6,2–8,3 (–10,4) μm, Q = 2,99. W dojrzałych bazydiosporach jest od 3 do 7 przegród. Czasami tworzą się zarodniki wtórne.
Łzawniczka kustrzebkowata makroskopowo przypomina niektóre workowce. Do jej prawidłowej identyfikacji niezbędne jest badanie mikroskopowe. Podobne są łzawniczka korzeniasta ("Ditiola radicata") i "Ditiola haasii", ale mają mniejsze owocniki i zarodniki mające tylko od 1 do 3 przegród.
Występowanie.
Łzawniczka kustrzebkowata występuje w Ameryce Północnej i Południowej, Europie, Azji i Oceanii. Najwięcej stanowisk podano w Europie. W Polsce W. Wojewoda w 2003 r. przytoczył 8 stanowisk. Bardziej aktualne stanowiska podaje internetowy atlas grzybów. Znajduje się w nim na liście gatunków zagrożonych i wartych objęcia ochroną.
Grzyb nadrzewny, saprotrof. Występuje w lasach na martwym drewnie. W Polsce notowany od czerwca do września na brzozach, wierzbach, jodłach, bukach.

</doc>
<doc id="5276644" url="https://pl.wikipedia.org/wiki?curid=5276644" title="Ditiola peziziformis">
Ditiola peziziformis



</doc>
<doc id="5276647" url="https://pl.wikipedia.org/wiki?curid=5276647" title="Rémy Mertz">
Rémy Mertz

Rémy Mertz (ur. 17 lipca 1995 w Luksemburgu) – belgijski kolarz szosowy.
Osiągnięcia.
Opracowano na podstawie:

</doc>
<doc id="5276654" url="https://pl.wikipedia.org/wiki?curid=5276654" title="Jakub Ubysz">
Jakub Ubysz

Jakub Ubysz herbu Cholewa (zm. przed 30 sierpnia 1645 roku) – chorąży dobrzyński od 1641 roku, sekretarz Jego Królewskiej Mości w 1633 roku.
Poseł na sejm koronacyjny 1633 roku, sejm 1643 roku.

</doc>
<doc id="5276657" url="https://pl.wikipedia.org/wiki?curid=5276657" title="Ligat ha’Al (2003/2004)">
Ligat ha’Al (2003/2004)

Ligat ha’Al 2003/2004 (hebr. "ליגת העל" albo zwana "Izraelską Ekstraklasą") – 
była 5. edycją najwyższej klasy rozgrywkowej piłki nożnej w Izraelu pod tą nazwą. 
Brało w niej udział 12 drużyn, które w okresie od 13 września 2003 do 22 maja 2004 rozegrały 33 kolejki meczów. 
Rozpoczęcie sezonu, tak jak miało to miejsce podczas przerwy w zeszłym roku, zostało przesunięte o trzy tygodnie z powodu opóźnienia w sprzedaży praw do transmisji meczów Ligat ha’Al.
Obrońcą tytułu była drużyna Maccabi Tel Awiw.
Mistrzostwo po raz ósmy w historii zdobyła drużyna Maccabi Hajfa.

</doc>
<doc id="5276699" url="https://pl.wikipedia.org/wiki?curid=5276699" title="Szkielety Metalo-Organiczne">
Szkielety Metalo-Organiczne



</doc>
<doc id="5276702" url="https://pl.wikipedia.org/wiki?curid=5276702" title="Fundusz Ochrony Gruntów Rolnych">
Fundusz Ochrony Gruntów Rolnych

Fundusz Ochrony Gruntów Rolnych – fundusz celowy utworzony na ochronę i poprawę jakości gruntów rolnych. Ochrona gruntów rolnych oznacza kompleks powszechnie obowiązujących przepisów prawnych nakładających na odpowiednie organy obowiązek oszczędnego dysponowania gruntami rolnymi na cele nierolnicze.
Regulacje w sprawie ochrony gruntów rolnych i leśnych.
Ustawa 1982 r. regulowała zasady ochrony gruntów rolnych i leśnych, a także rekultywacji nieużytków i gleb zdegradowanych, w celu zachowania jak największego obszaru gruntów rolnych i leśnych, poprawy ich wartości oraz pełnego wykorzystania dla potrzeb produkcji rolniczej i leśnej.
Zgodnie z ustawą z 1982 r. gruntami rolnymi były grunty:
Z kolei gruntami leśnymi były grunty:
Utworzenie funduszu w 1982 r..
Fundusz Ochrony Gruntów Rolnych został utworzony w 1982 r. Jego dochody miały stanowić należności i opłaty związane z wyłączeniem z produkcji gruntów nie pozostających pod zarządem Ministra Leśnictwa i Przemysłu Drzewnego. Fundusz dzielił się na terenowy i centralny, a podziału funduszy między nimi dokonywał Minister Rolnictwa i Gospodarki Żywieniowej. Środkami funduszu terenowego dysponowali wojewodowie, a funduszu centralnego Minister Rolnictwa i Gospodarki Żywieniowej.
Przeznaczenie środków funduszu w 1982 r..
Środki Funduszu Ochrony Gruntów Rolnych przeznaczone były na ochronę, rekultywację i poprawę jakości gruntów oraz na wypłatę odszkodowań przewidzianych ustawą. Środki Funduszu przydzielało się na wniosek zainteresowanych właścicieli gruntów, przy uwzględnieniu efektywności projektowanych przedsięwzięć oraz wielkości obszaru użytków rolnych.
Nowelizacja zadań funduszu w 1988 r..
W ustawie z 1988 r. o zmianie ustawy o ochronie gruntów rolnych i leśnych wprowadzono zmiany dotyczące Funduszu Ochrony Gruntów Rolnych polegające na tym, że:
Nowelizacja zadań funduszu w 1995 r..
Dochodami Funduszu Ochrony Gruntów Rolnych były środki związane z wyłączaniem z produkcji gruntów rolnych, w tym:
Fundusz dzielił się na terenowy i centralny. Fundusz centralny był tworzony z 20% dochodów Funduszu, którym dysponował Minister Rolnictwa i Gospodarki Żywnościowej. Środkami funduszu terenowego dysponował wojewoda.
Przeznaczenie środków funduszu w 1995 r..
Środki funduszu przeznaczane były na ochronę, rekultywację i poprawę jakości gruntów rolnych oraz na wypłatę odszkodowań przewidzianych ustawą a w szczególności na:
Nowelizacja zadań funduszu w 2009 r..
Ustawą z 2009 r. – przepisy wprowadzające ustawę o finansach publicznych – wprowadzono zmiany budżetu województw, określające, że dochodami budżetu województwa związanymi z wyłączaniem z produkcji gruntów rolnych były pobierane na podstawie ustawy:
Uzyskane środki Funduszu przeznaczane były na:

</doc>
<doc id="5276705" url="https://pl.wikipedia.org/wiki?curid=5276705" title="Bartłomiej Małachowski">
Bartłomiej Małachowski



</doc>
<doc id="5276712" url="https://pl.wikipedia.org/wiki?curid=5276712" title="Centrum Doradztwa i Edukacji w Rolnictwie">
Centrum Doradztwa i Edukacji w Rolnictwie

Centrum Doradztwa i Edukacji w Rolnictwie – jednostka organizacyjna Ministerstwa Rolnictwa powołana w celu adaptowania i wdrożenie do produkcji rolniczej zakończonych wyników prac naukowo-badawczych, oraz udzielenie merytorycznego wsparcia szkolnej oświaty rolniczej.
Centrum Doradztwa i Edukacji w Rolnictwie funkcjonowało w latach 1991–1998. Pierwszym dyrektorem Centrum była Maria Majewska.
Powstanie.
Zarządzeniem z 1991 r. Ministra Rolnictwa i Gospodarki Żywnościowej powołano Centrum Doradztwa i Edukacji w Rolnictwie, które powstało w miejsce Centralnego Ośrodka Oświaty i Postępu w Rolnictwie.
Głównym powodem powstania Centrum było powierzenie resortowi rolnictwa całości zagadnień dotyczących szkolnej oświaty rolniczej.
Centrum stało się samodzielną państwową jednostką organizacyjną, bez osobowości prawnej. Było finansowane w oparciu o zasady określone przez przepisy prawa budżetowego, co oznaczało, że miało możliwość prowadzenia własnej działalności gospodarczej w formie gospodarki pozabudżetowej.
Dyrektora Centrum Doradztwa i Edukacji w Rolnictwie powoływał i odwoływał Minister Rolnictwa i Gospodarki Żywnościowej.
Zadania centrum.
Zadania Centrum Doradztwa i Edukacji w Rolnictwie obejmowały:
Zadania centrum według regulacji z 1995 r..
Zgodnie z zarządzeniem Ministra Rolnictwa i Gospodarki Żywnościowej z 1995 r. poszerzono zadanie statutowe Centrum o nowe zadania. W zakres działalności Centrum Doradztwa i Edukacji w Rolnictwie wchodziło:
Rada Programowo-Konsultacyjna.
Organem doradczym i opiniodawczym dyrektora Centrum Doradztwa i Edukacji w Rolnictwie była Rada Programowo-Konsultacyjna.
Głównymi zadaniami Rady Programowo-Konsultacyjnej były:
Rada składała się z 15 członków i w jej skład wchodzili:
Przekształcenie w Krajowe Centrum Doradztwa Rozwoju Rolnictwa i Obszarów Wiejskich.
Zarządzeniem Ministra Rolnictwa i Gospodarki Żywnościowej z 1998 r. w miejsce Centrum Doradztwa i Edukacji w Rolnictwie utworzono Krajowego Centrum Doradztwa Rozwoju Rolnictwa i Obszarów Wiejskich.

</doc>
<doc id="5276728" url="https://pl.wikipedia.org/wiki?curid=5276728" title="Rajd des Garrigues – Languedoc-Roussillon">
Rajd des Garrigues – Languedoc-Roussillon

Rajd des Garrigues - Languedoc-Roussillon – rajd samochodowy odbywający się w Nîmes i jego okolicach we Francji. Wcześniej znany również jako Criterium des Garrigues i Rallye International des Garrigues. Pierwsza edycja odbyła się w roku 1980, w latach 1982-1992 był jedną z eliminacji mistrzostw Europy (w latach 1988-1992 z najwyższym współczynnikiem - 20) oraz Rajdowych Mistrzostw Francji (Championnat de France des rallyes).

</doc>
<doc id="5276735" url="https://pl.wikipedia.org/wiki?curid=5276735" title="Toyota Celica RA40">
Toyota Celica RA40



</doc>
<doc id="5276746" url="https://pl.wikipedia.org/wiki?curid=5276746" title="Rabkor (stacja kolejowa)">
Rabkor (stacja kolejowa)

Rabkor (, ) – stacja kolejowa w miejscowości Rabkor, w rejonie oktiabrskim, w obwodzie homelskim, na Białorusi. Stacja krańcowa linii Bobrujsk - Rabkor.
Historia.
Stacja powstała w latach 30. XX w. na linii Bobrujsk – Staruszki. Początkowo nosiła nazwę "Rabkor", później "Udarnaja" (), a następnie powróciła do nazwy "Rabkor".
W wyniki działań wojennych II wojny światowej linia Staruszki – Bobrujsk została poważnie uszkodzona. Po wojnie postanowiono nie odbudowywać jej odcinka Staruszki – Rabkor, czyniąc Rabkor stacją krańcową.

</doc>
<doc id="5276749" url="https://pl.wikipedia.org/wiki?curid=5276749" title="Wieże ciśnień we Lwówku Śląskim">
Wieże ciśnień we Lwówku Śląskim



</doc>
<doc id="5276758" url="https://pl.wikipedia.org/wiki?curid=5276758" title="Ulica gen. Jana Henryka Dąbrowskiego we Wrocławiu">
Ulica gen. Jana Henryka Dąbrowskiego we Wrocławiu

Ulica gen. Jana Henryka Dąbrowskiego – ulica położona we Wrocławiu, łącząca ulicę Komuny Paryskiej z ulicą Stanisława Małachowskiego, przebiegająca przez osiedle Przedmieście Oławskie, a wcześniej przez dawną dzielnicę Krzyki. Ulica należy do kategorii dróg gminnych i ma długości. Przebiega przez obszar zabudowy śródmiejskiej. Odcinek ulicy rozpoczynający się przy ulicy Komuny Paryskiej, a kończący się przy ulicy gen. Karola Kniaziewicza charakteryzuje pierzejowa zabudowa znajdująca się po obu stronach ulicy. Dla pozostałego odcinka zachowane są lub uzupełnione znaczne fragmenty dawnej oraz współczesnej zabudowy pierzejowej, częściowo zaś znajduje się zabudowa wolnostojąca lub zabudowa powiązana z pierzejami skrzyżowanych ulic kilkuklatkowych budynków powojennych. Przy końcu ulicy położony jest po zachodniej stronie budynek Silver Tower Center. Teren, przez który przebiega ulica, leży na Przedmieściu Oławskim wpisanym jako obszar do rejestru zabytków. Przy ulicy znajdują się między innymi budynki wpisane do gminnej ewidencji zabytków, w tym wpisana także do rejestru zabytków Kaplica Wolnego Związku Religijnego – Sala Zgromadzeń Katolickiej Wspólnoty w Chrystusie, obecnie Zbór kościoła Adwentystów Dnia Siódmego.
Historia.
Okres do II wojny światowej.
Północny odcinek ulicy położony jest przy nieistniejących, rozebranych bastionach twierdzy pruskiej. Po ich rozebraniu w 1807 r., obszar przedmieścia został w 1808 r. włączony do miasta, a przez teren ten została wydeptana droga (początkowo od dzisiejszej ulicy Komuny Paryskiej do ulicy Tadeusza Kościuszki), na śladzie której powstała później ulica – dzisiejsza ulica gen. Jana Henryka Dąbrowskiego. Droga ta biegła pomiędzy ogrodami Wernitzego – rajcy miejskiego i oberżysty. Od jego nazwiska stosowano dość powszechnie wobec niej nazwę – ulicy Wernitzego. W 1847 r. ulica została poszerzona przystosowując drogę do ruchu kołowego i nadając jej oficjalną nazwę – ulicy Zielonej, gdyż prowadziła pośród terenów zielonych (ogrodów i łąk). 
W 1856 r. (1852 r.) został wytyczony obecny plac Konstytucji 3 Maja, w ramach pierwszego planu regulacji przedmieść, jako rezerwa pod cele handlowe. Według pierwotnych planów miał sięgać ulicy Tadeusza Kościuszki zajmując cała zachodnią pierzeję przyszłego, nowego odcinka ulicy gen. Jana Henryka Dąbrowskiego. Ostatecznie jednak powstał trójkątny plac. Ulicę przedłużono do obecnej postaci w 1866 r. Po zawarciu porozumienia władz miejskich z gminą żydowską w sprawie przejęcia części cmentarza (położonego na zachód o ulicy gen. Jana Henryka Dąbrowskiego) przedłużono równoległą ulicę Dworcową w 1908 r., rozdzielając cmentarz na dwie części (1909 r.). W 1937 r. zlikwidowano całkowicie odcięty przez ulicę wschodni fragment cmentarza dokonując ekshumacji w około 150 grobach. Fragment ten stał się częścią placu Konstytucji 3 Maja ("Fränkelplatz"), który przybrał formę prostokąta.
Sam plac zgodnie z projektem z 1882 r. początkowo otrzymał formę trójkątnego skweru, a po rozszerzeniu o teren cmentarza, formę prostokątnego zieleńca od północy i wschodu wzdłuż ulicy gen. Jana Henryka Dąbrowskiego otoczonego kamienicami, z fontanną zbudowaną w 1913 r. oraz ze zbiornikiem przeciwpożarowym.
Ulicą na całej długości przebiegało torowisko tramwajowe.
II wojna światowa.
W wyniku działań wojennych prowadzonych podczas oblężenia Wrocławia w 1945 r. zniszczeniu uległa znaczna część zabudowy ulicy gen. Jana Henryka Dąbrowskiego, szczególnie jej południowego odcinka między ulicą Tadeusza Kościuszki a ulicą Stanisława Małachowskiego) oraz powiązanych z nią ulic. Na części wolnych terenów po zniszczonych budynkach zbudowano w okresie powojennym budynki mieszkalne. W części północnej ulicy pozostały ówcześnie dwie niezabudowane przestrzenie w jej pierzejach.
Okres 1945–1990.
Po II wojnie światowej (już w 1945 r.) na wolnym terenie w kwartale ulic: Dworcowej, Stanisława Małachowskiego, gen. Jana Henryka Dąbrowskiego oraz drogi przypisanej do placu Konstytucji 3 Maja urządzono dworzec autobusowy – Centralny Dworzec PKS, z wjazdem dla autobusów na plac manewrowy i perony pasażerskie z ulicy Dworcowej a pawilonem dworcowym przy ulicy gen. Henryka Dąbrowskiego. Zlikwidowano wówczas ostatecznie plac, który przed tą likwidacją miał formę zazielenionego skweru ze zbiornikiem przeciwpożarowym pośrodku i fontanną. W 1994 r. otwarto nowy dworzec autobusowy, stanowiący ówcześnie także ważny węzeł komunikacji miejskiej, po południowej stronie dworca kolejowego Wrocław Główny w kwartale ulic: Borowska, Sucha, Joannitów, Dyrekcyjna, a dotychczasowy, wyżej opisany dworzec zlikwidowano.
Przy ulicy, w jej pierzei wschodniej, znajduje się zachowana Kaplica Wolnego Związku Religijnego – Sala Zgromadzeń Katolickiej Wspólnoty w Chrystusie, przez pewien okres służąca także jako cerkiew prawosławna, a obecnie Zbór Kościoła Adwentystów Dnia Siódmego we Wrocławiu, który otrzymał obiekt w dniu 6.08.1964 r.
Po 1990 r..
W kwietniu 2012 r. rozpoczęto przy ulicy gen. Jana Henryka Dąbrowskiego 44 budowę budynku biurowego z częścią handlowo-usługową o nazwie Delta Office. Budowę zakończono w lipcu 2013 r. Budynek powstał zgodnie z projektem wykonanym w pracowni ASPA Pracownia Architektoniczna, a inwestorem była firma Vantage Development.
Z kolei w sierpniu 2013 r. zakończono budowę po wschodniej stronie ulicy kompleksu budynków Kościuszki 95-117. Dla tej inwestycji deweloperem było Przedsiębiorstwo Budownictwa Ogólnego Dach Bud z siedzibą we Wrocławiu.
W okresie od maja 2012 r. do października 2014 r. w kwartale ulic: Dworcowej, Stanisława Małachowskiego, gen. Jana Henryka Dąbrowskiego oraz drogi przypisanej do placu Konstytucji 3 Maja, na terenie dawnego Dworca Centralnego PKS, zrealizowano inwestycję polegającą na budowie budynku biurowego Silver Tower Center. Przed budynkiem przy skrzyżowaniu Dworcowej i Stanisława Małachowskiego urządzono przy tym otwarty plac z obszarowymi formami zieleni wypoczynkowej oraz przeniesionym tu, odrestaurowanym słupem ogłoszeniowym z zegarem – "Normaluhr" (który pierwotnie stał przy skrzyżowaniu ulicy gen. Jana Henryka Dąbrowskiego i placu Konstytucji 3 Maja). Nowo utworzony plac w żaden sposób nie nawiązuje do kompozycji historycznej.
Na narożniku ulic: gen. Jana Henryka Dąbrowskiego i gen. Karola Kniaziewicza w okresie od listopada 2013 r. do stycznia 2015 r. zbudowano budynek Kniaziewicza 16. Jego koncepcję architektoniczną opracowała pracownia Pro Art Konopka z siedzibą we Wrocławiu dla inwestora, którym była firma i2 Development.
Po zachodniej stronie ulicy gen. Jana Henryka Dąbrowskiego, wzdłuż ulicy Tadeusza Kościuszki, od lipca 2013 r. do maja 2015 r. zrealizowano budowę w ramach inwestycji Osiedle Centrum, przy czym budynek przylegający wschodnią ścianą szczytową do ulicy gen. Jana Henryka Dąbrowskiego posiada adres ulica Tadeusza Kościuszki 89. Inwestorem była spółka Deweloper Inter-Es.
Natomiast w okresie od lipca 2015 r. do sierpnia 2016 r. realizowano budowę budynku Dąbrowskiego 40. Była to inwestycja prowadzona w ramach programu Fundusz Mieszkań na Wynajem. Inwestorem była firma Vantage Development z Wrocławia, a projekt obiektu powstał w pracowni Q2Studio Pracownia Projektowa. Generalnym wykonawcą była firma Erbud.
Numeracja adresowa.
Początkowo numeracja adresowa przy ulicy była odmienna niż obecnie i nie uwzględniała podziału na numery parzyste i nieparzyste. Numery adresowe biegły od ulicy Tadeusza Kościuszki po stronie wschodniej rosnąco do ulicy Komuny Paryskiej (numer zarówno nieparzyste jak i parzyste), przy której ostatni numer miał wartość 10, a następnie od numeru 11 rosnąco po stronie zachodnie w kierunku placu Konstytucji 3 Maja do numeru 26, by ponownie po stronie wschodniej od placu Konstytucji 3 Maja do ulicy Tadeusza Kościuszki biec od numeru 27 do numeru 30. Natomiast posesje po stronie wschodniej od ulicy Stanisława Małachowskiego do placu Konstytucji 3 Maja miały numery przypisane do samego placu (od 1 do 4).
Następnie numerację tę zmieniono i numery biegły z podziałem na numery parzyste i nieparzyste podobnie jak dzisiaj. Po stronie zachodniej były to numery nieparzyste od 1 (przy skrzyżowaniu z ulicą Komuny Paryskiej) do 39 (przy placu Konstytucji 3 Maja), a po stronie wschodniej były to numery parzyste od 2 (przy skrzyżowaniu z ulicą Komuny Paryskiej) do 46 (przy placu Konstytucji 3 Maja). Numery adresowe przy samym placu w stosunku do wcześniejszych nie zostały zmienione. Tu po II wojnie światowej nastąpiły zmiany. Nowo powstała zabudowa powojenna po wschodniej stronie ulicy otrzymała numery przypisane do ulicy gen. Jana Henryka Dąbrowskiego od numery 46 do numeru 50, budynek narożny z placem (który miał adres przypisany do ulicy z numerem 39) otrzymał natomiast adres plac Konstytucji 3 Maja 4 (ten numer przypisany do placu wcześniej przypisany był do budynku położonego po wschodniej stronie ulicy). Nowo wybudowany w XXI wieku na placu budynek Silver Tower Center otrzymał natomiast adres plac Konstytucji 3 Maja 3 (który to numer również przypisany był przed II wojną światową do placu dla budynku położonego po wschodniej stronie ulicy).
Nazwy.
W swojej historii ulica nosiła następujące nazwy:
Pierwsza, niemiecka nazwa ulicy – "Grünstrasse" – w tłumaczeniu z języka niemieckiego na język polski oznaczała ulicę Zieloną. Taką nazwę odnosi się do ówczesnego (jeszcze w połowie XIX wieku) zagospodarowania przyległych terenów, które były terenami zieleni (ogrodami i łąkami). Kolejna niemiecka nazwa ulicy – "Herbert-Stanetzki-Strasse" – upamiętniała Herberta Stanetzkiego (urodzonego 8.08.1907 r. we Wrocławiu, zmarłego 10.07.1932 r. w Oławie), bojówkarza z SA zabitego przez członków formacji militarnej KPD. Współczesna nazwa ulicy została nadana przez Zarząd Wrocławia uchwałą z 15.11.1945 r. Upamiętnia ona generała Jana Henryka Dąbrowskiego, urodzonego 2.08.1755 r. w Pierzchowie, zmarłego 6.06.1818 r. w Winnej Górze. Jan Henryk Dąbrowski był polskim generałem, uczestnikiem insurekcji kościuszkowskiej w 1794 r., twórcą Legionów Polskich we Włoszech, inicjatorem powstania wielkopolskiego w 1806 roku, naczelnym dowódcą wojsk polskich w 1813 r., senatorem, wojewodą w Królestwa Polskiego z 1815 r., generałem jazdy armii Królestwa Polskiego w 1815 r.
Można także wspomnieć, iż imię generała Jana Henryka Dąbrowskiego nosiła do 23.01.1956 r. dzisiejsza ulica Kryniczna położona na Ołtaszynie, który przed i zaraz po wojnie leżał poza Wrocławiem. Po jego włączeniu do miasta nazwa została zmieniona.
Układ drogowy.
Ulica łączy się z następującymi drogami publicznymi, kołowymi oraz innymi drogami (przy czym przebieg podano zgodnie z kierunkiem jazdy):
Droga.
Ulica gen. Jana Henryka Dąbrowskiego przebiega przez osiedle Przedmieście Oławskie w dawnej dzielnicy Krzyki. Łączy ulicę Komuny Paryskiej z ulicą Stanisława Małachowskiego. Jest drogą publiczną, której przypisano kategorię drogową jako gminną (numer drogi: 105824D, numer ewidencyjny drogi: G1058240264011). Jest ulicą lokalną w części północnej i śródmiejską w części południowej (na południe od ulicy Tadeusza Kościuszki). Ma długości oraz szerokość w liniach rozgraniczających wynoszącą i od do w północnej części oraz w części południowej (na południe od ulicy Tadeusza Kościuszki). Powierzchnia terenu zajęta pod ulicę wynosi łącznie (). Położona jest na terenie o wysokości bezwzględnej od około 117,6 do 119,5 . Pojedyncza jezdnia ulicy posiada nawierzchnię brukowaną z kamiennej kostki granitowej, z wyłączeniem kilku odcinków, głównie przy skrzyżowaniach i przejściach dla pieszych, na których wykonano nawierzchnię z masy bitumicznej, przy czym na odcinkach z zachowaną nawierzchnią brukowaną w jezdni istnieją pozostałości nieużywanego podwójnego torowiska tramwajowego wbudowanego w pasy ruchu, z ułożoną między samymi torami nawierzchnię z masy bitumicznej. Jest ulicą jednokierunkową, z możliwością jazdy pojazdami z południa od ulicy Stanisława Małachowskiego, w kierunku północnym do ulicy Komuny Paryskiej. Przy ulicy urządzono obustronne chodniki oraz w wybranych miejscach stanowiska postojowe. Wzdłuż całej długości ulicy kursują autobusy na wyznaczonych tu liniach w ramach wrocławskiej komunikacji miejskiej. Nie ma jednak przy ulicy gen. Jana Henryka Dąbrowskiego żadnych przystanków. Takie przystanki dla miejskiej komunikacji autobusowej znajdują się na przecznicach i równolegle przebiegających ulicach sąsiednich.
Układ urbanistyczny.
Ulica gen. Jana Henryka Dąbrowskiego przebiega przez obszar zabudowy śródmiejskiej, w strefie centralnej, gęsto wypełniony tkanką miejską, charakteryzującej się przemieszaniem zabudowy o podstawowej funkcji mieszkaniowej z zabudową także o innym przeznaczeniu, przede wszystkim zabudową mieszkalno-usługową.
Obszar zabudowy przez który przebiega ulica gen. Jana Henryka Dąbrowskiego uznawany jest za teren o zdefiniowanym układzie kompozycyjnym, z liniowymi i kwartałowymi elementami go tworzącymi. W układzie urbanistycznym dominuje ukształtowanie bloków urbanistycznych w postaci kwartałów zabudowy, w ramach których umiejscowiono funkcje reprezentacyjne na zewnątrz kwartału, a funkcje użytkowe do wewnątrz. Dominuje tu pierzejowa, zwarta zabudowa wzdłuż ulic, ale z występującymi zaburzeniami w postaci luk w zabudowie, czy budynków mieszkalnych z okresu PRL. Wskazuje się ponadto na gęstą sieć uliczną i linii transportu publicznego. Ulica przebiega przez obszar zabudowy średniowysokiej do , przy czym w ramach tej strefy wyznaczono tu śródmiejski obszar podwyższenia wysokości zabudowy. W tym układzie zabudowy budynek Silver Tower Center stanowi lokalną dominantę.
Zabudowa i zagospodarowanie.
Początkowy, północy odcinek ulicy (od ulicy Komuny Paryskiej do ulicy gen. Karola Kniaziewicza) przebiega pośród zabudowy pierzejowej, położonej po obu jej stronach, na którą składają się zachowane budynki przedwojenne oraz zabudowa plombowa. W wschodniej pierzei położona jest zabytkowa kaplica użytkowana przez Zbór kościoła Adwentystów Dnia Siódmego. Kaplica jest nieco cofnięta względem całej linii zabudowy, a przed nią znajduje się ogrodzony tzw. przedogródek. Na dalszym odcinku ulicy (do ulicy Tadeusza Kościuszki) obie pierzeje są kontynuowane ale występują tu wyraźne zaburzenia układu w postaci przerw w zabudowie, po stronie zachodniej przy budynku dawnej szkoły, a po stronie wschodniej w miejscu zniszczonych podczas II wojny światowej budynków (pomiędzy budynkiem przy ulicy gen Karola Kniaziewicza 15a, a budynkiem przy ulicy gen. Jana Henryka Dąbrowskiego 26). Przy kolejnym odcinku ulicy (położonym na południe od ulicy Tadeusza Kościuszki), charakter zabudowy jest nieco inny, choć ślady dawnych pierzei są jeszcze zachowane po stronie zachodniej w postaci kamienic pod numerami 35 i 37 oraz placu Konstytucji 3 Maja 4. Natomiast po stronie wschodniej zachowana pozostała dawna zabudowa biurowa pod numerem 42, cofnięta względem pozostałej linii zabudowy z otwartym dziedzińcem od strony ulicy. Pozostała zabudowa to wolnostojące, kilkuaktowa budynki mieszkalne z lat 60. XX wieku lub współczesna zabudowa mieszkalno-usługowa.
W pierzei zachodniej na placu Konstytucji 3 Maja znajduje się budynek Silver Tower Center, o 14 kondygnacjach nadziemnych (część niższa o 6 kondygnacjach nadziemnych) i dwóch podziemnych, powierzchni całkowitej , powierzchni zabudowy , kubaturze , 184 miejscach parkingowych. W budynku znajduje się hotel sieci Ibis Styles o 133 pokojach hotelowych. Stanowi on lokalną dominantę.
Ponadto wśród współczesnych budynków tworzących pierzeje ulicy można wymienić:
Ochrona i zabytki.
Ulica przebiega na terenie Przedmieścia Oławskiego wpisanego jako obszar do rejestru zabytków dnia 20.06.2005 r. decyzją o wpisie nr 538/A/05. W ramach wskazanego obszaru ochronie podlega przede wszystkim układ przestrzenny kształtowany od XIII do XIX wieku.
Przy ulicy i w najbliższym sąsiedztwie znajdują się następujące zabytki ujęte w gminnej ewidencji zabytków (według stanu na kwiecień 2022 r.):
Ponadto wojewódzka ewidencja zabytków wymienia budynek pod numerem 20 lecz w kwietniu 2022 r. budynek o takim numerze adresowym nie istniał i 30, w miejscu którego stoi nowy, współczesny budynek.
Baza TERYT.
Dane Głównego Urzędu Statystycznego z bazy TERYT, spis ulic (ULIC):

</doc>
<doc id="5276759" url="https://pl.wikipedia.org/wiki?curid=5276759" title="Teoria Polityki (czasopismo)">
Teoria Polityki (czasopismo)



</doc>
<doc id="5276761" url="https://pl.wikipedia.org/wiki?curid=5276761" title="Zofia Staszkowska">
Zofia Staszkowska

Zofia Staszkowska z d. Żabska, "secundo voto" Trapszo "pseud." Romanowicz (ur. 18 lutego 1872 w Warszawie, zm. 24 marca 1918 tamże) – polska aktorka teatralna.
Życiorys.
Aktorstwa uczyła się pod kierunkiem Anastazego Trapszy i Aleksandry Rakiewicz. Debiutowała najprawdopodobniej w 1888 na deskach Warszawskich Teatrach Rządowych pod pseudonimem Romanowicz, nie otrzymała jednak stałego angażu. W kolejnych latach występowała w Kaliszu (ok. 1890), Łodzi (1890-1894, 1895-1896), Krakowie (1894), Warszawie (1894 - teatr Wodewil, 1896 - teatr w warszawskim Cyrku, 1900 - Teatr Ludowy), Piotrkowie Trybunalskim (1895) oraz była członkinią zespołu Adolfiny Zimajer, z którym występowała m.in. w Odessie i Charkowie (1898). Ok. 1890 roku wyszła za mąż za aktora Władysława Staszkowskiego (rozwód ok. 1910) i zaczęła używać jego nazwiska. Od 1900 roku występowała głównie w Warszawie, próbując swoich sił w Warszawskich Teatrach Rządowych (ponownie bez angażu), następnie w Teatrach: Ludowym (do 1906 roku), Nowym Teatrze Polskim (1906), Małym (1906-1912) oraz Artystycznym (1911). W tym czasie, w 1910 roku wyszła za mąż za Marcelego Trapszo i zaczęła występować jako Trapszo-Staszkowska, a następnie Trapszowa. W 1912 roku otrzymała angaż do sekcji dramatycznej WTR, gdzie występowała do końca życia.

</doc>
<doc id="5276762" url="https://pl.wikipedia.org/wiki?curid=5276762" title="Helena Czakowska">
Helena Czakowska

Helena Adela Czakowska (ur. 29 października 1958) – polska ekonomistka i przedsiębiorca, doktor nauk ekonomicznych, rektor i profesor nadzwyczajna Kujawsko-Pomorskiej Szkoły Wyższej w Bydgoszczy.
Życiorys.
Zdobyła wykształcenie wyższe. W 2010 uzyskała na Akademii Finansów i Biznesu Vistula stopień naukowy doktora nauk ekonomicznych na podstawie rozprawy pt. "Sytuacja finansowa gospodarstw mleczarskich" napisanej pod kierunkiem Aldona Albina Zalewskiego. Autorka i współautorka publikacji naukowych dotyczących mikroekonomii oraz finansów, a także pedagogiki i nauk o religii. Pracowała m.in. w Urzędzie Miasta Bydgoszczy, Invest Banku oraz na Akademii Bydgoskiej. Razem z mężem Romanem od 1992 prowadziła Zespół Szkół Kujawsko-Pomorskiego Centrum Kształcenia, obejmujący przedszkola, licea, technika i studium policealne. W 2000 na jego bazie powstała Kujawsko-Pomorska Szkoła Wyższa w Bydgoszczy. Objęła funkcję prorektora ds. organizacji i rozwoju oraz profesora nadzwyczajnego KPSW, następnie w 2011 powołana na stanowisko rektora tej uczelni. Została także członkiem kapituły nagród i stypendiów naukowych prezydenta Bydgoszczy i Kujawsko-Pomorskiej Rady Innowacji przy marszałku województwa kujawsko-pomorskiego. Prezes Stowarzyszenia na Rzecz Wspierania Edukacji.
W wyborach w 2019 kandydowała do Senatu w okręgu nr 9 jako bezpartyjna z poparciem Prawa i Sprawiedliwości. Zajęła drugie miejsce z 34,23% głosów.
Odznaczenia.
Odznaczona Złotym Krzyżem Zasługi oraz Medalem 100-lecia Odzyskania Niepodległości, a także Medalem Papieskim Benedykta XVI.

</doc>
<doc id="5276766" url="https://pl.wikipedia.org/wiki?curid=5276766" title="Julio González (piłkarz)">
Julio González (piłkarz)



</doc>
<doc id="5276770" url="https://pl.wikipedia.org/wiki?curid=5276770" title="Zespół szkół Sióstr Zmartwychwstanek w Warszawie">
Zespół szkół Sióstr Zmartwychwstanek w Warszawie



</doc>
<doc id="5276774" url="https://pl.wikipedia.org/wiki?curid=5276774" title="Deputowani do Løgtingu XXXV kadencji (2015-2019)">
Deputowani do Løgtingu XXXV kadencji (2015-2019)



</doc>
<doc id="5276775" url="https://pl.wikipedia.org/wiki?curid=5276775" title="Deputowani do Løgtingu XXXVI kadencji (2019-2023)">
Deputowani do Løgtingu XXXVI kadencji (2019-2023)



</doc>
<doc id="5276780" url="https://pl.wikipedia.org/wiki?curid=5276780" title="1-ja Kitajewka">
1-ja Kitajewka

1-ja Kitajewka, także Pierwaja Kitajewka () – wieś (ros. село, trb. sieło) w zachodniej Rosji, w sielsowiecie kitajewskim rejonu miedwieńskiego w obwodzie kurskim.
Geografia.
Miejscowość położona jest nad ruczajem Galiczij (lewy dopływ rzeki Połnaja w dorzeczu Sejmu), przy wschodniej granicy centrum administracyjnego sielsowietu (2-ja Kitajewka), 16,5 km na północny wschód od centrum administracyjnego rejonu (Miedwienka), 27 km na południowy wschód od Kurska, 16 km od drogi magistralnej (federalnego znaczenia) M2 «Krym».
We wsi znajduje się 60 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 108 osób.

</doc>
<doc id="5276781" url="https://pl.wikipedia.org/wiki?curid=5276781" title="Ripley's Wierzcie lub Nie!">
Ripley's Wierzcie lub Nie!



</doc>
<doc id="5276782" url="https://pl.wikipedia.org/wiki?curid=5276782" title="Team Jumbo-Visma w sezonie 2022">
Team Jumbo-Visma w sezonie 2022

Team Jumbo-Visma w sezonie 2022 – podsumowanie występów zawodowej grupy kolarskiej Team Jumbo-Visma w sezonie 2022, w którym należała ona do dywizji UCI WorldTeams.
Transfery.
Opracowano na podstawie:
Skład.
Opracowano na podstawie:
Zwycięstwa.
Opracowano na podstawie:

</doc>
<doc id="5276784" url="https://pl.wikipedia.org/wiki?curid=5276784" title="Mikołaj Witczak (senior)">
Mikołaj Witczak (senior)



</doc>
<doc id="5276790" url="https://pl.wikipedia.org/wiki?curid=5276790" title="Dolina Pańszczyca">
Dolina Pańszczyca



</doc>
<doc id="5276791" url="https://pl.wikipedia.org/wiki?curid=5276791" title="Mistrzostwa Europy Juniorów w Biathlonie 2022">
Mistrzostwa Europy Juniorów w Biathlonie 2022

Mistrzostwa Europy Juniorów w biathlonie w 2022 odbyły się w dniach 19 – 23 stycznia w słoweńskiej Pokljuce. Rozegrano 8 biegów: biegi indywidualne, sprinterskie i pościgowe (dla kobiet i mężczyzn) oraz sztafety mieszane oraz pojedyncze sztafety mieszane.

</doc>
<doc id="5276793" url="https://pl.wikipedia.org/wiki?curid=5276793" title="Choroba Byne'a">
Choroba Byne'a



</doc>
<doc id="5276796" url="https://pl.wikipedia.org/wiki?curid=5276796" title="Whitaker's Almanack">
Whitaker's Almanack



</doc>
<doc id="5276797" url="https://pl.wikipedia.org/wiki?curid=5276797" title="TIME Almanac">
TIME Almanac



</doc>
<doc id="5276798" url="https://pl.wikipedia.org/wiki?curid=5276798" title="International Who's Who">
International Who's Who



</doc>
<doc id="5276800" url="https://pl.wikipedia.org/wiki?curid=5276800" title="Jan Kopczyński (epidemiolog)">
Jan Kopczyński (epidemiolog)

Jan Kazimierz Kopczyński (ur. 25 maja 1931 w Wilnie, zm. 26 maja 2021) – polski epidemiolog, prof. dr hab.
Życiorys.
W 1957 ukończył studia w Akademii Medycznej w Warszawie. Następnie uzyskał I i II (1964) stopień specjalizacji z higieny i epidemiologii. W 1967 obronił pracę doktorską, w 1975 uzyskał stopień doktora habilitowanego na podstawie pracy "Niektóre uwarunkowania wielkości spirometrycznych w populacji miejskiej", w 1987 otrzymał tytuł profesora nadzwyczajnego. 
W latach 1956–1974 pracował w Państwowym Zakładzie Higieny, w latach 1974–2001 w Instytucie Medycyny Społecznej AM w Warszawie, był dyrektorem tego instytutu w latach 1999–2001, kierował Zakładem Epidemiologii w latach 1974–2001.
Był członkiem Komitetu Prognoz „Polska 2000 Plus” Prezydium Polskiej Akademii Nauk i Komitetu Epidemiologii i Zdrowia Publicznego PAN. Był przewodniczącym zespołu redakcyjnego, który opracował wstępną i następnie ostateczną wersję Narodowego Programu Zdrowia na lata 1996–2005.

</doc>
<doc id="5276809" url="https://pl.wikipedia.org/wiki?curid=5276809" title="Centralny Urząd Skupu i Kontraktacji">
Centralny Urząd Skupu i Kontraktacji

Centralny Urząd Skupu i Kontraktacji – jednostka organizacyjna Rady Ministrów istniejąca w latach 1951–1953, powołana w celu przeprowadzenia kontraktacji i skupu produktów rolnych w sektorze indywidualnych gospodarstw rolnych. 
Utworzenie urzędu.
Ustawą z 1951 r. utworzono Centralny Urząd Skupu i Kontraktacji, który podlegał prezesowi Rady Ministrów.
Zakres działania.
Do zakresu działania Centralnego Urzędu Skupu i Kontraktacji należało:
Organizacja.
Na czele Centralnego Urzędu Skupu i Kontraktacji stał prezes. Terenowymi oddziałami Centralnego Urzędu Skupu i Kontraktacji byli wojewódzcy i powiatowi pełnomocnicy urzędu. Na terenie gmin i gromad byli powoływani delegaci powiatowego pełnomocnika.
Zniesienie urzędu.
Dekretem z 1953 r. w miejsce zniesionego Centralnego Urzędu Skupu i Kontraktacji utworzono urząd Ministerstwa Skupu.

</doc>
<doc id="5276810" url="https://pl.wikipedia.org/wiki?curid=5276810" title="Minister Rolnictwa i Gospodarki Żywnościowej">
Minister Rolnictwa i Gospodarki Żywnościowej

Ministerstwo Rolnictwa i Gospodarki Żywnościowej – urząd ministra, naczelny organ administracji państwowej, członek Rady Ministrów powołany do kierowania działem rolnictwa, przemysłu spożywczego i skupu produktów rolnych. 
Powstanie.
Ustawą z 1981 r. o utworzeniu urzędu Ministra Rolnictwa i Gospodarki Żywnościowej powołano nowy urząd, który powstał w miejsce funkcjonujących uprzednio dwóch urzędów – urzędu Ministra Rolnictwa i Ministra Przemysłu Spożywczego i Skupu. Nowy urząd realizował zadania poprzez prognozowanie i programowanie rozwoju gospodarki rolnej i przemysłu spożywczego oraz dokonywanie kompleksowej analizy i oceny działalności przedsiębiorstw i innych jednostek organizacyjnych. Minister udzielał pomocy w usprawnieniu systemów zarządzania, współdziałania w kształtowaniu systemów ekonomicznych przedsiębiorstw i jednostek organizacyjnych. 
Zadania.
Do zakresu działania Ministra Rolnictwa i Gospodarki Żywnościowej należały sprawy:
Rada Ministrów po zasięgnięciu opinii komisji sejmowych określiła szczegółowy zakres działania Ministra Rolnictwa i Gospodarki Żywnościowej.
Utworzenie urzędu Ministra Rolnictwa, Leśnictwa i Gospodarki Żywnościowej w 1985 r..
Ustawą z 1985 r. o zmianach w organizacji oraz zakresie działania niektórych naczelnych i centralnych organów administracji państwowej utworzono urząd Ministra Rolnictwa, Leśnictwa i Gospodarki Żywnościowej.
Do zakresu działania Ministra Rolnictwa, Leśnictwa i Gospodarki Żywnościowej należały sprawy objęte dotychczasowym zakresem działania Ministra Rolnictwa i Gospodarki Żywnościowej oraz Ministra Leśnictwa i Przemysłu Drzewnego.
Utworzenie urzędu Ministra Rolnictwa i Gospodarki Żywnościowej w 1989 r..
Ustawą z 1989 r. utworzono urząd Ministra Rolnictwa i Gospodarki Żywnościowej. Minister Rolnictwa i Gospodarki Żywnościowej realizował politykę państwa w zakresie rolnictwa i gospodarki żywnościowej w stosunku do wszystkich przedsiębiorców, niezależnie od formy własności.
Do zakresu działania Ministra Rolnictwa i Gospodarki Żywnościowej należały sprawy:
Minister Rolnictwa i Gospodarki Żywnościowej wykonywał swoje zadania w przez:
Utworzenie Ministerstwa Rolnictwa i Rozwoju Wsi w 1999 r..
Mocą ustawy z 1999 r. zniesiono urząd Ministra Rolnictwa i Gospodarki Żywnościowej i utworzono Ministerstwo Rolnictwa i Rozwoju Wsi.
Przypisy.
__ZESPISEM__

</doc>
<doc id="5276816" url="https://pl.wikipedia.org/wiki?curid=5276816" title="Jakub Uhrowiecki">
Jakub Uhrowiecki

Jakub Uhrowiecki herbu Suchekomnaty (zm. w 1653 roku) – sędzia chełmski w latach 1652-1653, podstoli chełmski w latach 1644-1652.
Poseł na sejm 1641 roku, sejm 1645 roku.

</doc>
<doc id="5276818" url="https://pl.wikipedia.org/wiki?curid=5276818" title="Władysław Naprawa">
Władysław Naprawa

Władysław Naprawa (ur. 28 kwietnia 1898 w Glinach, zm. 31 grudnia 1975 w Warszawie) – major piechoty Wojska Polskiego, kawaler Orderu Virtuti Militari.
Życiorys.
Urodził się 28 kwietnia 1898 we wsi Gliny (Wielkie lub Małe), w ówczesnym powiecie mieleckim Królestwa Galicji i Lodomerii.
Do 1939 pełnił służbę w 15 Pułku Piechoty „Wilków” w Dęblinie. Pod koniec wojny z bolszewikami dowodził na froncie 3. kompanią pułku. 3 maja 1922 został zweryfikowany w stopniu porucznika ze starszeństwem od 1 czerwca 1919 i 2228. lokatą w korpusie oficerów piechoty. 27 stycznia 1930 prezydent RP nadał mu z dniem 1 stycznia 1930 stopień kapitana w korpusie oficerów piechoty i 73. lokatą. Na stopień majora został mianowany ze starszeństwem z 19 marca 1938 i 49. lokatą w korpusie oficerów piechoty. W marcu 1939 na stanowisku dowódcy I batalionu macierzystego pułku.
W sierpniu 1939, w czasie mobilizacji, został wyznaczony na stanowisko oficera sztabu dowódcy piechoty dywizyjnej 28 Dywizji Piechoty. Wziął udział w kampanii wrześniowej. Od 8 do 15 września 1939 pełnił obowiązki szefa sztabu 28 DP. Od 16 września dowodził I batalionem 15 pp. Po kapitulacji załogi Modlina w niemieckiej niewoli. Przebywał w Oflagu II C Woldenberg.
Zmarł 31 grudnia 1975 w Warszawie. Został pochowany na Cmentarzu Wojskowym na Powązkach.
Był żonaty z Ewą (1903–1993).

</doc>
<doc id="5276819" url="https://pl.wikipedia.org/wiki?curid=5276819" title="Puebla FC">
Puebla FC



</doc>
<doc id="5276823" url="https://pl.wikipedia.org/wiki?curid=5276823" title="Deportivo Toluca">
Deportivo Toluca



</doc>
<doc id="5276828" url="https://pl.wikipedia.org/wiki?curid=5276828" title="Wierchniaja Kamyszewka">
Wierchniaja Kamyszewka

Wierchniaja Kamyszewka () – chutor w zachodniej Rosji, w sielsowiecie kitajewskim rejonu miedwieńskiego w obwodzie kurskim.
Geografia.
Miejscowość położona jest 1 km od centrum administracyjnego sielsowietu (2-ja Kitajewka), 17 km na północny wschód od centrum administracyjnego rejonu (Miedwienka), 27,5 km na południowy wschód od Kurska, 16,5 km od drogi magistralnej (federalnego znaczenia) M2 «Krym».
W chutorze znajduje się 26 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwało 37 osób.

</doc>
<doc id="5276831" url="https://pl.wikipedia.org/wiki?curid=5276831" title="Linia kolejowa Bobrujsk – Rabkor">
Linia kolejowa Bobrujsk – Rabkor

Linia kolejowa Bobrujsk – Rabkor – linia kolejowa na Białorusi łącząca stację Bobrujsk ze ślepą stacją Rabkor.
Znajduje się w obwodach mohylewskim i homelskim. Linia na całej długości jest niezelektryfikowana i jednotorowa.
Historia.
Linii kolejowa Bobrujsk – Staruszki powstała w latach 30. XX w. Łączyła ona linię Mińsk – Homel z linią z Kalinkowicz do przejścia granicznego z Polską w Żytkowiczach. W wyniku działań wojennych II wojny światowej linia została poważnie uszkodzona. Po wojnie postanowiono nie odbudowywać jej odcinka Staruszki – Rabkor, czyniąc Rabkor stacją krańcową, a linię ślepą.
Linia początkowo leżała w Związku Sowieckim. Od 1991 położona jest na Białorusi.

</doc>
<doc id="5276835" url="https://pl.wikipedia.org/wiki?curid=5276835" title="Mistrzostwa Świata w Narciarstwie Dowolnym i Snowboardingu 2017 – slopestyle mężczyzn (snowboarding)">
Mistrzostwa Świata w Narciarstwie Dowolnym i Snowboardingu 2017 – slopestyle mężczyzn (snowboarding)

Rywalizacja mężczyzn w snowboardowym slopestyle'u podczas mistrzostw świata w Sierra Nevada została rozegrana na torze o nazwie Sierra Nevada Slopestyle. Kwalifikacje odbyły się 9 marca o 11:45. Z kolei finał odbył się 11 marca 2017 roku o 12:50. Złoty medal wywalczył Belg Seppe Smits, który pokonał Nicolasa Hubera ze Szwajcarii oraz Chrisa Corninga z USA.

</doc>
<doc id="5276839" url="https://pl.wikipedia.org/wiki?curid=5276839" title="Jan Ottar Andersen">
Jan Ottar Andersen

Jan Ottar Andersen, również jako "Jan-Otta Andersen" (ur. 1 stycznia 1984) – norweski skoczek narciarski, reprezentant klubu Eggedal IL. Uczestnik mistrzostw świata juniorów (2002) oraz zimowego olimpijskiego festiwalu młodzieży Europy (2001). Medalista mistrzostw kraju.
Przebieg kariery.
W październiku 2000 zadebiutował w Alpen Cupie, zajmując 7. miejsce w Velenje. W marcu 2001 wystartował w zimowym olimpijskim festiwalu młodzieży Europy, gdzie zajął 13. miejsce indywidualnie oraz 8. w rywalizacji drużynowej. W styczniu 2002 zadebiutował w Pucharze Kontynentalnym, zajmując 34. miejsce w Bischofshofen. W tym samym miesiącu wystąpił na Mistrzostwach Świata Juniorów 2002, na których zajął 25. miejsce indywidualnie oraz 6. drużynowo. 10 lutego 2002 zdobył pierwsze punkty Pucharu Kontynentalnego za zajęcie 24. lokaty w Gallio. W oficjalnych zawodach międzynarodowych rozgrywanych pod egidą FIS po raz ostatni wystąpił w marcu 2006, gdzie w FIS Cupie zajął 3. i 6. miejsce w Zaō oraz 6. w Sapporo.
Zdobywał medale mistrzostw Norwegii – srebrny indywidualnie w 2002, brązowy drużynowo w 2003 oraz srebrny drużynowo w 2005.

</doc>
<doc id="5276849" url="https://pl.wikipedia.org/wiki?curid=5276849" title="Wojciech Skarbek Ważyński">
Wojciech Skarbek Ważyński

Wojciech Skarbek Ważyński herbu Abdank – ciwun Dyrwian Małych w latach 1635-1659/1660, dworzanin pokojowy Jego Królewskiej Mości.
Poseł na sejm 1646 roku. 

</doc>
<doc id="5276852" url="https://pl.wikipedia.org/wiki?curid=5276852" title="Foston (Leicestershire)">
Foston (Leicestershire)

Foston – wieś w Anglii, w hrabstwie Leicestershire, w dystrykcie Blaby, w civil parish Kilby. Leży 10 km od miasta Leicester. W 1931 roku civil parish liczyła 36 mieszkańców. Foston jest wspomniana w Domesday Book (1086) jako "Fostone".

</doc>
<doc id="5276853" url="https://pl.wikipedia.org/wiki?curid=5276853" title="Dolina Spadowiec">
Dolina Spadowiec



</doc>
<doc id="5276855" url="https://pl.wikipedia.org/wiki?curid=5276855" title="Renan Dal Zotto">
Renan Dal Zotto

Renan Dal Zotto (ur. 16 lipca 1960 w São Leopoldo) – brazylijski siatkarz i trener siatkówki. Od 2017 roku selekcjoner reprezentacji Brazylii mężczyzn. Członek siatkarskiej galerii sław.
Kariera sportowa.
Karierę sportową rozpoczynał w 1971 roku w drużynie Sogipa w Porto Alegre. Następnie reprezentował inne brazylijskie kluby: Atlântica Boavista, ADC Sulbrasileiro, Bradesco/Atlântica, Clube Atlético Pirelli. W latach 1988-1992 był zawodnikiem włoskiej drużyny Maxicono Parma, a ostatni swój sezon (1992/1993) rozegrał w barwach Messaggero Ravenna.
W latach 1976-1989 był powoływany do reprezentacji Brazylii. Jako zawodnik uczestniczył w trzech Letnich Igrzyskach Olimpijskich. W 1980 roku w Moskwie zajął piąte miejsce. W 1984 roku w Los Angeles wywalczył srebrny medal, a w 1988 roku w Seulu rywalizację zakończył na czwartej pozycji.
W 2015 roku został członkiem siatkarskiej galerii sław.
Kariera trenerska.
W 1993 roku został pierwszym trenerem brazylijskiej drużyny Palmeiras/Parmalat, z którą wywalczył wicemistrzostwo Superligi. W następnych latach trenował zespoły: Frigorífico Chapeco EC (1995-1997), Olimpikus/Rio de Janeiro (1997-1999), Unisul/Cimed (1999-2005), Cimed (2005-2007). W 2007 roku przeniósł się na jeden sezon do włoskiego Sisley Treviso. W 2017 roku został powołany na stanowisko selekcjonera reprezentacji Brazylii mężczyzn. W trakcie sezonu 2018/2019 został równocześnie trenerem drużyny EMS Taubaté Funvic, którą prowadził do 2020 roku.
Działacz sportowy.
W latach 2009-2017 był działaczem sportowym. W 2009 roku został dyrektorem ds. marketingu klubu Cimed. Następnie był kierownikiem marketingu i dyrektorem generalnym klubów piłkarskich Figueirense i Guarani (2010-2013). W 2014 roku został dyrektorem marketingu Brazylijskiej Konfederacji Siatkówki.
Jako zawodnik.
Sukcesy.
klubowe.
Mistrzostwo Brazylii:
Klubowe mistrzostwa Ameryki Południowej:
Puchar Europy Zdobywców Pucharów:
Mistrzostwo Włoch:
Superpuchar Europy:
Puchar Włoch:
Klubowe Mistrzostwa Świata:
Puchar Europy Mistrzów Klubowych:
Puchar CEV:
reprezentacyjne.
Mistrzostwa Ameryki Południowej:
Igrzyska Panamerykańskie:
Puchar Świata:
Mistrzostwa Świata:
Igrzyska Olimpijskie:
Igrzyska Ameryki Południowej:
Jako trener.
Sukcesy.
klubowe.
Mistrzostwo Brazylii:
Superpuchar Włoch:
Superpuchar Brazylii:
Klubowe mistrzostwa Ameryki Południowej:
reprezentacyjne.
Liga Światowa:
Mistrzostwa Ameryki Południowej:
Puchar Wielkich Mistrzów:
Mistrzostwa Świata:
Puchar Świata:

</doc>
<doc id="5276856" url="https://pl.wikipedia.org/wiki?curid=5276856" title="Dolina Stare Szałasiska">
Dolina Stare Szałasiska



</doc>
<doc id="5276857" url="https://pl.wikipedia.org/wiki?curid=5276857" title="Turijaśarira">
Turijaśarira

Turijaśarira - ciało subtelne w hinduizmie, jedna z powłok istoty ludzkiej. Bywa nazywane ciałem ponadprzyczynowym i ciałem stanu transcendentalnego.
Turijaśarira w doktrynie kaszmirskiego filozofa Abhinawagupty, występuje jako piąte ciało subtelne w agregacie zawierającym pięć ciał, autor jednak zgodnie z filozofią indyjską wiąże je z poziomem doświadczania stanu turija i przypisuje mu jaźń o nazwie paramatman.

</doc>
<doc id="5276858" url="https://pl.wikipedia.org/wiki?curid=5276858" title="Mistrzostwa Świata w Narciarstwie Dowolnym i Snowboardingu 2017 – half-pipe mężczyzn (snowboarding)">
Mistrzostwa Świata w Narciarstwie Dowolnym i Snowboardingu 2017 – half-pipe mężczyzn (snowboarding)

Rywalizacja mężczyzn w snowboardowym half-pipe'ie podczas mistrzostw świata w Sierra Nevada została rozegrana na obiekcie o nazwie Sierra Nevada Halfpipe. Kwalifikacje odbyły się 10 marca o 12:40. Z kolei finał odbył się 11 marca 2017 roku o 21:08. Złoty medal wywalczył Australijczyk Scotty James, który pokonał dwóch Szwajcarów: Iouriego Podladtchikova oraz Patricka Burgenera.

</doc>
<doc id="5276861" url="https://pl.wikipedia.org/wiki?curid=5276861" title="Kostiantyn Tesłenko">
Kostiantyn Tesłenko

Kostiantyn Makarowycz Tesłenko, ukr. Костянти́н Мака́рович Тесле́нко (ur. 22 maja 1917 (2018) w Maczuchach na Połtawszczyźnie, zm. 20 czerwca 1988 w Doniecku) – ukraiński pisarz, nauczyciel. Bratanek Archypa Tesłenki, mąż pisarki Marii Lisovskiej (1922–1981), ojciec pisarza Ołeksandra Tesłenki (1949-1990). 
Życiorys.
Kostiantyn Tesłenko urodził się w miasteczku Maczuchy (dziś rejonu połtawskiego) w rodzinie nauczyciela muzyki najmłodszym z czterech dzieci. W 1920 stracił ojca. Ukończył technikum poligraficzne w Charkowie (1938) i filologię ukraińską na Uniwersytecie charkowskim (1946). Jeszcze w latach studenckich ożenił się z przyszłą pisarką Marią Lisowską, studentką tegoż uniwersytetu. Po studiach małżonkowie przybyli do Doniecka, gdzie wykładali język i literaturę ukraińską w szkole średniej Nr 75 (następnie Nr 265). W roku 1948 urodził się im syn Ołeksandr.
Jako wspaniały pedagog i wykładowca Kostiantyn Tesłenko był lubiany przez uczniów. O tym świadczy taki wypadek. W pierwszej połowie lat 50. traumowanego w wypadku drogowym Tesłenkę odwiedzili uczniowie klasy, kierownikiem której on był. Przewodniczył im wtedy kolega w klasie Wasyl Stus. Tesłenko był patriotą, chodził w haftowanej koszuli ludowej i w środowisku przeważnie rosyjskojęzycznym rozmawiał tylko po ukraińsku. Do końca życia pozostał bezpartyjnym, chociaż ciągle mu proponowali wstąpić w partię komunistyczną ze względu na karierę.
Już jako sekretarz wykonawczy almanachu literackiego «Donbas» on razem z redaktorem Hryhorijem Krywdą w 1972 roku puścił do druku powieść młodego pisarza Wiktora Sawczenki «Jeszcze wrócę» i kilka innych, również dysydenckich utworów Mychajła Czchana i Wołodymyra Sirenki, ukraińskich patriotów prześladowanych KGB. Za to obaj redaktorzy zostali zwolnieni. A przedtem obejmując tę posadę i będąc członkiem Narodowego Związku Pisarzy Ukrainy, Tesłenko pomagał młodym talentom wejść w literaturę (Wasyl Zacharczenko, Wiktor Sawczenko, Wołodymyr Miszczenko, Stanisław Żukowski i inni). 
Po śmierci żony od 1982 roku jego towarzyszką życia została Ludmyła Bołonowa. Wniosek o zawarcie małżeństwa został złożony w urzędzie stanu cywilnego w 1988 roku.
W ostatnich latach życia Tesłenko chorował i 20 czerwca 1988 roku zmarł na udar mózgu. Został pochowany na Muszkietowskim cmentarzu w Doniecku.
Twórczość.
Pierwszych prób pióra Kostiantyn Tesłenko dokonał w 1956. Odtąd pisał wspólnie z żoną aż do jej śmierci. W 1959 zobaczył świat ich debiutowy utwór «Dopóki żyję, będę kochać». Następnie w ciągu trzydziestu lat twórczego życia Tesłenko opublikował około stu nowel i opowiadań, a w ostatnich latach — dwie powieści «Zimowy grzmot» i «Kruchy lód». W pierwszą z nich autor zdołał przelać ból po stracie żony.
Kostiantyn Tesłenko zostawił po sobie pamiętniki, które potem zostały częściowo opublikowane (Donbas. - 1992. - Nr 9-10. - S. 160-175). Są to refleksje na temat wydarzeń w kraju i na świecie, stanu rzeczy w Związku Pisarzy, dokładne i bezkompromisowe charakterystyki przyjaciół i wrogów, stanowiące wartość nie tylko artystyczną, ale także dokumentalną.
W 2018 roku Ludmyła Bołonowa i Wołodymyr Biłecki przekazały trzy pamiętniki pisarza (1963–1978) do archiwów Instytutu Literatury im. Tarasa Szewczenki Narodowej Akademii Nauk Ukrainy.
Źródła.
335 с.

</doc>
<doc id="5276862" url="https://pl.wikipedia.org/wiki?curid=5276862" title="Stare Szałasiska (dolina)">
Stare Szałasiska (dolina)



</doc>
<doc id="5276865" url="https://pl.wikipedia.org/wiki?curid=5276865" title="Zielonaja Stiep´">
Zielonaja Stiep´

Zielonaja Stiep, Zielonaja Stiep´ () – chutor w zachodniej Rosji, w sielsowiecie kitajewskim rejonu miedwieńskiego w obwodzie kurskim.
Geografia.
Miejscowość położona jest nad ruczajem Galiczij (lewy dopływ rzeki Połnaja w dorzeczu Sejmu), 2 km od centrum administracyjnego sielsowietu (2-ja Kitajewka), 14,5 km na północny wschód od centrum administracyjnego rejonu (Miedwienka), 25 km na południowy wschód od Kurska, 13,5 km od drogi magistralnej (federalnego znaczenia) M2 «Krym».
W chutorze znajduje się 27 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwało 19 osób.

</doc>
<doc id="5276867" url="https://pl.wikipedia.org/wiki?curid=5276867" title="Zielonaja Stiep">
Zielonaja Stiep



</doc>
<doc id="5276869" url="https://pl.wikipedia.org/wiki?curid=5276869" title="Memoriał Huberta Jerzego Wagnera 2022">
Memoriał Huberta Jerzego Wagnera 2022

Memoriał Huberta Jerzego Wagnera 2022 – 19. edycja turnieju siatkarskiego, która odbyła się w dniach 18–20 sierpnia 2022 roku.
Nagrody indywidualne.
Zestawienie:

</doc>
<doc id="5276873" url="https://pl.wikipedia.org/wiki?curid=5276873" title="Wyścig szczurów (singel)">
Wyścig szczurów (singel)

Wyścig szczurów – utwór Tedego, wydany w 2001 roku jako singel promujący album "S.P.O.R.T."
Charakterystyka.
W utworze wykorzystano sample z piosenki „Pomidory” Ewy Bem.
W warstwie tekstowej Tede krytykuje młodych ludzi, którzy pracując dla korporacji, rezygnowali z przyjaźni i zainteresowań, za priorytety stawiając sobie pieniądze, samochody i używki. Raper przekonuje, że lepsze od takiego życia jest tworzenie muzyki. Ostatecznie zatem w konfrontacji Tedego z pracownikiem korporacji triumfuje raper.
Wydanie i odbiór.
Utwór został wydany w połowie kwietnia 2001 roku w formie maxi singla przez wydawnictwo R.R.X.. 12 czerwca 2021 roku z okazji Record Store Day wytwórnia Wielkie Joł wydała limitowaną (700 sztuk) edycję maxi singla na LP.
Utwór zajął pierwsze miejsce na liście przebojów Radiostacji. Utwór znalazł się także na liście 120 utworów na 20 lat hip-hopu, opracowanej przez T-Mobile w 2012 roku.
Sample z „Wyścigu szczurów” wykorzystali m.in. Numer Raz w utworze „Ławka, chłopaki z bloków” (2004) oraz Bonez w „Człowieku orkiestrze” (2017).

</doc>
<doc id="5276874" url="https://pl.wikipedia.org/wiki?curid=5276874" title="Wawrzyniec Wąż">
Wawrzyniec Wąż

Wawrzyniec Wąż herbu Ślepowron (zm. przed 20 kwietnia 1647 roku) – chorąży mielnicki od 1639 roku.
Poseł na sejm 1639 roku.

</doc>
<doc id="5276878" url="https://pl.wikipedia.org/wiki?curid=5276878" title="Corneliu Scarlat">
Corneliu Scarlat

Corneliu Scarlat (ur. 1953, zm. w styczniu 2022) – rumuński rugbysta grający na pozycji , reprezentant kraju, mistrz świata U-19 z 1972 roku, Mistrz Sportu, trener i działacz sportowy.
Grać w rugby zaczął w 1969 roku w klubie CSS Triumph București. Jako senior przez dekadę był związany ze stołecznym Grivița Roșie. Otrzymywał powołania do narodowych reprezentacji juniorskich, w których rozegrał łącznie piętnaście spotkań. Z kadrą U-19 zwyciężył w 1972 roku w mistrzostwach świata w tej kategorii wiekowej. W latach 1976–1982 rozegrał trzynaście spotkań dla rumuńskiej reprezentacji.
Po zakończeniu kariery sportowej trenował klub Energia Bucureşti, następnie zespół z Fokszan, zaś od 2001 roku drużyny dziecięce i juniorskie RC Grivița. Był także członkiem komisji dyscypliny Federațiă Română de Rugby.
Odznaczony tytułem Mistrz Sportu; przyjęty do hali sław rumuńskiego rugby.

</doc>
<doc id="5276880" url="https://pl.wikipedia.org/wiki?curid=5276880" title="Mistrzostwa Świata w Narciarstwie Dowolnym i Snowboardingu 2017 – snowcross mężczyzn">
Mistrzostwa Świata w Narciarstwie Dowolnym i Snowboardingu 2017 – snowcross mężczyzn

Rywalizacja mężczyzn w konkurencji snowcross podczas mistrzostw świata w Sierra Nevada została rozegrana na trasie o nazwie Sierra Nevada Snowboardcross. Kwalifikacje rozegrano 10 marca o 12:02, z kolei biegi finałowe odbyły się 12 marca 2017 roku o 13:14. Złoty medal wywalczył Francuz Pierre Vaultier, który na mecie wyprzedził Hiszpana Lucasa Eguibara oraz Alexa Pullina z Australii.
Finały.
"Opracowano na podstawie materiału źródłowego": 

</doc>
<doc id="5276881" url="https://pl.wikipedia.org/wiki?curid=5276881" title="Sjónvarp Føroya">
Sjónvarp Føroya



</doc>
<doc id="5276882" url="https://pl.wikipedia.org/wiki?curid=5276882" title="Linia kolejowa Rabkor – Staruszki">
Linia kolejowa Rabkor – Staruszki

Linia kolejowa Rabkor – Staruszki – zlikwidowana linia kolejowa łącząca stację Rabkor ze mijanką Staruszki.
Współcześnie trasa jej przebiegu znajduje się na Białorusi, w obwodzie homelskim. W okresie funkcjonowania linia leżała w Związku Sowieckim. Na całej długości była niezelektryfikowana i jednotorowa.
Historia.
Linii kolejowa Bobrujsk – Staruszki powstała w latach 30. XX w. Łączyła ona linię Mińsk – Homel z linią z Kalinkowicz do przejścia granicznego z Polską w Żytkowiczach. W wyniku działań wojennych II wojny światowej linia została poważnie uszkodzona. Po wojnie postanowiono nie odbudowywać jej odcinka Staruszki – Rabkor, czyniąc Rabkor stacją krańcową.

</doc>
<doc id="5276883" url="https://pl.wikipedia.org/wiki?curid=5276883" title="Kazimierz Pres">
Kazimierz Pres

Kazimierz Pres (ur. 25 sierpnia 1943 w Trzycierzu, zm. 18 kwietnia 2022 w Avellaneda w Argentynie) – polski duchowny katolicki, misjonarz w Argentynie.
Życiorys.
Pochodził z parafii św. Andrzeja Apostoła w Siedlcach. Do szóstej klasy szkoły podstawowej uczęszczał do Trzycierza, a ostatni siódmy rok uczył się w Siedlcach. Wykształcenie średnie zdobył w I Liceum Ogólnokształcącym w Nowym Sączu (1958-1962).
Po wstąpieniu do Wyższego Seminarium Duchownego w Tarnowie, kiedy rozpoczynał drugi rok studiów, został powołany do odbycia zasadniczej służby wojskowej w Pleszewie (1963-1965). Po ukończeniu studiów teologicznych, przyjął święcenia kapłańskie z rąk bpa Jerzego Ablewicza w dniu 2 czerwca 1968. Po święceniach pracował jako wikariusz w parafiach: Chorzelów (1968-1971), Tarnów - Matki Bożej Fatimskiej (1971-1974), Biecz (1974-1975) i Łączki Kucharskie (1975-1977).
Przygotowanie do pracy misyjnej odbył w belgijskim Louvain (1977-1978) w Colegium Pro America. Po kursie podjął jeszcze dwumiesięczny staż językowy w Madrycie. Pierwszą podróż do Argentyny odbył wraz z ks. Tadeuszem Mastejem drogą lądową przez Wiedeń i Rzym do Genui, skąd 1 maja 1978 wyruszyli statkiem Angelica Laura, by po siedemnastu dniach dotrzeć do portu w Buenos Aires.
Pracę duszpasterską ks. Kazimierz podjął w diecezji Lomas de Zamora. Na początku w nowe realia wchodził w parafii pw. Nuestra Senora del Valle w Ezeiza. W kwietniu 1979 objął parafię pw. Nuestra Senora de Lourdes w Lanús Oeste i prowadził ją do końca swego aktywnego pobytu duszpasterskiego w Argentynie. Przybywając tam zastał ubogi kościółek z desek i dwie kapliczki. Wybudował więc dwupiętrowy kościół pod tym samym wezwaniem, co parafia. Przy nim powstała też nowa grota maryjna. Wybudował również dom parafialny, sale katechetyczne pod głównym kościołem i dolną kaplicę. W roku 1983 dzięki niemu powstał też kompleks szkolno-edukacyjny: przedszkole dla 170 dzieci w wieku od 3 do 5 lat, szkoła podstawowa, gimnazjum i liceum ekonomiczne, w których na dwie zmiany uczyło się około 800 uczniów. Na obszarze parafii (w slumsach) zostały wybudowane dwie kaplice dojazdowe: pw. św. Franciszka z Pauli i pw. św. Pantaleona. Ta pierwsza i połowa drugiej kaplicy to również dzieło ks. Presa.
W latach 2008-2013 przebywał w diecezji tarnowskiej. Po przebyciu w Argentynie ortopedycznej operacji nogi, nie będąc w pełni sprawnym fizycznie, od połowy grudnia 2015 rezydował przy katedrze pw. św. Róży w Santa Rosa w prowincji La Pampa i tam podjął posługę spowiednika. Przez ostatni okres życia, w związku z pandemią przebywał w Buenos Aires, gdzie leczył nasilające się choroby. Zmarł 18 kwietnia 2022 w szpitalu w Avellaneda, a pochowany został w Lanús Oeste.

</doc>
<doc id="5276891" url="https://pl.wikipedia.org/wiki?curid=5276891" title="Landsstýrið">
Landsstýrið



</doc>
<doc id="5276892" url="https://pl.wikipedia.org/wiki?curid=5276892" title="Redi Hasa">
Redi Hasa

Redi Hasa (ur. 7 grudnia 1977 w Tiranie) – albański wiolonczelista.
Życiorys.
Redi Hasa rozpoczął grę na pianinie w wieku 13 lat.
Po ukończeniu studiów na Uniwersytecie Sztuk w Tiranie został w 1996 roku zapisany do Konserwatorium w Tiranie, jednak z powodu niestabilnej wówczas sytuacji w Albanii opuścił kraj i dołączył do starszego brata mieszkającego we włoskim mieście Bari.
W 2010 roku założył duet z Marią Mazzottą.
Aktualnie mieszka w Lecce.

</doc>
<doc id="5276893" url="https://pl.wikipedia.org/wiki?curid=5276893" title="Mistrzostwa Świata w Snowboardzie 2017 – drużynowy snowcross mężczyzn">
Mistrzostwa Świata w Snowboardzie 2017 – drużynowy snowcross mężczyzn

Rywalizacja drużynowa mężczyzn w snowcrossie podczas mistrzostw świata w Sierra Nevada została rozegrana na trasie o nazwie Sierra Nevada Snowboardcross 13 marca 2017 roku o 12:15. Złoty medal wywalczyli reprezentanci USA: Hagen Kearney i Nick Baumgartner, którzy wyprzedzili Hiszpanów w składzie Regino Hernández i Lucas Eguibar oraz Kanadyjczyków: Kevina Hilla i Christophera Robanske.
Wyniki.
"Opracowano na podstawie materiału źródłowego": 

</doc>
<doc id="5276899" url="https://pl.wikipedia.org/wiki?curid=5276899" title="Kościół św. Andrzeja Boboli w Gdyni-Obłużu">
Kościół św. Andrzeja Boboli w Gdyni-Obłużu

Kościół św. Andrzeja Boboli w Gdyni-Obłużu – rzymskokatolicki kościół znajdujący się w Gdyni, w dzielnicy Obłuże. Świątynia należy do dekanatu Gdynia-Oksywie, który z kolei należy do archidiecezji gdańskiej. Decyzją Sławoja Leszka Głódzia, metropolity gdańskiego, z dniem 20 lutego 2011 kościół został mianowany siedzibą dekanatu.

</doc>
<doc id="5276903" url="https://pl.wikipedia.org/wiki?curid=5276903" title="Henryk Duda">
Henryk Duda

Henryk Duda (ur. 21 listopada 1925 w Górnikach, zm. 11 czerwca 2007 w Krakowie) – tancerz, pedagog tańca, choreograf, reżyser i mim.
Życiorys.
Tańczyć w zespole zaczął w Opolu. Od 1949 roku tańczył w zespołach w Krakowie. W 1949 roku jako tancerz uczestniczył w Festiwalu Młodzieży w Budapeszcie. Studiował towaroznawstwo na Akademii Handlowej (obecnie Uniwersytet Ekonomiczny) i równocześnie tańce narodowe oraz taniec klasyczny pod kierunkiem Kazimiery Kłossówny-Świechłowej w Studium Tańca Ludowego i Artystycznego w Krakowie. Po ukończeniu Studium zdał egzaminy w Państwowej Szkole Baletowej w Warszawie w uzyskując dyplomy tancerza i pedagoga baletu. Przez 20 lat był tancerzem i kierownikiem baletu w Teatrze Muzycznym w Krakowie.
Jeszcze podczas studiów założył i prowadził Zespół Pieśni i Tańca Wyższej Szkoły Ekonomicznej w Krakowie. Pracę z zespołem kontynuował po ukończeniu studiów. W 1955 roku był choreografem w Zespołu Pieśni i Tańca „Krakowiacy”. Dla zespołu wspólnie z Mieczysławem Kolarczykiem opracował widowisko oparte na częściach wesela krakowskiego "Krakowskie Wyrwasy".
W latach 1956–1976 pełnił funkcję kierownika Zespołu Pieśni i Tańca „Nowa Huta”. Równocześnie pełnił funkcję choreografa działającego od 1953 w Zakładowym Domu Kultury Huty im. Lenina Zespołu Tańca Estradowego, którego kierownikiem był Marian Korzonek.
W latach 1962–1978 i 1994–1993 współpracował z Państwową Wyższą Szkołą Teatralną w Krakowie wykładając taniec w przekroju historycznym, a w latach 70. XX wieku pantomimę po rocznej praktyce w Teatrze Pantomimy we Wrocławiu.
W 1967 roku wygrał konkurs zorganizowany przez Ministerstwo Kultury i Sztuki. Wyjechał do Japonii i tam przez 6 tygodni uczył studentów polskich tańców narodowych i regionalnych.
W 1971 roku założył "Teatr Ruchu" w Zakładowym Domu Kultury Huty im. Lenina w Krakowie, który pokazał na deskach Teatru Ludowego spektakl pantomimiczny „Miniatury + -”. W 1975 roku wyjechał na rok do USA. Po powrocie z powodów zdrowotnych wycofał się z prowadzenia Teatru.
W latach 1971–1973 w ramach realizacji przez TVP Kraków cyklu programów „Dźwięk i linia” z udziałem profesora Wiktora Zina opracowywał choreografię dla zespołu baletowego. W programie o stylach architektonicznych brali udział tacy artyści jak: Halina Czerny-Stefańska, Jadwiga Romańska czy Janina Baster. Zespół baletowy prezentował tańce z omawianego okresu. W maju 1973 roku TV pokazała program Wrażenia baletowe z udziałem grupy prowadzonej przez H. Dudę Baletu Nowoczesnego złożonego z tancerzy Teatru Muzycznego i tancerzy ze Studia baletowego działającego przy tym teatrze
W 1985 roku z Janem Koczwarą i Stanisławem Kotem założył Zespół Pieśni i Tańca „Ziemia Myślenicka”.
Realizacje telewizyjne.
choreografia
reżyseria

</doc>
<doc id="5276910" url="https://pl.wikipedia.org/wiki?curid=5276910" title="Kurt Mørkøre">
Kurt Mørkøre

Kurt Mørkøre (ur. 20 lutego 1969) – farerski piłkarz grający na pozycji pomocnika lub napastnika oraz trener piłkarski. Od 2011 trener IL Averøykameratene.
Jest starszym bratem innego zawodnika z Wysp Owczych, Allana Mørkøre.
Kariera klubowa.
Kurt Mørkøre swoją karierę piłkarską rozpoczął w 1986 w KÍ Klaksvík. W 1988 przeszedł na jeden sezon do LÍF Leirvík. W 1989 wrócił do swojego macierzystego klubu. W 1990 sięgnął po Puchar Wysp Owczych, a w 1991 po mistrzostwo kraju. W 1995 przeniósł się do innego klubu z Wysp Owczych, B68 Toftir. Następnie przeniósł się do grającego w 4. lidze norweskiej Skarbøvik IF. Wrócił do swojego kraju, a w 1999 zdobył z KÍ Klaksvík mistrzostwo oraz puchar kraju. W 1988 i 1996 został najlepszym strzelcem ligi. W 2007 zakończył karierę zawodniczą.
Kariera reprezentacyjna.
Kurt Mørkøre zadebiutował w reprezentacji Wysp Owczych w 1988 w meczu przeciwko Islandii. Pierwszego gola zdobył w 1990 w meczu towarzyskim również przeciwko Islandii. W sumie w reprezentacji rozegrał 37 meczów i zdobył 3 gole.
Kariera trenerska.
Jeszcze przed zakończeniem kariery zawodniczej rozpoczął pracę jako trener. W 2002 był trenerem KÍ Klaksvík (jednocześnie będąc w tym klubie zawodnikiem), w 2007 był trenerem B36 Tórshavn. Po zakończeniu kariery, w latach 2008–2010 pełnił funkcję szkoleniowca klubu Elnesvågen/Omegn. Od 2011 jest trenerem IL Averøykameratene.

</doc>
<doc id="5276912" url="https://pl.wikipedia.org/wiki?curid=5276912" title="Herb Oktiabrskiego">
Herb Oktiabrskiego

Herb Oktiabrskiego – jeden z symboli Oktiabrskiego wprowadzony 16 grudnia 1998 decyzją Komitetu Wykonawczego Rejonu Oktiabrskiego.
24 grudnia 1998 herb został zarejestrowany w Rejestrze Herbowym Republiki Białorusi. Jest również herbem rejon oktiabrskiego.
Opis herbu.
Tarcza hiszpańska podzielona słup. W prawym złotym polu trzy wiewiórki czerwone, w lewym czerwonym polu u góry mitra książęca, pod nią złoty krzyż kawalerski.
Znaczenie.
Oktiabrski powstał w 1954 z połączenia wsi Rudobiełki, Rudnii i Karpiłówki, z których najznaczniejsza była Rudobiełka. Do tego wydarzenia nawiązuje prawa strona herbu. "Biełka" () w języku rosyjskim oznacza "wiewiórkę", stąd to zwierzę zostało godłem. Trzy wiewiórki symbolizują trzy miejscowości, z których powstał Oktiabrski.
Lewa strona herbu nawiązuje do dawnych właścicieli Rudobiełki. Mitra książęca do wielkich książąt litewskich i królów Polski, których wieś była własnością do 1661. Krzyż kawalerski zaczerpnięto z herbu Krzywda, którym pieczętowali się Łappowie, właściciele tutejszych dóbr do 1874. Ponadto krzyż kawalerski symbolizuje waleczność i odwagę militarną mieszkańców Oktiabrskiego oraz nawiązuje do historycznego herbu Homla, nadanego miastu przez króla Polski Zygmunta II Augusta.

</doc>
<doc id="5276917" url="https://pl.wikipedia.org/wiki?curid=5276917" title="Kwas 4,4'-bifenylodikarboksylowy">
Kwas 4,4'-bifenylodikarboksylowy



</doc>
<doc id="5276920" url="https://pl.wikipedia.org/wiki?curid=5276920" title="Aruna (dramat)">
Aruna (dramat)

Aruna – teozoficzny dramat autorstwa Jerzego Hulewicza napisany w 1922 roku.
Treść.
Dramat stanowi próbę objaśnienia słów Jezusa Chrystusa z Ewangelii św. Jana (9.39): "przyszedłem na ten świat, aby ci, którzy nie widzą, widzieli, a którzy widzą, ślepymi się stali". Hulewicz w swojej interpretacji odwołał się do filozofii hinduskiej. Głównymi bohaterami są Aruna (w mitologii: wedyjska personifikacja świtu), oślepiona w pracowni przez Profesora oraz Jan (jej narzeczony), który jest desygnowany na następcę Profesora na jego katedrze. Również Jan z czasem utracił wzrok i po śmierci połączył się z Aruną. Hulewicz przeciwstawia w swoim dziele widzenie wewnętrzne nauce doświadczalnej, a miłości fizycznej, mityczne zaślubiny.
Premiera.
Premiera odbyła się 11 lutego 1925 r. w Teatrze Miejskim im. Juliusza Słowackiego w Krakowie w reżyserii Stanisławy Wysockiej (próby odbywały się tam od stycznia 1925 r.). Wystawienie dzieła wywołało konflikt pomiędzy dyrekcją teatru, zarządzanego wówczas przez Teofila Trzcińskiego, a cenzurą, która dopatrzyła się w nim uchybień przeciw religii. Wojewoda krakowski powołał komisję mającą na celu zbadanie tej sprawy. W dniu premiery Rada Cenzuralna wypowiedziała się przeciwko wystawieniu sztuki (z jednym głosem sprzeciwu). Jednak z uwagi na to, że nie dostarczono do teatru zakazu na piśmie, premiery nie odwołano, a ostatecznie doszła ona do skutku z poprawkami dostarczonymi przed premierą (m.in. usunięto krucyfiks stojący obok posągu Buddy). Za zgodą cenzury odbyły się tylko trzy przedstawienia. Spektaklu nie wznowiono. Hulewicz napisał potem, że "trudne jest porozumienie patrzącego cenzora z widzącą Aruną".
Odbiór.
Dzieło przyjęto w zróżnicowany sposób. Karol Hubert Rostworowski ocenił sztukę pochlebnie, a Tadeusz Sinko stwierdził, że filozoficzny dialog Hulewicza dzięki reżyserii i aktorstwu Wysockiej wytrzymał realizację sceniczną. Muzyka Kazimierza Meyerholda i scenografia Feliksa Krassowskiego były według Sinki harmonijne i piękne. Z kolei Ludwik Skoczylas odnalazł w dramacie "germańskie zdziczenie".
Sama scenografia była przykładem tzw. sceny narastającej (opisanej przez Krassowskiego w książce z 1925 r.), złożonej z hinduskich łuków.

</doc>
<doc id="5276921" url="https://pl.wikipedia.org/wiki?curid=5276921" title="Republika Górnej Wolty">
Republika Górnej Wolty



</doc>
<doc id="5276924" url="https://pl.wikipedia.org/wiki?curid=5276924" title="Kwas 4,4''-terfenylodikarboksylowy">
Kwas 4,4''-terfenylodikarboksylowy



</doc>
<doc id="5276927" url="https://pl.wikipedia.org/wiki?curid=5276927" title="Herb rejonu oktiabrskiego (Białoruś)">
Herb rejonu oktiabrskiego (Białoruś)



</doc>
<doc id="5276930" url="https://pl.wikipedia.org/wiki?curid=5276930" title="Kuwszynowka (obwód kurski)">
Kuwszynowka (obwód kurski)

Kuwszynowka () – wieś (ros. деревня, trb. dieriewnia) w zachodniej Rosji, w sielsowiecie kitajewskim rejonu miedwieńskiego w obwodzie kurskim.
Geografia.
Miejscowość położona jest w dorzeczu rzeki Połnaja (lewy dopływ Sejmu), 7 km od centrum administracyjnego sielsowietu (2-ja Kitajewka), 9 km na północny wschód od centrum administracyjnego rejonu (Miedwienka), 28,5 km na południowy wschód od Kurska, 8,5 km od drogi magistralnej (federalnego znaczenia) M2 «Krym».
We wsi znajduje się 25 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 9 osób.

</doc>
<doc id="5276932" url="https://pl.wikipedia.org/wiki?curid=5276932" title="Małgorzata Niewiadomska-Cudak">
Małgorzata Niewiadomska-Cudak

Małgorzata Krystyna Niewiadomska-Cudak (ur. 3 sierpnia 1966 w Łodzi) – polska politolog i samorządowiec, doktor habilitowana nauk społecznych, profesor nadzwyczajna Akademii Ekonomiczno-Humanistycznej w Warszawie. Wieloletnia radna miejska Łodzi, od 2019 do 2021 wiceprzewodnicząca Sojuszu Lewicy Demokratycznej.
Życiorys.
W 1990 ukończyła studia z filologii polskiej na Wydziale Filologicznym Uniwersytetu Łódzkiego, a w 2000 z realizacji telewizyjnej w Państwowej Wyższej Szkole Filmowej, Telewizyjnej i Teatralnej im. Leona Schillera w Łodzi. Odbyła także studia podyplomowe z logopedii na Uniwersytecie Łódzkim (1996) oraz zarządzania w oświacie i dydaktyki przedsiębiorczości na Akademii Ekonomicznej w Katowicach (2002). W 2009 uzyskała na Uniwersytecie Marii-Curie Skłodowskiej w Lublinie stopień naukowy doktora nauk humanistycznych na podstawie rozprawy pt. "Wybory samorządowy w Łodzi w latach 1990–2006" napisanej pod kierunkiem Marka Żmigrodzkiego. Na tejże uczelni habilitowała się w 2014 na podstawie pracy pt. "Reprezentacja wyborcza kobiet po wejściu Polski do Unii Europejskiej". W pracy naukowej specjalizowała się m.in. w zakresie samorządu terytorialnego, polityki lokalnej i marketingu politycznego. Objęła stanowisko profesor nadzywczajnej na Wydziale Nauk Społecznych Wyższej Szkoły Finansów i Zarządzania w Warszawie (przekształconej następnie w Akademię Ekonomiczno-Humanistyczną w Warszawie), wykładała także w PWSTiF w Łodzi oraz w Instytucie Studiów Politologicznych Uniwersytetu Łódzkiego.
Wstąpiła do Sojuszu Lewicy Demokratycznej, w 2016 wybrana przewodniczącą partii w województwie łódzkim, a w 2019 wiceprzewodniczącą krajową SLD (stanowisko zajmowała do 2021). W 2002, 2006, 2010, 2014 i 2018 uzyskiwała mandat radnej miejskiej Łodzi, objęła fotel wiceprzewodniczącej rady VII i VIII kadencji (od 2014). Bez powodzenia startowała do Sejmu w 2011 oraz w 2019 do Senatu w okręgu nr 24 (zajęła ostatnie, trzecie miejsce z 26,43% głosów). W maju 2021 odeszła z klubu radnych SLD na tle wewnątrzpartyjnego konfliktu, przystąpiła wówczas do nowego klubu Łódzka Lewica. Została przewodniczącą związanego z nim stowarzyszenia Niezależni Socjaldemokraci.

</doc>
<doc id="5276934" url="https://pl.wikipedia.org/wiki?curid=5276934" title="Kuwszynowka">
Kuwszynowka

Kuwszynowka () – nazwa toponimów i hydronimu w Rosji

</doc>
<doc id="5276935" url="https://pl.wikipedia.org/wiki?curid=5276935" title="Flaga Górnej Wolty">
Flaga Górnej Wolty



</doc>
<doc id="5276936" url="https://pl.wikipedia.org/wiki?curid=5276936" title="Godło Górnej Wolty">
Godło Górnej Wolty



</doc>
<doc id="5276938" url="https://pl.wikipedia.org/wiki?curid=5276938" title="Byron Castillo">
Byron Castillo

Byron David Castillo Segura (ur. 10 listopada 1998 w Playas) – ekwadorski piłkarz występujący na pozycji prawego prawego obrońcy, reprezentant Ekwadoru, od 2022 roku zawodnik meksykańskiego Leónu.
Kontrowersje.
W 2017 roku pojawiły się spekulacje, iż jego prawdziwą narodowością jest kolumbijska i że pochodzi z Tumaco, po tym jak wyciekło kilka zarzutów, iż nie ma on obywatelstwa ekwadorskiego. Z tego względu został wykluczony z kadry Ekwadoru do lat 20., a Jaime Lara, dyrektor Federación Ecuatoriana de Fútbol, zlecił przeprowadzenie dochodzenia w celu ustalenia prawdziwej narodowości obrońcy. W styczniu 2019 Castillo został oskarżony o sfałszowanie dokumentu urodzenia, co uniemożliwiło mu występy w reprezentacji Ekwadoru. Wreszcie, w kwietniu 2021, jego obywatelstwo ekwadorskie zostało potwierdzone, po tym jak odpowiedni sędziowie odrzucili apelację Urzędu Stanu Cywilnego.
W maju 2022, po zakończeniu eliminacji do Mistrzostw Świata 2022, pojawiły się ponowne podejrzenia co do jego narodowości, a Federación de Fútbol de Chile złożyła skargę do FIFA. Chilijska federacja twierdziła, że zawodnik urodził się w kolumbijskim Tumaco, dnia 25 lipca 1995. Do Internetu wyciekł również akt urodzenia zawodnika, potwierdzający tezę Chilijczyków, według którego naprawdę nazywa się Bayron Javier Castillo Segura.

</doc>
<doc id="5276949" url="https://pl.wikipedia.org/wiki?curid=5276949" title="Adam Siao Him Fa">
Adam Siao Him Fa

Adam Siao Him Fa (ur. 31 stycznia 2001 w Bordeaux) – francuski łyżwiarz figurowy pochodzenia maurytyjskiego, startujący w konkurencji solistów. Uczestnik igrzysk olimpijskich (2022), Mistrz Europy (2023), zwycięzca zawodów z cyklu Grand Prix i Challenger Series, mistrz Francji (2023).
Jego rodzice pochodzą z Mauritiusu. Wyemigrowali do Francji przed jego narodzinami.

</doc>
<doc id="5276951" url="https://pl.wikipedia.org/wiki?curid=5276951" title="Linkowszczyzna (rejon miorski)">
Linkowszczyzna (rejon miorski)

Linkowszczyzna (; ) – wieś na Białorusi, w obwodzie witebskim, w rejonie miorskim, w sielsowiecie Przebrodzie.
Dawniej używana nazwa – Linkowszczyzna Podbagienna.
Historia.
W czasach zaborów folwark w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 101 osób, 25 było wyznania rzymskokatolickiego, 11 prawosławnego a 65 staroobrzędowego. Jednocześnie 25 mieszkańców zadeklarowało polską, 76 białoruską. Było tu 18 budynków mieszkalnych. W 1931 w 18 domach zamieszkiwały 122 osoby.
Wierni należeli do parafii rzymskokatolickiej w Miorach i prawosławnej w Przebrodziu. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5276954" url="https://pl.wikipedia.org/wiki?curid=5276954" title="Kościół Najświętszej Maryi Panny Królowej Różańca Świętego w Gdańsku-Przymorzu">
Kościół Najświętszej Maryi Panny Królowej Różańca Świętego w Gdańsku-Przymorzu

Kościół Najświętszej Maryi Panny Królowej Różańca Świętego w Gdańsku - Przymorzu, zwany również "Okrąglakiem" – dwukondygnacyjny rzymskokatolicki kościół, znajdujący się w Gdańsku, w dzielnicy Przymorze Małe. Siedziba parafii. Wchodzi w skład dekanatu Gdańsk - Przymorze, który z kolei wchodzi w skład archidiecezji gdańskiej. 
Historia.
Kościół powstał w latach '70. XX wieku, w zastępstwie dotychczasowego kościoła, na obszarze dzielnicy Przymorze Małe. Władze komunistyczne uniemożliwiały powstawanie nowych kościołów na obszarach tzw. nowych dzielnic robotniczych – którą to Przymorze, podobnie jak krakowska Nowa Huta przynajmniej w zamierzeniach socjalistycznych urbanistów stanowiło. Koncepcja architektoniczna, architekta Politechniki Gdańskiej dra Leopolda Taraszkiewicza, przewidywała powstanie wielkiego kościoła dla ówczesnego ponad 50-tysięcznego Przymorza. Efektem pracy wiernych stał się jeden z największych kościołów Polski powojennej, wybudowany od podstaw. Kościół cechuje się okrągłą sylwetką (stąd popularna nazwa "Okrąglak") i dwoma poziomami – Kościół dolny i górny.
Wieża kościelna, dzwony.
Wewnątrz wolnostojącej, wysokiej na 83 metrów wieży, znajdują się trzy dzwony: 
W posiadaniu kościoła niegdyś był dzwon "Maryja", ważący 900 kg, brzmiący w tonacji f', odlany we Wrocławiu. Obecnie znajduje się on na wieży kościoła w Wiślinie.

</doc>
<doc id="5276956" url="https://pl.wikipedia.org/wiki?curid=5276956" title="Xavier Arreaga">
Xavier Arreaga

Xavier Ricardo Arreaga Bermello (ur. 28 września 1994 w Guayaquil) – ekwadorski piłkarz występujący na pozycji środkowego lub prawego obrońcy, reprezentant kraju, obecnie zawodnik amerykańskiego Seattle Sounders.

</doc>
<doc id="5276959" url="https://pl.wikipedia.org/wiki?curid=5276959" title="Anastasija Gubanowa (solistka)">
Anastasija Gubanowa (solistka)

Anastasija Witaljewna Gubanowa, , (ur. 2 grudnia 2002 w Togliatti) – rosyjska łyżwiarka figurowa reprezentująca Gruzję od 2021 roku, startująca w konkurencji solistek. Uczestniczka igrzysk olimpijskich (2022), mistrzyni Europy (2023), srebrna medalistka finału Junior Grand Prix (2016), medalistka zawodów z cyklu Challenger Series.

</doc>
<doc id="5276960" url="https://pl.wikipedia.org/wiki?curid=5276960" title="Sara Sadykowa">
Sara Sadykowa

Sara Garifowna Sadykowa (; ur. 1 listopada 1906 w Kazaniu, zm. 7 czerwca 1986 tamże) – tatarska aktorka teatralna, śpiewaczka operowa (sopran liryczno-koloraturowy), kompozytorka.
Życiorys.
Ukończyła szkołę dla dziewcząt i Kolegium Pedagogiczne. Jej talent muzyczny dostrzegł nauczyciel ze szkoły i skierował ją na studia. Uczyła się śpiewu w Konserwatorium Moskiewskim w latach 1922–1928. Uczyła się w Tatarskim Studio Operowym w latach 1934–1938. Należała do Tatarskiego Teatru Akademickiego w latach 1930–1934. Była solistką w latach 1938–1948, znacznie przyczyniła się do powstania opery tatarskiej. Komponowała także muzykę do spektakli oraz piosenki, m.in. tango "Oczekiwanie," walce, marsze. Była następczynią dokonań muzycznych . Należała do od 1982 roku. Została pochowana na .

</doc>
<doc id="5276961" url="https://pl.wikipedia.org/wiki?curid=5276961" title="Zybowka (obwód kurski)">
Zybowka (obwód kurski)

Zybowka () – wieś (ros. деревня, trb. dieriewnia) w zachodniej Rosji, w sielsowiecie kitajewskim rejonu miedwieńskiego w obwodzie kurskim.
Geografia.
Miejscowość położona jest w dorzeczu rzeki Połnaja (lewy dopływ Sejmu), 6,5 km od centrum administracyjnego sielsowietu (2-ja Kitajewka), 9,5 km na północny wschód od centrum administracyjnego rejonu (Miedwienka), 30 km na południowy wschód od Kurska, 9,5 km od drogi magistralnej (federalnego znaczenia) M2 «Krym».
We wsi znajduje się 37 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 59 osób.

</doc>
<doc id="5276963" url="https://pl.wikipedia.org/wiki?curid=5276963" title="Zybowka">
Zybowka

Zybowka () – nazwa toponimów w Rosji

</doc>
<doc id="5276965" url="https://pl.wikipedia.org/wiki?curid=5276965" title="Józef Łach (duchowny)">
Józef Łach (duchowny)

Józef Błażej Łach (ur. 28 kwietnia 1948 w Gorzkowie) – polski duchowny rzymskokatolicki, doktor habilitowany, profesor nadzwyczajny Uniwersytetu Rzeszowskiego, biblista.
Życiorys.
Pochodzi z parafii Brzeźnica koło Bochni. Jego stryjem jest biblista ks. Jan Łach. Po maturze wstąpił do Wyższego Seminarium Duchownego w Tarnowie, gdzie przyjął święcenia kapłańskie 28 maja 1972 z rąk bpa Jerzego Ablewicza. W tym samym roku uzyskał tytuł magistra na Wydziale Teologii Katolickiego Uniwersytetu Lubelskiego. Po święceniach pracował jako wikariusz i katecheta w diecezji tarnowskiej (1972-1985) oraz w diecezji szczecińsko-kamieńskiej (1985-1989), po czym podjął pracę duszpasterską wśród Polonii w Austrii (1989-1996). W 1975 otrzymał stopień licencjata teologii na Papieskim Wydziale Teologicznym w Krakowie. Uzyskał stopień doktora teologii w 1978 (Papieski Wydział Teologiczny w Krakowie – prawa kościelne) oraz w 1989 (Akademia Teologii Katolickiej – prawa państwowe). Habilitację uzyskał na ATK w 1992.
Podjąwszy pracę duszpasterską w diecezji szczecińsko-kamieńskiej, wykładał w Wyższym Seminarium Duchownym w Szczecinie oraz w miejscowej filii Instytutu Studiów nad Rodziną ATK. W latach 1996-1998 przebywał dwa lata na urlopie zdrowotnym. W roku akademickim 1998/1999 wykładał w Wyższym Seminarium Duchownym OO. Karmelitów w Krakowie, a w latach 1999-2003 pracował jako adiunkt w Wyższej Szkole Filozoficzno-Pedagogicznej "Ignatianum" w Krakowie. W lutym 2003 został zatrudniony w Instytucie Pedagogiki na Wydziale Pedagogiczno-Artystycznym Uniwersytetu Rzeszowskiego. W roku akademickim 2006/2007 prowadził także wykłady w Wyższym Seminarium Duchownym OO. Redemptorystów w Tuchowie, zaś w drugim semestrze roku akademickiego 2007/2008 wykład monograficzny na Wydziale Teologicznym Uniwersytetu Papieskiego Jana Pawła II – Sekcja w Tarnowie.

</doc>
<doc id="5276967" url="https://pl.wikipedia.org/wiki?curid=5276967" title="Lizowszczyzna">
Lizowszczyzna

Lizowszczyzna – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Nowy Pohost.
Historia.
W czasach zaborów zaścianek w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie, a następnie w gminie Nowy Pohost.
Według Powszechnego Spisu Ludności z 1921 roku zamieszkiwało tu 27 osób, wszystkie były wyznania staroobrzędowego i zadeklarowały białoruską przynależność narodową. Było tu 5 budynków mieszkalnych. W 1931 w 6 domach zamieszkiwało 37 osób.
Wierni należeli do parafii rzymskokatolickiej i prawosławnej w Nowym Pohoście. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Nowym Pohoście.

</doc>
<doc id="5276968" url="https://pl.wikipedia.org/wiki?curid=5276968" title="Jan Waszkiewicz (ekonomista)">
Jan Waszkiewicz (ekonomista)

Jan Waszkiewicz (ur. 1797 w Wilnie, zm. 11 marca 1859 tamże) – polski ekonomista, wykładowca Cesarskiego Uniwersytetu Wileńskiego, cenzor.
Życiorys.
Urodził się w 1797 w Wilnie. W rodzinnym mieście ukończył gimnazjum oraz studia na Cesarskim Uniwersytecie. W 1820 posiadając tytuł magistra rozpoczął nauczanie historii i prawa w wileńskim gimnazjum. W 1824 został adiunktem ekonomii politycznej i w następnym roku profesorem nadzwyczajnym na wileńskiej uczelni. Był wykładowcą ekonomii politycznej do chwili zamknięcia Uniwersytetu po powstaniu listopadowym.
Po zamknięciu wileńskiej uczelni pracował jako radca wydziału gospodarczego Akademii Medyko-Chirurgicznej. W 1835 rozpoczął prace jako cenzor ksiąg wydawanych w Wilnie. Pełnił funkcję dyrektora w szkole rabinów w Wilnie. Było to jego ostatnie miejsce pracy. Po przejściu na emeryturę zwiedził Francję i Włochy.
Zmarł w Wilnie 11 marca 1859 i pochowany został na cmentarzu na Rossie w podziemiach kaplicy, którą ufundował.

</doc>
<doc id="5276969" url="https://pl.wikipedia.org/wiki?curid=5276969" title="BETASOM">
BETASOM



</doc>
<doc id="5276970" url="https://pl.wikipedia.org/wiki?curid=5276970" title="Trichocentrum">
Trichocentrum

Trichocentrum – rodzaj roślin z rodziny storczykowatych ("Orchidaceae"). Obejmuje 90 gatunków oraz 12 hybryd. Rośliny występują w Ameryce Północnej, Środkowej i Południowej w takich krajach i regionach jak: Argentyna, Bahamy, Belize, Boliwia, Brazylia, Kolumbia, Kostaryka, Kuba, Dominikana, Ekwador, Salwador, Floryda, Gujana Francuska, Gwatemala, Gujana, Haiti, Honduras, Jamajka, Meksyk, Nikaragua, Panama, Paragwaj, Peru, Surinam, Trynidad i Tobago, Urugwaj, Wenezuela, Wyspy Nawietrzne.
Systematyka.
Rodzaj sklasyfikowany do podplemienia "Oncidiinae" w plemieniu "Cymbidieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5276972" url="https://pl.wikipedia.org/wiki?curid=5276972" title="Listowadka">
Listowadka

Listowadka – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie brasławskim, w sielsowiecie Ciecierki.
Historia.
W czasach zaborów folwark w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania rzymskokatolickiego i zadeklarowały polskąą przynależność narodową. Był tu 1 budynek mieszkalny. W 1931 w 1 domu zamieszkiwało 5 osób.
Wierni należeli do parafii rzymskokatolickiej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5276973" url="https://pl.wikipedia.org/wiki?curid=5276973" title="Jan-Ottar Andersen">
Jan-Ottar Andersen



</doc>
<doc id="5276975" url="https://pl.wikipedia.org/wiki?curid=5276975" title="M.ill.ion">
M.ill.ion

M.ill.ion – szwedzki zespół rockowy i metalowy, założony w 1989 roku.
Historia.
W 1988 roku basista B.J. Laneby był widzem Monsters of Rock, gdzie zawarł znajomość z muzykami z Iron Maiden. Po powrocie do Szwecji postanowił założyć nowy zespół muzyczny. Do Laneby'ego dołączyli gitarzysta CT Rohdell oraz wokalista Hans Dalzon, po czym muzycy przenieśli się do Göteborga, gdzie skompletowali skład. Muzycy nagrali pierwsze demo, jednak uznali warunki zainteresowanych wytwórni za nieakceptowalne. Następnie nagrano drugie demo. Jesienią 1990 roku zespół został zaproszony do ogólnoszwedzkiego programu telewizyjnego, po czym podpisał kontrakt płytowy i w 1991 roku wyjechał do Danii, aby nagrać materiał na pierwszy album. Debiutancki album ukazał się rok później i był zatytułowany "No. 1". Zespół grał na nim muzykę w stylu AOR, a wydawnictwo to okazało się szczególnie popularne w Japonii. Drugi album pt. "We, Ourselves &amp; Us" ukazał się w 1994 roku, a trzeci – "Electric" – w roku 1998.
Na albumie "Detonator" zespół po raz pierwszy nie wystąpił w oryginalnym składzie. Pochodząca z niego piosenka „Showstopper” pojawiła się w grze komputerowej "NHL 2003". Zespół nagrał następnie jeszcze trzy albumy studyjne. W 2014 roku z powody poważnej infekcji bakteryjnej Laneby'ego oraz chęci tworzenia muzyki w innym stylu zespół został rozwiązany. W 2020 roku zespół ponownie się zjednoczył z czterema oryginalnymi członkami, a także z nowym perkusistą Magnusem Rohdellem i nowym gitarzystą Henrikem Anderssonem. Rok później ukazał się nowy album pt. "Back on Track".

</doc>
<doc id="5276976" url="https://pl.wikipedia.org/wiki?curid=5276976" title="Ośrodek Zapasowy Wołyńskiej Brygady Kawalerii">
Ośrodek Zapasowy Wołyńskiej Brygady Kawalerii

Ośrodek Zapasowy Wołyńskiej Brygady Kawalerii (OZ Wołyńskiej BK) – oddział kawalerii Wojska Polskiego.
Ośrodek Zapasowy Wołyńskiej Brygady Kawalerii nie istniał w organizacji pokojowej Wojska Polskiego. Był Jednostką mobilizowaną zgodnie z planem mobilizacyjnym „W”, w I rzucie mobilizacji powszechnej przez 2 pułk strzelców konnych w Hrubieszowie. W niektórych publikacjach używano też nazwy, Ośrodek Zapasowy Kawalerii „Hrubieszów”.
Formowanie i przekształcenia organizacyjne.
Mobilizację Ośrodka Zapasowego Wołyńskiej Brygady Kawalerii rozpoczęto z chwilą ogłoszenia mobilizacji powszechnej 31 sierpnia 1939 w Hrubieszowie w koszarach 2 pułku strzelców konnych. W skład ośrodka miały wejść Oddziały Zbierania Nadwyżek 2 pułku strzelców konnych, 19 pułku ułanów i 21 pułku ułanów oraz dywizjon szkolny kawalerii KOP „Niewirków”, zmobilizowane w swoich macierzystych garnizonach po wyjeździe pułków Wołyńskiej Brygady Kawalerii na zachodnią granicę do składu Armii „Łódź”. Ośrodek miał za zadanie uzupełniać składy osobowe 19 puł., 21 puł., 2 psk oraz wszystkich pododdziałów kawalerii ze składu Wołyńskiej BK: 4 szwadronu kolarzy, 4 szwadronu łączności i 8 szwadronu pionierów. Dodatkowo miał zadanie formować uzupełnienia dla szwadronów kawalerii dywizyjnej nr 13, 27 i 3 i szwadronów kawalerii KOP ze środkowo wschodniej części kraju. Stanowił też bazę mobilizacyjną dla szwadronu „krakusów” Rejonu PW Konnego Hrubieszów. 
Od chwili wejścia w życie mobilizacji powszechnej 31 sierpnia 1939, do siedziby ośrodka w koszarach 2 psk w Hrubieszowie przybywali mający karty mobilizacyjne oficerowie, podchorążowie, podoficerowie i szeregowi rezerwy. Wieczorem 1 września przybył przewidziany na dowódcę OZ Wołyńskiej BK ppłk Kazimierz Halicki i na bazie kadry 2 psk pozostałej w garnizonie rozpoczął mobilizację ośrodka.
Planowany skład ośrodka: 
Dowództwo Ośrodka Zapasowego Wołyńskiej Brygady Kawalerii:
W okresie od 31 sierpnia do 7 września, w skład ośrodka ze zmobilizowanych żołnierzy 2 psk weszło z oddziału nadwyżek ponad 500 szeregowych i ok. 700 koni. Ze szwadronu zapasowego 2 psk ok. 100 strzelców i 150 koni. Z oddziałów nadwyżek 19 i 21 puł. dotarło do ośrodka łącznie 24 oficerów, 950 szeregowych uzbrojonych i umundurowanych i 320 koni. Do ośrodka dołączono również szwadrony marszowe 2 psk, 19 i 21 puł., a ponadto uzupełnienia marszowe szwadronu kolarzy nr 4, plutonu km i dwóch szwadronów kawalerii dywizyjnej nr 13 i nr 27 oraz szwadronu pionierów nr 8 (po plutonie) wyposażone i uzbrojone. W dyspozycji dowódcy ośrodka pozostawały dwie kolumny taborowe. Do chwili pobytu ośrodka w Hrubieszowie w dalszym ciągu napływali rezerwiści łącznie przybyło 70 oficerów, 70 podchorążych i do 1500 szeregowych. W koszarach 2 psk z magazynów pozyskano 2 ckm wz. 08 i 1 ckm wz. 30, 3 rkm i 20 kbk nowe. Ponadto 900 kbk użytku bieżącego, 500 szabel i 100 lanc oraz sprzęt ćwiczebnego plutonu łączności. Wydano amunicję 2000 szt. na każdy ckm i rkm i 200 szt. na każdy kbk. Szwadrony marszowe posiadały nowe umundurowanie i wyposażenie. Dla nadwyżek mobilizacyjnych i napływających rezerwistów, wydano z magazynów 2000 szt. umundurowania sukiennego z użytku bieżącego, 2000 szt. płaszczy z użytku bieżącego i 1000 szt. umundurowania drelichowego z użytku bieżącego. Dodatkowo było 700 szt. rzędów końskich różnych wzorów i ok. 200 szt. niekompletnych. Z kompletnymi ambulansami medycznym i weterynaryjnym i 6 kuchniami polowymi w złym stanie technicznym. Z 19 puł. przybyło (szwadron zapasowy i nadwyżki mobilizacyjne) 10 oficerów i 600 szeregowych uzbrojonych i wyposażonych z 200 końmi. z 21 puł. (szwadron zapasowy i nadwyżki mob.) 14 oficerów i 350 szeregowych oraz 120 koni. Z 8 szwadronu pionierów 1 oficer, 40 szeregowych uzbrojonych, wyposażonych i ze sprzętem ćwiczebnym szwadronu. Dodatkowo z każdym z pułków przybył samochód ciężarowym w dobrym stanie. Z Rejonu Przysposobienia Wojskowego Krakusów, sformowano szwadron kawalerii rtm. Tomasza Wdziękońskiego, który wszedł w skład OZ Wołyńskiej BK. Po 5 września ze składów OK II pobrano brakujące uzbrojenie i amunicję. Ze względu na brak siodeł do 10 września zarekwirowano w Hrubieszowie i okolicy 350 rowerów dla dwóch szwadronów i plutonu łączności. Sformowane pododdziały ze względu na bombardowania rozśrodkowano do pobliskich wsi. 
Ogółem do 10 września sformowano więcej szwadronów niż przewidywał ramowy etat OZKaw. 10 września o godz. 18.00 ppłk Kazimierz Halicki został podporządkowany dowódcy Grupy „Włodzimierz” gen. bryg. Kazimierzowi Sawickiemu, który postawił dowódcy OZ Wołyńskiej BK zadanie obrony Sokala, poprzez zamknięcie dróg Sokal-Poryck i Horochów-Łuck grupą bojową „Sokal”. Ponadto oddziałem wydzielonym miał zamknąć przeprawę promową na Bugu w Kryłowie. W tym celu dokonał reorganizacji swojego ośrodka. Wydzielił z niego w pełni uzbrojone i wyposażone w miarę możliwości Zgrupowanie Kawalerii ppłk. Kazimierza Halickiego pod swoim dowództwem. Pozostałych żołnierzy z niewielką ilością uzbrojenia i bez wyposażenia wydzielił, funkcjonowali dalej jako Ośrodek Zapasowy Wołyńskiej Brygady Kawalerii i odesłał ich pod dowództwem mjr. Edwarda Daniłło-Gąsiewicza do Białokrynicy koło Krzemieńca. Po przybyciu na miejsce ok. 14-15 września OZ Kaw. został zakwaterowany w koszarach 12 pułku ułanów. Dalsze jego losy po 17 września są nieznane. Major Daniłło-Gąsiewicz dostał się do sowieckiej niewoli i między 4 a 7 kwietnia 1940 został zamordowany w Katyniu.

</doc>
<doc id="5276978" url="https://pl.wikipedia.org/wiki?curid=5276978" title="Ryszard Handke (literaturoznawca)">
Ryszard Handke (literaturoznawca)

Ryszard Karol Handke (ur. 29 czerwca 1932 w Toruniu), zm. 12 października 2010) – polski teoretyk i historyk literatury, pionier polskich badań nad fantastyką literacką.
Życiorys.
Był synem Karola Handkego i Marii Handke, z d. Gibińskiej. Jego ojciec był prawnikiem.
Od 1940 mieszkał w Łodzi, tam w 1951 ukończył Liceum Ogólnokształcące im. Tadeusza Kościuszki. W tym samym roku rozpoczął studia polonistyczne na Uniwersytecie Łódzkim, od 1953 kontynuował je na Uniwersytecie Warszawskim (ukończył je w 1955). Od 1954 pracował jako redaktor w redakcji polonistycznej Państwowych Zakładów Wydawnictw Szkolnych. W 1962 został zatrudniony w Katedrze Teorii Literatury Uniwersytetu Warszawskiego. Tam w 1968 obronił pracę doktorską "Polska proza fantastyczno-naukowa. Zarys rozwoju, próba poetyki" napisaną pod kierunkiem Marii Renaty Mayenowej, opublikowaną w 1969 pod tytułem "Polska proza fantastyczno-naukowa. Problemy poetyki". Książka ta była pierwszą polską książką o science-fiction.
W 1980 uzyskał na podstawie pracy "Utwór fabularny w perspektywie odbiorcy" stopień doktora habilitowanego. Od 1981 do 2000 kierował Zakładem Metodyki Literatury i Teorii Literatury w Instytucie Literatury Polskiej Wydziału Polonistyki UW. W 1991 został mianowany profesorem nadzwyczajnym na Wydziale Polonistyki UW. W 1993 otrzymał tytuł profesora. Był twórcą przedmiotu dydaktycznego "teoria lektury".
W 2002 przeszedł na emeryturę na UW, a od 1 października 2003 był zatrudniony w Instytucie Slawistyki Polskiej Akademii Nauk
W latach 1980-1981 był przewodniczącym Komisji Wydziałowej NSZZ „Solidarność” na swoim wydziale. Od 1981 do 1993 był członkiem redakcji "Pamiętnika Literackiego", w latach 1982-2002 przewodniczącym Stołecznego Komitetu Olimpiady Literatury i Języka Polskiego. od 2008 do śmierci przewodniczył powstałemu w 2008 Stowarzyszeniu imienia Stefana Żeromskiego.
W 1983 został odznaczony Srebrnym Krzyżem Zasługi, w 1990 Medalem Komisji Edukacji Narodowej.
Jego żoną od 1954 była Kwiryna Handke, z którą miał córkę Monikę.

</doc>
<doc id="5276979" url="https://pl.wikipedia.org/wiki?curid=5276979" title="Łogówka">
Łogówka

Łogówka – dawna osada młyńska. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów karczma w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 osada młyńska leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Powszechny Spis Ludności z 1921 roku nie podał danych dotyczących miejscowości. W 1931 w 2 domach zamieszkiwało 8 osób.

</doc>
<doc id="5276980" url="https://pl.wikipedia.org/wiki?curid=5276980" title="Vitekorchis">
Vitekorchis

Vitekorchis – rodzaj roślin z rodziny storczykowatych ("Orchidaceae"). Obejmuje 4 gatunki występujące w Ameryce Południowej w Boliwii, Kolumbii, Ekwadorze, Peru, Wenezueli.
Systematyka.
Rodzaj sklasyfikowany do podplemienia "Oncidiinae" w plemieniu "Cymbidieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5276984" url="https://pl.wikipedia.org/wiki?curid=5276984" title="Jan-Otta Andersen">
Jan-Otta Andersen



</doc>
<doc id="5276986" url="https://pl.wikipedia.org/wiki?curid=5276986" title="Łotyszki (rejon miorski)">
Łotyszki (rejon miorski)

Łotyszki – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów wieś w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 149 osób, 148 było wyznania rzymskokatolickiego a 1 prawosławnego. Jednocześnie 71 mieszkańców zadeklarowało polską a 78 białoruską przynależność narodową. Były tu 32 budynki mieszkalne. W 1931 w 32 domach zamieszkiwało 176 osób.
Wierni należeli do parafii rzymskokatolickiej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5276987" url="https://pl.wikipedia.org/wiki?curid=5276987" title="Grandiphyllum">
Grandiphyllum

Grandiphyllum – rodzaj roślin z rodziny storczykowatych ("Orchidaceae"). Obejmuje 8 gatunków wystęujących w Ameryce Południowej w Argentynie, Brazylii i Paragwaju.
Systematyka.
Rodzaj sklasyfikowany do podplemienia "Oncidiinae" w plemieniu "Cymbidieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5276989" url="https://pl.wikipedia.org/wiki?curid=5276989" title="Czerwień Nilu">
Czerwień Nilu

Czerwień Nilu – organiczny związek chemiczny, barwnik lipofilowy o zdolności do fluorescencji. Zarówno maksymalna emisja, jak i wydajność kwantowa są silnie zależne od użytego rozpuszczalnika. Wyższa polarność rozpuszczalnika na ogół prowadzi do przesunięcia maksimum fluorescencji ku czerwieni i zmniejszenia wydajności kwantowej oraz czasu życia fluorescencji.
Synteza.
Czerwień nilową można wytworzyć w reakcji hydrolizy kwasowej poprzez ogrzewanie roztworu błękitu nilowego z kwasem siarkowym.
Zastosowania.
W biochemii czerwień Nilu jest wykorzystywana do wybarwiania białek, na przykład po elektroforezie SDS-PAGE.
Czerwień nilowa została również z powodzeniem zastosowana do wykrycia włókien amyloidowych peptydu Aβ1-42 hodowanych w obojętnym pH oraz ludzkiego białka prionowego (PrP90-231).
W mikrobiologii czerwień Nilu służy jako barwnik do oznaczania komórek lub poszczególnych ich składników, w szczególności lipidów. Fluorescencja zależy od hydrofobowości lipidów. Polarne, czyli bardziej hydrofilowe lipidy, takie jak fosfolipidy, które zlokalizowane są głównie w błonie komórkowej, fluoryzują na czerwono. Tłuszcze obojętne, takie jak triglicerydy lub estry cholesterolu w wewnątrzkomórkowych kropelkach tłuszczu, fluoryzują przy krótszych długościach fali.

</doc>
<doc id="5276990" url="https://pl.wikipedia.org/wiki?curid=5276990" title="Most Konfederacji">
Most Konfederacji



</doc>
<doc id="5276994" url="https://pl.wikipedia.org/wiki?curid=5276994" title="Mariola Łaguna">
Mariola Łaguna

Mariola Łaguna – polska psycholog osobowości, profesor nauk społecznych, nauczyciel akademicki na Wydziale Nauk Społecznych Katolickiego Uniwersytetu Lubelskiego Jana Pawła II.
Życiorys.
W 1989 ukończyła studia magisterskie z psychologii w Katolickim Uniwersytecie Lubelskim. 18 stycznia 1996 otrzymała stopień doktora psychologii w KUL na podstawie pracy pt. "Obraz siebie studentów kształconych metodami aktywizującymi". Habilitację uzyskała 18 listopada 2010 na tej samej uczelni na podstawie dorobku naukowego i pracy pt. "Przekonania na własny temat i aktywność celowa. Badania nad przedsiębiorczością". 5 lutego 2019 otrzymała tytuł profesora nauk społecznych w dziedzinie psychologii.
Od 2019 do 2022 kierowała Szkołą Doktorską KUL. Obecnie pracuje w Katedrze Psychologii Ogólnej Instytutu Psychologii Wydziału Nauk Społecznych KUL. Pełni funkcję zastępcy przewodniczącego Komitetu Psychologii w Polskiej Akademii Nauk. Jest także członkiem International Association of Applied Psychology, European Association of Work and Organizational Psychology, Academy of Management, International Network for Psychology of Entrepreneurship Research and Education, European Network for Positive Psychology, Polskiego Stowarzyszenia Psychologii Społecznej, Polskiego Stowarzyszenia Psychologii Organizacji i Towarzystwa Naukowego KUL.
W 2022 została powołana przez Ministra Edukacji i Nauki w skład Rady Narodowego Centrum Nauki.

</doc>
<doc id="5276996" url="https://pl.wikipedia.org/wiki?curid=5276996" title="Pont de la Confédération">
Pont de la Confédération



</doc>
<doc id="5277001" url="https://pl.wikipedia.org/wiki?curid=5277001" title="Trichopilia">
Trichopilia

Trichopilia – rodzaj roślin z rodziny storczykowatych ("Orchidaceae"). Obejmuje 46 gatunków i 1 hybrydę. Występuje w Ameryce Środkowej i Ameryce Południowej w takich krajach jak: Belize, Boliwia, Brazylia, Kolumbia, Kostaryka, Kuba, Dominikana, Ekwador, Salwador, Gujana Francuska, Gwatemala, Gujana, Haiti, Honduras, Jamajka, Meksyk, Nikaragua, Panama, Peru, Surinam, Trynidad i Tobago, Wenezuela.
Systematyka.
Rodzaj sklasyfikowany do podplemienia "Oncidiinae" w plemieniu "Cymbidieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5277004" url="https://pl.wikipedia.org/wiki?curid=5277004" title="Trichoceros">
Trichoceros

Trichoceros – rodzaj roślin z rodziny storczykowatych ("Orchidaceae"). Obejmuje 10 gatunków występujących w Ameryce Południowej w Boliwii, Kolumbii, Ekwadorze i Peru.
Systematyka.
Rodzaj sklasyfikowany do podplemienia "Oncidiinae" w plemieniu "Cymbidieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5277005" url="https://pl.wikipedia.org/wiki?curid=5277005" title="Jan Vroesen">
Jan Vroesen

Jan Vroesen (ur. 4 października 1672, zm. 1725) – holenderski prawnik, dyplomata i publicysta, syn Adriaena Vroesena, który był burmistrzem Rotterdamu.
Studiował prawo na Uniwersytecie w Utrechcie. Pracował na służbie dyplomatycznej króla Francji. Piastował funkcję członka trybunału w Brabancji. Zasiadał w radzie prowincji Brabancja (Staats-Brabant) oraz radzie miasta Haga. Zaliczał się do kręgu sympatyków Barucha Spinozy. Przypisuje mu się autorstwo obrazoburczego traktatu "De Tribus Impostoribus", wymierzonego przeciwko trzem religiom monoteistycznym: judaizmowi, chrześcijaństwu i islamowi. Nie jest wykluczone, że brał udział w opracowaniu życiorysu Spinozy pt. "La vie et l’esprit de Spinoza".

</doc>
<doc id="5277010" url="https://pl.wikipedia.org/wiki?curid=5277010" title="Ortogonalność grup ochronnych">
Ortogonalność grup ochronnych



</doc>
<doc id="5277013" url="https://pl.wikipedia.org/wiki?curid=5277013" title="Tolumnia">
Tolumnia

Tolumnia – rodzaj roślin z rodziny storczykowatych ("Orchidaceae"). Obejmuje 27 gatunków i 4 hybrydy. Występują w Ameryce Północnej, Środkowej i Południowej w takich krajach i regionach jak: Bahamy, Belize, Kajmany, Kolumbia, Kuba, Dominikana, Floryda, Gujana Francuska, Gwatemala, Gujana, Haiti, Jamajka, Meksyk, Portoryko, Trynidad i Tobago, Wenezuela, Wyspy Nawietrzne.
Systematyka.
Rodzaj sklasyfikowany do podplemienia "Oncidiinae" w plemieniu "Cymbidieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5277016" url="https://pl.wikipedia.org/wiki?curid=5277016" title="Romanowka (rejon miedwieński)">
Romanowka (rejon miedwieński)

Romanowka () – wieś (ros. деревня, trb. dieriewnia) w zachodniej Rosji, w sielsowiecie kitajewskim rejonu miedwieńskiego w obwodzie kurskim.
Geografia.
Miejscowość położona jest nad ruczajem Czeriemosznoj (lewy dopływ rzeki Połnaja w dorzeczu Sejmu), 8,5 km od centrum administracyjnego sielsowietu (2-ja Kitajewka), 8,5 km na północny wschód od centrum administracyjnego rejonu (Miedwienka), 31 km na południowy wschód od Kurska, 8,5 km od drogi magistralnej (federalnego znaczenia) M2 «Krym».
We wsi znajdują się 4 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś nie była zamieszkana.

</doc>
<doc id="5277019" url="https://pl.wikipedia.org/wiki?curid=5277019" title="Romanowka">
Romanowka

Romanowka () – nazwa kilkudziesięciu toponimów w Rosji
m.in.:

</doc>
<doc id="5277023" url="https://pl.wikipedia.org/wiki?curid=5277023" title="Karo Glazer">
Karo Glazer



</doc>
<doc id="5277024" url="https://pl.wikipedia.org/wiki?curid=5277024" title="Telipogon">
Telipogon

Telipogon – rodzaj roślin z rodziny storczykowatych ("Orchidaceae"). Obejmuje 244 gatunki. Rośliny występują w Ameryce Północnej, Środkowej i Południowej w takich krajach jak: Boliwia, Kolumbia, Kostaryka, Dominikana, Gwatemala, Ekwador, Haiti, Meksyk, Nikaragua, Panama, Peru, Wenezuela.
Systematyka.
Rodzaj sklasyfikowany do podplemienia "Oncidiinae" w plemieniu "Cymbidieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5277030" url="https://pl.wikipedia.org/wiki?curid=5277030" title="Pułk Zapasowy Kresowej Brygady Kawalerii">
Pułk Zapasowy Kresowej Brygady Kawalerii



</doc>
<doc id="5277040" url="https://pl.wikipedia.org/wiki?curid=5277040" title="Alan Franco">
Alan Franco

Alan Steven Franco Palma (ur. 21 sierpnia 1998 w Alfredo Baquerizo Moreno) – ekwadorski piłkarz występujący na pozycji środkowego pomocnika, reprezentant kraju, od 2022 roku zawodnik argentyńskiego Talleres.

</doc>
<doc id="5277045" url="https://pl.wikipedia.org/wiki?curid=5277045" title="Zakaźnictwo">
Zakaźnictwo



</doc>
<doc id="5277049" url="https://pl.wikipedia.org/wiki?curid=5277049" title="Masłowka (rejon miedwieński)">
Masłowka (rejon miedwieński)

Masłowka () – wieś (ros. деревня, trb. dieriewnia) w zachodniej Rosji, w sielsowiecie kitajewskim rejonu miedwieńskiego w obwodzie kurskim.
Geografia.
Miejscowość położona jest nad rzeką Połnaja (lewy dopływ Sejmu), 6,5 km od centrum administracyjnego sielsowietu (2-ja Kitajewka), 9,5 km na północny wschód od centrum administracyjnego rejonu (Miedwienka), 31 km na południowy wschód od Kurska, 9,5 km od drogi magistralnej (federalnego znaczenia) M2 «Krym».
We wsi znajdują się 32 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 59 osób.

</doc>
<doc id="5277050" url="https://pl.wikipedia.org/wiki?curid=5277050" title="Masłowka">
Masłowka

Masłowka, Masliwka – nazwa kilkudziesięciu toponimów w Rosji i na Ukrainie

</doc>
<doc id="5277052" url="https://pl.wikipedia.org/wiki?curid=5277052" title="Masliwka">
Masliwka



</doc>
<doc id="5277053" url="https://pl.wikipedia.org/wiki?curid=5277053" title="Jhegson Méndez">
Jhegson Méndez

Jhegson Sebastián Méndez Carabalí (ur. 26 kwietnia 1997 w Mira) – ekwadorski piłkarz występujący na pozycji defensywnego pomocnika, reprezentant kraju, obecnie zawodnik amerykańskiego Los Angeles FC.

</doc>
<doc id="5277055" url="https://pl.wikipedia.org/wiki?curid=5277055" title="Bolesław Utkin">
Bolesław Utkin

Bolesław Utkin (ur. 2 lipca 1913 w Moskwie, zm. 19 sierpnia 1993 w Łodzi lub w Warszawie) – polski artysta plastyk, członek ZPAP.
Życiorys.
Utkin urodził się w 1913 w Moskwie, od 1914 był związany z Łodzią. Od 1930 zarabiał na życie jako malarz-dekorator w Teatrze Miejskim w Łodzi. Od 1931 uczył się Zawodowej Szkole Graficznej nr 10 w Łodzi, gdzie poznał Władysława Strzemińskiego i Katarzynę Kobro, z którymi po ukończeniu nauki w szkole w 1932 utrzymywał kontakty, współpracując w przygotowaniu wystawy prac grupy „a.r.”. Ich współpraca nasiliła się w 1945, kiedy to w związku z brakiem matury Utkin został wolnym słuchaczem Państwowej Wyższej Szkołę Sztuk Plastycznych w Łodzi, w której Strzemiński wykładał. W 1950, pomimo nałożonego zakazu nauczania na Strzemińskiego, Utkin wraz ze Stanisławem Fijałkowskim, Stefanem Krygierem, Jerzmy Mackiewiczem i innymi studentami, spotykali się ze Strzemińskim poza szkołą, ucząc się od niego. W międzyczasie Utkin podjął pracę kierownika referatu dekoracyjnego w Państwowej Spółdzielni Spożywców w Łodzi, gdzie zatrudnił Strzemińskiego jako dekoratora i w tym samym roku uzyskał dyplom ukończenia PWSSP. Ponadto wraz ze Strzemińskim projektował plakaty i informacjie wizualne. W latach 1949–1951 Utkin był nauczycielem rysunków w Szkole Przemysłowej Państwowych Zakładów Graficznych i Państwowym Technikum Graficznym dla Dorosłych w Łodzi oraz w latach 1950–1954 starszym asystentem w Państwowej Wyższej Szkole Filmowej w Łodzi.
Od połowy lat 50. zajmował się projektowaniem wnętrz – projektował wnętrza przemysłowe, biurowe i sklepowe oraz publikował artykuły w czasopismach artystycznych. W 1960 dokonał rekonstrukcji stworzonej przez Władysława Strzemińskiego Sali Neoplastycznej w Muzeum Sztuki w Łodzi, zniszczonej uprzednio przez przeciwników awangardy. Ponadto zaprojektował Małą Salę Neoplastyczną w której znalazły się prace Strzemińskiego. W latach 1970–1971 odtworzył zaginione rzeźby Kobro, powstałe w latach 20. XX w.
Artysta z reguły unikał prezentowania swoich prac szerszej publiczności. Brał udział w wystawie w wystawie Klubu Młodych Artystów i Naukowców w Warszawie w 1948, w Ogólnopolskiej Wystawie Malarstwa Kopernik – Kosmos w Muzeum Okręgowym w Toruniu na przełomie lat 1972/1973, a następnie w wystawach indywidualnych w 1978 w Zachęcie, w 1980 w Galerii Bałuckiej, a także Biurze Wystaw Artystycznych w 1983 w Łodzi. W 2021 zorganizowano wystawę jego dzieł w Galerii Sztuki w Olsztynie.
Jego prace znajdują się w zbiorach Muzeum Sztuki w Łodzi.
Życie prywatne.
Żoną Bolesława Utkina była plastyczka – Zofia Święcicka (zm. 1985), z którą miał córkę Joannę Utkin (ur. 1949, profesor doktor habilitowaną nauk matematycznych) oraz syna Marka Utkina (ur. 1957, projektanta wzornictwa przemysłowego i pisarza).
Został pochowany wraz z żoną na cmentarzu Stare Powązki w Warszawie (kw. 30 wpr.).
Twórczość.
Utkin był artystą awangardowym. Swoim dziełom starał się nadawać geometryczny i matematyczny porządek. W latach 30. i 40. XX w. malował głównie pejzaże.
W późniejszym okresie tworzył kompozycje geometryczne, w tym cykle:

</doc>
<doc id="5277057" url="https://pl.wikipedia.org/wiki?curid=5277057" title="Czerwone Brygady Partia Partyzancka">
Czerwone Brygady Partia Partyzancka



</doc>
<doc id="5277058" url="https://pl.wikipedia.org/wiki?curid=5277058" title="Czerwone Brygady Walcząca Partia Komunistyczna">
Czerwone Brygady Walcząca Partia Komunistyczna



</doc>
<doc id="5277060" url="https://pl.wikipedia.org/wiki?curid=5277060" title="Czerwone Brygady Kolumna Walter Alasia">
Czerwone Brygady Kolumna Walter Alasia



</doc>
<doc id="5277061" url="https://pl.wikipedia.org/wiki?curid=5277061" title="Czerwone Brygady Unia Bojowników Komunistycznych">
Czerwone Brygady Unia Bojowników Komunistycznych



</doc>
<doc id="5277065" url="https://pl.wikipedia.org/wiki?curid=5277065" title="Tu-300">
Tu-300

Tu-300 – radziecki i rosyjski, rozpoznawczy i uderzeniowy, bezzałogowy aparat latający (UAV) opracowany przez biuro konstrukcyjne Tupolewa.
Historia.
Aparat powstał na bazie wcześniejszych konstrukcji Tu-143 Rejs i Tu-141. Przyjęto ogólny układ aerodynamiczny znany z konstrukcji bazowych, w których silnik odrzutowy, wraz ze wlotem powietrza znajduje się nad kadłubem. Prace rozpoczęto jeszcze w czasach Związku Radzieckiego w 1982 roku a ukończono w 1990 roku. Docelowo planowano budowę dwóch wersji samolotu. Pierwsza z nich, rozpoznawcza Filin-1/2 (ros. Филин-1/2), miała być wyposażona w zestaw czujników optycznych lub elektronicznych. Druga z wersji, uderzeniowa, Korszun-U (ros. Коршун-У), miała być wyposażona w zasobnik bombowy KMGU-1. Oficjalnie prace nad Tu-300 zakończono dopiero w 2010 roku.

</doc>
<doc id="5277069" url="https://pl.wikipedia.org/wiki?curid=5277069" title="RzTŻ Rzeszów">
RzTŻ Rzeszów



</doc>
<doc id="5277074" url="https://pl.wikipedia.org/wiki?curid=5277074" title="Gubanowka (obwód kurski)">
Gubanowka (obwód kurski)

Gubanowka () – wieś (ros. деревня, trb. dieriewnia) w zachodniej Rosji, w sielsowiecie kitajewskim rejonu miedwieńskiego w obwodzie kurskim.
Geografia.
Miejscowość położona jest nad rzeką Połnaja (lewy dopływ Sejmu), 4 km od centrum administracyjnego sielsowietu (2-ja Kitajewka), 11 km na północny wschód od centrum administracyjnego rejonu (Miedwienka), 29 km na południowy wschód od Kurska, 10,5 km od drogi magistralnej (federalnego znaczenia) M2 «Krym».
We wsi znajduje się 59 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 128 osób.

</doc>
<doc id="5277076" url="https://pl.wikipedia.org/wiki?curid=5277076" title="Gubanowka">
Gubanowka

Gubanowka () – nazwa toponimów w Rosji

</doc>
<doc id="5277077" url="https://pl.wikipedia.org/wiki?curid=5277077" title="Kristis Andreu">
Kristis Andreu

Kristis Andreu (, ur. 12 sierpnia 1994 w Limassolu) – cypryjski piłkarz grający na pozycji napastnika w cypryjskim klubie Aris Limassol. Były młodzieżowy reprezentant Cypru.

</doc>
<doc id="5277079" url="https://pl.wikipedia.org/wiki?curid=5277079" title="Andro Švrljuga">
Andro Švrljuga

Andro Švrljuga (ur. 24 października 1985 w Rijece) – chorwacki piłkarz grający na pozycji prawego obrońcy w chorwackim klubie Orijent 1919.

</doc>
<doc id="5277085" url="https://pl.wikipedia.org/wiki?curid=5277085" title="Łzawniczka korzeniasta">
Łzawniczka korzeniasta

Łzawniczka korzeniasta ("Ditiola radicata" (Alb. &amp; Schwein.) Fr.) – gatunek grzybów z rodziny łzawnikowatych ("Dacrymycetaceae").
Systematyka i nazewnictwo.
Pozycja w klasyfikacji według Index Fungorum: "Ditiola, Dacrymycetaceae, Dacrymycetales, Incertae sedis, Dacrymycetes, Agaricomycotina, Basidiomycota, Fungi".
Po raz pierwszy opisali go w 1805 r. Johannes Baptista von Albertini i Lewis David von Schweinitz nadając mu nazwę "Helotium radicatum". Obecną, uznaną przez Index Fungorum nazwę nadał mu Elias Fries w 1822 r.
Ma 11 synonimów. Niektóre z nich:
W 1983 r. Barbara Gumińska i Władysław Wojewoda nadali mu polską nazwę misecznica korzeniasta, w 2003 r. W. Wojewoda zmienił ją na łzawniczka korzeniasta.
Morfologia.
Kapelusz o średnicy 1–3 (4) cm i podwiniętym brzegu. Powierzchnia żółta lub cytrynowożółta, początkowo brodawkowata, później guzowata, śliska. Młode owocniki z białą osłoną. Trzon cylindryczny lub stożkowaty, szerszy u góry, często nieregularny i rozgałęziony, biały. U podstawy dobrze rozwinięta grzybnia. Miąższ o galaretowatej konsystencji, żółtawy, w trzonie jaśniejszy, w smaku łagodny.
Wysyp zarodników bladożółty. Zarodniki 3,8–6,2 × 7,8–12,2 µm, eliptyczne, jednokomórkowe lub dwukomórkowe, przeważnie zakrzywione lub nierównoboczne. W strzępkach obecne sprzążki.
Występowanie.
Łzawniczka kustrzebkowata występuje w Ameryce Północnej i Południowej, Europie, Azji, Oceanii i Australii. Najwięcej stanowisk podano w Europie, zwłaszcza na Półwyspie Skandynawskim. W Polsce W. Wojewoda w 2003 r. przytoczył 5 stanowisk. Bardziej aktualne stanowiska podaje internetowy atlas grzybów. Znajduje się na "Czerwonej liście roślin i grzybów Polski". Ma status E– gatunek wymierający, którego przeżycie jest mało prawdopodobne, jeśli nadal będą działać czynniki zagrożenia.
Grzyb nadrzewny, saprotrof. Występuje w lasach iglastych na martwym drewnie. W Polsce notowany od maja do lipca na świerku pospolitym i korzeniach sosny, w Niemczech także na drewnie liściastym (topola osika).

</doc>
<doc id="5277086" url="https://pl.wikipedia.org/wiki?curid=5277086" title="Ditiola radicata">
Ditiola radicata



</doc>
<doc id="5277090" url="https://pl.wikipedia.org/wiki?curid=5277090" title="Władysław Staszkowski">
Władysław Staszkowski

Władysław Bogorya Staszkowski (ur. w 1865 w Kaliszu, zm. 20 czerwca 1936 w Warszawie) – polski aktor teatralny i filmowy, reżyser teatralny.
Życiorys.
Po ukończeniu kaliskiego gimnazjum studiował w Szkole Sztuk Pięknych w Warszawie. Aktorstwa uczył się po kierunkiem Anastazego Trapszo. Jeszcze podczas studiów występował jako chórzysta oraz statysta w Warszawskich Teatrach Rządowych. W kolejnych latach występował w Poznaniu (1888), Warszawie (Belle Vue 1889-1891, Wodewil 1894, Cyrk 1896), Łodzi (1890-1897) oraz Piotrkowie Trybunalskim (1894-1896). W latach 1898-1900 był członkiem zespołu Adolfiny Zimajer, z którym grał m.in. w Odessie, Charkowie i Lublinie. W okresie 1910-1906 był aktorem warszawskiego Teatru Ludowego, a następnie z grupą byłych członków tego zespołu występował m.in. w Wilnie (1906). Od 1908 roku grał w Teatrze Małym w Warszawie, a od 1910 został zaangażowany do Warszawskich Teatrów Rządowych oraz Teatru Rozmaitości, gdzie grał, a następnie także reżyserował aż do 1924 roku. Równolegle wykładał retorykę na Wydziale Prawa Uniwersytetu Warszawskiego (1916-1918). Występował także w teatrach wojskowych (1920) oraz w warszawskim zespole Reduty (1921-1923). Po 1924 roku pracował w Teatrach: Narodowym oraz Nowym. Z początkiem września 1930 roku przeszedł na emeryturę, choć później grywał jeszcze sporadycznie (ostatnia rola w maju 1931 roku).
Był członkiem zasłużonym ZASP. Ok. 1890 roku ożenił się z aktorką Zofią Żabską (rozwód ok. 1910 roku).

</doc>
<doc id="5277091" url="https://pl.wikipedia.org/wiki?curid=5277091" title="Płoszczyca">
Płoszczyca

Płoszczyca – zarastająca polana na wschodnim grzbiecie Śnieżnicy w Beskidzie Wyspowym. Znajduje się w jego górnej części, na południowym stoku, na wysokości 750–778 m n.p.m. Prowadzi przez nią zielony szlak turystyczny z Dobrej na szczyt Śnieżnicy. Polana znajduje się w obrębie wsi Gruszowiec w województwie małopolskim, w powiecie limanowskim, w gminie Dobra.
Polany są wytworem ludzi. Powstawały przez cyrhlenie lub wyrąb lasu i dawniej odgrywały ważną rolę w życiu mieszkańców. Wypasali na nich bydło, niektóre były koszone, a siano zwożone do wsi. Niegdyś na Śnieżnicy było wiele polan. Widokami z nich zachwycał się Jan Rostworowski. Po drugiej wojnie światowej coraz bardziej traciły na znaczeniu. Użytkowanie wyżej położonych polan stało się nieopłacalne ekonomicznie. Niektóre celowo zalesiono, inne pozostawione swojemu losowi samorzutnie zarastają lasem. Te miejsca, na których były polany obecnie porasta las świerkowy. Tu, gdzie jest las bukowy, nigdy nie było polan.
Istnieje jeszcze wyżej położona polana Płoszczycowie. Prowadzi przez nią niebieski szlak z przełęczy Przełęczy Gruszowiec na szczyt Śnieżnicy.

</doc>
<doc id="5277096" url="https://pl.wikipedia.org/wiki?curid=5277096" title="Janusz Morkowski">
Janusz Morkowski

Janusz Andrzej Morkowski (ur. 24 lipca 1932 w Buku, zm. 18 kwietnia 2022 w Poznaniu) – profesor Instytutu Fizyki Molekularnej Polskiej Akademii Nauk w Poznaniu, autor prac z zakresu fizyki ciała stałego i teorii magnetyzmu.
Kariera naukowa.
Ukończył studia z dziedziny fizyki na Wydziale Matematyki, Fizyki i Chemii Uniwersytetu im. Adama Mickiewicza w Poznaniu w 1955 r.
Stopień doktora nauk matematyczno-fizycznych nadała mu Rada Naukowa Instytutu Fizyki PAN w roku 1960 na podstawie przedłożonej rozprawy doktorskiej "Relaksacja spinowo-spinowa w ferromagnetykach".
Stopień naukowy docenta otrzymał w 1964 r. również w Instytucie Fizyki PAN na podstawie ogólnego dorobku naukowego oraz rozprawy habilitacyjnej "Wpływ oddziaływań spinowych na szerokość linii rezonansu ferromagnetycznego".
Rada Państwa nadała mu w roku 1971 tytuł profesora nadzwyczajnego nauk fizycznych a w roku 1979 tytuł naukowy profesora zwyczajnego nauk fizycznych.
W latach 1956–2010 był pracownikiem Instytutu Fizyki Molekularnej Polskiej Akademii Nauk, Kierownikiem Zakładu Ferromagnetyków i Dyrektorem IFM PAN (1985–1991), wieloletnim członkiem, zastępcą przewodniczącego (1984–1986) oraz przewodniczącym (1999–2002) Rady Naukowej IFM PAN. W latach 1981–1986 i 1988–1993 był członkiem Sekcji Magnetycznej Międzynarodowej Unii Fizyki Czystej i Stosowanej. Organizator i przewodniczący wielu międzynarodowych konferencji, szkół i warsztatów, m.in. International Conference on Magnetism (1993), Physics of Magnetism (1975–1990). Był wybitnym badaczem z zakresu fizyki ciała stałego i magnetyzmu – pionierem badań teoretycznych w Polsce dotyczących metali ferromagnetycznych.
Życie prywatne.
Urodził się 24 lipca 1932 r. w Buku jako syn Józefa i Kazimiery zd. Aleksy. Od 1952 r. żonaty z Barbarą Morkowską zd. Adamanis (córką Franciszka Adamanisa) – dr astronomii (zm. 21 kwietnia 1982), z którą miał troje dzieci (Jerzy, Stanisław, Barbara). Zmarł 18 kwietnia 2022 r. Kochał Tatry i wędkarstwo.
Odznaczenia.
Za swoje osiągnięcia i wieloletnią pracę został odznaczony Medalem XXX-lecia i Medalem XXXX-lecia PRL, Krzyżem Kawalerskim Orderu Odrodzenia Polski oraz Złotym Krzyżem Zasługi.

</doc>
<doc id="5277097" url="https://pl.wikipedia.org/wiki?curid=5277097" title="Kieliszkówka alpejska">
Kieliszkówka alpejska

Kieliszkówka alpejska ("Guepiniopsis alpina" (Tracy &amp; Earle) Brasf.) – gatunek grzybów z rodziny łzawnikowatych ("Dacrymycetaceae").
Systematyka i nazewnictwo.
Pozycja w klasyfikacji według Index Fungorum: "Guepiniopsis, Dacrymycetaceae, Dacrymycetales, Incertae sedis, Dacrymycetes, Agaricomycotina, Basidiomycota, Fungi".
Po raz pierwszy opisali go w 1901 r. Samuel Mills Tracy i M.P. Early nadając mu nazwę "Guepinia alpina". Obecną, uznaną przez Index Fungorum nazwę nadał mu Travis W. Brasfield w 1938 r. Synonimy:
Polską nazwę nadał Władysław Wojewoda w 1999 r.
Morfologia.
Wyglądem przypominają miseczkowate owocniki workowców. Mają mniej lub bardziej kieliszkowaty kształt, średnicę 4–20 mm i galaretowatą konsystencję. Górna powierzchnia o barwie od jasnożółtawej pomarańczowej, pomarańczowożółtej lub pomarańczowej, naga, płaska lub z kilkoma zmarszczkami. Brzeg gładki, ale czasami wydaje się drobno ząbkowany. Dolna powierzchnia tej samej barwy co górna, lub nieco ciemniejsza, chropowata, naga, nieprążkowana. Brak wyraźnego trzonu, ale gdy występuje, ma kształt odwróconego stożka a jego powierzchnia jest taka sama jak dolna powierzchnia kapelusza.
Zarodniki 11–17 × 4–5 µm, cylindryczne do kiełbaskowatych, gładkie, szkliste w KOH. Przegrody powstają późno, ale ostatecznie wykształcają się 2–3 przegrody. Często powstają także konidia. Mają wymiary 4–6 × 2–3 µm, są gładkie, szkliste w KOH, o kształcie od elipsoidalnego do łzowatego lub bardzo nieregularne. Podstawkiw kształcie litery Y, 40–50 × 2–3 µm, gładkie i żółte w KOH. Probazydia podobne do podstawek, ale mniejsze lub z krótszymi „szczypcami” lub nierozgałęzione i wrzecionowate do cylindrycznych. Strzępki w kontekście o szerokości 2–3 µm, gładkie, szkliste, w masie złote, z dużymi, pętlowymi sprzążkami. Włoski w skórce 25–50 × 5–22 µm, ułożone palisadowo, wrzecionowate do kiełbaskowatych lub prawie gruszkowate, z bardzo grubymi, galaretowatymi ścianami, w KOH szkliste, gładkie lub nieco ziarniste.
Występowanie.
Kieliszkówka alpejska występuje w Ameryce Północnej, Południowej i w Europie. W Polsce do 2003 r. podano tylko jedno stanowisko (Anna Bujakiewicz, Babiogórski Park Narodowy, 1993).
Grzyb nadrzewny, saprotrof. Występuje w lasach iglastych na drewnie drzew iglastych. Owocniki pojawiają się od wiosny do późnego lata, zazwyczaj gromadnie, czasami bardzo licznie na drewnie pozbawionym kory.

</doc>
<doc id="5277099" url="https://pl.wikipedia.org/wiki?curid=5277099" title="Nikita Andrijanow">
Nikita Andrijanow

Nikita Andrijanow (ros. Никита Андриянов, ur. 7 lutego 1990) – rosyjski lekkoatleta specjalizujący się w biegach płotkarskich.
Kariera sportowa.
Na arenie międzynarodowej odniósł następujące sukcesy:
Brązowy medalista mistrzostw Rosji w biegu na 400 m ppł (2018).

</doc>
<doc id="5277104" url="https://pl.wikipedia.org/wiki?curid=5277104" title="Siergiej Koroliew (hokeista)">
Siergiej Koroliew (hokeista)



</doc>
<doc id="5277107" url="https://pl.wikipedia.org/wiki?curid=5277107" title="Joshua Abuaku">
Joshua Abuaku

Joshua Abuaku (ur. 7 lipca 1996 w Oberhausen) – niemiecki lekkoatleta specjalizujący się w biegach płotkarskich, olimpijczyk.
Uczestnik letnich igrzysk olimpijskich w Tokio (2021) – w konkurencji 400 m ppł zajął 5. miejsce w biegu eliminacyjnym (uzyskany czas: 49,50), a następnie w półfinale zajął 8. miejsce (uzyskany czas: 49,93) i nie zdobył awansu do finału.
W lekkoatletycznych mistrzostwach Niemiec zdobył 3 brązowe medale w biegu na 400 m ppł (2018, 2019, 2020).

</doc>
<doc id="5277109" url="https://pl.wikipedia.org/wiki?curid=5277109" title="Wojciech Wiadrowski">
Wojciech Wiadrowski

Wojciech Wiadrowski herbu Radwan – pisarz grodzki pomorski w latach 1631-1642.
Poseł na sejm 1638 roku, sejm 1642 roku, sejm 1643 roku.

</doc>
<doc id="5277110" url="https://pl.wikipedia.org/wiki?curid=5277110" title="Kacper Gordon">
Kacper Gordon

Kacper Gordon (ur. 6 maja 2002) – polski koszykarz, występujący na pozycji rozgrywającego, obecnie zawodnik Twardych Pierników Toruń.
1 lipca 2022 został wypożyczony do Twardych Pierników Toruń.

</doc>
<doc id="5277114" url="https://pl.wikipedia.org/wiki?curid=5277114" title="Cape Waite">
Cape Waite

Cape Waite – przylądek na King Peninsula na Ziemi Ellswortha w Antarktydzie Zachodniej.
Nazwa.
Nazwa upamiętnia Amory’ego H. Waite’a (1902–1985), uczestnika antarktycznej wyprawy Richarda Byrda (1888–1957) w latach 1933–1935, specjalisty ds. komunikacji w ekspedycji „Atka” w 1955 roku i uczestnika wyprawy US Navy na Morze Bellingshausena w latach 1959–1960. 
Geografia.
Przylądek na północno-zachodnim krańcu półwyspu King Peninsula na Ziemi Ellswortha w Antarktydzie Zachodniej. Półwysep wyznacza południowo-zachodnią stronę wejścia do cieśniny Peacock Sound, oddzielającej Wyspę Thurstona od Wybrzeża Eightsa, łączącej Morze Bellingshausena z Morzem Amundsena. Wyznacza granicę Lodowca Szelfowego Abbota.
Historia.
Przylądek został zmapowany na podstawie zdjęć wykonanych z powietrza w ramach Operacji Highjump (1946–1947) w grudniu 1946 roku. 

</doc>
<doc id="5277116" url="https://pl.wikipedia.org/wiki?curid=5277116" title="Meinhard Olsen">
Meinhard Olsen

Meinhard Egilsson Olsen (ur. 10 kwietnia 1997) – farerski piłkarz, występujący na pozycji obrońcy w norweskim klubie Mjøndalen IF oraz w reprezentacji Wysp Owczych.
Kariera klubowa.
Meinhard Olsen swoją karierę rozpoczął w NSÍ Runavík. W 2015 przeniósł się do duńskiego Vendsyssel FF, gdzie rozegrał 9 meczy i strzelił jedną bramkę. Następnie wrócił do ojczyzny, gdzie grał w B36 Tórshavn. W 2018 zdobył puchar Wysp Owczych. Od 2022 jest zawodnikiem norweskiego Mjøndalen IF, grający w 1. divisjon.
Kariera reprezentacyjna.
Olsen występował w drużynach młodzieżowych. Grał w reprezentacji na szczeblach młodzieżowych: U-17, U-19 oraz U-21. W reprezentacji Wysp Owczych zadebiutował 7 czerwca 2019 w meczu kwalifikacji do Euro 2020 przeciwko Hiszpanii. Pierwszego gola dla reprezentacji zdobył 25 marca 2021, w meczu eliminacji do mistrzostw świata 2022 przeciwko Mołdawii.

</doc>
<doc id="5277117" url="https://pl.wikipedia.org/wiki?curid=5277117" title="Siergiej Koroliow">
Siergiej Koroliow



</doc>
<doc id="5277124" url="https://pl.wikipedia.org/wiki?curid=5277124" title="Krzysztof Wichrowski">
Krzysztof Wichrowski

Krzysztof Wichrowski herbu Pomian – chorąży halicki w 1649 roku, miecznik halicki w latach 1631-1638, rotmistrz.
Poseł na sejm 1638 roku, sejm 1640 roku.

</doc>
<doc id="5277128" url="https://pl.wikipedia.org/wiki?curid=5277128" title="Rajd Costa Smeralda 1988">
Rajd Costa Smeralda 1988

Rajd Costa Smeralda 1988 (11. Rally Costa Smeralda) – 11 edycja rajdu samochodowego Rajd Costa Smeralda rozgrywanego we Włoszech. Rozgrywany był od 20 do 22 kwietnia 1988 roku. Była to dziewiąta runda Rajdowych Mistrzostw Europy w roku 1988 (rajd miał najwyższy współczynnik - 20) oraz piąta runda Rajdowych Mistrzostw Włoch.

</doc>
<doc id="5277129" url="https://pl.wikipedia.org/wiki?curid=5277129" title="Jeremy Sarmiento">
Jeremy Sarmiento

Jeremy Leonel Sarmiento Morante (ur. 16 czerwca 2002 w Madrycie) – ekwadorski piłkarz z obywatelstwem brytyjskim i hiszpańskim występujący na pozycji ofensywnego pomocnika lub skrzydłowego, reprezentant kraju, obecnie zawodnik angielskiego Brighton &amp; Hove Albion.
Urodził się w Madrycie, gdzie poznali się jego pochodzący z Ekwadoru rodzice. W wieku siedmiu lat wraz z rodziną przeprowadził się do Anglii.

</doc>
<doc id="5277142" url="https://pl.wikipedia.org/wiki?curid=5277142" title="Adasi">
Adasi

Adasi ("Adāsi", w transliteracji z pisma klinowego zapisywane m"a-da-si", znaczenie imienia nieznane) – wczesny, słabo znany król Asyrii (koniec XVIII w. p.n.e.), wymieniany w "Asyryjskiej liście królów" i "Synchronistycznej liście królów". Był jednym z siedmiu samozwańczych królów, którzy walczyli ze sobą o pełnię władzy w Asyrii w okresie zamętu i wojen domowych, jaki nastąpił po upadku amoryckiej dynastii Szamszi-Adada I. Sytuacja polityczna w państwie ustabilizowała się dopiero wraz z objęciem tronu przez króla Bel-bani, syna Adasiego. Panujący tysiąc lat później władcy z dynastii Sargonidów uważali Adasiego za legendarnego protoplastę swego rodu i wymieniali go - jako ojca Bel-baniego - w swych inskrypcjach.
"Asyryjska lista królów" podaje, że po rządach Szamszi-Adada I (1814-1782 p.n.e.) i jego syna Iszme-Dagana I (1781-1741? p.n.e.) wybuchła w Asyrii wojna domowa, w której walczyło ze sobą o władzę siedmiu samozwańczych królów, nazywanych „synami nikogo”. Adasi miał być jednym z nich:
Zgodnie z tym samym źródłem na tron asyryjski wstąpił następnie Bel-bani, syn Adasiego, który panować miał przez 10 lat. Po nim rządzili kolejno dalsi potomkowie Adasiego, m.in. dwaj jego wnukowie: Libaja i Bazaja.
Adasi wzmiankowany jest również w "Synchronistycznej liście królów", dziele wymieniającym w dwóch paralelnych kolumnach imiona królów asyryjskich i babilońskich. Imię współczesnego mu króla babilońskiego nie zachowało się, ale wiadomo, iż musiał być nim któryś z królów z I dynastii z Kraju Nadmorskiego (Damqi-iliszu?), gdyż dalej to samo źródło podaje, iż babilońskim królem współczesnym Bel-baniemu, synowi Adasiego, był Iszkibal z I dynastii z Kraju Nadmorskiego.
Nie są znane żadne inskrypcje Adasiego, ale do króla tego jako do swojego odległego przodka odwoływali się wielokrotnie władcy z dynastii Sargonidów. Asarhaddon ( 681–669 p.n.e.) w swych inskrypcjach nazywa siebie „potomkiem ("li-ip-li-pi") Bel-baniego, syna Adasiego, króla Asyrii”, „potomkiem wiecznej (dynastii) Bel-baniego, syna Adasiego, króla Asyrii”, czy też „nasieniem władzy królewskiej (NUMUN LUGAL-"u-ti") z wiecznej dynastii Bel-baniego, syna Adasiego, który ustanowił władzę królewską w Asyrii”. Aszurbanipal (669-627? p.n.e.), syn Asarhaddona, mówiąc o Sargonie II (722–705 p.n.e.), swym pradziadzie, nazywa go „ojcem ojca mojego naturalnego ojca, potomkiem Bel-baniego, syna Adasiego (ŠÀ.BAL.BAL mEN-"ba-ni" DUMU m"a-da-si")”. Z kolei Szamasz-szuma-ukin, król Babilonii i brat Aszurbanipala, w swej inskrypcji dotyczącej prac renowacyjnych przy świątyni E-zida w Borsippie nazywa siebie „nasieniem władzy królewskiej ("zēr šarrûti") z wiecznej dynastii Bel-baniego, syna Adasiego, latorośli miasta Aszur”.

</doc>
<doc id="5277143" url="https://pl.wikipedia.org/wiki?curid=5277143" title="Puchar Szkocji w piłce siatkowej mężczyzn (2021/2022)">
Puchar Szkocji w piłce siatkowej mężczyzn (2021/2022)

Puchar Szkocji w piłce siatkowej mężczyzn 2021/2022 (ang. Scottish Men's Volleyball Cup 2021/2022) – 58. sezon rozgrywek o siatkarski Puchar Szkocji zorganizowany przez stowarzyszenie Scottish Volleyball. Zainaugurowany został 6 listopada 2021 roku. Do rozgrywek zgłosiło się 19 drużyn.
Rozgrywki zostały przywrócone po jednym sezonie przerwy spowodowanej pandemią COVID-19. Składały się z 1. rundy, 1/8 finału, ćwierćfinałów, półfinałów i finału.
Finał odbył się 9 kwietnia 2022 roku w Pleasance Sports Complex &amp; Gym w Edynburgu. Po raz piąty Puchar Szkocji zdobył klub , który w finale pokonał .
System rozgrywek.
Rozgrywki o Puchar Szkocji w sezonie 2021/2022 składały się z 1. rundy, 1/8 finału, ćwierćfinałów, półfinałów i finału.
1. runda
Przed 1. rundą odbywało się losowanie. Drużyny podzielone zostały na trzy koszyki. Do pierwszego koszyka trafili uczestnicy Premier League, do drugiego koszyka drużyny z Division One, natomiast do trzeciego koszyka zespoły grające wyłącznie w Pucharze Szkocji.
W drodze losowania na podstawie przedstawionego w poniższej tabeli schematu powstało pięć grup. Ze względu na nieparzystą liczbę uczestników grupa A składała się z trzech drużyn, pozostałe natomiast z czterech.
W grupie A drużyny rozgrywały między sobą po jednym meczu. W pozostałych grupach natomiast na podstawie losowania zespoły tworzyły pary półfinałowe. Zwycięzcy półfinałów rozgrywali finał, natomiast przegrani – mecz o 3. miejsce.
Z każdej grupy trzy najlepsze zespoły uzyskały awans do 1/8 finału. Te, które zajęły 4. miejsce w poszczególnych grupach, zostały relegowane do rozgrywek o Tarczę Szkocji.
1/8 finału
Przed 1/8 finału po raz kolejny odbywało się losowanie, na podstawie którego wyłonione zostały pary 1/8 finału. Drużyny ponownie podzielone zostały na trzy koszyki. W pierwszym koszyku znaleźli się zwycięzcy poszczególnych grup, w drugim koszyku – drużyny z drugich miejsc w grupach, natomiast w trzecim koszyku – te z trzecich miejsc. Jeden zespół z pierwszego koszyka uzyskał wolny los i bezpośrednio awansował do ćwierćfinału.
Pary meczowe tworzone były według schematu przedstawionego w poniższej tabeli.
W ramach pary drużyny rozgrywały jeden mecz decydujący o awansie. Przegrani w parach zostali relegowani do rozgrywek o Tarczę Szkocji.
Ćwierćfinały
Pary ćwierćfinałowe powstały według poniższego schematu:
W ramach pary drużyny rozgrywały jedno spotkanie decydujące o awansie.
Półfinały
Przed półfinałami odbywało się losowanie wyłaniające pary meczowe. W ramach pary drużyny rozgrywały jedno spotkanie na neutralnym terenie decydujące o awansie.
Finał
W finale zwycięzcy par półfinałowych rozgrywali jedno spotkanie na neutralnym terenie decydujące o zdobyciu Pucharu Szkocji.
Rozgrywki.
1. runda.
Grupa A.
Tabela
Wyniki spotkań
Grupa B.
Półfinały
Mecz o 3. miejsce
Finał
Grupa C.
Półfinały
Mecz o 3. miejsce
Finał
Grupa D.
Półfinały
Mecz o 3. miejsce
Finał
Grupa E.
Półfinały
Mecz o 3. miejsce
Finał

</doc>
<doc id="5277150" url="https://pl.wikipedia.org/wiki?curid=5277150" title="SUV (samochód)">
SUV (samochód)



</doc>
<doc id="5277153" url="https://pl.wikipedia.org/wiki?curid=5277153" title="Rally Albena – Zlatni Piassatzi – Sliven 1988">
Rally Albena – Zlatni Piassatzi – Sliven 1988

Rajd Bułgarii 1988 (19. Rally Albena - Zlatni Piassatzi - Sliven) – 19 edycja rajdu samochodowego Rajd Bułgarii rozgrywanego w Bułgarii. Rozgrywany był od 14 do 15 maja 1988 roku. Była to trzynasta runda Rajdowych Mistrzostw Europy w roku 1988 (rajd miał najwyższy współczynnik - 20) oraz druga runda Rajdowego Pucharu Pokoju i Przyjaźni w roku 1988.

</doc>
<doc id="5277154" url="https://pl.wikipedia.org/wiki?curid=5277154" title="Rajd Bułgarii 1988">
Rajd Bułgarii 1988



</doc>
<doc id="5277155" url="https://pl.wikipedia.org/wiki?curid=5277155" title="Rally Albena – Zlatni Piassatzi 1988">
Rally Albena – Zlatni Piassatzi 1988



</doc>
<doc id="5277156" url="https://pl.wikipedia.org/wiki?curid=5277156" title="Rajd des Garrigues - Languedoc-Roussillon">
Rajd des Garrigues - Languedoc-Roussillon



</doc>
<doc id="5277157" url="https://pl.wikipedia.org/wiki?curid=5277157" title="Szermierka na Letnich Igrzyskach Olimpijskich 1936 – floret indywidualnie kobiet">
Szermierka na Letnich Igrzyskach Olimpijskich 1936 – floret indywidualnie kobiet

Rywalizacja indywidualna we florecie kobiet na Letnich Igrzyskach Olimpijskich 1936 została rozegrana w dniach 4–5 sierpnia. Wystartowało 41 zawodniczek z 17 krajów.
Wyniki.
W pierwszej rundzie rywalizowano w sześciu grupach. Z każdej z grupy cztery najlepsze zawodniczki awansowały do drugiej rundy. W rundzie drugiej rywalizowano w czterech grupach. Z każdej grupy trzy najlepsze zawodniczki awansowały do półfinału. W półfinale cztery najlepsze zawodniczki z dwóch grup awansowały do finału.
W grupach rywalizowano systemem każdy z każdym nie rozgrywając pojedynków w przypadku, gdy nie miały one wpływu na awans zawodniczek do dalszej rundy. Każdy z pojedynków rozgrywano do pięciu trafień.

</doc>
<doc id="5277158" url="https://pl.wikipedia.org/wiki?curid=5277158" title="Anna Marchlewska-Koj">
Anna Marchlewska-Koj

Anna Marchlewska-Koj (ur. 12 stycznia 1938 w Krakowie, zm. 6 kwietnia 2022) – polska biolog, specjalistka z zakresu genetyki i endokrynologii, wykładowczyni Uniwersytetu Jagiellońskiego.
Życiorys.
Ukończyła studia biologiczne na Uniwersytecie Jagiellońskim w 1960, doktoryzowała się w 1967, habilitowała się w zakresie nauk przyrodniczych w 1976. Tytuł profesora nadzwyczajnego otrzymała w 1987, profesora zwyczajnego- w 2001. W latach 1987–1991 pełniła funkcje zastępcy dyrektora Instytutu Zoologii UJ, a w latach 1991–2006 kierownika Zakładu Rozrodu Ssaków i przewodniczącej zespołu ds. Programu Sokrates Stałej Rektorskiej Komisji ds. Międzynarodowych Programów Edukacyjnych.
Działalność naukowa.
Specjalizowała się w genetyce i endokrynologii. Zainicjowała w Polsce działania zmierzające do ochrony zwierząt laboratoryjnych. Przewodniczyła I Lokalnej Komisji Etycznej ds. Doświadczeń na Zwierzętach w Krakowie i była wiceprzewodniczącą Stałej Rektorskiej Komisji ds. Doświadczeń na Zwierzętach. Była pionierką badań nad feromonami i ich rolą w hormonalnej regulacji rozrodu gryzoni. Zajmowała się również popularyzacją nauki w Krakowskim Młodzieżowym Towarzystwie Przyjaciół Nauk i Sztuk, które działa w Centrum Młodzieży im. dr Henryka Jordana w Krakowie pod patronatem Uniwersytetu Jagiellońskiego. Publikowała prace naukowe na temat regulacji aktywności rozrodu gryzoni.
Życie prywatne.
Żona Aleksandra Koja, wnuczka Leona Marchlewskiego, córka Teodora Marchlewskiego.
Pochowana na Cmentarzu Rakowickim.

</doc>
<doc id="5277159" url="https://pl.wikipedia.org/wiki?curid=5277159" title="Rajd Złote Piaski 1988">
Rajd Złote Piaski 1988



</doc>
<doc id="5277162" url="https://pl.wikipedia.org/wiki?curid=5277162" title="Lada VAZ 2105 VFTS">
Lada VAZ 2105 VFTS



</doc>
<doc id="5277163" url="https://pl.wikipedia.org/wiki?curid=5277163" title="Bombardowanie Borodzianki">
Bombardowanie Borodzianki

Bombardowanie Borodzianki – intensywne bombardowanie miasta Borodzianka przez rosyjskie siły zbrojne podczas rosyjskiej inwazji na Ukrainę w 2022 roku Zniszczenia budynków mieszkalnych są tam znacznie większe niż w innych miejscowościach obwodu kijowskiego.
Wołodymyr Zełenski poinformował o dewastacji miasta 7 kwietnia 2022 roku, tydzień po odkryciu rzezi w Buczy. Na dzień 17 kwietnia według Państwowej Służby Ukrainy ds. Sytuacji Nadzwyczajnych znaleziono 41 ciał.
Rosyjskie ataki.
Przed rosyjską inwazją na Ukrainę w 2022 roku Borodzianka, ciche „miasto jednej ulicy” położone 30 km na północny zachód od Kijowa, liczyło około 13 000 mieszkańców.
Gdy siły rosyjskie walczyły o Kijów, Borodzianka, która znajduje się na strategicznie ważnej drodze, była celem licznych rosyjskich nalotów. Minister spraw wewnętrznych Ukrainy Denys Monastyrski stwierdził, iż nie było w mieście żadnych koszar ani sprzętu wojskowego.
Według prokurator generalnej Ukrainy Iryny Wenediktowej rosyjscy żołnierze używali do niszczenia budynków amunicji kasetowej oraz rakiet systemów artylerii rakietowej Tornado i Uragan, które wystrzeliwali „w nocy, kiedy maksymalna liczba ludzi będzie w domu”. Większość budynków w miasteczku została zniszczona, w tym prawie cała główna ulica. Rosyjskie bomby trafiały w centra budynków i spowodowały ich zawalenie się, podczas gdy otwory okienne pozostawały. Minister obrony Ukrainy Ołeksij Reznikow powiedział, że wielu mieszkańców leżało umierających nawet przez tydzień, wielu innych pochowano żywcem w wyniku nalotów. Do tych, którzy poszli im z pomocą, strzelali rosyjscy żołnierze.
Wenediktowa oskarżyła także rosyjskich żołnierzy o „morderstwa, tortury i bicie” cywilów.
Niektórzy mieszkańcy ukrywali się w piwnicach przez 38 dni. 26 marca 2022 r. Rosja, odparta z Kijowa, stopniowo wycofywała się z regionu, by skoncentrować się na Donbasie. Burmistrz Borodzianki powiedział, że kiedy rosyjski konwój przemieszczał się przez miasto, rosyjscy żołnierze strzelali przez każde otwarte okno. Oszacował, że zginęło co najmniej 200 osób.
Do czasu wycofania się Rosjan w Borodziance pozostało jedynie kilkuset mieszkańców, przy czym około 90% mieszkańców uciekło, a nieznana liczba zmarła w gruzach. Wycofujące się wojska rosyjskie pozostawiły miny w całym mieście.
Późniejsze wydarzenia.
Na początku kwietnia, gdy Borodzianka została wyzwolona spod okupacji rosyjskiej, władze ukraińskie zorganizowały tam wizytę dla przedstawicieli zagranicznych mediów, aby dziennikarze mogli naocznie przekonać się o skutkach walk i agresji rosyjskiej. Na spotkaniu z dziennikarzami minister spraw wewnętrznych Ukrainy Denys Monastyrski powiedział, że to, co się wydarzyło w Borodziance, jest „jedną z największych tragedii w Ukrainie”. Według ministra służby ratownicze już przed miesiącem próbowali usunąć gruzy, spod których wydobycie żywych ludzi wtedy było jeszcze możliwe, ale wszystkie próby ratunku zakończyły się niepowodzeniem w wyniku trwającego przez wiele dni rosyjskiego ostrzału. Toteż akcje poszukiwawcze i ratownicze można było wznowić dopiero po wyzwoleniu miasteczka.
Przedstawiciele Agence France-Presse przybyli do Borodzianki 5 kwietnia. Nie widzieli żadnych ciał, ale zgłosili rozległe zniszczenia wtedy, gdy niektóre domy „po prostu już nie istniały”. Liczba ofiar śmiertelnych była niejasna: jeden mieszkaniec poinformował, że wiedział o co najmniej pięciu zabitych cywilach, ale inni byli pod gruzami i nikt jeszcze nie próbował ich wydobyć.
7 kwietnia Wenediktowa ogłosiła, że w gruzach dwóch zniszczonych budynków odkryto 26 ciał. Podkreśliła, że Borodianka „jest najbardziej zniszczonym miastem w okolicy” i że „tylko ludność cywilna była celem; nie ma żadnych obiektów wojskowych”. Prezydent Wołodymyr Zełenski powiedział następnie, że liczba ofiar śmiertelnych w Borodziance była „jeszcze gorsza” niż ta w Buczy.
Radio Europe 1 podało, że dziesięć dni po odejściu Rosjan strażacy nadal pracowali nad wydobyciem ciał z gruzów, aby godnie je pochować. Jednak ich pracę komplikuje ryzyko zawalenia się innych budynków. Każdego dnia odkrywa się coraz więcej ciał. Lokalne kostnice są przeciążone, a zwłoki muszą być transportowane 100 kilometrów lub więcej.

</doc>
<doc id="5277164" url="https://pl.wikipedia.org/wiki?curid=5277164" title="Adad-salulu">
Adad-salulu

Adad-salulu (akad. "Adad-ṣalūlu", w transliteracji z pisma klinowego zapisywane mdIM-"ṣa-lu-lu", tłum. „Adad jest ochroną”) – wczesny, słabo znany król Asyrii (koniec XVIII w. p.n.e.), samozwaniec, znany jedynie ze wzmianki w "Asyryjskiej liście królów". 
Zgodnie z tradycją przekazaną przez "Asyryjską listę królów" Adad-salulu i pięciu innych samozwańczych pretendentów do tronu, zwanych „synami nikogo”, rządzić miało równocześnie Asyrią na początku rządów ("bāb ṭuppišu") Aszur-dugula, innego samozwańczego króla, który przejął władzę po Iszme-Daganie I ((1781-1741? p.n.e.), synu Szamszi-Adada I ((1814-1782 p.n.e.).

</doc>
<doc id="5277167" url="https://pl.wikipedia.org/wiki?curid=5277167" title="Brama Wrocławska w Oleśnicy">
Brama Wrocławska w Oleśnicy

Brama Wrocławska w Oleśnicy (dawniej zwana również Bramą Trzebnicką) – jedyna zachowana spośród istniejących dawniej czterech średniowiecznych bram miejskich, które funkcjonowały w ramach murów obronnych Oleśnicy.
Historia.
Mrozowicz i Wiszewski podają, że w najprawdopodobniej w latach 30. XIV wieku, za panowania Konrada I, doszło do przebudowy rezydencji książęcej, która przyjęła postać gotyckiego zamku. Przypuszcza się, iż w tym samym czasie doszło do przekształcenia obwałowań miejskich w mury obronne z cegły. Wzmianki z 1380 roku potwierdzają istnienie murowanych fortyfikacji. Mury miały mieć wówczas wysokość 7–8 m z blankami. Ze względu na to, że przez bramę wiódł trakt w kierunku Trzebnicy, to bramę nazywano wówczas trzebnicką.
W XVI wieku za panowania Karola I Podiebradowicza brama została rozbudowana. W 1614 roku Karol II Podiebradowicz nakazał odnowienie bramy. Pod koniec wojny trzydziestoletniej szwedzki generał Arvid Wittenberg nakazał zasypanie fosy miejskiej i rozbiórkę części murów. Uszkodzeniu uległo przedbramie. Po zakończeniu wojny Sylwiusz Nimrod nakazał w 1652 roku odnowić wieżę.
15 marca 1813 roku, przez specjalnie wzniesiony obok Bramy Wrocławskiej łuk triumfalny, do miasta wjechali car Aleksander I i król Fryderyk Wilhelm III.
Od XVIII wieku obronne mury oraz bramy traciły na znaczeniu obronnym. W drugiej połowie XIX wieku postanowiono wykuć w bramie przejście dla pieszych. W 1866 roku kronprinz Fryderyk III odwiedził Oleśnicę. Miał wówczas zwiedzić bramę i wyraził życzenie, aby nie dokonywano jej rozbiórki. W 1868 roku, w związku z rosnącymi problemami z transportem towarów, rozebrano trzy bramy miejskie, lecz nie Wrocławską. Nie została ona rozebrana, ponieważ podmokłe tereny znajdujące się wokół niej nie nadawały się wówczas do zabudowy i zagospodarowania. W 1885 roku kronprinz Fryderyk III zarządził ponownie, aby Brama Wrocławska pozostała nienaruszona. Zarządził również jej odnowienie. W 1888 roku doszło do kolejnego remontu bramy. Wtedy też prawdopodobnie wmurowano tablicę upamiętniającą wizytę Fryderyka III w Oleśnicy w 1866 roku i jego zakaz rozbiórki budowli.
W trakcie działań wojennych w 1945 roku brama nie została uszkodzona, ale spłonęły znajdujące się przy niej zabudowania.
W latach 1956–1959 prowadzono prace renowacyjne wieży bramnej. Dodano wcześniej nieistniejący hełm, przebudowano wnętrze i dobudowano historyzujące schody. W latach 2001–2002 doszło do kolejnej renowacji bramy.
Współcześnie w bramie mieści się Galeria Brama Wrocławska.
Konstrukcja.
Brama została zbudowana z cegły gotyckiej na planie prostokąta o wymiarach 8 × 7 m. Mur na parterze ma grubość ok. 1,9 m i zmniejsza się ku górnym kondygnacjom. Na parterze znajduje się ostrołukowy przejazd. Do XVI wieku brama była prawdopodobnie dwukondygnacyjna. Nad sklepieniem przejazdu znajdowała się izba dla strażników. W niej miał także znajdować się mechanizm wciągania brony. Za czasów Karola I Podiebradowicza doszło do rozbudowy bramy. Wówczas powstały dwa refugia, wejścia zapewniające obrońcom ewakuację do wieży bramnej. Na jej szczycie zbudowano pomost bojowy z blankami. Przed bramą istniało przedbramie.
W 1614 roku brama przeszła renowację. Otynkowano ją, dodano dekoracje i płaskorzeźby. W bramie znajduje się jeszcze tablica upamiętniająca tę renowację z łacińską inskrypcją:
Podczas remontu w latach 1956–1959 przebudowano wnętrze wieży bramnej. Stropy zmieniono na płaskie oraz dodano historyzujące drewniane schody do wieży. Wieżę zwieńczono dachem śląskim.
W latach 2001–2002 wymieniono więźbę dachu, zlikwidowano drewniane schody i wybudowano nowe, zabezpieczono mury obronne oraz odtworzono blanki i pomosty bojowe.

</doc>
<doc id="5277170" url="https://pl.wikipedia.org/wiki?curid=5277170" title="Popowicz">
Popowicz



</doc>
<doc id="5277173" url="https://pl.wikipedia.org/wiki?curid=5277173" title="Aszur-apla-idi">
Aszur-apla-idi

Aszur-apla-idi, też Aszur-aplu-idi (akad. "Aššur-apla-idi" i "Aššur-aplu-īdi", w transliteracji z pisma klinowego zapisywane m"aš-šur"-DUMU.UŠ-"i-di" i (m)"aš-šur"-A-ZU, tłum. „Aszur zna następcę”) – wczesny, słabo znany król Asyrii (koniec XVIII w. p.n.e.), samozwaniec, znany jedynie ze wzmianki w "Asyryjskiej liście królów". 
Zgodnie z tradycją przekazaną przez "Asyryjską listę królów" Aszur-apla-idi i pięciu innych samozwańczych pretendentów do tronu, zwanych „synami nikogo”, rządzić miało równocześnie Asyrią na początku rządów ("bāb ṭuppišu") Aszur-dugula, innego samozwańczego króla, który przejął władzę po Iszme-Daganie I ((1781-1741? p.n.e.), synu Szamszi-Adada I ((1814-1782 p.n.e.).

</doc>
<doc id="5277178" url="https://pl.wikipedia.org/wiki?curid=5277178" title="Oligomoczniki">
Oligomoczniki

Oligomoczniki – organiczne związki chemiczne z grupy oligomerów o charakterze foldamerów; pochodne mocznika o wzorze ogólnym . Zawierają w swojej strukturze kilka reszt aminokwasowych połączonych wiązaniem mocznikowym. Są peptydomimetykami (tj. związkami naśladującymi naturalne peptydy). Zamiast wiązań peptydowych zawierają wiązania mocznikowe, a ich łańcuchy boczne mogą być takie same jak w naturalnych aminokwasach.
Helisa oligomocznikowa.
Cechą charakterystyczną oligomoczników jest to, że zwijają się w helisy, niezależnie od rodzaju łańcuchów bocznych występujących w związku. Helisy te są stabilne w rozpuszczalnikach organicznych, w środowisku wodnym, a także w ciele stałym. Stabilną helisę są w stanie utworzyć już 4 jednostki mocznikowe – dla porównania w przypadku naturalnych peptydów konieczne jest przynajmniej 10 reszt aminokwasowych dla utworzenia stabilnej struktury drugorzędowej.
Struktura drugorzędowa, którą przyjmują oligomoczniki, to helisa typu 2,5, co oznacza, że 2,5 reszty mocznikowej przypada na jeden zwrot helisy. Stabilizowana jest przez wewnątrzcząsteczkowe 3-centrowe wiązanie wodorowe. W przypadku peptydów występują głównie 2-centrowe wiązania wodorowe.
Metody syntezy.
Aby uzyskać "N","N"′-dipodstawione alifatyczne oligomoczniki, używa się aktywowanych bloków budulcowych, których struktura opiera się na pochodnej etylenodiaminy. Tak samo jak w przypadku peptydów, syntezę oligomoczników można prowadzić w roztworze lub na podłożu stałym. Wykorzystuje się izocyjaniany lub karbaminiany "p"-nitrofenylowe lub sukcynoimidowe.
Pierwsza metoda syntezy oligomoczników została zaproponowana w 1995 roku. Wykorzystano w niej pochodne izocyjanianowe. W pierwszym etapie redukcji ulegały aminokwasy i powstawały odpowiednie aminoalkohole. Następnie grupę hydroksylową przekształcano w grupę aminową z zabezpieczeniem ftaloilowym w reakcji Mitsunobu, gdzie rolę nukleofila pełnił ftalimid. Usunięcie grupy zabezpieczającej Boc pozwalało na uzyskanie pożądanej monozabezpieczonej diaminy. Traktowano ją trifosgenem, w wyniku czego powstawała pochodna izocyjanianowa, na którą działano 1-aminobutanem. Ta ścieżka syntetyczna pozwalała na otrzymanie założonej pochodnej mocznika.
W 1999 roku Guichard i współpracownicy opisali metodę syntezy zabezpieczonych pochodnych karbaminianowych z wykorzystaniem przegrupowania Curtiusa. W metodzie tej β-aminokwasy z grupami aminowymi zabezpieczonymi grupami "N"-Boc przekształcono w odpowiednie azydki acylowe w reakcji z chlorowęglanem etylu i . Uzyskane produkty pośrednie po ogrzaniu przekształcały się w izocyjaniany, które następnie w reakcji z "N"-hydroksysukcynoimidem dawały odpowiednie karbaminiany, w formie stabilnych krystalicznych ciał stałych. Uzyskane produkty były substratami do syntezy oligomoczników.
Zastosowania.
Zdolność do tworzenia wiązań wodorowych przez oligomoczniki wykorzystuje się w chemii supramolekularnej, do projektowania foldamerów i w organokatalizie. Układy mocznikowe często stanowią fragmenty leków, w tym silnych inhibitorów proteazy HIV.

</doc>
<doc id="5277180" url="https://pl.wikipedia.org/wiki?curid=5277180" title="Ambasady Ludowe Białorusi">
Ambasady Ludowe Białorusi



</doc>
<doc id="5277183" url="https://pl.wikipedia.org/wiki?curid=5277183" title="Panodialata">
Panodialata

Panodialata – takson owadów z podgromady uskrzydlonych i nadrzędu Odonatoptera.
Morfologia.
U owadów tych nastąpił całkowity zanik skrzydełek przedtułowia, a "archaedictyon" uległ zredukowaniu i przekształceniu w uporządkowaną wielokątną siateczkę żyłek poprzecznych. Autapomorfią Panodialata jest występowanie na kostalnej krawędzi skrzydeł właściwego nodusa (węzełka). Żyłka subkostalna tylna jest skrócona i zlewa się z kostalną krawędzią skrzydła zwykle w pobliżu środka jego długości. Nasadowe odcinki żyłek radialnych przedniej i tylnej tworzą wspólny trzon. Całkowitemu zanikowi uległy żyłki jugalne przednia i tylna.
Taksonomia.
Takson ten wprowadzili w 1999 roku André Nel, Georges Gand i Jacques Garric na łamach „Geobios” pod nazwą Panodialata. Jego wprowadzenie podyktowane było odkryciem skamieniałości rodzaju "Lapeyria" zajmującego pozycję siostrzaną dla kladu Nodialata. Autorzy podzielili Panodialata na Nodialata i monotypową rodzinę Lapeyriidae. Günter Bechly w 2003 roku analogiczny takson wprowadził pod nazwą Odonatoclada. W systematyce Odonatoptera Bechly'ego z 2007 roku Odonatoclada podzielone zostały na Lapeyriidae, Nodialata i grupę "incertae sedis" – Campylopterodea; zaznaczono jednak że Campylopterodea prawdopodobnie zagnieżdżone są głębiej na drzewie rodowym Nodialata, stanowiąc przypuszczalnie grupę siostrzaną dla Stigmoptera.
Nel i inni w publikacji z 1999 roku umieścili Panodialata w obrębie Neodonatoptera w nierozwikłanej trychotomii z Eomeganisoptera i Meganisoptera. Według późniejszych prac Bechly'ego jednak zajmują one pozycję siostrzaną względem Meganisoptera, tworząc z nimi klad Euodonatoptera, podczas gdy Eomeganisoptera zajmują pozycję bardziej bazalną.

</doc>
<doc id="5277185" url="https://pl.wikipedia.org/wiki?curid=5277185" title="Nasir-Sin">
Nasir-Sin

Nasir-Sin (akad. "Nāṣir-Sîn", w transliteracji z pisma klinowego zapisywane mPAP"ir"-d30) – wczesny, słabo znany król Asyrii (koniec XVIII w. p.n.e.), samozwaniec, znany jedynie ze wzmianki w "Asyryjskiej liście królów".
Zgodnie z tradycją przekazaną przez "Asyryjską listę królów" Nasir-Sin i pięciu innych samozwańczych pretendentów do tronu, zwanych „synami nikogo”, rządzić miało równocześnie Asyrią na początku rządów ("bāb ṭuppišu") Aszur-dugula, innego samozwańczego króla, który przejął władzę po Iszme-Daganie I ((1781-1741? p.n.e.), synu Szamszi-Adada I ((1814-1782 p.n.e.).

</doc>
<doc id="5277186" url="https://pl.wikipedia.org/wiki?curid=5277186" title="Odonatoclada">
Odonatoclada



</doc>
<doc id="5277188" url="https://pl.wikipedia.org/wiki?curid=5277188" title="Sin-namir">
Sin-namir

Sin-namir (akad. "Sîn-nāmir", w transliteracji z pisma klinowego zapisywane md30-"na-mir") – wczesny, słabo znany król Asyrii (koniec XVIII w. p.n.e.), samozwaniec, znany jedynie ze wzmianki w "Asyryjskiej liście królów".
Zgodnie z tradycją przekazaną przez "Asyryjską listę królów" Sin-namir i pięciu innych samozwańczych pretendentów do tronu, zwanych „synami nikogo”, rządzić miało równocześnie Asyrią na początku rządów ("bāb ṭuppišu") Aszur-dugula, innego samozwańczego króla, który przejął władzę po Iszme-Daganie I ((1781-1741? p.n.e.), synu Szamszi-Adada I ((1814-1782 p.n.e.).

</doc>
<doc id="5277189" url="https://pl.wikipedia.org/wiki?curid=5277189" title="Ipqi-Isztar">
Ipqi-Isztar

Ipqi-Isztar (akad. "Ipqi-Ištar", w transliteracji z pisma klinowego zapisywane m"ip-qi"-d15) – wczesny, słabo znany król Asyrii (koniec XVIII w. p.n.e.), samozwaniec, znany jedynie ze wzmianki w "Asyryjskiej liście królów".
Zgodnie z tradycją przekazaną przez "Asyryjską listę królów" Ipqi-Isztar i pięciu innych samozwańczych pretendentów do tronu, zwanych „synami nikogo”, rządzić miało równocześnie Asyrią na początku rządów ("bāb ṭuppišu") Aszur-dugula, innego samozwańczego króla, który przejął władzę po Iszme-Daganie I ((1781-1741? p.n.e.), synu Szamszi-Adada I ((1814-1782 p.n.e.).

</doc>
<doc id="5277190" url="https://pl.wikipedia.org/wiki?curid=5277190" title="Mikołaj Prażmowski">
Mikołaj Prażmowski



</doc>
<doc id="5277205" url="https://pl.wikipedia.org/wiki?curid=5277205" title="Andechs (gmina)">
Andechs (gmina)



</doc>
<doc id="5277208" url="https://pl.wikipedia.org/wiki?curid=5277208" title="Nodialata">
Nodialata

Nodialata – takson owadów z podgromady uskrzydlonych i nadrzędu Odonatoptera.
Morfologia.
Owady te pozbawione są skrzydełek przedtułowia. Skrzydła ich mają umieszczony mniej więcej w połowie długości lub bardziej nasadowo właściwy nodus (węzełek) na krawędzi kostalnej. "Archaedictyon" zastąpiony jest uporządkowaną wielokątną siatką żyłek poprzecznych. Żyłki poprzeczne nodalne i subnodalne mają mniej lub bardziej ukośny przebieg. Nasadowe odcinki żyłek radialnych przedniej i tylnej tworzą wspólny trzon. Żyłka medialna przednia jest nierozgałęziona. Skrzyżowanie żyłki kubitalnej tylnej ustawione jest mniej lub bardziej prostopadle między żyłką medialno-kubitalną a żyłką analną przednią. Żyłki jugalne przednia i tylna nie występują. Odwłok jest ogólnie smuklejszy niż u większości taksonów bardziej bazalnych i służy stabilizacji lotu. U samców na jego drugim i trzecim sternicie występuje wtórny aparat kopulacyjny, co wiąże się z charakterystycznym łączeniem się pary celem kopulacji.
Taksonomia.
Takson ten wprowadzony został w 1996 roku przez Güntera Bechly’ego. W 1999 roku André Nel, Georges Gand i Jacques Garric dokonali modyfikacji jego diagnozy w związku z odkryciem "Lapeyria" i wprowadzeniem kladu Panodialata. Do Nodialata zalicza się klady Protanisoptera i Discoidalia.

</doc>
<doc id="5277225" url="https://pl.wikipedia.org/wiki?curid=5277225" title="Karchowka (przystanek kolejowy)">
Karchowka (przystanek kolejowy)

Karchowka () – przystanek kolejowy w miejscowości Nowozybkow, w rejonie nowozybkowskim, w obwodzie briańskim, w Rosji. Położony jest na linii Nowozybkow - Klimowo.

</doc>
<doc id="5277231" url="https://pl.wikipedia.org/wiki?curid=5277231" title="Krasnoje (rejon miedwieński)">
Krasnoje (rejon miedwieński)

Krasnoje () – chutor w zachodniej Rosji, w sielsowiecie kitajewskim rejonu miedwieńskiego w obwodzie kurskim.
Geografia.
Miejscowość położona jest nad rzeką Połnaja (lewy dopływ Sejmu), 2,5 km od centrum administracyjnego sielsowietu (2-ja Kitajewka), 13,5 km na północny wschód od centrum administracyjnego rejonu (Miedwienka), 28 km na południowy wschód od Kurska, 13 km od drogi magistralnej (federalnego znaczenia) M2 «Krym».
W chutorze znajdują się 14 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwało 7 osób.

</doc>
<doc id="5277251" url="https://pl.wikipedia.org/wiki?curid=5277251" title="9 km (przystanek kolejowy w rejonie nowozybkowskim)">
9 km (przystanek kolejowy w rejonie nowozybkowskim)

9 km () – przystanek kolejowy w pobliżu miejscowości Snowskoje, w rejonie nowozybkowskim, w obwodzie briańskim, w Rosji. Położony jest na linii Nowozybkow - Klimowo.

</doc>
<doc id="5277254" url="https://pl.wikipedia.org/wiki?curid=5277254" title="Cricket (producent muzyczny)">
Cricket (producent muzyczny)

Cricket, właściwie Donat Prelvukaj (ur. 8 kwietnia 2000) – kosowski producent muzyczny pochodzący z Albanii, założyciel studia muzycznego Cricket Music.

</doc>
<doc id="5277255" url="https://pl.wikipedia.org/wiki?curid=5277255" title="Donat Prelvukaj">
Donat Prelvukaj



</doc>
<doc id="5277282" url="https://pl.wikipedia.org/wiki?curid=5277282" title="Muzeum Sztuki im. Archipa Kuindżego w Mariupolu">
Muzeum Sztuki im. Archipa Kuindżego w Mariupolu

Muzeum Sztuki im. Archipa Kuindżego (ukr. Художній музей імені Куїнджі) – muzeum sztuki w Mariupolu, poświęcone postaci Archipa Kuindżego, malarza-pejzażysty urodzonego w tym mieście. Otwarte w 2010 r., zostało zniszczone podczas wojny rosyjsko-ukraińskiej w 2022 r. 
Historia i zbiory muzeum.
Koncepcja otwarcia muzeum poświęconego Archipowi Kuindżemu w jego rodzinnym mieście pojawiła się w 1914 r. Wówczas towarzystwo malarzy im. Kuindżego wysłało do władz miejskich Mariupola zapytanie, czy w mieście istnieje muzeum, w którym można byłoby eksponować 10 obrazów zmarłego cztery lata wcześniej artysty. Zanim Duma Miejska podjęła jakiekolwiek decyzje w sprawie, wybuchła I wojna światowa.
Ostatecznie muzeum zostało otwarte w 2010 r. w domu Walentiny Giacintowej, zabytkowej secesyjnej willi z 1902 r., przy ul. Heorhijiwśkiej 58. Budynek mieścił 10 sal wystawowych o łącznej powierzchni 300 metrów kwadratowych, bibliotekę i archiwum. Zbiory placówki liczyły 650 obrazów, 960 grafik, 150 rzeźb i ponad 300 dzieł sztuki użytkowej i dekoracyjnej, wydzielonych ze zbiorów muzeum regionalnego w Mariupolu. Najcenniejszym eksponatem były trzy oryginalne prace Archipa Kuindżego: szkic obrazu "Czerwony zachód słońca" oraz studia "Elbrus" i "Jesień". Obrazy te zostały, na polecenie Ministerstwa Kultury ZSRR, przekazane do muzeum regionalnego w Mariupolu ze zbiorów Państwowego Muzeum Rosyjskiego.
Pozostałe obrazy przechowywane w muzeum były dziełami autorów ukraińskich i rosyjskich, w tym Iwana Ajwazowskiego, Wasilija Wierieszczagina, Iwana Szyszkina, Mykoły Hłuszczenki, Tetiany Jabłońskiej, Wasyla Korenczuka, Ludmyły Masalskiej, , Mychajły Derehusa, Wiktora Arnautowa, lokalnych twórców związanych z Mariupolem. Muzeum przechowywało również pełnowymiarowe kopie dzieł Archipa Kuindżego. W zbiorach muzeum znajdowały się również zdjęcia malarza, jego listy i dokumenty, a także chrzcielnica z cerkwi Narodzenia Matki Bożej w Mariupolu, w której został ochrzczony. 
21 marca budynek muzeum został zniszczony w czasie rosyjskich nalotów na Mariupol, podczas rosyjskiej inwazji na Ukrainę.
Przewodniczący Narodowego Związku Artystów Ukrainy Kostiantyn Czerniawski podał, że oryginalne prace Kuindżego zostały wyniesione z muzeum, zanim budynek został zniszczony, natomiast pozostały w nim kopie obrazów tego artysty i dzieła innych twórców. Los zbiorów pozostaje niepotwierdzony.

</doc>
<doc id="5277291" url="https://pl.wikipedia.org/wiki?curid=5277291" title="9 km">
9 km



</doc>
<doc id="5277293" url="https://pl.wikipedia.org/wiki?curid=5277293" title="Lucyna Andrzejewska">
Lucyna Andrzejewska

Lucyna Andrzejewska (ur. 2 grudnia 1929, zm. 15 kwietnia 2021) – polska ekolog, prof. dr hab.
Życiorys.
Obroniła pracę doktorską, następnie uzyskała stopień doktora habilitowanego. 26 października 1990 nadano jej tytuł profesora w zakresie nauk biologicznych. Została zatrudniona w Instytucie Biologii na Wydziale Biologicznym i Chemicznym Uniwersytetu w Białymstoku, oraz w Centrum Badań Ekologicznych PAN.
Zmarła 15 kwietnia 2021.

</doc>
<doc id="5277317" url="https://pl.wikipedia.org/wiki?curid=5277317" title="Ufa Arena">
Ufa Arena



</doc>
<doc id="5277333" url="https://pl.wikipedia.org/wiki?curid=5277333" title="Park Narodowy Lago Puelo">
Park Narodowy Lago Puelo

Park Narodowy Lago Puelo (hiszp. "Parque nacional Lago Puelo") – park narodowy w Argentynie położony w departamencie Cushamen w północno-zachodniej części prowincji Chubut. Od 1937 roku był północną częścią Parku Narodowego Los Alerces. Od 11 października 1971 roku samodzielny park narodowy. Zajmuje obszar 276,74 km². Od 2007 roku wraz z Parkiem Narodowym Lanín, Parkiem Narodowym Nahuel Huapi, Parkiem Narodowym Los Arrayanes, Parkiem Narodowym Los Alerces i rezerwatami przyrody w tej części Patagonii tworzy rezerwat biosfery UNESCO o nazwie „Andino Norpatagonica”. 
Opis.
Park położony jest przy granicy z Chile i obejmuje wschodnie zbocza Andów Patagońskich. Główna jego część to rozległa dolina o średniej wysokości 200 m n.p.m. Znajduje się tu jezioro Puelo o powierzchni 44 km², któremu park zawdzięcza swą nazwę. Z jeziora wypływa rzeka Puelo, która płynie do Oceanu Spokojnego przez Chile.
Klimat umiarkowany zimny. Średnia temperatura waha się od 17 °C latem (maksymalnie 35 °C) do 5 °C zimą (minimum -9 °C). 
Flora.
Większą część powierzchni parku pokrywają lasy waldiwijskie rodzajów allerce i tique. Rośnie tu m.in.: ficroja cyprysowata, "Gevuina avellana", "Eucryphia cordifolia", Aextoxicon punctatum, "Luma apiculata", "Persea lingue", "Myrceugenia exsucca", "Crinodendron patagua", Austrocedrus chilensis.
Fauna.
Z ssaków żyją tu m.in.: huemal chilijski, pudu południowy, torbik bambusowy, nibylis andyjski, puma płowa i nutria amerykańska. Ptaki to m.in.: krytonos rudogardły, fernandezik chilijski, zbrojówka, perkoz olbrzymi, torpedówka lotna, ibis płowy, dzięcioł chilijski, drozd falklandzki.

</doc>
<doc id="5277342" url="https://pl.wikipedia.org/wiki?curid=5277342" title="Wawrzyniec Gutowski">
Wawrzyniec Gutowski

Wawrzyniec Gutowski (ur. przed 10 sierpnia 1758, zm. 29 kwietnia 1833) – duchowny rzymskokatolicki, biskup pomocniczy płocki w latach 1829–1833.
Życiorys.
Urodził się przed 10 sierpnia 1758. Studiował w Pułtusku. Święcenia prezbiteratu przyjął 25 maja 1782. Pracował jako proboszcz w Gąsewie. W 1809 został kanonikiem pułtuskim, w 1811 kanonikiem płockim, a w 1816 archidiakonem dobrzyńskim.
15 grudnia 1828 został prekonizowany biskupem pomocniczym diecezji płockiej ze stolicą tytularną Gerasa. Święcenia biskupie otrzymał 10 maja 1829 w kościele Świętego Krzyża w Warszawie. Konsekrował go biskup diecezjalny płocki Adam Michał Prażmowski, któremu asystowali biskup diecezjalny lubelski Józef Marceli Dzięcielski i biskup pomocniczy warszawski Franciszek Pawłowski.
Zmarł 29 kwietnia 1833.

</doc>
<doc id="5277384" url="https://pl.wikipedia.org/wiki?curid=5277384" title="Siergiej Korolew">
Siergiej Korolew



</doc>
<doc id="5277393" url="https://pl.wikipedia.org/wiki?curid=5277393" title="Wyższa Szkoła Zarządzania Personelem w Warszawie">
Wyższa Szkoła Zarządzania Personelem w Warszawie



</doc>
<doc id="5277418" url="https://pl.wikipedia.org/wiki?curid=5277418" title="Konie w Wehrmachcie">
Konie w Wehrmachcie

Konie w Wehrmachcie – konie w niemieckim Wehrmachcie były ważną częścią logistyki wojskowej, gdyż w swej masie niemieckie siły zbrojne nie były zmotoryzowane, co miało swoje względy techniczne, taktyczne i ekonomiczne.
Historia.
W wojnie francusko-pruskiej (1870–1871) oddziały Armii Cesarstwa Niemieckiego wykazały swą szybkość dzięki przewadze swoich koni, zarówno jeśli chodzi o ich liczbę jak i przygotowanie wojskowe. Doświadczenia wyniesione z tego konfliktu wykazały niemieckiemu dowództwu, jak ważną rolę spełniają konie w szybkim transporcie żołnierzy i zaopatrzenia.
Zgodnie z postanowieniami traktatu wersalskiego podpisanego w czerwcu 1919, Reichswehra miała 21 pułków piechoty, 7 pułków artylerii i 18 pułków kawalerii, przy czym pułki kawalerii utworzyły trzy dywizje kawalerii. Od października 1934 kilka pułków kawalerii trafiło do zmotoryzowanych oddziałów bojowych. Zreorganizowano je w pułki kawalerii (zmotoryzowane), a później w pułki strzelców, pułki pancerne i bataliony motocyklowe. Od lipca 1936 z pozostałych pułków kawalerii formowano nowe pułki. Były to nie tylko szwadrony kawalerii, ale także szwadrony rowerowe, pododdziały zmotoryzowane i jednostki rozpoznawcze o znacznie zwiększonej sile ognia. W 1939 w każdym okręgu wojskowym (poza okręgiem XVIII w Salzburgu) powstał pułk kawalerii. Ponadto istniała 1 Brygada Kawalerii z 1 i 2 Pułkami Kawalerii która przekształciła się w 1 Dywizję Kawalerii.
Zastosowanie.
Do niemieckich sił zbrojnych wcielano konie które miały więcej niż cztery lata, były wyższe niż 135 centymetrów, nie były całkowicie ślepe oraz kulawe i nie cierpiały na poważne choroby. Konie były używane w kawalerii wojsk lądowych Heer Wehrmachtu i Waffen-SS jako środek transportu dla piechoty i kadry oficerskiej oraz w niektórych przypadkach przez gońców z meldunkami. Wykorzystywano je także jako zwierzęta pociągowe, zwłaszcza w artylerii i wojskach zaopatrzeniowych, ale również przez oddziały rozpoznawcze Wehrmachtu i Waffen-SS. Bezinteresownemu poświęceniu koni dedykowany był krótki wiersz, stworzony wówczas w Wehrmachcie: 
Koń czynił piechotę mobilną i umożliwiał zwiad wojskowy, holował ciężką broń i zaopatrzenie. W miarę postępu wojny pole działania tych zwierząt rozszerzyło się; dywizje zmotoryzowane i dywizje pancerne również musiały coraz częściej uciekać się do koni w celu zaopatrzenia i wsparcia. Liczba koni w takich dywizjach w 1942 wynosiła 1500. Nawet dywizje grenadierów ludowych tworzone od połowy 1944 wciąż miały w swoim składzie 1290 koni w porównaniu z 57 pojazdami silnikowymi zgodnie z etatem. Ostatecznie ograniczenia ekonomiczne spowodowały uzależnienie od koni. Niemiecki przemysł nigdy nie zdołał wyprodukować tylu pojazdów, ile byłoby potrzebne do pełnej motoryzacji. Do tego doszedł problem zaopatrzenia w paliwo, który już był problemem dla istniejącej liczby pojazdów. Oczekiwana długość życia konia na wojnie wynosiła około czterech lat, podczas gdy pojazdy mechaniczne ulegały awarii po roku.
Liczebność i straty.
Reichswehra posiadała 42 000 koni w 1933 i ich liczba wzrosła do 17 0000 w przedwojennym Wehrmachcie. Na początku inwazji na Polskę liczba koni w wyniku dodatkowych konfiskat wynosiła 573 000. Dwa lata później na wojnę ze Związkiem Radzieckim dostarczono 750 000 koni, nie tylko z remontów, ale też zdobycznych z państw okupowanych. W czasie II wojny światowej po stronie niemieckiej wykorzystano łącznie 2 800 000 koni.
Straty były duże bo zginęło 60–63% koni Wehrmachtu. Według wykazu Naczelnego Dowództwa Wojsk Lądowych (OKH) straty w armiach polowych (w tym w dywizjach polowych Luftwaffe) za okres od 22 czerwca 1941 do 31 grudnia 1944 wyniosły około 30 000 koni miesięcznie, ponad 90% z nich na froncie wschodnim, gdzie doszło do jednego z największych morderstw koni w dziejach ludzkości podczas radzieckiej operacji krymskiej. W momencie gdy Armia Czerwona zbliżała się do Krymu dowództwo niemieckiej 17 Armii nakazało zlikwidować 30 000 koni, by nie wpadły w ręce Sowietów. W pierwszym tygodniu maja 1944 do zatoki Siewiernaja, przybyła kompania weterynaryjna 17 Armii. Każdy żołnierz miał własnoręcznie zastrzelić swojego konia, ale niewielu się na to zdecydowało, dlatego masakry dokonano w ten sposób że jeden żołnierz trzymał zwierzę za munsztuk a drugi przykładał karabin do ucha i pociągał za spust, po czym spychano martwego konia ze stromego wybrzeża i zrzucano 100 metrów w dół do zatoki. Gdy zaczynało brakować już czasu, Niemcy za pomocą karabinów maszynowych spędzili zwierzęta na skraj przepaści i strzelali dotąd, aż na górze nie pozostał ani jeden koń. Podczas bitwy stalingradzkiej oblężeni Niemcy z powodu braków w zaopatrzeniu, masowo zabijali konie „przerabiając” je na koninę.
Łączne straty Wehrmachtu od 22 czerwca 1941 wyniosły 1 558 508 koni. Ponadto co miesiąc na zwolnieniu chorobowym przebywało od 40 000 do 80 000 koni, które zapadały między innymi na choroby serca, świerzb, babeszjozę, schorzenia morzyskowe i zołzy. Odpowiednio duża do takiej ilości zwierząt musiała być liczba lekarzy weterynarii i kowali, których w sumie wcielono do Wehrmachtu ponad 120 000; spośród wszystkich powołanych do armii weterynarzy do Niemiec powrócił co szósty.

</doc>
<doc id="5277422" url="https://pl.wikipedia.org/wiki?curid=5277422" title="Ambasady Narodowe Białorusi">
Ambasady Narodowe Białorusi



</doc>
<doc id="5277431" url="https://pl.wikipedia.org/wiki?curid=5277431" title="Usztywnianie peptydów">
Usztywnianie peptydów

 – strategia chemiczna polegająca na wymuszeniu określonej konformacji peptydu (najczęściej helisy α) poprzez wprowadzenie mostków, tzw. zszywek, wiążących kowalencyjnie określone reszty aminokwasowe. Zszywka jest tworzona przez makrocykliczne połączenie pomiędzy dwoma łańcuchami bocznymi aminokwasów. Peptydy z wieloma zszywkami są określane jako peptydy usztywnione. Usztywnianie peptydów jest w szczególności stosowane w celu zwiększenia farmakologicznego działania peptydów.
Cel usztywniania peptydów.
Krótkie peptydy ze względu na labilność konformacyjną, a także podatność na degradację enzymatyczną mają ograniczone zastosowanie jako potencjalne farmaceutyki. Wykorzystanie peptydów jako potencjalnych środków terapeutycznych utrudniają takie kwestie jak:
Większość z tych problemów wynika z wysokiej niestabilności konformacyjnej peptydów, co czyni wiązanie amidowe podatnym na atak proteolityczny. Obiecującą tendencją peptydów α-helikalnych jest uleganie nukleacji konformacyjnej. Ta właściwość rozpoznana po raz pierwszy przez Isabellę Karle dowodzi, że stabilizacja konformacyjna wprowadzona w jednym miejscu może migrować na pewną odległość wzdłuż łańcucha polipeptydowego, być może stabilizując całą strukturę
Naturalne peptydy α-helikalne są dobrymi związkami wyjściowymi do projektowania terapeutycznych mimetyków syntetycznych. Krótkie peptydy (do 10 reszt aminokwasowych), będące fragmentami natywnych białek, po „wycięciu” z cząsteczki białka zazwyczaj nie zachowują swojej pierwotnej konformacji i zdolności do wiązania do innych białek. Peptydy takie są też podatne na degradację proteolityczną i nie mają zdolności przenikania przez błonę komórkową. 
Usztywnienie konformacji peptydów ma na celu ustabilizowanie naturalnej struktury helikalnej peptydu, co okazuje się mieć kilka korzystnych rezultatów.Po pierwsze zwiększa odporność proteolityczną peptydu, ograniczając tym samym miejsca hydrolizy wiązania peptydowego przez enzymy z grupy proteaz. Dodatkowo dzięki wzmocnieniu strukturalnemu, które odpowiednio utrzymuje orientację oddziaływających reszt aminokwasowych, zapewniając amfipatyczny charakter cząsteczce, zwiększa się powinowactwo i ułatwia penetrację poprzez błony biologiczne. Powszechnie uważa się zatem, że strategia stabilizacji α-helisy w wyniku kowalencyjnego węglowodorowego połączenia w postaci „zszywki” przyczynia się do zwiększonej stabilności i potencjału destrukcyjnego na błony bakteryjne, co stanowi obiecującą ścieżkę badań dla opracowywania potencjalnych leków o zastosowaniu klinicznym
Metody usztywniania peptydów.
Znanych jest wiele sposobów usztywniania peptydów, które można podzielić na jedno- i dwuskładnikowe. Wprowadzanie dodatkowych elementów strukturalnych powodujących „zamrożenie” konformacji danego peptydu prowadzić może do otrzymania związków o tych samych lub nowych właściwościach bioaktywnych.
Metody jednoskładnikowe.
Są to bezpośrednie reakcje pomiędzy resztami dwóch aminokwasów z dodatkowymi grupami funkcyjnymi w łańcuchu bocznym. Długość, struktura i chemiczna funkcjonalność uzyskanego usztywnionego połączenia jest określana przez wybór aminokwasów podczas syntezy peptydu. 
Techniki: 
Metody dwuskładnikowe.
W podejściu tym wykorzystywany jest bifunkcyjny związek łączący, który tworzy mostek poprzez reakcję z dwoma komplementarnymi nienatywnymi resztami aminokwasowymi w peptydzie. W metodzie z bifunkcyjnym łącznikiem może być generowanych więcej produktów ubocznych, zatem właściwe produkty zwykle otrzymuje się z niskimi wydajnościami.
Techniki: 
Usztywnienie peptydu za pomocą węglowodorowej „zszywki”.
Zszywany peptyd (ang. stapled peptide), to krótki peptyd zsyntezowany na nośniku stałym, posiadający w swojej strukturze syntetyczną klamrę tzw. „zszywkę”, dzięki której przyjmuje aktywną strukturę drugorzędową, zwykle α-helikalną. „Zszywka” jest utworzona podczas reakcji metatezy, w wyniku kowalencyjnego wiązania dwóch łańcuchów bocznych nienaturalnych aminokwasów umiejscowionych w ściśle określonym miejscu w syntezowanym łańcuchu peptydowym.
Peptydy α-helikalne stabilizowane za pomocą węglowodorowej „zszywki” stanowią potencjalną nową klasę związków badawczych zdolnych do zakłócania wewnątrzkomórkowych interakcji białko-białko. Zastosowana technologia węglowodorowego „zszywania” stanowi obiecującą ścieżkę zwiększenia farmakologicznego działania peptydów poprzez opracowanie sond chemicznych czy potencjalnych leków celowanych. 
Wprowadzenie modyfikacji w postaci tzw. „zszywki” do peptydu wiąże się z uprzednim umiejscowieniem dwóch aminokwasów o niebiałkowym charakterze zawierających olefinowy łańcuch boczny. Reszty biorące udział w węglowodorowym procesie zszywania powinny znajdować się w odpowiedniej odległości od siebie. Zwykle umieszczone są w pozycji "i" oraz "i" + 4 lub "i" + 7 w łańcuchu peptydowym. W przypadku „zszywania” typu "i", "i" + 4, stosuje się łańcuchy 7-8 atomowe, natomiast dla „zszywania” typu "i", "i" + 7 od 10 do 12 atomów węgla w alkenowym łańcuchu wprowadzonego aminokwasu. Ponadto podczas procesu modyfikacji struktury peptydu zaleca się umieszczenie klamry pomiędzy hydrolifowymi i hydrofobowymi ścianami przyszłej helisy, tak aby nie zakłócać jej amfipatycznego charakteru. Nie należy również wpływać znacząco na sumaryczny ładunek natywnego peptydu oraz jego aktywność.
Ostatecznie kowalencyjne związanie reszt olefinowych w tzw. „zszywkę” następuje w wyniku reakcji metatezy z zamknięciem pierścienia (RCM, z ang. "Ring-Closing Metathesis") za pośrednictwem katalizatora rutenowego. Reakcja ma miejsce podczas syntezy peptydu na podłożu stałym. W 2000 roku Gregory Verdine i współpracownicy opisali pierwszą syntezę całkowicie węglowodorowego usieciowania w celu stabilizacji α-helisy peptydu.

</doc>
<doc id="5277434" url="https://pl.wikipedia.org/wiki?curid=5277434" title="Mistrzostwa Świata w Narciarstwie Dowolnym i Snowboardingu 2017 – big air mężczyzn">
Mistrzostwa Świata w Narciarstwie Dowolnym i Snowboardingu 2017 – big air mężczyzn

Rywalizacja mężczyzn w snowboardowym big air podczas mistrzostw świata w Sierra Nevada została rozegrana na obiekcie o nazwie Sierra Nevada Big Air. Kwalifikacje odbyły się 16 marca o 11:30. Z kolei finał odbył się 17 marca 2017 roku o 19:30. Złoty medal wywalczył Norweg Ståle Sandbech, który pokonał Chrisa Corninga z USA oraz swego rodaka Marcusa Klevelanda.

</doc>
<doc id="5277435" url="https://pl.wikipedia.org/wiki?curid=5277435" title="Pokrowka (przystanek kolejowy w obwodzie briańskim)">
Pokrowka (przystanek kolejowy w obwodzie briańskim)

Pokrowka () – przystanek kolejowy w pobliżu miejscowości Klimowo, w rejonie klimowskim, w obwodzie briańskim, w Rosji. Położony jest na linii Nowozybkow - Klimowo.

</doc>
<doc id="5277437" url="https://pl.wikipedia.org/wiki?curid=5277437" title="Eva de Dominici">
Eva de Dominici

Eva de Dominici, właśc. Eva Carolina Quattrocci (ur. 21 kwietnia 1995 w Avellanedzie) – argentyńska aktorka i modelka.

</doc>
<doc id="5277439" url="https://pl.wikipedia.org/wiki?curid=5277439" title="Astrit Beqiraj">
Astrit Beqiraj

Astrit Beqiraj (ur. 1957 we Wlorze) – albański tłumacz i publicysta. Pracownik ambasady RP w Tiranie. Autor przekładów literatury polskiej na język albański.
Życiorys.
Przyszedł na świat w Albanii w 1957. Studiował literaturę albańską na Uniwersytecie Tirańskim. Pracował w Radiu Tirana, a także jako lektor języka albańskiego na Uniwersytecie Mikołaja Kopernika w Toruniu. Przetłumaczył na język albański m.in. cztery książki Ryszarda Kapuścińskiego: "Cesarza" (wydania: 1998 i 2012), "Imperium" (trzy wydania: 2000, 2005 i 2013), "Podróże z Herodotem" (2013) i "Ten Inny" . Przetłumaczył także książkę "Jadąc do Babadag" autorstwa Jerzego Stasiuka oraz "O podróżach w czasie" autorstwa Czesława Miłosza. W 2019 na albańskim rynku wydawniczym ukazały się dwie książki polskiej noblistki Olgi Tokarczuk które przetłumaczył: "Gra na wielu bębenkach" i "Prowadź swój pług przez kości umarłych". W 2021 przetłumaczył książkę Janusza Korczaka "Józki, Jaśki i Franki". Jego najnowszym tłumaczeniem jest "Potop" Henryka Sienkiewicza, książka ta miała swoją premierę w Albanii w styczniu 2022. Jest wieloletnim pracownikiem ambasady RP w Tiranie, gdzie obecnie pracuje na stanowiskach specjalisty ds. dyplomacji publicznej oraz tłumacza.

</doc>
<doc id="5277442" url="https://pl.wikipedia.org/wiki?curid=5277442" title="Elektrochemiczna redukcja dwutlenku węgla">
Elektrochemiczna redukcja dwutlenku węgla

Elektrochemiczna redukcja dwutlenku węgla – jedna z metod konwersji dwutlenku węgla () w celu wytworzenia prostych związków organicznych, np. metanolu, węglowodorów, kwasów karboksylowych (np. kwasu mrówkowego) lub tzw. gazu syntezowego (czyli mieszaniny CO + ).
Po raz pierwszy reakcję taką przeprowadzono w XIX wieku, natomiast od lat 80. XX wieku nastąpił wzrost zainteresowania tego typu procesami ze względu na wzrost cen paliw kopalnych.
Termodynamika i kinetyka procesu redukcji.
Redukcja dwutlenku węgla wymaga rozerwania podwójnego wiązania , którego energia dysocjacji wynosi 750 kJ/mol. Energia ta jest znacznie większa niż energia np. wiązania (336 kJ/mol) lub (327 kJ/mol), co oznacza, że przeprowadzenie takiej reakcji jest szczególnie trudne. Dla zapewnienia odpowiedniej kinetyki reakcji, poza dużym nakładem energii konieczne jest stosowanie dedykowanych katalizatorów.
Podczas elektroredukcji zachodzą wieloetapowe reakcje, obejmujące sumarycznie przyłączenie 2–8 protonów i 2–8 elektronów.
Wieloelektronowe reakcje redukcji zachodzą przy bardziej dodatnich potencjałach, niż reakcja jednoelektronowa. W wyniku jednoelektronowej reakcji redukcji występuje duże rozproszenie energii pomiędzy liniową cząsteczką a anionorodnikiem o budowie kątowej. W konsekwencji reakcje wieloelektronowe są bardziej preferowane ze względów termodynamicznych, gdyż powstają bardziej stabilne cząsteczki.
Aktywność i specyficzność elektroredukcji zależy między innymi od przyłożonego potencjału i obecności protonów na granicy fazy elektrokatalitycznej. Po adsorpcji i aktywacji cząsteczki , podwójne wiązanie jest znacznie osłabione, co pozwala na konwersję do lub . Częstą cechą tego procesu jest pojawienie się trującego lub pasywującego półproduktu typu CO. Jeżeli redukcję prowadzi się w roztworach wodnych, to konkurencyjna reakcja wydzielania wodoru zachodzi w tym samym zakresie potencjałów, co redukcja i jest skomplikowaną reakcją uboczną. Ponadto podczas reakcji redukcji można zauważyć wpływ różnych warunków na kierunek reakcji, jak potencjał, pojemność buforowa i lokalne pH, stężenie , wpływ mieszania, ciśnienie czy temperatura. Ponadto rodzaj produktów elektrochemicznej redukcji dwutlenku węgla zależy od elektrokatalitycznego potencjału redukcyjnego, elektrolitu, temperatury i ciśnienia, a także zastosowanego elektrokatalizatora i elektrody.
Katalizatory do redukcji.
Zaproponowano wiele homogenicznych i heterogenicznych układów katalitycznych do redukcji , i w zależności od warunków reakcji można otrzymać różne produkty, w tym tlenek węgla, szczawiany, kwasy karboksylowe, formaldehyd, aceton, metanol lub węglowodory. Katalizatory wykorzystywane w tym procesie, to m.in. katalizatory metaliczne z ligandami bipirydynowymi, katalizatory metaliczne z ligandami makrocyklicznymi, katalizatory metaliczne z ligandami fosfinowymi lub metale (np.: Cu, Au, Pb, Hg czy Ni).
W obecności Pb, Hg, Tl lub Sn powstają głównie mrówczany; Pt czy Fe powodują głównie wydzielanie wodoru, natomiast zastosowanie Pd, Au lub Ag prowadzi do powstanie tlenku węgla. Wysoką aktywność podczas redukcji wykazują katalizatory miedziowe, np. tlenek miedzi(I) (). Umożliwiają one redukcję m.in. do etanolu, metanu, lub etanu. Redukcja taka przebiega zgodnie z mechanizmami obejmującymi zwykle więcej niż dwa elektrony na cząsteczkę , dając tym samym produkty bardziej zredukowane niż tlenek węgla czy mrówczan.

</doc>
<doc id="5277443" url="https://pl.wikipedia.org/wiki?curid=5277443" title="810 (wagon motorowy)">
810 (wagon motorowy)



</doc>
<doc id="5277448" url="https://pl.wikipedia.org/wiki?curid=5277448" title="Kościół Opatrzności Bożej w Ostrowi Mazowieckiej">
Kościół Opatrzności Bożej w Ostrowi Mazowieckiej

Kościół Opatrzności Bożej w Ostrowi Mazowieckiej – rzymskokatolicki kościół parafialny nakeżący do parafii pod tym samym wezwaniem (dekanat Ostrów Mazowiecka – Wniebowzięcia Najświętszej Maryi Panny diecezji łomżynskiej).
Budowa kościoła według projektu architekta Adama Radomskiego z Ostrowi Mazowieckiej została rozpoczęta we wrześniu 2010 roku. Kamień węgielny wmurował Biskup Łomżyński Janusz Stepnowski w dniu 11 marca 2012 roku. Świątynia pobłogosławiona została w dniu 10 maja 2018 roku przez wspomianego wcześniej biskupa.

</doc>
<doc id="5277451" url="https://pl.wikipedia.org/wiki?curid=5277451" title="Mistrzostwa Świata w Narciarstwie Dowolnym i Snowboardingu 2017 – slalom równoległy mężczyzn">
Mistrzostwa Świata w Narciarstwie Dowolnym i Snowboardingu 2017 – slalom równoległy mężczyzn

Rywalizacja mężczyzn w slalomie równoległym podczas mistrzostw świata w Sierra Nevada została rozegrana na trasie o nazwie Sierra Nevada. Kwalifikacje rozegrano 15 marca 2017 roku o 13:45, z kolei biegi finałowe tego samego dnia o 16:16. Złoty medal wywalczył Austriak Andreas Prommegger, który w dużym finale pokonał swego rodaka, Benjamina Karla. W małym finale triumfował Rosjanin Andriej Sobolew, zdobywając tym samym brązowy medal.
Finały.
"Opracowano na podstawie materiału źródłowego": 

</doc>
<doc id="5277460" url="https://pl.wikipedia.org/wiki?curid=5277460" title="Rock Believer">
Rock Believer

Rock Believer – dziewiętnasty album studyjny zespołu Scorpions, wydany w 2022 roku przez Vertigo Records.
Powstanie.
We wrześniu 2016 roku dotychczasowy perkusista Scorpions, James Kottak, został zwolniony z zespołu, a zastąpił go Mikkey Dee. Następnie zespół odbył trzyletnie tournée, w okresie którego Rudolf Schenker i Klaus Meine nie wykluczyli nagrania nowego albumu studyjnego; Meine podał nawet 2020 rok jako możliwy rok wydania.
Prace nad materiałem rozpoczęły się na początku 2019 roku i trwały przez pół roku, przy czym po raz pierwszy w historii zespołu muzyka powstawała do tekstów, a nie odwrotnie. Sesje nagraniowe rozpoczęły się w lipcu 2020 roku w Peppermint Park Studios. Pierwotnie zespół planować nagrać album w Los Angeles przy pomocy Grega Fidelmana, jednak z powodu pandemii COVID-19 Fidelman uczestniczył tylko w części prac, a nagrań dokonano w Hanowerze.
Album został wydany 22 lutego 2022 roku w Wielkiej Brytanii, a 25 lutego w pozostałej części świata. W ramach promocji płyty wydano cztery single („Peacemaker”, „Seventh Sun”, „Shining of Your Soul” i „Rock Believer”) i zaplanowano trasę koncertową.
Lista utworów.
"Źródło: Discogs"
Wykonawcy.
"Źródło: Discogs"

</doc>
<doc id="5277461" url="https://pl.wikipedia.org/wiki?curid=5277461" title="1-je Nikolskoje">
1-je Nikolskoje

1-je Nikolskoje, także Pierwoje Nikolskoje () – wieś (ros. деревня, trb. dieriewnia) w zachodniej Rosji, w sielsowiecie kitajewskim rejonu miedwieńskiego w obwodzie kurskim.
Geografia.
Miejscowość położona jest nad rzeką Połnaja (lewy dopływ Sejmu), 2 km od centrum administracyjnego sielsowietu (2-ja Kitajewka), 18 km na północny wschód od centrum administracyjnego rejonu (Miedwienka), 29 km na południowy wschód od Kurska, 17 km od drogi magistralnej (federalnego znaczenia) M2 «Krym».
We wsi znajduje się 18 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwało 7 osób.

</doc>
<doc id="5277465" url="https://pl.wikipedia.org/wiki?curid=5277465" title="Klimow (stacja kolejowa)">
Klimow (stacja kolejowa)

Klimow () – stacja kolejowa w miejscowości Klimowo, w rejonie klimowskim, w obwodzie briańskim, w Rosji. Stacja krańcowa linii Nowozybkow - Klimowo.
Historia.
Stacja powstała w 1899 na linii Nowozybkow - Nowogród Siewierski. Gdy w 1938 nazwę osiedla zmieniono na "Klimowo", stacja zachowała nazwę "Klimow". Jeszcze na przełomie XX i XXI w. linia biegła dalej do leżącego na Ukrainie Nowogrodu Siewierskiego, w późniejszych latach linię na południe od Klimowa zlikwidowano, czyniąc Klimow stacją krańcową.

</doc>
<doc id="5277466" url="https://pl.wikipedia.org/wiki?curid=5277466" title="Kin (Original Motion Picture Soundtrack)">
Kin (Original Motion Picture Soundtrack)



</doc>
<doc id="5277471" url="https://pl.wikipedia.org/wiki?curid=5277471" title="Grand Prix Emilii-Romanii 2022">
Grand Prix Emilii-Romanii 2022

Grand Prix Emilii-Romanii 2022, oficjalnie Formula 1 Rolex Gran Premio del Made in Italy e dell'Emilia Romagna 2022 – czwarta runda Mistrzostw Świata Formuły 1 w sezonie 2022. Grand Prix odbyło się w dniach 22–24 kwietnia 2022 na torze Autodromo Enzo e Dino Ferrari w Imolii. Wyścig wygrał po starcie z pole position Max Verstappen (Red Bull), a na podium kolejno stanęli Sergio Pérez (Red Bull) oraz Lando Norris (McLaren).
Tło.
Format weekendu.
Grand Prix Emilii-Romanii 2022 był pierwszym wyścigiem w tym sezonie, w którym zastosowany będzie inny format weekendu. Zgodnie z tym formatem w piątek odbyła się tylko jedna sesja treningowa oraz kwalifikacyjna ustalające kolejność do sprintu, który odbył się w sobotę, po drugiej sesji treningowej. Kwalifikacje sprinterskie ustalaliły kolejność do niedzielnego wyścigu głównego.
Kwalifikacje sprinterskie.
Tak jak w poprzednim sezonie kwalifikacje sprinterskie odbywały się będą na dystansie 100 km, co dało 21 okrążenia w przypadku toru Autodromo Enzo e Dino Ferrari. Sprint ustalił kolejność do niedzielnego wyścigu głównego. Kolejność startowa była ustalona poprzez kwalifikacje w standardowym formacie Q1, Q2 i Q3. Zmieniony został system punktacji sprintów – od tego sezonu punkty otrzymało ośmiu najlepszych kierowców według następującego klucza: 8-7-6-5-4-3-2-1, oraz podczas Grand Prix Emilii-Romanii, Grand Prix Austrii i Grand Prix São Paulo, czyli tam gdzie odbywał się sprint kwalifikacyjny, o tym, kto zdobył pole position, zadecydowały wyniki z piątkowych kwalifikacji.
Klasyfikacja po wyścigu.
Kierowcy.
Źródło: FIA
Konstruktorzy.
Źródło: FIA

</doc>
<doc id="5277472" url="https://pl.wikipedia.org/wiki?curid=5277472" title="Wojciech Józef Gadomski">
Wojciech Józef Gadomski

Wojciech Józef Gadomski herbu Rola (ur. 21 kwietnia 1720 w Duczyminie, zm. 23 czerwca 1791 w Płocku) – duchowny rzymskokatolicki, biskup pomocniczy płocki w latach 1782–1791.
Życiorys.
Święcenia diakonatu otrzymał 16 grudnia 1744, a sakrament kapłaństwa 2 maja 1745. Profesor seminarium pułtuskiego, delegowany przez biskupa do zwiedzania i opisu kościołów diecezji. W roku 1756 dnia 5 maja robił taki opis w Zakroczymiu. Proboszcz w Sannikach, od dnia 11.12.1756-1758. Od 1758 proboszcz w Bejscach. Od roku 1773 proboszcz kościoła farnego w Płocku. Pełnił funkcję kantora w katedrze płockiej.
Wygłaszał kazanie podczas ingresu księcia Michała Jerzego Poniatowskiego na biskupstwo płockie dnia 25 maja 1776. Zostaje dziekanem kolegiaty płockiej, a następnie oficjałem generalnym. W 1784 roku mianowany dyrektorem szpitala założonego przez bp Poniatowskiego. 23 września 1782 wybrany na sufragana płockiego. Otrzymał biskupstwo bendeńskie. Głównym konsekratorem był biskup Józef Olechowski, współkonsekratorem biskup Marcin Chyczewski. Podczas posługi biskupiej dokonał konsekracji kościoła Reformatów w Płocku (14.06.1789 roku). 
Zmarł dnia 23 czerwca 1791. Pochowany w katedrze płockiej.

</doc>
<doc id="5277474" url="https://pl.wikipedia.org/wiki?curid=5277474" title="Podstolowie krakowscy">
Podstolowie krakowscy

Podstoli krakowski – podstoli ziemski, pełniący urząd w województwie krakowskim"".

</doc>
<doc id="5277475" url="https://pl.wikipedia.org/wiki?curid=5277475" title="Irena Grzywacz">
Irena Grzywacz

Irena Grzywacz (ur. 4 lutego 1920 w Bednarach-Kolonii, zm. 24 września 1939 w Miętkiem) – członkini Przysposobienia Wojskowego Kobiet, uczestniczka II wojny światowej, rozstrzelana przez żołnierzy Armii Czerwonej. Absolwentka Gimnazjum Żeńskiego im. Juliana Ursyna Niemcewicza w Łowiczu.
Życiorys.
Dzieciństwo i młodość.
Jej rodzicami byli: kolejarz Władysław Grzywacz i Zofia z Cedrowskich. Miała dwoje młodszego rodzeństwa: brata Ryszarda (ur. 1922 r.) i siostrę Danutę (1926 r.).
W 1932 roku rodzina przeprowadziła się do Łowicza, zamieszkując kolejno przy ul. Kaliskiej 20, Tkaczew 7 i ostatecznie 1 Maja 11. Irena rozpoczęła naukę w Gimnazjum Żeńskim im. Juliana Ursyna Niemcewicza.
Wykazywała zainteresowanie przedmiotami humanistycznymi. Po maturze, którą zdała 26 maja 1939 roku, zamierzała rozpocząć studia dziennikarskie w Warszawie. Należała do paramilitarnej organizacji Przysposobienia Wojskowego Kobiet (PWK), została komendantką hufca szkolnego. Latem 1939 roku uczestniczyła w obozie PWK w Spale.
II wojna światowa.
Wybuch wojny przekreślił plany wykorzystania kobiet w walce z agresorem, nie zorganizowano bowiem dla nich komórek mobilizacyjnych. Pierwsze dyrektywy na ten temat powstały dopiero podczas ewakuacji rządu i naczelnego dowództwa pod Łuckiem w drugiej dekadzie września. Na początku września 1939 roku Irena wraz z innymi uczniami pełniła dyżury w budynku szkolnym.
Rodzina Grzywaczów z powodu trafienia ich domu niemiecką bombą zamieszkała u krewnych przy ul. Stanisławskiego. Między 9 a 22 września w okolicy Łowicza toczyła się bitwa nad Bzurą. Ireny i jej brata Ryszarda nie było już w mieście, bowiem z grupą harcerzy udali się w kierunku Warszawy. Po ustaniu działań wojennych Ryszard w cywilnym ubraniu powrócił do Łowicza. Z jego relacji wiadomo, że rozstał się z siostrą w Chełmie Lubelskim, gdzie w tamtejszym szpitalu miała pełnić funkcję sanitariuszki. Dalszy los Ireny przez długie powojenne lata był nieznany. Rodzina poszukiwała ją za pośrednictwem Międzynarodowego Czerwonego Krzyża, jednakże bez rezultatów. Dopiero dzięki wspomnieniom ocalonego z bolszewickiej egzekucji żołnierza września kaprala Szczepana Lewandowskiego pochodzącego z Puszczykowa, udało się ustalić dalszy jej los.
Szczepan Lewandowski został zmobilizowany na 3 dni przed wybuchem wojny. Otrzymał przydział do 24. pułku piechoty w Łucku, do którego dotarł 2 września 1939 roku. Jego pułk został skierowany do Włodzimierza Wołyńskiego i tam rozwiązany. Broń, sprzęt i umundurowanie zatopiono lub spalono. Żołnierze powracający do domów przeprawiali się wpław na lewy brzeg Bugu. Lewandowski z kilkoma kolegami dotarł do wsi Miętkie koło Hrubieszowa (w gminie Mircze). W miejscowym folwarku stacjonowała grupa kilkudziesięciu polskich żołnierzy. 24 września 1939 roku przebywających tam żołnierzy zaatakowali czerwonoarmiści. Potyczka w parku otaczającym dwór trwała kilkadziesiąt minut. Wobec zdecydowanej przewagi przeciwnika polscy żołnierze poddali się. 
Po złożeniu broni Rosjanie oddzielili oficerów i podoficerów od szeregowych. Kapral Szczepan Lewandowski znalazł się w grupie przeznaczonej do egzekucji. Zapamiętał, że w folwarku była też młoda dziewczyna, która zaprotestowała przeciw postępowaniu Rosjan, powołując się na międzynarodowe konwencje humanitarne. Sowieci zlekceważyli jej uwagi i dołączyli ją do grupy prowadzonej do rozstrzelania.
Na polu za folwarkiem rozstrzelali 14 polskich żołnierzy i sanitariuszkę Irenę Grzywacz. Udało się przeżyć dwóm osobom, wspomnianemu kapralowi, który wyszedł z tego zdarzenia bez szwanku oraz podporucznikowi Tadeuszowi Sołtysowi z okolic Rawy Ruskiej, który był ranny w ramię. Po odejściu Rosjan obaj wydostali się spod ciał zabitych i udali się w powrotną drogę do domów. Mieszkańcy Miętkiego pochowali ciała polskich żołnierzy na cmentarzu prawosławnym. Grób był nieoznakowany, ale na pobliskiej mogile wyryto napis, że obok spoczywają rozstrzelani polscy żołnierze. Irenę Grzywacz zakopali obok tego miejsca.
Irena Grzywacz miała przy sobie dokumenty i dlatego mieszkańcy zapamiętali jej nazwisko. 30 kwietnia 2008 roku dokonano ekshumacji. Ponieważ przy żołnierzach nie odnaleziono nieśmiertelników nie udało się ustalić nazwisk wszystkich tam pochowanych. Dokładnie rok później dokonano uroczystego pochówku szczątków ekshumowanych żołnierzy i sanitariuszki z asystą wojskową w Kwaterze Żołnierskiej na cmentarzu w Mirczu. W uroczystości brała udział m.in. młodzież i nauczyciele z Łowicza i Bednar.

</doc>
<doc id="5277477" url="https://pl.wikipedia.org/wiki?curid=5277477" title="Niewidzialni">
Niewidzialni



</doc>
<doc id="5277479" url="https://pl.wikipedia.org/wiki?curid=5277479" title="Linia kolejowa Nowozybkow – Klimow">
Linia kolejowa Nowozybkow – Klimow

Linia kolejowa Nowozybkow – Klimow – linia kolejowa w Rosji łącząca stację Nowozybkow ze ślepą stacją Klimow. Zarządzana jest przez Kolej Moskiewską (część Kolei Rosyjskich).
Linia położona jest w obwodzie briańskim. Na całej długości jest niezelektryfikowana i jednotorowa.
Historia.
Linia powstała jako część linii Nowozybkow - Nowogród Siewierski. Początkowo leżała w Imperium Rosyjskim, następnie do 1991 w Związku Sowieckim. Od 1991 położona jest w Rosji.
Jeszcze na przełomie XX i XXI w. linia biegła dalej do leżącego na Ukrainie Nowogrodu Siewierskiego, w późniejszych latach linię na południe od Klimowa rozebrano, czyniąc Klimow stacją krańcową.

</doc>
<doc id="5277481" url="https://pl.wikipedia.org/wiki?curid=5277481" title="Romario Ibarra">
Romario Ibarra

Romario Andrés Ibarra Mina (ur. 24 września 1994 w Atuntaqui) – ekwadorski piłkarz występujący na pozycji skrzydłowego, reprezentant Ekwadoru, od 2019 roku zawodnik meksykańskiej Pachuki.
Jego brat Renato Ibarra również jest piłkarzem.

</doc>
<doc id="5277485" url="https://pl.wikipedia.org/wiki?curid=5277485" title="HD 129116">
HD 129116

HD 129116 ("b Centauri") – gwiazda w gwiazdozbiorze Centaura. Jest odległa od Słońca o około 540 lat świetlnych. Obiega ją jedna znana planeta pozasłoneczna.
Charakterystyka.
b Centauri to gwiazda podwójna, złożona z dwóch masywnych składników. Większy i jaśniejszy (b Cen A) to błękitna gwiazda ciągu głównego, należąca do typu widmowego B2,5, o temperaturze około 18 000 K. Drugi składnik (b Cen B) objawia swoją obecność przez oddziaływanie grawitacyjne, ale jego charakterystyka nie jest znana. Układ z prawdopodobieństwem 99,8% należy do asocjacji gwiazdowej Górnego Centaura-Wilka, co pozwala ocenić jego wiek na 15 ± 2 miliona lat. Na podstawie wieku ocenia się jego masę na 6–10 mas Słońca.
W 2021 roku poprzez bezpośrednią obserwację odkryto w tym układzie planetę b Centauri b (inaczej b Centauri (AB)b). Planeta jest gazowym olbrzymem o masie ok. 11 razy większej od masy Jowisza. W chwili odkrycia układ b Centauri był najmasywniejszym układem gwiazd ze znaną planetą. Gwiazdy typu B emitują dużo wysokoenergetycznego promieniowania, które może utrudniać powstawanie planet; to odkrycie dowodzi, że mogą one istnieć także w takich systemach. Jest to planeta okołopodwójna, która okrąża obie gwiazdy po bardzo odległej orbicie, stukrotnie dalej niż Jowisz krąży wokół Słońca; jedno okrążenie centralnej pary zajmuje planecie od 2650 do 7170 lat.

</doc>
<doc id="5277489" url="https://pl.wikipedia.org/wiki?curid=5277489" title="Władysław Przedpełski">
Władysław Przedpełski

Władysław Przedpełski (ur. 22 lipca 1839 w Warszawie, zm. 9 października 1896 tamże) – polski tancerz, nauczyciel w szkole baletowej.
Życiorys.
Urodził się 22 lipca 1839 w Warszawie w rodzinie Walentego i Eleonory z domu Liping. Był uczniem warszawskiej szkoły baletowej, którą ukończył w 1857. Na scenie zadebiutował jeszcze jako uczeń w 1854. Po ukończeniu szkoły należał do zespołu baletowego Warszawskich Teatrów Rządowych. Od 1862 zajmował stanowisko pierwszego tancerza charakterystycznego. Występy jego cieszyły się uznaniem publiczności i miały dobre recenzje. Paweł Owerłło tak o nim pisał: "był to człowiek kulturalny, dobrze władał językiem francuskim, doskonale grał na skrzypcach, artysta o wielkich ambicjach". Komponował utwory taneczne. Nauczał w warszawskiej szkole baletowej oraz szkołach prywatnych przez prawie trzydzieści lat. W styczniu 1892 obchodził trzydziestą piątą rocznicę pracy artystycznej i w tym samym roku przeszedł na emeryturę.
W 1866 ożenił się z tancerką Władysławą Królikowską i miał pięcioro dzieci: Adelajdę, Bronisławę, Antoniego, Władysława i Mieczysława. Zmarł w Warszawie 9 października 1896 i pochowany został na cmentarzu powązkowskim.

</doc>
<doc id="5277499" url="https://pl.wikipedia.org/wiki?curid=5277499" title="Bartłomiej Kowalski">
Bartłomiej Kowalski

Bartłomiej Kowalski (ur. 4 marca 2002 w Tarnowie) – polski żużlowiec.
Kariera.
Egzamin na licencję „Ż” zdał 30 maja 2017. Pierwszym sezonem startów w drużynowych mistrzostwach Polski był sezon 2018. Jeździł wówczas dla Wandy Kraków. Najlepszym meczem Kowalskiego było spotkanie z Lokomotivem Dyneburg. W starciu z łotewską drużyną młody zawodnik zdobył 8 punktów i bonus (2*,3,3,0). W klubie z Krakowa wystartował w 43 wyścigach, zdobywając z bonusami 33 punkty.
Kontrakt na sezon 2019 podpisał z Włókniarzem Częstochowa. W barwach częstochowskiej drużyny nie pojechał jednak w żadnym ligowym meczu. W Ekstralidze zadebiutował 12 lipca 2020 w meczu przeciwko Motorowi Lublin. Pojechał w trzech wyścigach, w których nie zdobył żadnego punktu. Na przestrzeni całego sezonu występował głównie na zasadzie gościa w drugoligowych Wilkach Krosno. Dla krośnieńskiej drużyny wystartował w ośmiu meczach, a jego średnia biegowa wyniosła 1,654. Na początku sezonu 2021 miał miejsce w składzie częstochowskich "Lwów" – pojechał w dwóch pierwszych meczach zespołu. W dalszej części sezonu stało się jasne, że jego miejsce w składzie zajmie Mateusz Świdnicki, który razem z Jakubem Miśkowiakiem stworzył najlepszy duet juniorów w lidze. Pełnił rolę rezerwowego podczas dwóch rund Grand Prix 2021 rozgrywanych we Wrocławiu. Przez większość 2021 roku startował jako gość w Kolejarzu Opole. W sezonie 2021 osiągnął największy indywidualny sukces w karierze - brązowy medal Turnieju o Brązowy Kask. W sezonie 2022 wraz ze Spartą Wrocław został brązowym medalistą pierwszej edycji Ekstraligi U-24, a wraz z reprezentacją Polski - drużynowym mistrzem Europy juniorów. 
W okresie transferowym przed sezonem 2022 o Kowalskiego najbardziej zabiegały dwie ekstraligowe drużyny: Stal Gorzów Wielkopolski oraz Sparta Wrocław. Kiedy w Internecie znalazło się zdjęcie Kowalskiego w klubowej bluzie gorzowskiej drużyny z prezesem klubu Markiem Grzybem, wydawało się, że zawodnik przejdzie do Stali Gorzów. Ostatecznie jednak wybrał przejście do Wrocławia, tłumacząc, że zrobienie zdjęcia w barwach gorzowskiej Stali nie było zobowiązujące.

</doc>
<doc id="5277503" url="https://pl.wikipedia.org/wiki?curid=5277503" title="Awdet">
Awdet

Awdet – gazeta społeczno-polityczna i kulturalna wydawana w języku krymskotatarskim i rosyjskim na Krymie przez Tatarów krymskich.
Historia.
Pomysł wydawania gazety mieli jeszcze w 1981 roku członkowie grupy inicjatywnej im. Musy Mamuta. Gdy ze swoim pomysłem na jednym z zebrań Mustafę Dżmilewa, nie tylko spodobał mu się pomysł, ale zaproponował też tytuł pisma Awdet co po tatarsku znaczy Powrót. Nie udało się jednak w tamtym wydać pisma. Grupa w latach 1983–1986.wydawala "Biuletyn informacyjny grupy inicjatywnej imienia Musy Mamuta""."
W 1990 roku pismo noszące tytuł Awdet zaczęła wydawać Organizacja Krymskotatarskiego Ruchu Narodowego. Pierwszy numer ukazał się 15 lipca 1990 roku. W październiku 2009 powstała strona internetowa pisma. Została ona zablokowana w 2016 roku i redakcja musiała stworzyć nową.
Redakcja pisma mieści się w Symferopolu. Początkowo na ulicy Żydkowa 40, potem do 2014 roku w budynku Fundacji Krym przy ulicy Szmidta 2. Po 2014 roku pismo nie ma swojej siedziby. Od listopada 2021 roku musiano zawiesić druk gazety ograniczając się do publikacji na stronie internetowej gazety.
Nakład.
Pierwszy numer w nakładzie 10 tys. egzemplarzy został wydrukowany w półlegalnej drukarni w Rydze. Pismo ukazywało się w nakładzie około 5 tysięcy egzemplarzy. Po aneksji Krymu nie zostało zarejestrowane i nakład musiano zmniejszyć do 999 egzemplarzy. Zgodnie z art. 12 ustawy Federacji Rosyjskiej czasopisma o nakładzie poniżej tysiąca egzemplarzy mogą być wydawane bez rejestracji. Pismo nie mogło być rozprowadzane oficjalnie. Było wydawane w języku krymskotatarskim i rosyjskim. 
Treść.
W 2005 roku utworzono dział Untuma, w którym publikowano wspomnienia o deportacji Tatarów Krymskich wspierając w ten sposób ogólnonarodowa akcję zbierania świadectw deportacji. Pismo publikując na okładkach tatarskie rodziny wielodzietne wspiera akcję "Dört bizni qurtaracaq" zapobiegania zmniejszania się liczebności Tatarów Krymskich. Zakłada ona, że jeśli w ciągu piętnastu lat 30-procent młodych rodzin będzie miało po czworo dzieci uda się ten proces zatrzymać.

</doc>
<doc id="5277504" url="https://pl.wikipedia.org/wiki?curid=5277504" title="Niewidzialni (komiks)">
Niewidzialni (komiks)

Niewidzialni (tytuł oryginału: "The Invisibles") – amerykańska seria komiksowa stworzona przez scenarzystę Granta Morrisona i zilustrowana przez różnych rysowników. Ukazywała się pierwotnie jako miesięcznik od września 1994 do czerwca 2000 nakładem wydawnictwa DC Comics w ramach imprintu Vertigo. Po polsku publikuje ją wydawnictwo Egmont Polska od 2022 w tomach zbiorczych.
Fabuła.
Utrzymana w konwencji science fiction seria opowiada o przygodach członków Niewidzialnego Kolegium, tajnej organizacji walczącej z fizycznym i psychicznym uciskiem za pomocą podróży w czasie, magii, medytacji i przemocy. Przez większą część serii w skład zespołu wchodzą: przywódca King Mob; Lord Fanny, transpłciowy brazylijski szaman; Boy, były oficer nowojorskiej policji; Ragged Robin, telepata z tajemniczą przeszłością; oraz Jack Frost, młody chuligan z Liverpoolu, który może być następnym Buddą. Ich wrogami są Archonci Zewnętrznego Kościoła, bogowie z kosmosu, którzy bez wiedzy ludzi zniewolili już większość z nich.
Odbiór.
"Niewidzialni" znaleźli się na liście „50 najlepszych nie-superbohaterskich powieści graficznych” magazynu „Rolling Stone”, a w uzasadnieniu podano, że seria wywarła wpływ na późniejszych scenarzystów komiksowych Jonathana Hickmana i Gerarda Waya.

</doc>
<doc id="5277506" url="https://pl.wikipedia.org/wiki?curid=5277506" title="Parcham">
Parcham



</doc>
<doc id="5277507" url="https://pl.wikipedia.org/wiki?curid=5277507" title="Kościół Przemienienia Pańskiego w Sobowidzu">
Kościół Przemienienia Pańskiego w Sobowidzu

Kościół Przemienienia Pańskiego w Sobowidzu – rzymskokatolicki kościół parafialny znajdujący się w Sobowidzu, w województwie pomorskim. Parafia wchodzi w skład dekanatu Trąbki Wielkie archidiecezji gdańskiej. 

</doc>
<doc id="5277509" url="https://pl.wikipedia.org/wiki?curid=5277509" title="Odbicie (film 2021)">
Odbicie (film 2021)

Odbicie (ukr. "Відблиск") – ukraiński dramat filmowy z 2021 roku w reżyserii Walentyna Wasjanowicza.
Fabuła.
Film przedstawia losy ukraińskiego lekarza wojskowego Serhija, który w czasie walk z Rosjanami we wschodniej Ukrainie w roku 2014 zostaje wzięty do niewoli. W czasie pobytu w niewoli staje się świadkiem przerażających scen przemocy i torturowania ludzi. Po uwolnieniu w wyniku wymiany jeńców, Serhij wraca do swojego komfortowego mieszkania, w którym mieszkał przed wojną i próbuje naprawić relacje z byłą żoną i z 12-letnią córką Poliną. 
Światowa premiera filmu miała miejsce 6 września 2021 w konkursie głównym na 78. MFF w Wenecji. W lipcu 2022 film Wasjanowicza został zaprezentowany we Wrocławiu, w ramach MFF Nowe Horyzonty.
Nagrody i wyróżnienia.
Jeszcze w fazie produkcji film zdobył nagrodę „Prix Alphapanda Audience Engagement” na Międzynarodowym Festiwalu Filmowym Les Arcs 2021. Na 78. MFF w Wenecji "Odbicie" otrzymało nominację do nagrody Złotego Lwa.

</doc>
<doc id="5277520" url="https://pl.wikipedia.org/wiki?curid=5277520" title="Kościół Wniebowzięcia Najświętszej Maryi Panny w Kręgu">
Kościół Wniebowzięcia Najświętszej Maryi Panny w Kręgu

Kościół Wniebowzięcia NMP w Kręgu – rzymskokatolicki kościół parafialny znajdujący się we wsi Krąg w województwie pomorskim. Parafia Wniebowzięcia Najświętszej Maryi Panny w Kręgu należy do dekanatu skarszewskiego należącego do diecezji pelplińskiej.

</doc>
<doc id="5277526" url="https://pl.wikipedia.org/wiki?curid=5277526" title="Amangali Biekbołatow">
Amangali Biekbołatow

Amangali Biekbołatow (ros. Амангали Бекболатов; ur. 10 lipca 1996) – kazachski zapaśnik w stylu klasycznym. Zajął piąte miejsce na mistrzostwach świata w 2022. Wicemistrz Azji w 2022. Brązowy medalista igrzysk solidarności islamskiej w 2021. Srebrny medalista mistrzostw świata wojskowych w 2018. Trzeci na MŚ U-23 w 2018, a także na MŚ juniorów w 2015 roku.

</doc>
<doc id="5277528" url="https://pl.wikipedia.org/wiki?curid=5277528" title="Dominik Hufnagl">
Dominik Hufnagl

Dominik Hufnagl (ur. 10 stycznia 1997) – austriacki lekkoatleta specjalizujący się w biegach płotkarskich i sprinterskich.
Kariera sportowa.
Na arenie międzynarodowej odniósł następujące sukcesy:
12-krotny złoty medalista lekkoatletycznych mistrzostw Austrii:

</doc>
<doc id="5277530" url="https://pl.wikipedia.org/wiki?curid=5277530" title="Jernur Fidachmietow">
Jernur Fidachmietow

Jernur Fidachmietow (ros. Ернур Фидахметов; ur. 3 maja 1997) – kazachski zapaśnik w stylu klasycznym. Brązowy medalista mistrzostw Azji w 2022; piąty w 2020. Mistrz świata kadetów w 2014 roku.

</doc>
<doc id="5277531" url="https://pl.wikipedia.org/wiki?curid=5277531" title="Meczet Mardżaniego">
Meczet Mardżaniego

Meczet Mardżaniego (, inne nazwy: "meczet Efendi", "meczet Junusowski") – meczet typu Tatarzy, wzniesiony w latach 1768–1771 w Kazaniu w stylu łączącym barok i sztukę tatarską; jeden z najstarszych meczetów miasta.
Historia.
Budowa nowego kamiennego meczetu w Kazaniu była możliwa dzięki przychylności carycy Katarzyny II Wielkiej, która po spotkaniu z delegacją tatarską w 1767 roku zezwoliła na budowę świątyni w mieście i nakazała, aby gubernator A.N. Kwasznin-Samarin dopełnił wszelkich formalności i nie przeszkadzał Tatarom w budowie. Na potrzeby budowy 62 osoby zebrały kwotę 5 tys. rubli. Autorem projektu świątyni był prawdopodobnie . Budowę rozpoczęto latem 1768 roku, ukończono ją w 1771 roku. Podczas budowy świątyni władze miasta były zaniepokojone wysokością minaretu i wystosowały w tej kwestii list do carycy, która odpowiedziała: "Wyznaczyłam im miejsce na ziemi i będą on swobodnie wznosić się w niebo według własnego uznania, ponieważ niebo nie podlega mojej władzy". W 1861 roku meczet został rozbudowany, drewniane ogrodzenie meczetu zastąpiono murowanym. W 1863 roku rozbudowano mirhab.
Od początku istnienia meczet Mardżaniego pełni rolę głównej świątyni muzułmańskiej w mieście, jest również centrum kazańskiego . Imamami meczetu byli słynni tatarscy teologowie, m.in. , , (od niego pochodzi obecna nazwa świątyni), Tałgat Tadżuddin.
W latach 2004–2007 dokonano kompleksowej rewitalizacji obiektu, dobudowano salę modlitw dla kobiet (wcześniej kobiety modliły się w podziemiach meczetu).
Architektura.
Budynek dwukondygnacyjny, położony na nieregularnej działce ukośnie w stosunku do otaczających go budynków, nad brzegiem jednego z . Na drugim piętrze znajdują się sale modlitewne. Sklepienia tychże sal pokrywa bogata sztukateria i złocone roślinne ornamenty, stylistycznie stanowiąc połączenie baroku oraz tatarskiej sztuki użytkowej. Sztukateria na ścianach jest wykonana w kolorach niebieskim, zielonym i złotym. 
W centrum budynku znajduje się okazały minaret o trzech kondygnacjach, wewnątrz którego znajdują się spiralne schody. Meczet okala murowane ogrodzenie.

</doc>
<doc id="5277534" url="https://pl.wikipedia.org/wiki?curid=5277534" title="Abyłajchan Amziejew">
Abyłajchan Amziejew

Abyłajchan Amziejew (ros. Абылайхан Амзеев; ur. 6 września 1994) – kazachski zapaśnik walczący w stylu klasycznym. Srebrny medalista mistrzostw Azji w 2022 roku.

</doc>
<doc id="5277535" url="https://pl.wikipedia.org/wiki?curid=5277535" title="Kościół św. Wojciecha w Gdańsku-Świbnie">
Kościół św. Wojciecha w Gdańsku-Świbnie

Kościół św. Wojciecha w Gdańsku – Świbnie ("Sanktuarium Milenijne Świętego Wojciecha Chrzciciela)" – rzymskokatolicki kościół sanktuaryjny znajdujący się w Gdańsku - Świbnie. Jest siedzibą parafii wchodzącej w skład dekanatu Gdańsk-Dolne Miasto należącego do archidiecezji gdańskiej.
Relikwie.
W świątyni znajdują się relikwie św. Brygidy, św. Wojciecha, św. Faustyny Kowalskiej i bł. Marii Karłowskiej.

</doc>
<doc id="5277536" url="https://pl.wikipedia.org/wiki?curid=5277536" title="Lucjan Kwaśny">
Lucjan Kwaśny

Lucjan Kwaśny (ur. 26 maja 1950 w Zabrzu, zm. 1985) – polski piłkarz, występujący na pozycji pomocnika. Dwukrotny zdobywca Mistrzostwa Polski w 1971 i 1972 roku, oraz Pucharu Polski w 1972 roku, jako piłkarz Górnika Zabrze. W barwach seniorskiej drużyny Górnika rozegrał 104 spotkania w których zdobył 3 bramki.
Życiorys.
Lucjan Kwaśny urodził się 26 maja 1950 roku w Zabrzu. Za młodu trenował on lekkoatletykę, konkretnie skok wzwyż.
W wieku 17 lat zaczął trenować w młodzieżowej drużynie Górnika Zabrze. W Ekstraklasie zadebiutował 16 maja 1971 roku w wygranym 5:0 meczu z Zagłębiem Sosnowiec.
Podczas debiutanckiego sezonu, rozegrał w barwach Górnika siedem spotkań, a jego klub sięgnął po Mistrzostwo Polski. Rok później drużyna z Zabrza obroniła tytuł, dokładając do tego Puchar Polski. Kwaśny pierwszą bramkę zdobył jednak dopiero w sezonie 1972/1973. W koszulce macierzystego klubu zagrał również cztery mecze w europejskich pucharach, zdobywając w nich dwa gole.
W 1976 roku przeniósł się do BKS Stal Bielsko-Biała, a później do Błękitnych Kielce w 1978. Karierę zakończył w klubie Grunwald Halemba.
Zmarł w 1985 roku w RFN.

</doc>
<doc id="5277537" url="https://pl.wikipedia.org/wiki?curid=5277537" title="David José Pineda">
David José Pineda

David José Pineda (ur. 18 marca 1998) – hiszpański lekkoatleta specjalizujący się w biegach płotkarskich i sprinterskich.
Kariera sportowa.
Na arenie międzynarodowej odniósł następujące sukcesy:
Brązowy medalista mistrzostw Hiszpanii w sztafecie 4 × 100 m (2019).

</doc>
<doc id="5277539" url="https://pl.wikipedia.org/wiki?curid=5277539" title="Dias Kalen">
Dias Kalen

Dias Kalen (kaz. Диас Кален; ur. 1997) – kazachski zapaśnik walczący w stylu klasycznym. Zajął dziewiąte miejsce na mistrzostwach świata w 2022. Srebrny medalista mistrzostw Azji w 2022 roku.

</doc>
<doc id="5277544" url="https://pl.wikipedia.org/wiki?curid=5277544" title="Zaccaria Ferreri">
Zaccaria Ferreri

Zaccaria Ferreri O.Cart. (ur. ok. 1479 w Vicenzy, zm. 1524 w Rzymie) – biskup gardeński, legat papieski w Królestwie Polskim i na Litwie za Zygmunta Starego.
Biografia.
Zaccaria Ferreri urodził się w rodzinie szlacheckiej w Vicenzy w Wenecji Euganejskiej ok. 1479 roku. Studiował w Padwie. Najpierw wstąpił do benedyktynów, następnie przeniósł się do kartuzów w Mantui. W Rzymie uzyskał tytuł magistra prawa i teologii. Służył w kurii papieża Juliusza II, ale wkrótce dołączył do szeregu jego przeciwników, biorąc udział w nieprawowiernym soborze w Pizie w 1511 roku. Opublikował obronę soboru "Apologia S. Pisani concilii". Został ekskomunikowany i uciekł do Francji w 1513 roku. Papież Leon X zdjął z niego ekskomunikę, powierzając mu zadanie przygotowania nowej, krótszej i wygodniejszej edycji brewiarza. W 1518 ustanowiony biskupem tytularnym "Sebaste in Cilicia", w 1519 roku biskupem w Guardialfierze. Zrezygnował z przyjęcia nominacji, ale zachował tytuł i przysługujące przywileje. W latach 1519–1521 był legatem papieskim w Królestwie Polskim, w Prusach i na Litwie. W Polsce pośredniczył w rozejmie w wojnie polsko-krzyżackiej, starał się ograniczać wpływy luterańskie. Biskup Ferreri planował wyprawę do Wielkiego Księstwa Moskiewskiego. Doprowadził do kanonizacji Kazimierza Królewicza w 1522 roku, w 1521 napisał i wydał jego biografię. Przebywał w Krakowie i Toruniu. Po powrocie do Rzymu i śmierci papieża Leona X domagał się swoich praw jako biskupa Guardialfiery. Zmarł w Rzymie w 1524 roku. Wydane pośmiertnie w związku z reforma brewiarza "Hymni novi ecclesiastici" nie spotkały się w kręgach eklezjalnych z dobrym przyjęciem.

</doc>
<doc id="5277546" url="https://pl.wikipedia.org/wiki?curid=5277546" title="Przedmieście Sędziszowskie">
Przedmieście Sędziszowskie

Przedmieście Sędziszowskie – część miasta Sędziszów Małopolski, do końca 1948 samodzielna wieś. Leży na wschód od centrum miasta, wzdłuż ul. Witosa.
Historia.
Dawniej wieś i gmina jednostkowa w powiecie ropczyckim, za II RP w woј. krakowskim. W 1934 w nowo utworzonej zbiorowej gminie Sędziszów, gdzie utworzyło gromadę. Od 1 kwietnia 1937 w powiecie dębickim
Podczas II wojny światowej w gminie Sędziszów w Landkreis Dębica w dystrykcie krakowskim (Generalne Gubernatorstwo). Liczyło wtedy 613 mieszkańców.
Po wojnie znów w gminie Sędziszów w powiecie dębickim, w nowo utworzonym województwie rzeszowskim.
1 stycznia 1949 Przedmieście Sędziszowskie włączono do Sędziszowa.

</doc>
<doc id="5277547" url="https://pl.wikipedia.org/wiki?curid=5277547" title="Pieśń czasu">
Pieśń czasu

Pieśń czasu () – powieść fantastycznonaukowa angielskiego pisarza Iana MacLeoda wydana w 2008 przez PS Publishing. Polskie tłumaczenie Grzegorza Komerskiego ukazało się nakładem wydawnictwa MAG w serii Uczta Wyobraźni w 2011 razem ze zbiorem opowiadań "Podróże". 
Powieść została uhonorowana w 2009 Nagrodą im. Arthura C. Clarke’a oraz Nagrodą Campbella.
Fabuła.
Koniec XXI wieku. Mieszkająca samotnie w Kornwalii Roushana Maitland ratuje z oceanu nagiego młodzieńca i zabiera go do domu. Uratowany mężczyzna cierpi na amnezję, kobieta nazywa go Adamem i opowiada mu o swym pełnym wydarzeń życiu. Roushana była kiedyś słynną skrzypaczką, dziś nieuleczalnie chora zbliża się do końca żywota. Snując barwne opowieści opisuje historię świata w XXI stuleciu.

</doc>
<doc id="5277550" url="https://pl.wikipedia.org/wiki?curid=5277550" title="Cosma Spessotto">
Cosma Spessotto

Cosma Spessotto (ur. 28 stycznia 1923 w Mansuè, zm. 14 czerwca 1980 w San Juan Nonualco) – włoski zakonnik, franciszkanin, męczennik, błogosławiony Kościoła katolickiego. 
Urodził się 28 stycznia 1923 w Mansuè, w prowincji Treviso i diecezji Vittorio Veneto, jako trzecie z dziesięciorga dzieci Vittorio Spessotto i Giuseppiny Zamuner, rolników pracujących na roli. W gospodarstwie, w którym się urodził, mieszkało pięć rodzin: jego ojciec i bracia oraz rodzice (dziadkowie Sante) Andrea i Rosa. Został ochrzczony dwa dni po urodzeniu w wiejskim, kościele parafialnym. Wszyscy w jego rodzinie uczęszczali do parafii, ale pierwsze nauki religijne otrzymał od Marii, niezamężnej ciotki, która uczyła dzieci w domu doktryny chrześcijańskiej i modlitw. Pierwszą Komunię Świętą przyjął w wieku pięciu lat, a sakrament bierzmowania w wieku dziewięciu lat.
Od momentu przystąpienia do pierwszej Komunii Świętej eucharystia stała się fundamentem jego życia: prawie codziennie uczestniczył we mszy Świętej wraz z ciotką Marią, kilkoma siostrami i kuzynami oraz ojcem, odmawiając z nimi po drodze różaniec. Po przyjęciu komunii św. kontynuował swoje dziękczynienie dłużej niż inni. Proboszcz parafii, zauważając jego zapał, zaproponował mu udział w spotkaniu formacyjnym w Oderzo, razem z innymi młodymi mężczyznami. Sante był tak zachwycony, że zaraz po powrocie do domu powiedział rodzinie, że chce zostać księdzem. Ubóstwo rodziny nie pozwoliło mu jednak na podjęcie studiów w seminarium diecezjalnym.
W następnym roku w Mansuè odbyła się misja ludowa, którą głosili Bracia Mniejsi z klasztoru i sanktuarium Matki Bożej w Motta di Livenza. Podczas spotkania poświęconego dzieciom brat kaznodzieja zapytał: "Kto z was słyszy w swoim sercu głos Pana, który wzywa go, aby został zakonnikiem i kapłanem ?". Zaraz po zakończeniu spotkania podszedł do księdza i zapytał: 
Kapłan odpowiedział: 
3 września 1935, po decyzji swoich rodziców, Sante rozpoczął okres próbny w klasztorze w Lonigo. Przez następne cztery lata uczył się w gimnazjum: nie brakowało mu dobrych chęci. 16 września 1939 został przyjęty do nowicjatu. W końcu złożył swoje świeckie ubranie, aby przywdziać habit i otrzymał nowe imię: Brat Kosma, na cześć świętego męczennika i lekarza. Następny rok spędził w klasztorze San Pancrazio w Barbarano, po czym 17 września 1940 r. złożył pierwszą profesję zakonną. Wraz z innymi braćmi uczniami musiał kilkakrotnie zmieniać siedzibę z powodu II wojny światowej: po piątej klasie gimnazjalnej, którą odbył w klasztorze św. Antoniego Padewskiego w Gemona del Friuli, przez pierwsze dwa lata szkoły średniej uczęszczał do klasztoru w Padwie, San Francesco Grande, a trzeci i ostatni rok nauki odbywał w klasztorze San Bernardino w Weronie.
W czasie wojny młodzi bracia musieli ponownie zmienić swoją siedzibę: z San Vito al Tagliamento, gdzie osiedlili się w 1944 przenieśli się do Motta di Livenza, a stamtąd do Wenecji, do San Francesco della Vigna.
Brat Cosma również miał problemy zdrowotne z powodu choroby wrzodowej żołądka. Operowano go najpierw w szpitalu w San Vito al Tagliamento, gdzie wówczas mieszkał, a następnie w Motta di Livenza. Po powrocie do zdrowia złożył profesję wieczystą 19 marca 1944.
Wreszcie 27 czerwca 1948 przyjął święcenia kapłańskie w bazylice Madonna della Salute w Wenecji, przez nałożenie rąk przez kardynała Adeodato Piazza, patriarchę Wenecji.
W 1953 został przeniesiony jako koadiutor do parafii św. Jana Chrzciciela w San Juan Nonualco, niedaleko od swojego poprzedniego miejsca zamieszkania. Przybył 18 października, zaskakując parafian z dwóch powodów: ponieważ miał na sobie habit, co czyniło go natychmiast rozpoznawalnym jako syna św. Franciszka, oraz ponieważ jechał motocyklem, a więc trzeźwym środkiem transportu. Dopiero po pewnym czasie i po wypadku przekonał się do kupna jeepa, pod warunkiem, że będzie to jeep używany. Podobnie jak to uczynił w San Pedro Nonualco, gdzie wyposażył kościół w pięć nowych dzwonów, specjalnie sprowadzonych z Vittorio Veneto, o. Cosma podjął się odbudowy kościoła i plebanii, które po trzęsieniu ziemi w 1933 r. zostały zbudowane z kiepskich materiałów, a w każdym razie nie były stabilne. Z dniem 1 stycznia 1957 został mianowany proboszczem tej samej parafii.
4 października 1979 został mianowany wikariuszem biskupim dla departamentu La Paz, a 3 marca 1980 po śmierci swojego brata ks. Nilo Cucchiaro, proboszcza parafii Santa Lucia w Zacatecoluca, został powołany na jego następcę. Wierni z San Juan Nonualco byli niezadowoleni, podobnie jak on sam, ale starał się ich uspokoić. W swojej nowej parafii napotkał wiele trudności, począwszy od ekscesów niektórych grup modlitewnych, podczas gdy w całym kraju nadal dochodziło do zabójstw księży, katechetów i wiernych.
14 czerwca 1980 dwóch mężczyzn z częściowo zakrytymi twarzami i w perukach weszło do kościoła przez główne drzwi: jeden zatrzymał się w połowie drogi, drugi poszedł w kierunku mnicha. Zawołała go po imieniu, a gdy się odwrócił, zastrzeliła go z karabinu maszynowego. Dwaj zabójcy natychmiast uciekli, gdy zobaczyli w kościele dwie siostry zakonne i ministranta. Ksiądz Filiberto Dal Bosco, który miał odprawić następną mszę św. o godz. 19.00 i był w zakrystii, aby nałożyć szaty liturgiczne, natychmiast pośpieszył i udzielił rozgrzeszenia pod pewnymi warunkami, ale do tego czasu ksiądz Cosma został śmiertelnie ranny. Wielu wiernych, stawiając czoła niebezpieczeństwu, natychmiast przybyło do kościoła. Władze cywilne, te same, które zleciły zabójstwo, pojawiły się pół godziny później, aby zorganizować sekcję zwłok. Ciało ojca Kosmasa zostało około północy przewiezione do kościoła św. Łucji, ponieważ ciało św. Jana musiało zostać ponownie konsekrowane z powodu świętokradztwa. Pogrzeb odbył się tam 16 czerwca pod przewodnictwem bpa Pedro Arnoldo Aparicio, biskupa San Vicente, koncelebrowany przez dwóch biskupów i około czterdziestu księży.
14 czerwca 2000 rozpoczął się jego proces beatyfikacyjny. 26 maja 2020 papież Franciszek podpisał dekret uznający jego męczęństwo. 22 stycznia 2022 podczas uroczystej mszy w stolicy Salwadoru Cosma Spessotto wraz z trzema innymi męczennikami został beatyfikowany i ogłoszony błogosławionym Kościoła katolickiego.
Jego wspomnienie liturgiczne obchodzone jest 10 czerwca.

</doc>
<doc id="5277551" url="https://pl.wikipedia.org/wiki?curid=5277551" title="Olympus (ujednoznacznienie)">
Olympus (ujednoznacznienie)



</doc>
<doc id="5277552" url="https://pl.wikipedia.org/wiki?curid=5277552" title="Maciesze (rejon brasławski)">
Maciesze (rejon brasławski)

Maciesze (; ) – wieś na Białorusi, w obwodzie witebskim, w rejonie brasławskim, w sielsowiecie Achremowce.
Historia.
W czasach zaborów wieś rządowa w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie, a następnie w gminie Jody.
Według Powszechnego Spisu Ludności z 1921 roku zamieszkiwało tu 260 osób, 22 były wyznania rzymskokatolickiego a 238 staroobrzędowego. Jednocześnie 173 mieszkańców zadeklarowało polską, 87 białoruską przynależność narodową. Były tu 52 budynki mieszkalne. W 1931 w 57 domach zamieszkiwały 302 osoby.
Przed wybuchem wojny roku w 80 domach zamieszkiwało 436 osób. W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1943 roku Niemcy spalili całą wieś i zabili 9 mieszkańców.
W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5277557" url="https://pl.wikipedia.org/wiki?curid=5277557" title="Adrián Gavira">
Adrián Gavira

Adrián Gavira Collado (ur. 17 września 1987 w La Línea de la Concepción) – hiszpański siatkarz plażowy, trzykrotny uczestnik Letnich Igrzysk Olimpijskich.
Od 2005 roku bierze udział w międzynarodowych turniejach siatkówki plażowej. Od 2009 roku tworzy drużynę z Pablo Herrerą. Wspólnie wystąpili na trzech Igrzyskach Olimpijskich: w 2012 roku w Londynie (9. miejsce), w 2016 roku w Rio de Janeiro (9. miejsce) oraz w 2021 roku w Tokio (9. miejsce). Są również ośmiokrotnymi mistrzami Hiszpanii w siatkówce plażowej.
Osiągnięcia.
Mistrzostwa Świata Juniorów
Mistrzostwa Europy
FIVB Beach Volleyball World Tour
CEV Puchar Kontynentalny
Mistrzostwa Hiszpanii

</doc>
<doc id="5277561" url="https://pl.wikipedia.org/wiki?curid=5277561" title="Krzywa (Błędowa Tyczyńska)">
Krzywa (Błędowa Tyczyńska)

Krzywa – część wsi Błędowa Tyczyńska w Polsce położona w województwie podkarpackim, w powiecie rzeszowskim, w gminie Chmielnik.
W latach 1954–72 siedziba gromady Krzywa.

</doc>
<doc id="5277562" url="https://pl.wikipedia.org/wiki?curid=5277562" title="Kościół Świętego Stanisława i Wojciecha w Porębach Dymarskich">
Kościół Świętego Stanisława i Wojciecha w Porębach Dymarskich

Kościół Świętego Stanisława i Wojciecha w Porębach Dymarskich – rzymskokatolicki kościół znajdujący się w Porębach Dymarskich.
Historia.
Kościół wybudowano w latach 1656–1660 z inicjatywy ówczesnego proboszcza parafii Przemienienia Pańskiego w Cmolasie Kaspra Snopkiewicza. Kościół konsekrowany został w 1674 roku przez biskupa Mikołaja Oborskiego. Przed 1735 rokiem obiekt rozbudowano, a w tymże roku dodano dzwonnicę. Świątynia przeszła remonty w 1857 i 1888 roku oraz w latach 1900–1902. 
25 marca 1976 roku obiekt wpisano do rejestru zabytków pod numerem 956. W marcu 1978 roku podjęto decyzję o przekazaniu kościoła do Porąb Dymarskich, a 13 sierpnia poświęcono fundamenty. Przeniesienie świątyni opóźniło odkrycie w niej polichromii z 1669 roku. Wiosną 1979 roku rozpoczęto przenoszenie kościoła, podczas którego zrekonstruowano sygnaturkę, wymieniono gont na dachu i dokonano konserwacji nowo odkrytych polichromii. 28 października bp Jerzy Ablewicz dokonał jego poświęcenia.
Architektura.
Kościół konstrukcji zrębowej, a jego dzwonnica, soboty i południowa kruchta konstrukcji słupowo-ramowej. Świątynia ma nawę zbudowaną na rzucie prostokąta, prostokątne prezbiterium zamknięte trójbocznie oraz zakrystię przylegającą do niego od północy. Dzwonnica dobudowana do nawy, podzielona na trzy kondygnacje 
gzymsami, które osłonięto okapowymi daszkami. Nawa i prezbiterium nakryte dachem dwuspadowym o wspólnej kalenicy. W miejscu zamknięcia prezbiterium dach opada na nie trzema połaciami. Nad nawą połacie dachu załamane. Na styku nawy i prezbiterium, w kalenicy znajduje się sygnaturka. Świątynię otaczają szalowane soboty, które nakryto daszkami pulpitowymi z gontu.
Wygląd i wyposażenie wnętrza.
Wewnątrz kościoła znajdują się płaskie stropy. Mają one zaokrąglone fasety w prezbiterium i zakrzywienia w nawie. W prezbiterium i częściowo w nawie na ścianach polichromia figuralna i ornamentalna.
Wyposażenie świątyni pochodzi z czasów proboszcza Grzegorza Mrzygłockiego, którego podobizna znajduje się na obrazie św. Grzegorza. Ołtarz główny powstał w 2 poł. XVII wieku. Znajduje się w nim obraz Matki Bożej z Dzieciątkiem, którą adorują święty Stanisław i Wojciech. Na zasuwie ołtarzowej widnieje Chrystus na krzyżu pochodzący z 1874 roku. W lewym ołtarzu bocznym znajduje się obraz Matki Bożej przekazującej szkaplerz Szymonowi Stockowi, a w prawym św. Józef z Dzieciątkiem. Z pierwotnego wyposażenia zachowały się również drewniana chrzcielnica z XVII wieku oraz dwa portale z nadprożami w kształcie oślego grzbietu. W świątyni znajduje się również ambona z XVIII wieku. Pod jej schodami widnieje jedyny w województwie podkarpackim wizerunek diabła w kościele. XVII-wieczne malowidło przedstawia popularnego w średniowiecznym folklorze diabła Tutivillusa, trudniącego się spisywaniem ludzkich grzechów, by na Sądzie Ostatecznym móc oskarżać ludzi przed Bogiem.

</doc>
<doc id="5277564" url="https://pl.wikipedia.org/wiki?curid=5277564" title="Kościół Świętego Kazimierza Królewicza w Kobyłce-Stefanówce">
Kościół Świętego Kazimierza Królewicza w Kobyłce-Stefanówce

Kościół św. Kazimierza Królewicza w Kobyłce - Stefanówce – rzymskokatolicki kościół parafialny znajdujący się w Kobyłce, na osiedlu Stefanówka.

</doc>
<doc id="5277567" url="https://pl.wikipedia.org/wiki?curid=5277567" title="Mistrzostwa Świata w Narciarstwie Dowolnym i Snowboardingu 2017 – gigant równoległy mężczyzn">
Mistrzostwa Świata w Narciarstwie Dowolnym i Snowboardingu 2017 – gigant równoległy mężczyzn

Rywalizacja mężczyzn w gigancie równoległym podczas mistrzostw świata w Sierra Nevada została rozegrana na trasie o nazwie Sierra Nevada. Kwalifikacje rozegrano 16 marca 2017 roku o 10:35, z kolei biegi finałowe tego samego dnia o 13:16. Złoty medal wywalczył reprezentant Austriak Andreas Prommegger, który w dużym finale pokonał swego rodaka Benjamina Karla. W małym finale triumfował Nevin Galmarini ze Szwajcarii, zdobywając tym samym brązowy medal.
Finały.
"Opracowano na podstawie materiału źródłowego": 

</doc>
<doc id="5277569" url="https://pl.wikipedia.org/wiki?curid=5277569" title="Witkowice (Ropczyce)">
Witkowice (Ropczyce)

Witkowice – część miasta Ropczyce, do 1986 samodzielna wieś. Leży na północny wschód od centrum miasta, w okolicy ul. Sucharskiego.
Historia.
Dawniej wieś i gmina jednostkowa w powiecie ropczyckim, za II RP w woј. krakowskim. W 1934 w nowo utworzonej zbiorowej gminie Ropczyce, gdzie utworzyły gromadę. Od 1 kwietnia 1937 w powiecie dębickim
Podczas II wojny światowej w gminie Ropczyce w Landkreis Dębica w dystrykcie krakowskim (Generalne Gubernatorstwo). Liczyły wtedy 842 mieszkańców.
Po wojnie znów w gminie Ropczyce w powiecie dębickim, w nowo utworzonym województwie rzeszowskim.
Jesienią 1954 zniesiono gminy tworząc gromady. Witkowice weszły w skład nowo utworzonej gromady Witkowice, od 1 stycznia 1956 w reaktywowanym powiecie ropczyckim. Po zniesieniu gromady Witkowice 1 stycznia 1969 włączone do nowo utworzonej gromadę Ropczyce, gdzie przetrwały do końca 1972 roku, czyli do kolejnej reformy gminnej.
1 stycznia 1973 ponownie w gminie Ropczyce, od 1 czerwca 1975 w małym woj. rzeszowskim.
1 lipca 1986 część Witkowic (513,82 ha) włączono do Ropczyc. Pozostały obszar Witkowic do Ropczyc włączono 1 stycznia 1998.

</doc>
<doc id="5277572" url="https://pl.wikipedia.org/wiki?curid=5277572" title="Chechły (Ropczyce)">
Chechły (Ropczyce)

Chechły – część miasta Ropczyce, do 1986 samodzielna wieś. Leży na południowy zachód od centrum miasta, wzdłuż ul. 3 Maja.
Historia.
Dawniej wieś i gmina jednostkowa w powiecie ropczyckim, za II RP w woј. krakowskim. W 1934 w nowo utworzonej zbiorowej gminie Ropczyce, gdzie utworzyły gromadę. Od 1 kwietnia 1937 w powiecie dębickim
Podczas II wojny światowej w gminie Ropczyce w Landkreis Dębica w dystrykcie krakowskim (Generalne Gubernatorstwo). Liczyły wtedy 1959 mieszkańców.
Po wojnie znów w gminie Ropczyce w powiecie dębickim, w nowo utworzonym województwie rzeszowskim.
Jesienią 1954 zniesiono gminy tworząc gromady. Chechły weszły w skład nowo utworzonej gromady Chechły, od 1 stycznia 1956 w reaktywowanym powiecie ropczyckim. Po zniesieniu gromady Chechły 31 grudnia 1961 włączone do nowo utworzonej gromany Okonin. 1 stycznia 1969 po zniesieniu gromady Okonin włączone do gromady Ropczyce, gdzie przetrwały do końca 1972 roku, czyli do kolejnej reformy gminnej.
1 stycznia 1973 ponownie w gminie Ropczyce, od 1 czerwca 1975 w małym woj. rzeszowskim.
1 lipca 1986 część Chechłów (76,60 ha) włączono do Ropczyc. Pozostały obszar Chechłów do Ropczyc włączono 1 stycznia 1998.

</doc>
<doc id="5277578" url="https://pl.wikipedia.org/wiki?curid=5277578" title="Brzyzna">
Brzyzna

Brzyzna – część miasta Ropczyce, do 1997 samodzielna wieś. Leży na południowy wschód od centrum miasta, w okolicy ul. Ogrodniczej.
Dzieli się obecnie na Brzyznę Dolną (SIMC 0974848) i Brzyznę Górną (SIMC 0659822). Brzyzna Dolna ma bardziej centralne położenie niż Brzyzna Górna, położona na obrzeżach miasta, blisko Gnojnicy.
Historia.
Dawniej wieś i gmina jednostkowa w powiecie ropczyckim, za II RP w woј. krakowskim. W 1934 w nowo utworzonej zbiorowej gminie Ropczyce, gdzie utworzyły gromadę. Od 1 kwietnia 1937 w powiecie dębickim
Podczas II wojny światowej w gminie Ropczyce w Landkreis Dębica w dystrykcie krakowskim (Generalne Gubernatorstwo). Liczyła wtedy 347 mieszkańców.
Po wojnie znów w gminie Ropczyce w powiecie dębickim, w nowo utworzonym województwie rzeszowskim.
Jesienią 1954 zniesiono gminy tworząc gromady. Brzyznę wtedy podzielono. Brzyzna Dolna weszła w skład nowo utworzonej gromady Witkowice a Brzyzna Górna – nowo utworzonej gminy Gnojnica, od 1 stycznia 1956 w reaktywowanym powiecie ropczyckim. Po zniesieniu gromady Witkowice 1 stycznia 1969 Brzyznę Dolną włączono do nowo utworzonej gromadę Ropczyce, gdzie przetrwała do końca 1972 roku, czyli do kolejnej reformy gminnej. Brzyzna Górna pozostała przy Gnojnicy
1 stycznia 1973 ponownie w gminie Ropczyce, od 1 czerwca 1975 w małym woj. rzeszowskim.
1 stycznia 1998 Brzyznę, jako część Gnojnicy, włączono do Ropczyc.

</doc>
<doc id="5277581" url="https://pl.wikipedia.org/wiki?curid=5277581" title="Brzyzna Dolna">
Brzyzna Dolna



</doc>
<doc id="5277582" url="https://pl.wikipedia.org/wiki?curid=5277582" title="Brzyzna Górna">
Brzyzna Górna



</doc>
<doc id="5277583" url="https://pl.wikipedia.org/wiki?curid=5277583" title="Czujek">
Czujek

Czujek – część miasta Ropczyce, do 1997 część wsi Gnojnica. Leży na wschodnich rubieżach miasta, w okolicy ul. Rzeszowskiej.
1 stycznia 1998 Czujek włączono do Ropczyc.

</doc>
<doc id="5277584" url="https://pl.wikipedia.org/wiki?curid=5277584" title="Joao Rojas">
Joao Rojas



</doc>
<doc id="5277589" url="https://pl.wikipedia.org/wiki?curid=5277589" title="Farid Mukhametshin">
Farid Mukhametshin

Farid Mukhametshin (tatar. "Фәрит Хәйрулла улы Мөхәммәтшин", "Färit Xäyrulla ulı Möxämmätşin", ros. "Фарид Хайруллович Мухаметшин"; ur. 22 maja 1947) – polityk tatarski, w latach 1995-1998 premier Republiki Tatarstanu, od 1998 przewodniczący parlamentu Tatarstanu. Wcześniej w swojej karierze był m.in. Ministrem Handlu Republiki Tatarstanu, zasiadał też w radzie swojego rodzinnego miasta Almietjewska. 

</doc>
<doc id="5277590" url="https://pl.wikipedia.org/wiki?curid=5277590" title="Edmund Łuczak">
Edmund Łuczak

Edmund Łuczak (ur. 30 września 1909 w Słońsku, zm. 29 grudnia 2000 w Kaliszu) – polski lekarz, Sprawiedliwy Wśród Narodów Świata.
Życiorys.
Ukończył Gimnazjum im. Mikołaja Kopernika w Toruniu, następnie, w latach 1931-1937 studiował medycynę na Wydziale Lekarskim Uniwersytetu Poznańskiego. Po zakończeniu studiów podjął pracę na oddziale położniczo-ginekologicznym szpitala w Kaliszu. 
Po wybuchu II wojny światowej, w czasie kampanii wrześniowej 1939 przeszedł szlak bojowy od Torunia przez Kutno do Warszawy, gdzie został do końca października 1939 r. W następnym miesiącu wrócił do Kalisza, otrzymując od władz niemieckich nakaz pracy w Liskowie jako lekarz tamtejszego sierocińca. 
Pracując w Liskowie dr Łuczak udzielił koniecznej pomocy medycznej żydowskiej dziewczynce Natalii Landau, mającej około 14 lat. Natalia Landau pochodziła z Uniejowa, przebywała w getcie w Kowale Pańskie-Czachulec Nowy, następnie wraz z matką i młodszą siostrą uciekły z transportu do obozu zagłady w Chełmnie nad Nerem i ukryła się w Żychowie u rodziny Krychów (matka i siostra nie przeżyły). Dziewczynka pracując w gospodarstwie skaleczyła się, w ranę wdała się gangrena, wówczas gospodarze zaprowadzili dziewczynkę do dra Łuczaka, który zoperował ranę i przez sześć kolejnych tygodni doglądał swojej pacjentki. Natalia Landau przetrwała okupację u Krychów, a po wojnie wyjechała do Wielkiej Brytanii, przyjmując nazwisko Rachelle Nelkin. 
Na wniosek uratowanej Rachelle Nelkin dr Edmund Łuczak w 1983 otrzymał w Jad Waszem medal Sprawiedliwego Wśród Narodów Świata (nr 2596). Drzewko z nazwiskiem dra Łuczaka posadził w Alei Sprawiedliwych w Jerozolimie kaliszanin Baruch Kolski.
W 1945, jeszcze przed zakończeniem wojny, Edmund Łuczak wyjechał do poniemieckiego Szczecinka, gdzie objął stanowisko lekarza powiatowego, w latach 1951-1953 był dyrektorem szpitala oraz ordynatorem oddziału ginekologiczno-położniczego. 
Tuż po przyjeździe do Szczecinka dr Łuczak zainteresował się amboną w protestanckim kościele w Radaczu, zbudowaną - według legendy - z triumfalnego rydwanu Jana III Sobieskiego, na którym król miał uroczyście wjechać do Wiednia po zwycięstwie nad Turkami (w rzeczywistości ambona została zbudowana z trzech karoc, faktycznie należących do rodu Sobieskich, obecnie przechowywanych w Muzeum w Wilanowie). Dzięki Łuczakowi elementy ambony zostały przewiezione do Szczecinka, a on sam otrzymał odznakę „Za opiekę nad zabytkami”.
W 1979 dr Łuczak powrócił do Kalisza. Tutaj nadal pracował jako lekarz, nadto udzielał się społecznie, m.in. opiekował się cmentarzem żydowskim. W 1988 otrzymał Odznakę Honorową Miasta Kalisza.
Zmarł w Kaliszu 29 grudnia 2000 roku, został pochowany na tamtejszym Cmentarzu Komunalnym (kwatera 28, rząd 2, numer 10).

</doc>
<doc id="5277591" url="https://pl.wikipedia.org/wiki?curid=5277591" title="Joao Rojas (ur. 1997)">
Joao Rojas (ur. 1997)

Joao Joshimar Rojas López (ur. 16 sierpnia 1997 w El Guabo) – ekwadorski piłkarz występujący na pozycji skrzydłowego, reprezentant Ekwadoru, od 2022 roku zawodnik meksykańskiego Monterrey.

</doc>
<doc id="5277595" url="https://pl.wikipedia.org/wiki?curid=5277595" title="Hucułka Ksenia (film 2019)">
Hucułka Ksenia (film 2019)

Hucułka Ksenia – ukraiński film muzyczny z 2019 roku w reżyserii Oleny Demianenko na podstawie operetki Jarosława Barnycza o tym samym tytule.
Kinową premierę w Ukrainie film miał 7 marca 2019 roku. Premiera telewizyjna odbyła się 3 maja 2020 roku na kanale 1+1.
Fabuła.
Fabuła filmu rozgrywa się w 1939 roku, na kilka tygodni przed zajęciem Zachodniej Ukrainy przez ZSRR. Jaro (Maksim Lozinski), Amerykanin pochodzenia ukraińskiego, przyjeżdża do Worochty, by poślubić Ukrainkę. Tylko pod tym warunkiem odziedziczy dużą fortunę ojca. Pewnego dnia Jaro spotyka Hucułkę Ksenię (Warwara Luszczyk), co zmienia jego wcześniejsze plany.
Produkcja.
Budżet.
Film "Hucułka Ksenia" został nagrodzony w IX Konkursie Państwowej Agencja Ukrainy ds. Kina. Dofinansowanie z Agencji wyniosło- 23,9 mln ₴ z całkowitego budżetu, który wyniósł 47,8 mln ₴.
Zdjęcia.
Zdjęcia do filmu nakręcono w Kijowskim Studiu Filmowym im. Dowżenki w 15 obiektach wybudowanych specjalnie na potrzeby filmu. Zdjęcia w plenerze wykonano w Karpatach i w regionie Żytomierza.
Dźwięk.
Teksty i muzykę do filmu napisał i wykonał kijowski zespół Dakh Daughters oraz inni artyści.
Dystrybucja.
Krajowa (ukraińska) premiera filmu miała miejsce 7 marca 2019 r. Dystrybutorem filmu jest B&amp;H. W internecie - na platformie VOD Takflix - film zadebiutował rok później, tj. 27 lutego 2020 r.
Film otrzymał entuzjastyczne recenzje ukraińskich krytyków filmowych.

</doc>
<doc id="5277598" url="https://pl.wikipedia.org/wiki?curid=5277598" title="Szkoła Podstawowa nr 3 w Kole">
Szkoła Podstawowa nr 3 w Kole

Szkoła Podstawowa nr 3 im. Marii Konopnickiej w Kole – ośmioletnia, publiczna szkoła podstawowa w Kole.
Historia.
Szkoła Powszechna nr 3 została otwarta 1 września 1919 roku i pierwotnie była to jednoklasowa szkoła przeznaczona dla dzieci wyznania ewangelickiego, jej kierownikiem został wtedy Ewald Diesner. Szkoła została zlikwidowana na przełomie 1921 i 1922 roku, a jej uczniów przeniesiono do Szkoły Podstawowej nr 2.
W tym samym czasie z inicjatywy burmistrza Władysława Klimaszewskiego w 1921 roku rozpoczęto budowę nowej szkoły przy ulicy Toruńskiej. Głównym budowniczym został inżynier Tchórzewski, a niewykończony jeszcze budynek oddano do użytku we wrześniu 1923 roku. Pierwszym kierownikiem szkoły został Władysław Krzycki, który swą funkcję pełnił do 1924 roku. Początkowo brakowało funduszy na wyposażenie szkoły, dlatego szkoła została wyposażona w prymitywne, zbite z desek ławki i pomoce dydaktyczne wykonane przez nauczycieli. Od 1923 roku szkoła była szkołą żeńską.
W 1924 roku kierownikiem szkoły został Władysław Paterkowski. W 1925 roku zorganizowano bibliotekę szkolną, do której zakupiono pierwsze 55 książek z pieniędzy ofiarowanych przez Władysława Klimaszewskiego. Od 1926 do 1927 roku przy szkole działał uniwersytet ludowy. W 1926 roku z inicjatywy rodziców powołano Towarzystwo Przyjaciół Szkoły, które czuwało nad potrzebami szkoły i zajmowało się dostarczaniem pomocy naukowych, wkrótce potem otwarto także Spółdzielnię Uczniowską i Szkolną Kasę Oszczędności. Szkoła posiadała salę gimnastyczną oraz pracownię robót ręcznych i gospodarstwa kobiecego, działał także ogródek szkolny. 
W 1933 roku na patrona szkoły obrano Marię Konopnicką oraz nadano szkole sztandar. W 1938 roku zmarł kierownik szkoły Paterkowski, a od 1 września tego roku funkcję dyrektora pełnił Karol Żarkiewicz.
Podczas kampanii wrześniowej w gmachu szkoły zorganizowano polski szpital polowy, a po zajęciu miasta przez Wehrmacht przez rok stacjonowali w nim niemieccy żołnierze. Następnie w gmachu działała szkoła niemiecka, a pod koniec II wojny światowej szpital wojskowy. 26 lutego 1945 roku budynek ponownie oddano do użytku szkolnego, kierownikiem szkoły została Lubomira Kozłowska. 5 marca 1945 roku naukę w szkole rozpoczęło 672 uczniów. 2 września 1945 roku naukę w nowym roku szkolnym rozpoczęło 930 uczniów, a w 1946 roku 830 uczniów. W październiku 1946 roku szkołę wizytował biskup Karol Radoński.
We wrześniu 1951 roku szkoła zmieniła nazwę na Szkoła Towarzystwa Przyjaciół Dziecka, a nowym kierownikiem został Zygmunt Szrama. Od września 1961 roku część uczniów przeniesiono do Szkoły Podstawowej nr 2. We wrześniu 1967 roku ze stanowiska dyrektora odszedł Zygmunt Szrama, nowym dyrektorem został Paweł Kułakowski, 4 lata później Zygmunt Szrama powrócił na stanowisko dyrektora szkoły. W 1973 roku szkole nadano nowy sztandar. W 1978 roku Zygmunt Szrama przeszedł na emeryturę, a funkcję dyrektora przez rok pełnił jego zastępca – Ireneusz Kamiński.
1 września 1979 roku nowym dyrektorem został Zenon Szafrański. W 1983 roku na zapleczu szkoły wybudowano pawilon szkolny, mieszczący 5 sal lekcyjnych. W 1985 roku dyrektorką szkoły została Zofia Wituska, która tę funkcję pełniła do 2004 roku. W latach 1986–1989 budynek szkoły przeszedł kapitalny remont, połączony z wymianą stropów, dachu i wprowadzeniu centralnego ogrzewania, w tym okresie szkoła została przeniesiona do budynku Szkoły Podstawowej nr 5.
Budynek szkoły został wpisany do gminnej ewidencji zabytków.

</doc>
<doc id="5277604" url="https://pl.wikipedia.org/wiki?curid=5277604" title="Stefan Tomović">
Stefan Tomović

Stefan Tomović (ser. cyr. Стефан Томовић, ur. 14 października 2001 w Kruševacu) – serbski piłkarz występujący na pozycji ofensywnego pomocnika, lewego lub prawego skrzydłowego w serbskim klubie Proleter Nowy Sad.

</doc>
<doc id="5277605" url="https://pl.wikipedia.org/wiki?curid=5277605" title="Amangali Bekbolatov">
Amangali Bekbolatov



</doc>
<doc id="5277606" url="https://pl.wikipedia.org/wiki?curid=5277606" title="Sepnica">
Sepnica

Sepnica – część wsi Lubzina w Polsce położona w województwie podkarpackim, w powiecie ropczycko-sędziszowskim, w gminie Ropczyce. Leży na zachód od Lubziny właściwej.
Dawniej samodzielna wieś i gmina jednostkowa w powiecie ropczyckim, za II RP w woј. krakowskim. W 1934 w nowo utworzonej zbiorowej gminie Paszczyna, gdzie utworzyła gromadę. Od 1 kwietnia 1937 w powiecie dębickim
W latach 1975–1998 miejscowość administracyjnie należała do województwa rzeszowskiego.

</doc>
<doc id="5277607" url="https://pl.wikipedia.org/wiki?curid=5277607" title="Yernur Fidakhmetov">
Yernur Fidakhmetov



</doc>
<doc id="5277608" url="https://pl.wikipedia.org/wiki?curid=5277608" title="Nahum Carmeli">
Nahum Carmeli

Nahum Carmeli (hebr. נחום כרמלי) (ur. 10 stycznia 1918 w Piotrkowie Trybunalskim, zm. 23 maja 2013 w Chulacie) – izraelski malarz pochodzenia polskiego.
Życiorys.
Urodził się w Piotrkowie Trybunalskim jako Hillel Krymołowski, syn Ashera i Cypory. W wieku sześciu lat wyemigrował wraz z rodziną do Palestyny, osiedlili się w Tel Awiwie. Studiował w szkole Tachkemoni, od 1929 był członkiem ruchu młodzieżowego Bene Akiwa oraz obozów imigrantów. W wieku 15 lat zaciągnął się do Hagany, a w 1936 wyjechał na staż do Tel Chaj i brał udział w zakładaniu kibucu Chulata. W 1937 rozpoczął studia malarskie w Instytucie Avni w Tel Awiwie, wśród jego nauczycieli byli Josef Zaritzky i Awigdor Steimacki, w tym czasie zmienił nazwisko na Carmeli. W czerwcu 1941 był jednym z pierwszych ochotników, którzy zaciągnęli się do Palmach i brał udział w inwazji na Syrię. Na początku 1943 został schwytany przez Brytyjczyków ze sprzętem wojskowym i osadzony w więzieniu w Akce, został zwolniony za kaucją, a następnie przebywał w obozie Palmachu w kibucu Negba, gdzie odbył kurs oficerski. Od tego czasu nazywał się Nahum Carmeli. Od początku 1947 do kwietnia 1948 pomagał nielegalnym imigrantom próbujących dostać się do mandatu Palestyny w ramach Aliji B, działał we Francji i Włoszech. Po powrocie do Palestyny walczył w I wojnie izraelsko-arabskiej jako członek Brygady Jiftach, uczestniczył w bitwach o Galileę, Safed, dolinę Jordanu i Sza’ar ha-Gaj, na punktach kontrolnych Latrun, walczył w Operacji Joram, Operacji Danny, oswobodzeniu Lod. Pod koniec wojny powrócił do kibucu, pracował tam w rybołówstwie i sadownictwie, a także powrócił do sztuki. W 1967 zaciągnął się do Korpusu Inżynieryjnego Dowództwa Północnego, służył jako oficer obrony z ramienia Korpusu Inżynierów. Od przejścia do rezerwy w 1982 zintensyfikował działalność artystyczną, a od 1988 zajmował się tylko sztuką.
Tworzył abstrakcje stosując technikę olejną, wiele obrazów było tworzonych z przesłaniem, jaskrawym kolorom towarzyszą czarne akcenty.

</doc>
<doc id="5277609" url="https://pl.wikipedia.org/wiki?curid=5277609" title="Abylaikhan Amzeyev">
Abylaikhan Amzeyev



</doc>
<doc id="5277610" url="https://pl.wikipedia.org/wiki?curid=5277610" title="Tynar Szarszenbekow">
Tynar Szarszenbekow

Tynar Szarszenbekow (kirg. Тынар Шаршенбеков; ur. 1997) – kirgiski zapaśnik w stylu klasycznym. Zajął piąte miejsce na mistrzostwach świata w 2019. Złoty medalista mistrzostw Azji w 2022. Wicemistrz igrzysk solidarności islamskiej w 2021. Trzeci na mistrzostwach Azji juniorów w 2017 roku.

</doc>
<doc id="5277611" url="https://pl.wikipedia.org/wiki?curid=5277611" title="Premierzy Tatarstanu">
Premierzy Tatarstanu

Premierzy Tatarstanu – lista osób stojących na czele rządu Republiki Tatarstanu, wchodzącej w skład Nadwołżańskiego Okręgu Federalnego Federacji Rosyjskiej. Rola premiera Tatarstanu określona jest przepisami konstytucji Tatarstanu oraz stosownymi ustawami i dekretami prezydenta tej republiki.
Od 1991 kolejnymi rządami Tatarstanu kierowali:

</doc>
<doc id="5277613" url="https://pl.wikipedia.org/wiki?curid=5277613" title="Adiłchan Nurłanbekow">
Adiłchan Nurłanbekow

Adiłchan Nurłanbekow (kirg. Адилхан Нурланбеков; ur. 2001) – kirgiski zapaśnik w stylu klasycznym. Brązowy medalista mistrzostw Azji w 2022. Piąty w Pucharze Świata w 2022. Mistrz Azji U-23 w 2022 roku.

</doc>
<doc id="5277614" url="https://pl.wikipedia.org/wiki?curid=5277614" title="Hailey Kops">
Hailey Kops

Hailey Kops (; ur. 1 czerwca 2002 w Nowym Jorku) – izraelska łyżwiarka figurowa występująca w parach sportowych, olimpijka z Pekinu 2022.
Życie prywatne.
Pochodzi z rodziny amerykańskich Żydów. Wyznaje judaizm ortodoksyjny.
Kariera.
Do 2019 rywalizowała w parze z Artemem Tsoglinem. Od 2021 występuje w parze z Evgenim Krasnopolskim.

</doc>
<doc id="5277615" url="https://pl.wikipedia.org/wiki?curid=5277615" title="Hełm sekretny">
Hełm sekretny



</doc>
<doc id="5277616" url="https://pl.wikipedia.org/wiki?curid=5277616" title="Mukhammadkodir Rasulov">
Mukhammadkodir Rasulov

Mukhammadkodir Rasulov (ur. 2001) – uzbecki zapaśnik walczący w stylu klasycznym. Brązowy medalista mistrzostw Azji w 2022, a także igrzysk solidarności islamskiej w 2021 roku.

</doc>
<doc id="5277617" url="https://pl.wikipedia.org/wiki?curid=5277617" title="Miesierka lucernówka">
Miesierka lucernówka

Miesierka lucernówka ("Megachile rotundata") – gatunek pszczoły z rodziny miesierkowatych (Megachilidae).
Występowanie.
Miesierka lucernówka występuje w Europie, Azji, północnej Afryce, Ameryce Północnej i Południowej oraz na Nowej Zelandii. W Europie jest gatunkiem rodzimym, natomiast na kontynent amerykański została przypadkowo sprowadzona przez człowieka w latach 40. XX w.
Biologia.
Gniazdo jest budowane w istniejących szczelinach o podłużnym kształcie i ma charakter liniowy (komórki z rozwijającymi się larwami są ustawione jedna za drugą). Wnętrze gniazda jest wyłożone kawałkami liści, które samica wycina żuwaczkami i przynosi do gniazda. Zaobserwowano, że do wyłożenia jednej komórki w gnieździe o średnicy 4 mm pszczoła zużywała średnio 9 kawałków liści, a dla średnic 4,8 i 6,2 mm – odpowiednio 11 i 14 kawałków. Komórka zaopatrywana jest w pyłek i nektar w proporcji ok. 64:36, po czym składane jest jedno jajo. Zazwyczaj samica kończy jedną komórkę dziennie, chociaż zdarzają się osobniki pracujące szybciej.
Podobnie jak np. u murarki ogrodowej, masa potomstwa jest skorelowana z ilością pokarmu przygotowanego przez samicę. Podobnie jak u innych pszczół, samica decyduje o płci swojego potomstwa poprzez fakt zapłodnienia bądź nie komórki jajowej (haplodiploidalność). Stwarza jej to możliwość manipulacji płcią i wielkością ciała potomstwa w zależności od warunków środowiska, np. samice zmuszone wykonywać dłuższe loty po pokarm nie tylko produkują mniej potomstwa, ale również przesuwają proporcję płci na korzyść synów w porównaniu z samicami latającymi na mniejsze odległości.
Rola w zapylaniu.
Miesierka lucernówka jest gatunkiem polilektycznym, jednak chętnie odwiedza rośliny z rodziny bobowatych, takie jak lucerna (od której gatunek wziął zarówno swą polską, jak i angielską nazwę – "alfalfa leafcutter bee"). Lucerna nie przez wszystkie pszczoły jest zapylana, gdyż specyficzna budowa kwiatu powoduje, że odwiedzający go owad musi z odpowiednią siłą nacisnąć na płatki, by pręciki i słupek zostały wyeksponowane. W USA miesierka lucernówka jest hodowana na dużą skalę jako zapylacz lucerny, podobnie jak łusarek lucernowy.

</doc>
<doc id="5277619" url="https://pl.wikipedia.org/wiki?curid=5277619" title="Ognjen Mitrović">
Ognjen Mitrović

Ognjen Mitrović (ser. cyr. Огњен Митровић, ur. 30 czerwca 1999 w Sremskiej Kamenicy) – serbski piłkarz występujący na pozycji lewego obrońcy lub prawego skrzydłowego w serbskim klubie Proleter Nowy Sad. Były młodzieżowy reprezentant Serbii.

</doc>
<doc id="5277621" url="https://pl.wikipedia.org/wiki?curid=5277621" title="Katsuaki Endo">
Katsuaki Endo

 – japoński zapaśnik walczący w stylu klasycznym. Zajął piętnaste miejsce na mistrzostwach świata w 2018. Brązowy medalista mistrzostw Azji w 2022. Mistrz świata U-23 w 2018 roku.

</doc>
<doc id="5277622" url="https://pl.wikipedia.org/wiki?curid=5277622" title="Kodai Sakuraba">
Kodai Sakuraba

 – japoński zapaśnik walczący w stylu klasycznym. Zajął ósme miejsce na mistrzostwach świata w 2021. Brązowy medalista mistrzostw Azji w 2022. Wicemistrz świata U-23 w 2019 roku.

</doc>
<doc id="5277623" url="https://pl.wikipedia.org/wiki?curid=5277623" title="Takahiro Tsuruda">
Takahiro Tsuruda

 – japoński zapaśnik walczący w stylu klasycznym. Zajął dziewiętnaste miejsce na mistrzostwach świata w 2021. Brązowy medalista mistrzostw Azji w 2022; czwarty w 2020 roku.

</doc>
<doc id="5277624" url="https://pl.wikipedia.org/wiki?curid=5277624" title="Kalendarium Wojsławia">
Kalendarium Wojsławia



</doc>
<doc id="5277626" url="https://pl.wikipedia.org/wiki?curid=5277626" title="Umi Imai">
Umi Imai

 – japońska zapaśniczka walcząca w stylu wolnym. Złota medalistka mistrzostw Azji w 2022. Mistrzyni świata juniorów w 2018 roku.

</doc>
<doc id="5277627" url="https://pl.wikipedia.org/wiki?curid=5277627" title="Lazar Kojić">
Lazar Kojić

Lazar Kojić (ser. cyr. Лазар Којић, ur. 11 grudnia 1999 w Belgradzie) – serbski piłkarz występujący na pozycji środkowego pomocnika w serbskim klubie Proleter Nowy Sad. Były młodzieżowy reprezentant Serbii.

</doc>
<doc id="5277634" url="https://pl.wikipedia.org/wiki?curid=5277634" title="Smoczka">
Smoczka

Smoczka – dawniej samodzielna wieś, od 1985 część Mielca. Leży na wschód od centrum miasta w okolicy ul. Smoczka. Obecnie jest to osiedle domków jednorodzinnych, zamieszkane przez około 1000 osób.
Historia.
Jako wieś wzmiankowana w 1542 (własność Mieleckich), nastęopnie część gminy jednostkowej Wojsław w powiecie mieleckim, za II RP w woј. krakowskim. W 1934 w nowo utworzonej zbiorowej gminie Mielec, jako część gromady Wojsław.
Podczas II wojny światowej w gminie Mielec w Landkreis Dębica w dystrykcie krakowskim.
Po wojnie znów w gminie Mielec w powiecie mieleckim, w nowo utworzonym województwie rzeszowskim. 10 lipca 1948 Smoczkę wyłączono z Wojsławia tworząc w niej samoistną gromadę w obrębie gminy Mielec
Jesienią 1954 zniesiono gminy tworząc gromady. Smoczka wesza w skład nowo utworzonej gromady Wojsław, gdzie przetrwała do końca 1972 roku, czyli do kolejnej reformy gminnej.
1 stycznia 1973 ponownie w gminie Mielec. Wtedy też część Smoczki włączono do Mielca.
1 czerwca 1975 w małym woj. rzeszowskim.
1 stycznia 1985 pozostałą część Smoczki (793 ha) włączono do Mielca.

</doc>
<doc id="5277635" url="https://pl.wikipedia.org/wiki?curid=5277635" title="Władimir Romaszkin">
Władimir Romaszkin

Władimir Romaszkin (, ros. "Влади́мир Ива́нович Рома́шкин"; ur. 6 września 1951, zm. 29 sierpnia 2002 w Sarańsku) – muzyk pochodzenia erzjańskiego.
Był absolwentem konserwatorium w Kazaniu. Był założycielem zespołu "Toorama" wykonującego tradycyjne pieśni mordwińskie, głównie w językach erzja i moksza. Dorobkowi Władimira Romaszkina poświęcone jest działające w rejonie koszkurowskim muzeum "Ethno-Kudo".

</doc>
<doc id="5277638" url="https://pl.wikipedia.org/wiki?curid=5277638" title="Branislav Milošević">
Branislav Milošević

Branislav Milošević (ser. cyr. Бранислав Милошевић, ur. 13 maja 1988 w Valjevie) – serbski piłkarz występujący na pozycji prawego obrońcy w serbskim klubie Proleter Nowy Sad. 

</doc>
<doc id="5277639" url="https://pl.wikipedia.org/wiki?curid=5277639" title="Cyranka (Mielec)">
Cyranka (Mielec)

Cyranka – dawniej samodzielna wieś, od 1973 część Mielca. Leży na północny wschód od centrum miasta w okolicy ulicy Cyrankowskiej. Jest to osiedle domów jednorodzinnych zamieszkane przez około 1900 osób.
Nazwa pochodzi od kaczki cyranki powszechnie niegdyś występującej na tych terenach. Wschodnią część osiedla stanowią lasy, środkową tereny przemysłowe (SSE EURO-PARK MIELEC) i lotnisko, a zachodnią dwa osiedla mieszkaniowe otoczone polami uprawnymi. Najważniejszym obiektem osiedla jest Dom Ludowy, w którym znajduje się siedziba OSP Cyranka oraz Mieleckiego Środowiska ZHR.
Historia.
Pierwsze wzmianki o wsi Nowa Góra (Cyranka) pojawiły się w dokumencie lokacyjnym Mielca z 1470, lecz istniała ona już wcześniej. Dawniej wieś i gmina jednostkowa w powiecie mieleckim, za II RP w woјewództwie krakowskim. W 1934 w nowo utworzonej zbiorowej gminie Mielec, gdzie utworzyła gromadę.
Podczas II wojny światowej w gminie Mielec w Landkreis Dębica w dystrykcie krakowskim (Generalne Gubernatorstwo), częściowo włączony do Heeresgutsbezirk Truppenübungsplatz Süd Dęba i SS-Gutsbezirk Truppenübungsplatz Heidelager. Liczyła wtedy 1759 mieszkańców.
Po wojnie znów w gminie Mielec w powiecie mieleckim, w nowo utworzonym województwie rzeszowskim.
Jesienią 1954 zniesiono gminy tworząc gromady. Cyranka weszła w skład nowo utworzonej gromady Cyranka, gdzie przetrwała do końca 1972 roku, czyli do kolejnej reformy gminnej.
1 stycznia 1973 Cyrankę włączono do Mielca. W 1978 stała się osiedlem.

</doc>
<doc id="5277640" url="https://pl.wikipedia.org/wiki?curid=5277640" title="Aleksandar Tanasin">
Aleksandar Tanasin

Aleksandar Tanasin (ser. cyr. Александар Танасин, ur. 15 listopada 1988 w Nowym Sadzie) – serbski piłkarz występujący na pozycji prawego obrońcy w serbskim klubie Proleter Nowy Sad. 

</doc>
<doc id="5277642" url="https://pl.wikipedia.org/wiki?curid=5277642" title="Olena Maksimenko">
Olena Maksimenko

Olena Serhiiwna Maksimenko (ur. 9 maja 1985 w Kijowie) – ukraińska dziennikarka i reporterka, fotografka, poetka, powieściopisarka i podróżniczka.
Życiorys.
Olena Maksimenko urodziła się 9 maja 1985 roku w Kijowie. W 2006 roku ukończyła Wydział Dziennikarstwa Kijowskiego Uniwersytetu Narodowego im. Tarasa Szewczenki. Dwa lata później - w 2008 - obroną pracy ""Nawrócenia w tradycjach ideologicznych ludów indoeuropejskich" ukończyła studia magisterskie z historii starożytnej i archeologii na Uniwersytecie Narodowym „Akademia Kijowsko-Mohylańska”.
Działalność dziennikarska.
Przez większość swojego życia zawodowego Olena pracuje jako niezależna korespondentka. Początkowo specjalizowała się w tematyce kulturalnej. Od 2014 roku zajmuje się niemal wyłącznie tematyką polityczno-społeczną: publikuje tekstowe oraz foto-reportaże z terenów objętych wojną. Pracuje też jako redaktorka. Regularnie pisze dla "Tygodnika Ukraińskiego", kijowskiego portalu "Den", "Ukraińskiej prawdy", "Litakcentu", "NowyjNarnii", "Donbas Frontineru", TEXTY.org i innych tytułów informacyjnych oraz literackich.
W 2007 roku była redaktorką naczelną almanachu literacko-artystycznego „Złoty Wiek”.
Działania społeczne.
Olena Maksimenko bierze czynny udział w życiu publicznym i społecznym. Podczas Rewolucji Godności na Placu Niepodległości w Kijowie, Olena znajdowała się w centrum wydarzeń, aktywnie działając jako wolontariuszka lub foto-reporterka. 18 lutego 2014 roku podczas tragicznych wydarzeń na Majdanie Olena została zraniona granatem, który eksplodował u jej stóp. Jak sama przyznaje, doświadczenie Majdanu wpłynęło też na jej wybory zawodowe. Do czasu doświadczenia Rewolucji Godności pisała głównie o kulturze. Jej tekstowe oraz foto-reportaże od czasu (w tym z okresu) Rewolucji Godności to społecznie zaangażowane materiały o tematyce społecznej i społeczno-politycznej oraz prawno-człowieczej.
W pierwszych dniach rosyjskiej okupacji Krymu w 2014 roku przygotowywała materiał o wejściu "zielonych ludzików" i początkach rosyjskiej aneksji półwyspu. Pomimo obowiązującego prawa międzynarodowego ochrony prasy, 9 marca 2014 r. Olena wraz z towarzyszącą jej ekipą prasową została zatrzymana, obrabowana, pobita i torturowana. Przetrzymywano ją (wraz z jej zespołem prasowym) kilka dni w niewoli przez rosyjskich bojowników w nowo-ustanowionym rosyjskim punkcie kontrolnym.
W czasie wojny na wschodzie Ukrainy pracowała jako wolontariuszka-ratowniczka w oddziale medycznym Ochotniczego Korpusu Ukraińskiego (DUK) „Szpitaliści”.
W dniach 10-20 listopada 2015 roku zorganizowała obóz-festiwal rehabilitacyjny dla weteranów "Камуфляжна осінь" (pol. „Kamuflażowa jesień”) na farmie sztuki Obyrok.
Twórczość literacka.
Poezja.
Poezja Oleny Maksimenko była publikowana w czasopismach, w szczególności w wydaniach internetowych Bukvoid, "1576 (Бібліотека українського світу)", w antologiach "Litposzta" (2009) i "Bandersztatna antologia" (2015).
"Бременські траси" (pol. „Szlaki bremeńskie”) – pierwszy zbiór wierszy Maksimenko został opublikowany w 2006 dzięki zwycięstwu w konkursie literackim „Granosłów”.
Drugi zbiór wierszy "Я тобі листопад" (pol. „Jestem dla ciebie listopadem”) ukazał się w 2014 roku. Po powrocie Oleny z niewoli na Krymie jej przyjaciele podjęli na społecznościowych portalach inicjatywę i zebrali fundusze umożliwiające wydanie drugiego tomu jej poezji. Zbiór zdobył bardzo przychylne recenzje krytyków literackich.
Proza.
W 2016 roku Olena Maksimenko wygrała konkurs literacki "Smoloskyp". Nagrodą było wydanie - przez wydawnictwo o tej samej nazwie co konkurs - zbioru opowiadań. Proza Maksimenko została wydana pod tytułem "Неприкаяні" (pol. „Niespokojny”).
W 2021 roku nakładem wydawnictwa "Portal" wyszła książka (pol. „Psy, które oswajają ludzi”). Jest to zbiór historii dla nastolatków opowiadająca o życiu nastolatków na froncie na początku wojny (2014–2015).
Nagrody, wyróżnienia.
Twórczość Oleny Maksimenko została nagrodzona nagrodami literackimi:

</doc>
<doc id="5277644" url="https://pl.wikipedia.org/wiki?curid=5277644" title="Mościska (Mielec)">
Mościska (Mielec)

Mościska – dawniej samodzielna wieś, od 1985 część Mielca. Leży na północny wschód od centrum miasta w okolicy ulicy Pogodnej.
Historia.
Wzmiankowana w 1519, jej nazwa pochodzi prawdopodobnie od słowa most, ponieważ na bagnistych terenach ze stawami były dawniej kładki.
Od 1934 w nowo utworzonej zbiorowej gminie Tuszów Narodowy w powiecie mieleckim, w woјewództwie krakowskim.
Po II wojnie światowej figurowała jako samodzielna gromada w obrębie gminy Tuszów Narodow w powiecie mieleckim, w nowo utworzonym województwie rzeszowskim.
Jesienią 1954 zniesiono gminy, tworząc gromady. Mościska weszły w skład nowo utworzonej gromady Cyranka, gdzie przetrwały do końca 1972 roku, czyli do kolejnej reformy podziału terytorialnego.
Od 1 stycznia 1973 w gminie Mielec. Wtedy też część Mościsk włączono do Mielca.
1 czerwca 1975 w małym województwie rzeszowskim.
1 stycznia 1985 pozostałą część Mościsk (185 ha) włączono do Mielca.

</doc>
<doc id="5277651" url="https://pl.wikipedia.org/wiki?curid=5277651" title="Wólka Dulecka">
Wólka Dulecka

Wólka Dulecka – dawniej samodzielna wieś, obecnie część Radomyśla Wielkiego. Leży na zachód od centrum miasta w okolicy ul. Wałowej.
Historia.
Dawniej wieś i gmina jednostkowa w powiecie mieleckim, za II RP w woј. krakowskim. W 1934 w nowo utworzonej zbiorowej gminie Radomyśl Wielki, gdzie utworzyła gromadę.
Podczas II wojny światowej w gminie Radomyśl Wielki w Landkreis Dębica w dystrykcie krakowskim (Generalne Gubernatorstwo). Liczyła wtedy 362 mieszkańców.
Po wojnie znów w gminie Radomyśl Wielki w powiecie mieleckim, w nowo utworzonym województwie rzeszowskim.
Jesienią 1954 zniesiono gminy tworząc gromady. Wólka Dulecka weszła w skład nowo utworzonej gromady Radomyśl Wielki, gdzie przetrwała do końca 1972 roku, czyli do kolejnej reformy gminnej.
Następnie włączona do Radomyśla Wielkiego.

</doc>
<doc id="5277653" url="https://pl.wikipedia.org/wiki?curid=5277653" title="Wasyl Atroszczenko">
Wasyl Atroszczenko

Wasyl Iwanowicz Atroszczenko (ur. 3 (16) lipca 1906, Juziwka, powiat Bachmut, obwód jekaterynosławski, Imperium Rosyjskie – zm. 16 czerwca 1991 r., Charków, Ukraińska SRR, ZSRR) – ukraiński chemik-technolog, nauczyciel. Doktor nauk technicznych (1945), profesor (1945), akademik Akademii Nauk ZSRR (wybrany 17 marca 1972). Bohater Pracy Socjalistycznej (1971), Zasłużony Naukowiec ZSRR (1958).
Życiorys.
Dzieciństwo i młodość.
Rodzice Wasyla Atroszczenki przenieśli się do Donbasu ze wsi Płotki w obwodzie smoleńskim. Wasyl urodził się w wiosce NowoSmolianinowskaja niedaleko Juziwki (obecnie Donieck). Miał dwójkę młodszego rodzeństwa: brata i siostrę. W 1920 r. matka Wasila zmarła na tyfus. 14-letni chłopiec, który już jako uczeń pracował w warsztatach mechanicznych, musiał pomagać ojcu wychowywać młodsze rodzeństwo. Trudności zmusiły rodzinę do przeniesienia się do obwodu smoleńskiego do krewnych, gdzie Wasil uczył się stolarstwa. Trzy lata później wrócił z ojcem do Donbasu. W 1923 rozpoczął pracę jako stolarz przy odbudowie zakładu azotowego w Juziwce.
W 1924 Atroszczenko został członkiem organizacji Komsomol. W ramach tej działalności prowadził wykłady i pogadanki dla młodzieży o sytuacji międzynarodowej czy o układach planetarnych. Był też redaktorem gazety zakładowej. W 1926 r. Wasyl Atroszczenko został przyjęty do partii komunistycznej jako jeden z przywódców organizacji Komsomołu.
Od 1926 Wasyl Iwanowicz studiował wieczorami dwuletnie kursy zawodowe i techniczne mistrzów przemysłu azotowo-koksowniczego. Po ukończeniu studiów został przeniesiony ze stanowiska stolarza na asystenta laboratoryjnego w laboratorium centralnym Zakładów Azotowych. W tym samym czasie młody człowiek został wybrany na członka zakładowej komisji związkowej, gdzie nadzorował pracę wśród młodzieży.
Odessa (1928–1935).
W 1928 roku, na polecenie komitetu fabrycznego, młody robotnik został skierowany na studia w Odeskiej Wyższej Szkole Technicznej Chemii Ogólnej Stosowanej. Już w momencie przystąpienia Atroszczenko zdobył pierwsze doświadczenie w obronie swoich poglądów. Z powodzeniem zdał wszystkie egzaminy, pozostała tylko chemia. Kochał ją, znał ją dobrze, a jego ulubionym pytaniem był azot. Odpowiedział energicznie, entuzjastycznie, zilustrował zapisy reakcji. Ale egzaminator przerwał mu, nazwał go marzycielem, wynalazcą, który nie znał się na chemii i dodał „dwa”. Atroszczenko nalegał na własną rękę, więc autorytatywna komisja pozwoliła młodzieńcowi ponownie przystąpić do egzaminu, która stwierdziła, że kandydat znał chemię „doskonale”. Co do pierwszego egzaminatora okazało się, że był specjalistą od drożdży.
W 1929 r. szkoła techniczna została zreorganizowana: na jej podstawie powołano Odeski Instytut Technologii Chemicznej (obecnie Odeski Narodowy Uniwersytet Politechniczny) i Odeski Instytut Żywności (obecnie Odeska Państwowa Akademia Chłodnictwa). Wasyl kontynuował studia w Odeskim Instytucie Technologii Chemicznej.
Pracującemu chłopcu z 6-letnim wykształceniem ogólnym bardzo trudno było początkowo studiować w instytucie. Ale dzięki ciężkiej pracy i własnym umiejętnościom był w czołówce, zarówno w edukacji, jak i życiu społecznym instytutu. Podczas studiów Atroszczenko wykazywał umiejętności inżynierskie i zainteresowanie pracą badawczą.
Wasyl Atroszczenko, student pierwszego roku praktyki przemysłowej w zakładzie produkcji siarczku sodu Konstantinowskich Zakładów Chemicznych, zorganizował kontrolę produkcji w taki sposób, że zmniejszyło się zużycie siarczanu sodu i węgla. W 1963 r. Wasyl Iwanowicz tak wspominał te dni:
W 1931 Atroszczenko ukończył Odeski Instytut Technologii Chemicznej. Wasyl Iwanowicz został do pracy na Wydziale Technologii Mineralnych jako doktorant, a następnie asystent. W 1932 opublikował swoją pierwszą pracę naukową: „Instalacja do produkcji tlenków azotu w układach wieżowych do produkcji kwasu siarkowego”. Propozycje autora zostały następnie wdrożone w przemyśle chemicznym.
W 1932 r. Wasyl Iwanowicz został dziekanem wydziału technicznego Odeskiego Instytutu Technologii Chemicznej. Jednocześnie kontynuował badania.
Charków (1935-1941).
W 1935 roku, na polecenie profesora Iwana Jewgrafowicza Adadurowa, Wasyl Iwanowicz został przeniesiony do pracy w Charkowskim Instytucie Technologii Chemicznej. Do 1937 pracował jako asystent w Zakładzie Technologii Substancji Nieorganicznych. W 1937 z powodzeniem obronił pracę na stopień kandydata nauk: „Кінетика абсорбції оксидів азоту розчинами лугів” (pol. „Kinetyka absorpcji tlenków azotu przez roztwory alkaliczne”) i został profesorem nadzwyczajnym. W 1938 został kierownikiem Katedry Technologii Substancji Nieorganicznych.
Chirchiq (1941-1944).
W 1941 roku, kiedy rozpoczęły się działania wojenne na Froncie wschodnim, Charkowski Instytut Technologii Chemicznej wraz z oddziałami przeniósł się do Uzbekistanu, do miasta Chirchiq, gdzie działały Zakłady Elektrochemiczne Chirchiq. Dział pod kierownictwem naukowym Atroszczenki energicznie dołączył do personelu zakładu elektrochemicznego, który następnie zwiększył produkcję wyrobów obronnych, rozbudował i przebudował zakłady produkcyjne.
Na posiedzeniu rady technicznej zakładu przyjęto propozycję Zakładu Technologii Substancji Nieorganicznych zwiększenia produkcji kwasu azotowego – surowców do produkcji materiałów wybuchowych. Pracownicy Charkowskiego Instytutu Technologii Chemicznej, Państwowego Instytutu Przemysłu Azotowego (Moskwa) oraz Zakładu Elektrochemicznego Chirchiq pod kierownictwem Atroszczenko opracowali metodę oczyszczania tlenu elektrolitycznego z mgły łąkowej i wprowadzili go do produkcji kwasu azotowego, co zintensyfikowało proces. Dzięki temu wydajność wytwórni kwasu azotowego wzrosła o 30%, obniżyły się wskaźniki zużycia surowców i energii elektrycznej, zwiększył się poziom stężenia kwasu azotowego oraz zmniejszyła się emisja tlenków azotu do atmosfery. Wyniki tej pracy zapewniły wymierną praktyczną pomoc w obronie kraju w czasie wojny.
Znani naukowcy, profesorowie Borys Nikanorowycz Tiutjunnikow, Petro Prochorowycz Karpukhin, Andrij Mykytowycz Sysojew, Wiktor Iwanowycz Konwisar, Abram Natanowicz Cejtlin i inni pracowali obok Wasyla Atroszczenki w Chirchiqu. Wasyl Iwanowicz Atroszczenko i 16 innych pracowników otrzymało za owocną pracę dyplomy Prezydium Rady Najwyższej Uzbekistanu.
Sam Atroszczenko tak mówił o okresie ewakuacji instytutu w Chirczyku:
Charków (1945–1991).
W 1944 r. do Charkowa powrócił Instytut Technologii Chemicznej, a wraz z nim kadra Zakładu Technologii Substancji Nieorganicznych kierowana przez Wasyla Atroszczenkę. Trzeba było zacząć wszystko od nowa. Zorganizowali laboratorium do badań naukowych i rozpoczęli proces edukacyjny.
Prace badawcze Atroszczenki w Chirczyku zostały nagrodzone Nagrodą im. Dmitrija Mendelejewa i stały się podstawą jego rozprawy doktorskiej „Деякі шляхи розвитку виробництва азотної кислоти та використання для цієї мети кисню” (pol. „Wybrane sposoby rozwoju produkcji kwasu azotowego i wykorzystania do tego celu tlenu”). W 1945 roku w Charkowie obronił pracę i uzyskał stopień doktora nauk technicznych i tytuł naukowy profesora.
13 sierpnia 1946 r. Zarządzeniem Ministra Szkolnictwa Wyższego ZSRR Siergieja Wasiljewicza Kaftanowa prof. Wasyl Iwanowicz Atroszczenko został zatwierdzony jako zastępca dyrektora Charkowskiego Instytutu Technologii Chemicznej ds. Edukacji i Nauki im. Siergieja Kirowa. Funkcję tę pełnił 15 lat. Nawet gdy w latach 1950–1961 pracował jako zastępca dyrektora Instytutu Pracy Naukowej Charkowskiego Instytutu Politechnicznego, nie zrezygnował ze stanowiska w kierownictwie wydziału.
Pracując jako prorektor i kierownik wydziału, Atroszczenko wykonał wiele prac nad rozwojem i organizacją badań w instytucie, szkoleniem kadry naukowej, zacieśnianiem więzi i „twórczą przyjaźnią” z przemysłem, a także tworzeniem przemysłu i problemu laboratoria. W tym czasie Zakład położył podwaliny pod szkołę naukową kinetyki i katalizy procesów wiązania azotu. Doktorzy nauk, profesorowie Wiktor Iwanowicz Konwisar, Abram Natanowicz Cejtlin, Wiaczesław Tichonowicz Efimow, Anatolij Pietrowicz Zasorin, Wiaczesław Wasiljewicz Kutowy opuścili tę szkołę, Oleksij Wasyliowycz Szapka, Wołodymyr Iljicz Toszynski, Mykoła Fedosowycz Kleszczow, Hryhorij Iwanowycz Hryn, Anatoliy Serhiyowycz Sawenkow, Wiktor Teofilowycz Jaworski, Oleksij Jakowycz Lobojko, Iwan Złonoksynwyczicz – Kandydaci nauk technicznych, profesorowie nadzwyczajni: KG Sedaszowa, Mykoła Oleksiiowych Gawrija, ZM Szczedrinska, A.Ja. Krainiaja, IE Korobczanska, Lew Konwisar, AR Jastrebenetski, IM Kisil, NM Uszakowa, Aleksander Pawlowicz Jurczenko, AM Peczenko, WI Borowa, Igor Iwanowicz Litwinienko, MT Iwacznenko, WS Żurawskaja, WS Bagdasarjan, OO Sacharow, Igor Iwanowicz Gonczarow, MW Trusow, Pawel Anatoliewicz Kozub, WW Kazakow, M.W. Koszowec, Wołodymir Oleksijowycz, AD Panaewa and wielu innych.
W 1961 r. Wasyl Atroszczenko dobrowolnie odszedł z administracyjnego stanowiska prorektora Charkowskiego Politechnicznego Instytutu Badawczego. Przyznał jednak, że teraz zdążył zobaczyć, że „są gwiazdy na niebie i świeci księżyc”. Od tego czasu mógł zacząć więcej pracować jako naukowiec, nauczyciel w liceum i wychowawca młodzieży.
W 1964 roku Atroszczenko został wybrany na członka korespondenta Akademii Nauk ZSRR. W 1966 r. astrofizyk, akademik Akademii Nauk ZSRR Mykoła Pawłowycz Barabaszow sporządził raport w Charkowskim Domu Naukowców. Zapytano go, który z naukowców charkowskich powinien w nadchodzących latach wnieść wielki wkład w naukę. Barabaszow odpowiedział: „Od wielu. A jeśli mówimy o konkretnej osobie, proponuję dziennikarzom przyjrzeć się uważnie profesorowi Charkowskiego Instytutu Politechnicznego Atroszczenko. Dziś jest naukowcem, który patrzy daleko w przyszłość na statku nauk stosowanych w Charkowie”. „Ale on ma już 60 lat”, rozległo się z sali. „Ale pracuje dla siedmiu młodych ludzi” – uśmiechnął się Barabaszow. „Zapamiętaj moje słowa: nieraz napiszesz o jego naukowej długowieczności”.
Wasyl Iwanowicz zmarł 16 czerwca 1991 r. w Charkowie. Pochowany został na cmentarzu miejskim nr 2.
Działalność pedagogiczna.
Przez lata Atroszczenko przeszkolił ponad 2000 inżynierów i naukowców, w tym 95 specjalistów dla zagranicy. Wśród jego uczniów jest ponad 60 kandydatów i 15 doktorów nauk. Pod jego naukowym kierunkiem inżynierowie z Bułgarii, Wietnamu, Indii, Czechosłowacji i Korei otrzymali stopień kandydata nauk ścisłych.
Wielu jego uczniów zostało naukowcami, kierownikami instytucji naukowych, organizatorami przemysłu chemicznego. Uważa się, że Wasyl Atroszczenko miał rzadki talent do odkrywania zdolności twórczych ludzi. Jako jeden z najzdolniejszych naukowców był zapraszany do prowadzenia wykładów na wyższych uczelniach ZSRR: Kijów, Odessa, Mińsk, Tbilisi, Lwów, Perm, Politechnika Taszkencka, Moskwa, Iwanowski Instytut Technologii Chemicznej.
Switlana Swerguzowa (Belgorodzki Uniwersytet Technologiczny), absolwentka Charkowskiego Instytutu Politechnicznego z 1974 roku tak wspomina jego wykłady:
Działalność badawcza.
Atroszczenko wniósł znaczący wkład do rozwoju technologii azotu związanego, w szczególności technologii produkcji kwasu azotowego.
Głównym kierunkiem jego pracy naukowej było badanie kinetyki procesów chemicznych, w szczególności katalitycznych.
Następujące kwestie są ważne do przestudiowania:
Działalność społeczna i publiczna.
Prof Atroszczenko działał społecznie i publicznie w wielu tematach. Był aktywnym członkiem wielu towarzystw, rad naukowych, oraz redakcji czasopism.
Przez wiele lat był wiceprzewodniczącym, a następnie przewodniczącym charkowskiego oddziału regionalnego Wszechzwiązkowego Towarzystwa Chemicznego im. Dmitrija Mendelejewa, jednocześnie był członkiem zarządu centralnego i na poziomie republiki (USRR) tej organizacji. Za tę pracę został wybrany honorowym członkiem tego stowarzyszenia.
Został też wybrany na członka Rady Centralnej Towarzystwa Naukowo-Technicznego ZSRR, oraz zarządu okręgowego Towarzystwa Wiedzy. Pełnił też funkcje: zastępcy przewodniczącego Rady Techniczno-Gospodarczej Sowietu Charkowskiego, przewodniczącego sekcji technologii chemicznej Charkowskiego Naukowego Centrum Akademii Nauk ZSRR, oraz członek regionalnego komitetu ochrony pokoju.
Przez prawie 25 lat Atroszczenko był wybierany na zastępcę rad powiatowych i miejskich.
Wiele uwagi poświęcił też pełnieniu obowiązków prezesa charkowskiego oddziału Towarzystwa Przyjaźni Radziecko-Francuskiej.
W 1973 Atroszczenko był uczestnikiem Wszechzwiązkowego Spotkania Pracowników Szkolnictwa Wyższego, które to spotkanie miało miejsce na Kremlu. W tym samym roku wziął udział w Światowym Kongresie Sił Pokojowych w Moskwie, gdzie spotkał się z pisarzem Borisem Polewojem i pierwszą kosmonautką Walentyną Terieszkową.
Upamiętnienie.
Tablica pamiątkowa ku czci światowej sławy naukowca została zamontowana na ścianie Gmachu Technicznego Uniwersytetu w 1993 roku.
W 2000 roku na bazie Zakładu Technologii Chemicznej Substancji Nieorganicznych, Katalizy i Ekologii Narodowego Uniwersytetu Technicznego „Charkowski Instytut Politechniczny” powstało Młodzieżowe Centrum Naukowo-Techniczne Wasyla Atroszczenki. Celem ośrodka jest zaangażowanie studentów w działalność naukową, pogłębienie kształcenia przyszłych adeptów chemii i technologii chemicznej.

</doc>
<doc id="5277655" url="https://pl.wikipedia.org/wiki?curid=5277655" title="Adobe Reader">
Adobe Reader



</doc>
<doc id="5277659" url="https://pl.wikipedia.org/wiki?curid=5277659" title="Zbigniew Śmiałowski">
Zbigniew Śmiałowski

Zbigniew Śmiałowski (ur. 22 listopada 1885 w Berezie Kartuskiej, zm. 18 kwietnia 1943 w Wilnie) – polski reżyser i aktor teatralny, dyrektor teatrów.
Życiorys.
Po ukończeniu gimnazjum w Wilnie studiował chemię oraz pracował w przemysłach: cukrowniczym i tekstylnym (1903–1901). Od 1906 roku był związany z teatrem. Kierował sekcją literacko-dramatyczną Towarzystwa Muzycznego Lutnia Wileńska, był jednym z inicjatorów budowy gmachu Towarzystwa (1910), a od 1915 roku – członkiem komitetu kierującego wileńskim Teatrem Letnim. W 1919 roku objął kierownictwo Teatru Lutnia, a po przybyciu do Wilna Franciszka Rychłowskiego został dyrektorem administracyjnym kierowanych przez niego teatrów (1920–1925). W kolejnym okresie był kierownikiem administracyjnym scen wileńskich pod dyrekcją Aleksandra Zelwerowicza (1929–1931), a następnie – kierownikiem administracyjnym i artystycznym teatru muzycznego Lutnia (1931–1941). Sporadycznie występował jako aktor.
Został pochowany na wileńskim Cmentarzu Bernardyńskim.

</doc>
<doc id="5277660" url="https://pl.wikipedia.org/wiki?curid=5277660" title="Andrzej Zaborski">
Andrzej Zaborski



</doc>
<doc id="5277663" url="https://pl.wikipedia.org/wiki?curid=5277663" title="Mateusz Szczypiński">
Mateusz Szczypiński

Mateusz Szczypiński (ur. 8 maja 1998 we Wrocławiu) – polski koszykarz występujący na pozycjach rozgrywającego, rzucającego obrońcy, niskiego skrzydłowego obecnie zawodnik Rawlplug Sokoła Łańcut.

</doc>
<doc id="5277666" url="https://pl.wikipedia.org/wiki?curid=5277666" title="Samuel Mills Tracy">
Samuel Mills Tracy

Samuel Mills Tracy (ur. 1847 w Hartford, zm. 1920) – amerykański botanik.
Urodził się w 1847 roku w Hartford w stanie Vermont. Mieszkał z rodzicami w Illinois, a później przeniósł się do Wisconsin. Kiedy wybuchła wojna secesyjna, zaciągnął się do Armii Unii, służąc sto dni w oddziale Ochotników Wisconsin. Po powrocie ze służby zaczął uprawiać ziemię. W 1868 r. otrzymał tytuł licencjata, a trzy lata później tytuł magistra w Michigan State Agricultural College. Od 1877 r. został wykładowcą botaniki na Uniwersytecie Missouri, a dziesięć lat później pierwszym dyrektorem Stacji Eksperymentalnej Mississippi.
Tracy jest dobrze znany ze swojej pracy w zakresie taksonomii różnych traw, odmian roślin oraz przystosowania licznych roślin pastewnych do biomów południowych Stanów Zjednoczonych. Prawdopodobnie najbardziej znany jest ze swojej pracy "Flora of Missouri", która została opublikowana w 1886 roku.
Przy nazwach naukowych utworzonych przez niego taksonów standardowo dodawany jest jego nazwisko Tracy (zobacz: lista skrótów nazwisk botaników i mykologów).

</doc>
<doc id="5277668" url="https://pl.wikipedia.org/wiki?curid=5277668" title="Rutilio Grande García">
Rutilio Grande García

Rutilio Grande García (ur. 5 lipca 1928 w Villa de El Paisnal, zm. 12 marca 1977 w Aguilares) – salwadorki zakonnik, jezuita, męczennik, błogosławiony Kościoła katolickiego. 
Urodził się 5 lipca 1928 w Villa de El Paisnal (Salwador) jako najmłodsze z siedmiorga dzieci w rodzinie miejscowego burmistrza i przedsiębiorcy. Gdy miał cztery lata zmarła jego matka i jego wychowaniem zajęła się jego babka (matka jego matki), której dzięki niej zyskał wiarę i powołanie do kapłaństwa. W 1941 wstąpił do seminarium diecezjalnego, ale cztery lata później poprosił o przyjęcie do Towarzystwa Jezusowego. Nowicjat odbył w Caracas (Wenezuela), a śluby zakonne złożył 24 września 1947. Po studiach w Ekwadorze, gdzie w 1950 uzyskał tytuł licencjata, został wysłany na rok do Panamy jako nauczyciel. 30 lipca 1959 przyjął święcenia kapłańskie. W 1953 został wysłany do Hiszpanii, gdzie kontynuował studia filozoficzne i teologiczne w Oña.
W latach 1962-1964 studiował w Instytucie Lumen Vitae w Brukseli. Po powrocie do ojczyzny został mianowany prefektem i wykładowcą teologii pastoralnej w seminarium w San José de la Montaña, z którego to zadania wywiązywał się w sposób skuteczny i twórczy. Promował wysyłanie seminarzystów do parafii w celu apostolstwa wśród ludu, co było jego osobistym doświadczeniem. W 1972 został mianowany proboszczem parafii Aguilares. Tutaj Rutillo całkowicie poświęcił się powierzonym mu duszom, ze szczególnym uwzględnieniem ubogich i zepchniętych na margines, nie wahając się potępić represji stosowanych wobec nich przez wojsko i rządzącą oligarchię. Dzięki swoim inicjatywom, zgodnym z założeniami Soboru Watykańskiego II i II Konferencji Episkopatu Ameryki Łacińskiej w Medellín (1968), zachęcał wiernych do aktywnego uczestnictwa w życiu parafialnym, zwłaszcza z cursillos, w dziedzinie celebracji liturgicznych i promocji społecznej. 13 lutego 1977 w Apopa Rutilio Grande García wygłosił homilię, w której publicznie bronił o. Mario Bernala, S.I., który właśnie został wydalony z kraju za swoje zaangażowanie społeczne. To jeszcze bardziej pogorszyło jego i tak już niepewną sytuację w stosunku do reżimu.
12 marca 1977 udał się do San José (El Paisnal), aby przewodniczyć celebracji eucharystycznej w ramach nowenny przygotowującej do patronalnego święta św Józefa. W drodze powrotnej do Aguilares towarzyszyli mu w samochodzie katechista, Manuel Solórzano, młody Nelson Rutilio Lemus i troje dzieci. W połowie drogi ich samochód został ostrzelany z karabinu maszynowego przez uzbrojonych mężczyzn, a trzej słudzy Boży zginęli na miejscu. Dzieci zostały uratowane. Abp Oscar Arnulfo Romero, ówczesny arcybiskup San Salvador, zamordowany podczas eucharystii trzy lata później a obecnie święty męczennik Kościoła katolickiego z którym był bardzo zaprzyjaźniony, był głęboko poruszony zabójstwem salwadorskiego męczennika i osobiście przewodniczył mszy św. pogrzebowej w kościele katedralnym w San Salvador.
W marcu 2015 rozpoczął się jego proces beatyfikacyjny, o którym ogłosił arcybiskup San Salvadoru José Luis Escobar Alas. 21 lutego 2020 papież Franciszek podpisał dekret uznający jego męczęństwo. 22 stycznia 2022 podczas uroczystej mszy w stolicy Salwadoru, Rutilio Grande García wraz z trzema innymi męczennikami został beatyfikowany i ogłoszony błogosławionym Kościoła katolickiego.
Jego wspomnienie liturgiczne obchodzone jest 12 marca.

</doc>
<doc id="5277671" url="https://pl.wikipedia.org/wiki?curid=5277671" title="Kieliszkówka trąbkowata">
Kieliszkówka trąbkowata

Kieliszkówka trąbkowata ("Guepiniopsis buccina" (Pers.) L.L. Kenn.) – gatunek grzybów z rodziny łzawnikowatych ("Dacrymycetaceae").
Systematyka i nazewnictwo.
Pozycja w klasyfikacji według Index Fungorum: "Guepiniopsis, Dacrymycetaceae, Dacrymycetales, Incertae sedis, Dacrymycetes, Agaricomycotina, Basidiomycota, Fungi".
Po raz pierwszy opisał go w 1801 r. Christiaan Hendrik Persoon, nadając mu nazwę "Peziza buccina". Obecną, uznaną przez Index Fungorum nazwę nadała mu Lorene L. Kennedy w 1959 r.
Ma 14 synonimów. Niektóre z nich:
Polską nazwę nadali Barbara Gumińska i Władysław Wojewoda w 1983 r.
Morfologia.
Wyglądem przypomina kieliszek. Ma szerokość 2–8 mm, wysokość 2–5 mm i zazwyczaj wyraźny trzon. Górna powierzchnia pomarańczowa, pomarańczowożółta lub żółta, naga, płaska lub wklęsła. Trzon zwężający się do podstawy. Trzon i dolna powierzchnia tej samej barwy co górna, lub nieco bledsza, chropowata z podłużnymi rowkami i grzbietami. Miąższ galaretowaty i gumowaty, o barwie od pomarańczowej do żółtawej, bez wyraźnego zapachu.
Zarodniki elipsoidalne lub nieco kiełbaskowate, zwykle lekko zagięte, o wymiarach 12–15 × 5–6 µm, gładkie, w KOH szkliste. Długo są jednokomórkowe, ale ostatecznie wykształcają się 3 przegrody. Podstawki w kształcie litery Y, gładkie, w KOH szkliste. Probazydia cylindryczne do maczugowatych. Strzępki w kontekście o szerokości 2–4 µm, gładkie, w KOH szkliste. Nie znaleziono sprzążek. Strzępki we włoskach skórki 25–35 × 5–10 µm. Tworzą palisadę, są cylindryczne do maczugowatych ze ścianami o grubości 2–5 µm, gładkie, w KOH szkliste.
Kieliszkówka alpejska ("Guepiniopsis alpina") ma bardzo podobne cechy makroskopowe, choć zwykle jest nieco większa. Pod mikroskopem jednak różni się znacznie; ma widoczne sprzążki i różnie ukształtowane włoski skórki. Ponadto występuje na drewnie drzew iglastych.
Występowanie.
Kieliszkówka trąbkowata występuje w Ameryce Północnej, Południowej, Europie, Azji, Oceanii i na Nowej Zelandii. W Polsce W. Wojewoda w 2003 r. przytoczył 4 stanowiska. Bardziej aktualne stanowiska podaje internetowy atlas grzybów. Znajduje się na "Czerwonej liście roślin i grzybów Polski". Ma status E– gatunek wymierający, którego przeżycie jest mało prawdopodobne, jeśli nadal będą działać czynniki zagrożenia.
Grzyb nadrzewny, saprotrof. Występuje w lasach liściastych i mieszanych na martwym drewnie buków i dębów.

</doc>
<doc id="5277673" url="https://pl.wikipedia.org/wiki?curid=5277673" title="Guepiniopsis buccina">
Guepiniopsis buccina



</doc>
<doc id="5277675" url="https://pl.wikipedia.org/wiki?curid=5277675" title="Sławomir Wojciechowski (generał)">
Sławomir Wojciechowski (generał)

 Sławomir Wojciechowski (ur. 30 września 1963 w Węgorzynie) – generał broni Wojska Polskiego; doktor nauk o bezpieczeństwie (2017); dowódca 4 Pułku Przeciwlotniczego (2004–2007); dowódca 17 Brygady Zmechanizowanej (2008–2012); dowódca Wielonarodowego Korpusu Północno–Wschodniego (2018–2020). 
Przebieg służby wojskowej.
W 1987 ukończył Wyższą Szkołę Oficerską Wojsk Obrony Przeciwlotniczej w Koszalinie, po czym promowany został na pierwszy stopień oficerski podporucznika. Zawodową służbę wojskową rozpoczął w macierzystej uczelni, gdzie kolejno zajmował stanowiska: dowódcy plutonu, dowódcy stacji, baterii rakiet plot, dowódcy baterii podchorążych. W 1993 został skierowany na studia dowódczo–sztabowe w Akademii Obrony Narodowej. W latach 1995–1997 dowodził dywizjonem artylerii przeciwlotniczej w 3 Brygadzie Pancernej w Trzebiatowie. W 1998 w tej samej jednostce – przeformowanej w 36 Brygadę Pancerną, a w 1999 w 36 Brygadę Zmechanizowaną – sprawował stanowisko szefa obrony przeciwlotniczej. 
W marcu 1999 skierowany został do Zielonej Góry, gdzie w stopniu podpułkownika objął funkcję zastępcy dowódcy 4 Pułku Przeciwlotniczego, którym był do 2004, po czym 28 maja tego roku w obecności dowódcy 11 Dywizji Kawalerii Pancernej gen. Waldemara Skrzypczaka przyjął obowiązki dowódcy pułku i po uzyskaniu przez pułk tytułu „Zielonogórski”, był dowódcą 4 Zielonogórskiego Pułku Przeciwlotniczego w stopniu pułkownika do 2007. W 2001 ukończył podyplomowe studia dowódczo–sztabowe w brytyjskiej Akademii Dowódczo-Sztabowej (Joint Services Command and Staff College - JSCSC) w Shrivenham w Wielkiej Brytanii oraz kurs Połączonego Centrum Operacji NATO w Oberammergau w Niemczech (2002). W 2005 był szefem sztabu Wielonarodowej Dywizji Centrum-Południe IV zmiany Polskiego Kontyngentu Wojskowego w Iraku.
W 2007 został skierowany do Żagania na stanowisko szefa szkolenia 11 Dywizji Kawalerii Pancernej. W 2008 ukończył roczne podyplomowe studia polityki obronnej w US Army War College w Carlisle Barracks w stanie Pensylwania w USA. 15 września 2008 objął dowodzenie w obecności dowódcy 11 DKPanc gen. dyw. Pawła Lamli 17 Brygadą Zmechanizowaną w Międzyrzeczu i Wędrzynie. 8 listopada 2008 prezydent RP Lech Kaczyński mianował go generałem brygady. W latach 2009–2010 17 WBZ jako pierwsza jednostka z Polski była trzonem Grupy Bojowej Unii Europejskiej (Force HeadQuarters Commander GBUE/I 2010), której był dowódcą. Od kwietnia 2011 do października 2011 dowodził IX zmianą PKW w Afganistanie. Dowodzenie brygadą z Międzyrzecza przekazał 5 stycznia 2012 gen. Rajmundowi Andrzejczakowi.
W 2012 objął stanowisko zastępcy szefa Zarządu Planowania Operacyjnego – P3 w Sztabie Generalnym WP. 10 kwietnia 2012 odebrał honorowy tytuł „Przodujący Oddział Wojska Polskiego”. W 2013 został dyrektorem Departamentu Strategii i Planowania Obronnego MON, jednocześnie zajmując to stanowisko, pracował także w Zespole ds. Nowego Systemu Kierowania i Dowodzenia SZ RP i po jego wprowadzeniu został szefem tego zespołu, którego zadaniem było przygotowanie oceny ówczesnej reformy. 
W 2015 został zastępcą Dowódcy Operacyjnego Rodzajów Sił Zbrojnych, a 10 stycznia 2017 Dowódcą Operacyjnym Rodzajów Sił Zbrojnych oraz odebrał awans na stopień generała dywizji. Nominację wręczył prezydent Andrzej Duda na wniosek ministra obrony narodowej Antoniego Macierewicza. W 2017 obronił doktorat na Akademii Sztuki Wojennej. 22 lutego 2018 prezydent RP Andrzej Duda, na wniosek ministra obrony narodowej Mariusza Błaszczaka, mianował go na stopień generała broni, odpowiadającego etatowi przypisanemu do stanowiska dowódcy operacyjnego. Akt mianowania odebrał z rąk prezydenta Andrzeja Dudy 1 marca 2018 w trakcie obchodów Narodowego Dnia Pamięci „Żołnierzy Wyklętych”.
12 września 2018 został skierowany do Szczecina na stanowisko dowódcy Wielonarodowego Korpusu Północno-Wschodni, którym był do 19 listopada 2021. W 2020 był w składzie Rady Programowej Akademii Wojsk Lądowych im. generała Tadeusza Kościuszki we Wrocławiu. W listopadzie 2021 minister obrony narodowej Mariusz Błaszczak skierował go do rezerwy kadrowej w ramach wykonywania zadań w Sztabie Generalnym Wojska Polskiego. 14 lipca 2022 objął funkcję Polskiego Przedstawiciela Wojskowego przy Komitetach Wojskowych NATO i UE.
Żona Renata, córki Aleksandra i Anna.
Ordery, odznaczenia i wyróżnienia.
i inne

</doc>
<doc id="5277679" url="https://pl.wikipedia.org/wiki?curid=5277679" title="Katastrofa górnicza w kopalni Pniówek">
Katastrofa górnicza w kopalni Pniówek

Katastrofa górnicza w KWK Pniówek – seria wybuchów metanu, która miała miejsce 20 kwietnia 2022 w KWK Pniówek w Pawłowicach, należącej do JSW. W wyniku zdarzenia zginęło 9 górników, a 30 zostało rannych. 7 osób uznano za zaginione.
Wybuch metanu.
Do wybuchu metanu doszło w środę, 20 kwietnia 2022, o godzinie 0:15 w ścianie N-6, 1000 metrów pod ziemią. W zagrożonym rejonie przebywało wówczas 42 górników. Piętnastu zostało poszkodowanych, a dwunastu z nich udało się wydostać samodzielnie na powierzchnię. W kopalni rozpoczęła się akcja ratunkowa i poszukiwanie 3 zaginionych górników.
Akcja ratunkowa i kolejny wybuch.
Do akcji ratunkowej przystąpili ratownicy górniczy pełniący dyżur kopalniany w KWK Pniówek, a na miejsce skierowano również dwa zastępy z Okręgowej Stacji Ratownictwa Górniczego w Wodzisławiu Śląskim (która zabezpiecza kopalnię Pniówek), oraz dalsze dwa z Centralnej Stacji Ratownictwa Górniczego w Bytomiu. Tymczasem miała miejsce kolejna wtórna eksplozja metanu, która doprowadziła do utraty kontaktu z 5 ratownikami i 2 górnikami.
Na miejsce skierowano kolejne zastępy ratowników górniczych z pobliskich kopalń oraz 13 zespołów ratownictwa medycznego z województwa śląskiego i dwa śmigłowce Lotniczego Pogotowia Ratunkowego. Uratowanych 20 rannych górników skierowano do szpitali m.in. w Siemianowicach Śląskich, Rybniku, Żorach, Jastrzębiu Zdroju i Wodzisławiu Śląskim.
Prowadzona akcja ratunkowa napotkała na trudności i ratownicy górniczy musieli zabudować tamę wentylacyjną, ograniczającą dopływ tlenu do miejsca zagrożenia, oraz gazów kopalnianych i metanu poza zagrożony rejon. W celu obniżenia jego stężenia zbudowano też lutniociągi doprowadzające powietrze do zagrożonego obszaru.
Kolejne eksplozje i zawieszenie akcji.
Wieczorem 21 kwietnia 2022 doszło do kolejnej serii wybuchów metanu w chodniku N-12 w rejonie ściany N-6 KWK Pniówek. Stało się to w momencie pracy ratowników górniczych przy lutniociągu. W wyniku ekspolozji poszkodowanych zostało 10 ratowników górniczych. Na miejsce akcji skierowano 8 karetek pogotowia ratunkowego oraz śmigłowiec Lotniczego Pogotowia Ratunkowego. Trzech poszkodowanych zaopatrzono na miejscu, a 7 skierowano do szpitali w: Cieszynie, Jastrzębiu Zdroju, Katowicach-Ochojcu, Pszczynie, Rybniku, Wodzisławiu Śląskim i Żorach.
Po kolejnych wybuchach zawieszono akcję ratunkową.
Spośród 10 górników, którzy trafili do Centrum Leczenia Oparzeń w Siemianowicach Śląskich, pięciu było w stanie ciężkim, leczonych na Oddziale Anestezjologii i Intensywnej Terapii. W kolejnych dniach pięciu hospitalizowanych zmarło w szpitalu w Siemianowicach Śląskich, natomiast 5 ratowników i 2 pracowników kopalni uznano za zaginionych. Łącznie potwierdzono śmierć 9 ofiar katastrofy. W styczniu 2023 akcja ratunkowa była w dalszym ciągu zawieszona. Ponowne podjęcie akcji ratunkowej planowane jest w lutym 2023.
Następstwa.
W związku z tragedią, KWK Pniówek odwiedzili premier Mateusz Morawiecki oraz prezydent RP Andrzej Duda.
Na 24 kwietnia 2022 w województwie śląskim ogłoszono żałobę. Również wójt Pawłowic w dniach 20–24 kwietnia 2022 wprowadził żałobę na terenie gminy Pawłowice, w której doszło do tragedii.

</doc>
<doc id="5277684" url="https://pl.wikipedia.org/wiki?curid=5277684" title="Niewidzialni (powieść)">
Niewidzialni (powieść)



</doc>
<doc id="5277686" url="https://pl.wikipedia.org/wiki?curid=5277686" title="Niewidzialni (album)">
Niewidzialni (album)



</doc>
<doc id="5277689" url="https://pl.wikipedia.org/wiki?curid=5277689" title="Jasna Strona Księżyca">
Jasna Strona Księżyca



</doc>
<doc id="5277695" url="https://pl.wikipedia.org/wiki?curid=5277695" title="F.C. Bruno’s Magpies w europejskich pucharach">
F.C. Bruno’s Magpies w europejskich pucharach



</doc>
<doc id="5277697" url="https://pl.wikipedia.org/wiki?curid=5277697" title="Muzeum Lniarstwa im. Filipa de Girarda w Żyrardowie">
Muzeum Lniarstwa im. Filipa de Girarda w Żyrardowie

Muzeum Lniarstwa im. Filipa de Girarda w Żyrardowie – muzeum dokumentujące tradycje lniarskie Żyrardowa. 
Opis.
Historia części eksponatów sięga początków XX wieku. W zbiorach placówki znajduje się kilkadziesiąt maszyn i urządzeń dawnych zakładów lniarskich, w tym najdłuższa w Polsce drukarka płaska do sitodruku. Zachowało się też ponad 600 wielkoformatowych szablonów sitodrukowych, co stanowi największą tego typu kolekcję na świecie.

</doc>
<doc id="5277701" url="https://pl.wikipedia.org/wiki?curid=5277701" title="Chropicha">
Chropicha

Chropicha, arktotis ("Arctotis" ) – rodzaj roślin należący do rodziny astrowatych. Obejmuje 68 gatunków występujących naturalnie w Afryce południowej w: Namibii, Południowej Afryce, Lesotho i Zimbabwe.
Rośliny z tego rodzaju są uprawiane jako ozdobne, zwłaszcza chropicha wielka zwana też arktotisem okazałym "A. stoechadifolia". Gatunek ten jako introdukowany i zdziczały występuje już na wszystkich kontynentach poza Antarktydą.
Systematyka.
Rodzaj z rodziny astrowatych ("Asteraceae"), a w jej obrębie z szeroko ujmowanej podrodziny "Cichorioideae", ewentualnie do wyodrębnianej podrodziny "Vernonioideae". Niezależnie od przynależności do podrodziny reprezentuje plemienia "Arctotideae" i podplemienia "Arctotidinae".

</doc>
<doc id="5277702" url="https://pl.wikipedia.org/wiki?curid=5277702" title="Eugeniusz Wójcik (ujednoznacznienie)">
Eugeniusz Wójcik (ujednoznacznienie)



</doc>
<doc id="5277703" url="https://pl.wikipedia.org/wiki?curid=5277703" title="Arktotis">
Arktotis



</doc>
<doc id="5277704" url="https://pl.wikipedia.org/wiki?curid=5277704" title="Arctotis">
Arctotis



</doc>
<doc id="5277706" url="https://pl.wikipedia.org/wiki?curid=5277706" title="Marek Jan Wójcik">
Marek Jan Wójcik



</doc>
<doc id="5277707" url="https://pl.wikipedia.org/wiki?curid=5277707" title="Marek Wójcik (ujednoznacznienie)">
Marek Wójcik (ujednoznacznienie)



</doc>
<doc id="5277708" url="https://pl.wikipedia.org/wiki?curid=5277708" title="Siergiej Biesieda">
Siergiej Biesieda

Siergiej Biesieda (; ur. 17 maja 1954) – rosyjski oficer, dowódca wydziału piątego Federalnej Służby Bezpieczeństwa Federacji Rosyjskiej, odpowiedzialnej za nadzorowanie operacji wywiadowczych i działań międzynarodowych.
W lipcu 2014 roku został objęty sankcjami przez Unię Europejską.
Po inwazji Rosji na Ukrainę Biesieda został aresztowany pod zarzutem rzekomego dezinformowania kierownictwa państwa co do sytuacji na Ukrainie i sprzeniewierzenie środków z funduszu operacyjnego przeznaczonego na agenturę

</doc>
<doc id="5277709" url="https://pl.wikipedia.org/wiki?curid=5277709" title="Yüksək Liqa w piłce siatkowej (2021/2022)">
Yüksək Liqa w piłce siatkowej (2021/2022)

Yüksək Liqa 2021/2022 − 30. sezon mistrzostw Azerbejdżanu w piłce siatkowej zorganizowany przez Azerbejdżański Związek Piłki Siatkowej ("Azərbaycan Voleybol Federasiyası", AVF). Zainaugurowany został 2 grudnia 2021 roku i trwał do 20 kwietnia 2022 roku.
Rozgrywki zostały przywrócone po jednym sezonie przerwy spowodowanej pandemią COVID-19. Uczestniczyło w nich 5 drużyn.
W najwyższej lidze Azerbejdżanu rywalizacja toczyła się w ramach czterech rund. W każdej rundzie drużyny rozgrywały między sobą po jednym spotkaniu. Mecze odbywały się w hali sportowej siatkarskiego klubu Murov oraz w Olimpijskim Centrum Sportowym Sərhədçi.
Po raz pierwszy mistrzem Azerbejdżanu został klub Murov, drugie miejsce zajął zespół Neftçi, natomiast trzecie miejsce – MOİK.
W sezonie 2021/2022 żaden klub z Azerbejdżanu nie uczestniczył w europejskich pucharach.
System rozgrywek.
W najwyższej siatkarskiej lidze Azerbejdżanu ("Yüksək Liqa") uczestniczyło 5 drużyn. Rozgrywki składały się z czterech rund. W każdej rundzie drużyny rozgrywały między sobą po jednym spotkaniu. Klasyfikacja końcowa ustalana była na podstawie liczby punktów zdobytych przez poszczególne zespoły po rozegraniu wszystkich meczów.
Hale sportowe.
Rozgrywki odbywały się w dwóch halach: hali sportowej siatkarskiego klubu Murov ("Murov voleybol klubunun idman zalında") w Biləcəri (Baku) oraz w Olimpijskim Centrum Sportowym Sərhədçi ("Sərhədçi İdman Olimpiya Mərkəzi") w Baku. W hali siatkarskiego klubu Murov rozegrane zostały wszystkie mecze I i IV rundy oraz mecze kolejek 10-13, natomiast w Olimpijskim Centrum Sportowym Sərhədçi – wszystkie spotkania II rundy (z wyjątkiem 10. kolejki) oraz mecze 14. i 15. kolejki.
Rozgrywki.
Tabela.
Zasady ustalania kolejności: 1. liczba zdobytych punktów; 2. liczba wygranych meczów; 3. wyższy stosunek setów; 4. wyższy stosunek małych punktów; 5. bilans w bezpośrednich spotkaniach.Punktacja: 3:0 i 3:1 – 3 pkt; 3:2 – 2 pkt; 2:3 – 1 pkt; 1:3 i 0:3 – 0 pktLegenda: M – mistrzostwo Azerbejdżanu

</doc>
<doc id="5277713" url="https://pl.wikipedia.org/wiki?curid=5277713" title="Forum Praktyków Partycypacji">
Forum Praktyków Partycypacji

Forum Praktyków Partycypacji – coroczna impreza poświęcona tematyce partycypacji obywatelskiej. Organizatorem wydarzenia jest Fundacja Stocznia. Forum gromadzi od ok. 150 do ok. 300 uczestników, głównie z Polski, ale w poszczególnych edycjach brali udział także przedstawiciele organizacji pozarządowych z takich państw jak Islandia, Norwegia, Cypr, Grecja, Gruzja, Ukraina, Słowenia, Rosja i Wielka Brytania. Celem wydarzenia jest wymiana wiedzy i doświadczeń pomiędzy osobami i organizacjami zajmującymi się różnymi metodami wpływu mieszkańców na podejmowane decyzje dotyczące spraw publicznych.
Dotychczasowe edycje:

</doc>
<doc id="5277715" url="https://pl.wikipedia.org/wiki?curid=5277715" title="Henryk Śmigacz">
Henryk Śmigacz

Henryk Śmigacz (ur. 16 sierpnia 1911 w Warszawie, zm. 24 marca 1972 w Łodzi) – polski fotograf.
Życiorys.
Henryk Śmigacz w okresie 20-lecia międzywojennego współpracował z Janem Rysiem, pracując dla „Kurjera Warszawskiego”. We wrześniu 1939 uzyskał pozwolenie od prezydenta Warszawy Stefana Starzyńskiego i generała Juliusza Rómmla na swobodne przemieszczanie się po Warszawie oraz tworzenie fotograficznej kroniki miasta funkcjonującego pod niemiecką okupacją. Dokumentował on również walkę z Niemcami, zniszczenia po bombardowaniach. Jest autorem zdjęć archikatedry św. Jana Chrzciciela w trakcie pożaru we wrześniu 1939, a także pożarów Zamku Królewskiego i Starego Miasta. W czasie powstania warszawskiego był przedstawicielem Delegatury Rządu na Kraj, fotografował wówczas zgliszcza gmachów i kamienic, w tym m.in. budynek PAST-y (ul. Zielna 39), Hotelu Polonia (Al. Jerozolimskie 39), Gimnazjum Państwowego im. J. Lelewela (ul. Złota 53), zniszczonych kamienic przy ul. Marszałkowskiej, a także barykad przy placu Grzybowskim, transport rannego powstańca Jerzego Januszki, szpitala polowego Zgrupowania „Gurt” i cmentarz poległych powstańców przy ul. Sosnowej. Zachowały się jego 82 fotografie z blisko 2 tysięcy, ukrytych w piwnicy mieszkania Śmigacza przy ul. Złotej 24. Warszawę opuścił wraz z żoną Jadwigą i córką Aleksandrą po upadku powstania.
Po II wojnie światowej Śmigacz zamieszkał w Łodzi, gdzie otworzył zakład fotograficzny przy ul. Piotrkowskiej 6, a w późniejszym okresie również przy ul. Piotrkowskiej 43. Był zaangażowany we współpracę z łódzkimi teatrami. Fotografował przedstawienia teatralne i operowe, wystawiane od drugiej połowy lat 40. do lat 60. XX w. W jego kolekcji znalazły się portrety, zdjęcia grupowe aktorów, tancerzy i śpiewaków, takich jak: Irena Brodzińska, Edmund Wayda, Jan Kiepura, Adolf Dymsza i Henryk Szwajcer, wykonane w jego atelier. Ponadto wśród fotografii zachowanych po Henryku Śmigaczu znalazły się zdjęcia przedstawiające jego życie prywatne oraz pracę.
Został pochowany w części rzymskokatolickiej Starego Cmentarza w Łodzi.
Fotografie Śmigacza zostały przekazane przez rodzinę do Archiwum Pełnego Pamięci, prowadzonego przez IPN.

</doc>
<doc id="5277717" url="https://pl.wikipedia.org/wiki?curid=5277717" title="Mistrzostwa Europy w Łucznictwie 2006">
Mistrzostwa Europy w Łucznictwie 2006

19. Mistrzostwa Europy w łucznictwie odbyły się w dniach 13 - 16 września 2006 w Atenach w Grecji. 
Polska wywalczyła 2 medale brązowe w konkurencji łuków klasycznych: Piotr Piątek w konkursie indywidualnym i drużyna pań w składzie Justyna Mospinek, Iwona Marcinkiewicz i Małgorzata Sobieraj-Ćwienczek.

</doc>
<doc id="5277718" url="https://pl.wikipedia.org/wiki?curid=5277718" title="Geropteron">
Geropteron

Geropteron – wymarły rodzaj owadów z podgromady uskrzydlonych i nadrzędu Odonatoptera, jedyny przedstawiciel monotypowej rodziny Geropteridae i rzędu Geroptera. Obejmuje tylko jeden opisany gatunek, "Geropteron arcuatum". Żył w karbonie. Jego skamieniałość odnaleziono na terenie Ameryki Południowej.
Morfologia.
Owad ten znany jest tylko z odcisku skrzydła tylnego. Miało ono około 46 mm długości i około 13 mm szerokości. Pozbawione było kolców czy szczecin na powierzchni błony i krawędziach. "Archaedictyon" był zredukowany, ale w niektórych miejscach jeszcze słabo zaznaczony, w tym między odgałęzieniami żyłki analnej przedniej. Żyłka subkostalna tylna była długa i osiągała żyłkę radialną przednią przed dojściem do kostalnej krawędzi skrzydła w ¾ jego długości. Występowała subkostalna żyłka wspierająca. Dwie żyłki poprzeczne wychodzące z żyłki radialnej przedniej ku kostalnej krawędzi skrzydła wydzielały pseudopterostygmę. Przebieg żyłki radialnej przedniej był prawie równoległy do krawędzi kostalnej skrzydła. Żyłka medialna przednia dawała dwie gałęzie główne i jedną żyłkę wstawkową. Żyłka medialna tylna była nierozgałęziona i połączona żyłką poprzeczną z żyłką kubitalną przednią, a przed i na połączeniu z tą żyłką poprzeczną ulegała zakrzywieniu ku przodowi. Żyłki kubitalna przednia i tylna miały odcinek wspólny, podobnie jak żyłka kubitalna tylna i żyłka analna przednia 1+2. Komórka kubitalna wydzielona była przez żyłkę kubitalną przednią, jej skrzyżowanie, skrzyżowanie żyłki kubitalnej tylnej, wspomniany odcinek wspólny żyłki kubitalnej tylnej i żyłki analnej przedniej 1+2 oraz żyłkę kubitalną tylną. Pole analne było dość słabo wykształcone.
Taksonomia.
Rodzaj i gatunek typowy opisane zostały w 1984 roku przez Edgara Fredericka Rieka na łamach „Canadian Journal of Zoology”, w publikacji współautorstwa z Jarmiły Kukalovej-Peck. Opisu dokonano na podstawie pojedynczej skamieniałości znalezionej na stanowisku Cuesta de la Herradura koło Malanzánu w argentyńskiej prowincji La Rioja. Okaz odkryto w ogniwie La Divisoria Formacji Malanzán. Początkowo sądzono, że pochodził z namuru, jednak wyniki późniejszego datowania radiometrycznego wskazują na pochodzenie z baszkiru. Holotyp zdeponowano w Museo de la Plata.
Riek w 1984 roku sklasyfikował ten rodzaj wraz z "Eugeropteron" w nowej rodzinie Eugeropteridae, którą to umieścił wśród Odonatoidea w podrzędzie Meganeurina. W 1994 roku Andriej Brodski wprowadził dla tej rodziny nowy rząd Geroptera. W 2016 systematyka bazalnych Odonatoptera została znacznie zmodyfikowana przez Juliána Petrulevičiusa i Pedro Gutiérreza. Eugeropteridae zostały wydzielone do monotypowego rzędu Eugeroptera o pozycji w obrębie Odonatoptera najbardziej bazalnej, natomiast rodzaj "Geropteron" umieszczony został w nowej monotypowej rodzinie Geropteridae, w rzędzie Geroptera – również monotypowym. Według Petrulevičiusa i Gutiérreza Geroptera zajmować miały pozycję siostrzaną dla Neodonatoptera, tworząc z nimi klad Apodonatoptera. Pogląd ten zmodyfikowało opisanie w 2019 roku przez André Nel i współpracowników Enigmapteridae – to je sklasyfikowano jako siostrzane dla Neodonatoptera, a tworzony przez te dwie grupy klad nazwano Paneodonatoptera.

</doc>
<doc id="5277720" url="https://pl.wikipedia.org/wiki?curid=5277720" title="Krzysztof Kudławiec">
Krzysztof Kudławiec

Krzysztof Kudławiec (ur. 19 września 1969 w Gorlicach) – polski duchowny katolicki, biskup Daule od 2022.
Życiorys.
Urodził się 19 września 1969 w Gorlicach-Gliniku Mariampolskim. Odbył studia na Papieskiej Akademii Teologicznej w Krakowie, gdzie uzyskał licencjat z teologii. Na prezbitera został wyświęcony 25 maja 1995 przez biskupa diecezjalnego rzeszowskiego Kazimierza Górnego. Podjął również studia z misjologii.
W latach 1995–1998 pracował jako wikariusz w parafii św. Michała Archanioła w Nockowej, następnie w latach 1998-2000 w parafii katedralnej Najświętszego Serca Jezusowego w Rzeszowie. W latach 2001-2002 przygotowywał się do pracy misyjnej w Centrum Formacji Misyjnej w Warszawie. W 2002 wyjechał do pracy w Ekwadorze, gdzie pomagał przy organizacji IX Krajowego Kongresu Misyjnego w Portoviejo. Pełnił również funkcję proboszcza parafii Franciszka z Asyżu w Calderón, wikariusza biskupiego oraz dyrektora Papieskich Dzieł Misyjnych archidiecezji Portoviejo.
22 kwietnia 2022 papież Franciszek mianował go biskupem diecezji Daule. Sakry udzielił mu 25 czerwca 2022 nuncjusz apostolski w Ekwadorze arcybiskup Andrés Carrascosa Coso. Na swoje zawołanie biskupie przyjął słowa "Jezu, ufam Tobie".

</doc>
<doc id="5277721" url="https://pl.wikipedia.org/wiki?curid=5277721" title="Geropteron arcuatum">
Geropteron arcuatum



</doc>
<doc id="5277722" url="https://pl.wikipedia.org/wiki?curid=5277722" title="Geroptera">
Geroptera



</doc>
<doc id="5277723" url="https://pl.wikipedia.org/wiki?curid=5277723" title="Geropteridae">
Geropteridae



</doc>
<doc id="5277726" url="https://pl.wikipedia.org/wiki?curid=5277726" title="Evgeni Krasnopolski">
Evgeni Krasnopolski

Evgeni Krasnopolski (, ; ur. 4 października 1988 w Kijowie) – izraelski łyżwiarz figurowy występujący początkowo jako solista, a następnie w parach sportowych, trzykrotny olimpijczyk z lat 2014 - 2022.
Podczas ceremonii otwarcia Zimowych Igrzyskach Olimpijskich 2022 był chorążym reprezentacji Izraela.
Życie prywatne.
Pochodzi z rodziny radzieckich Żydów. W wieku 3 lat wraz z rodzicami wyemigrował do Izraela.

</doc>
<doc id="5277728" url="https://pl.wikipedia.org/wiki?curid=5277728" title="Oko (województwo warmińsko-mazurskie)">
Oko (województwo warmińsko-mazurskie)



</doc>
<doc id="5277729" url="https://pl.wikipedia.org/wiki?curid=5277729" title="Zaroślak (gmina Ruciane-Nida)">
Zaroślak (gmina Ruciane-Nida)



</doc>
<doc id="5277731" url="https://pl.wikipedia.org/wiki?curid=5277731" title="Okole (gmina Ińsko)">
Okole (gmina Ińsko)



</doc>
<doc id="5277734" url="https://pl.wikipedia.org/wiki?curid=5277734" title="Okoń (województwo łódzkie)">
Okoń (województwo łódzkie)



</doc>
<doc id="5277735" url="https://pl.wikipedia.org/wiki?curid=5277735" title="Discoidalia">
Discoidalia

Discoidalia – takson owadów z podgromady uskrzydlonych i nadrzędu Odonatoptera.
Morfologia.
Skrzydła mają w pierwotnym planie budowy dobrze wykształcony nodus (węzełek) oraz równo rozmieszczone żyłki poprzeczne nodalne i subnodalne; wtórne uwstecznienie nodusa nastąpiło jednak w linii Protozygoptera. Żyłka aksillarna zerowa jest przesunięta bardzo blisko podstawy skrzydła i służy za nasadową żyłkę wspornikową. Komórka dyskoidalna jest otwarta od strony nasadowej, natomiast od strony odsiebnej wydziela ją ukośnie biegnąca druga gałąź wtórna żyłki medialnej przedniej, osiągającą żyłkę medialna tylną. Żyłka medialna przednia jest nierozgałęziona. Falowanie żyłki medialnej tylnej i żyłki kubitalnej przedniej jest słabiej zaznaczone niż u grup bardziej bazalnych. Podobnie jak u Protanisoptera odwłok jest ogólnie smuklejszy niż u większości taksonów bardziej bazalnych i służy stabilizacji lotu, a u samców na jego drugim i trzecim sternicie występuje wtórny aparat kopulacyjny, co wiąże się z charakterystycznym łączeniem się pary celem kopulacji.
Taksonomia.
Takson ten wprowadzony został w 1996 roku przez Güntera Bechly’ego. Obejmuje wymarłe Triadophlebioptera oraz duży, obejmujący również ważki klad Stigmoptera.

</doc>
<doc id="5277736" url="https://pl.wikipedia.org/wiki?curid=5277736" title="Mikołaj Twardowski">
Mikołaj Twardowski

Mikołaj Twardowski herbu Ogończyk (zm. w 1713/1718 roku) – pisarz ziemski wschowski w latach 1710-1713, pisarz grodzki kcyński w latach 1704-1710.
Syn Zygmunta.

</doc>
<doc id="5277737" url="https://pl.wikipedia.org/wiki?curid=5277737" title="Henryk Cepnik">
Henryk Cepnik

Henryk Cepnik (ur. 6 lipca 1877 we Lwowie, zm. w 1942 lub 1944 w Brzuchowicach) – polski dziennikarz i krytyk teatralny, reżyser teatralny, dyrektor i kierownik literacki teatrów, dramaturg, publicysta i tłumacz literatury.
Życiorys.
Ukończył Gimnazjum im. Franciszka Józefa we Lwowie (1897) i rozpoczął studia prawnicze na Uniwersytecie Lwowskim. Jeszcze podczas studiów rozpoczął pracę dziennikarza oraz zaangażował się w tworzenie ruchu teatralnego. Publikował od 1898 roku, najpierw w "Gazecie Narodowej", a następnie w "Słowie Polskim", "Wieku XX", "Gazecie Powszechnej" oraz "Reformatorze". W latach 1900-1902 współredagował pisma o tematyce artystyczno-literackiej: "Wiadomości Artystyczne" oraz "Tygodnik Muzyczny i Teatralny", a w okresie 1904-1905 – dziennik "Dzień Polityczny, Społeczny, Ekonomiczny i Literacki". Ponadto zorganizował zespół teatralny przy Czytelni Akademickiej, z którym w 1900 roku przystąpił do Towarzystwa Szkoły Ludowej, dając zalążek teatru ludowego we Lwowie.
W 1904 roku otrzymał stałą posadę recenzenta w "Dzienniku Polskim". Przez kolejne lata angażował się w rozwój ruchu teatralnego w mieście, będąc m.in. skarbnikiem w zarządzie Związku Teatrów i Chórów Włościańskich, członkiem komitetu organizacyjnego Teatru Ludowego im. Juliusza Słowackiego oraz współtwórcą Szkoły Dramatycznej przy Teatrze Miejskim we Lwowie (1906), gdzie wykładał historię teatru i dramatu, dzieje teatru i literatury dramatycznej oraz rozwój sztuki aktorskiej. Wydawał serię "Teatr dla Wszystkich" oraz wygłaszał liczne odczyty na temat teatru.
W 1910 roku Ludwik Heller powołał go na stanowisko "dramaturga" (kierownika literackiego) lwowskiego Teatru Miejskiego, którą to funkcję pełnił do 1919 roku. Był także sekretarzem Teatru Polskiego w Wiedniu (sezon 1914/1915). W kolejnych latach Henryk Cepnik był kierownikiem literackim i artystycznym Teatru Polskiego w Domu Robotniczym w Przemyślu (1919) oraz dyrektorem i kierownikiem literackim Związkowego Teatru Dramatycznego na Pohulance w Wilnie (1919-1920). W sezonie 1920/1921 prowadził Górnośląski Teatr Narodowy z siedzibą w Bytomiu, a następnie w Szopienicach, który dał ok. 100 przedstawień w miejscowościach na terenie Górnego Śląska. W latach 1921-1923 wraz z Franciszkiem Rychłowskim prowadził teatry wileńskie oraz wykładał w tamtejszej szkole dramatycznej. Następnie kierował Teatrem im. Aleksandra Fredry w Stanisławowie (1923-1924), by pod koniec 1924 roku powrócić do Lwowa. W kolejnych latach wykładał m.in. w szkole dramatycznej Franciszka Frączkowskiego oraz Szkole Opery przy Konserwatorium Polskiego Towarzystwa Muzycznego. Od 1925 roku był redaktorem naczelnym pisma "Nowiny Lwowskie" oraz współredaktorem dziennika "Wiek Nowy". Publikował w innych lwowskich czasopismach, a od 1926 roku działał w Towarzystwie Dziennikarzy Polskich. W latach 1928-1929 był kierownikiem literackim Teatrów Miejskich we Lwowie, a w okresie 1936-1937 współpracował ze lwowskim Powszechnym Teatrem Żołnierza. Wygłaszał też liczne odczyty i prelekcje na tematy teatralne, m.in. na antenie lwowskiej rozgłośni Polskiego Radia.
Był autorem dramatów ""Za gwiazdą Napoleona", "Misterium Pasyjne" (wspólnie z Ludwikiem Hellerem) oraz "Książę Józef". Tłumaczył na polski dzieła m.in. Alexandre'a Dumasa (ojca) oraz Gerharta Hauptmanna. W 1917 roku odnalazł i opublikował z rękopisu nieznaną dotąd komedię Aleksandra Fredry "Intryga naprędce". Publikował też liczne prace dotyczące historii teatru, m.in. "Teatr Polski w Wiedniu"" (1910), "'Myśli o teatrze" (1921), "Z dziejów kultury teatralnej na Litwie" (1921), "Listy o teatrze" (1924) oraz "Scena lwowska 1780-1929" (1929) oraz współczesnej mu historii Polski m.in. "Czterdziestolecie "Sokoła" lwowskiego 1867-1907" (1907), "Dzieje pracy Górnego Śląska 1922-1927" (1927), "Józef Piłsudski twórca niepodległego państwa polskiego: zarys życia i działalności"" (1933),
Według informacji przekazanych przez rodzinę, zmarł w 1944 roku w Brzuchowicach k. Lwowa, choć istnieją również źródła, zgodnie z którymi zmarł w 1942 roku we Lwowie.

</doc>
<doc id="5277739" url="https://pl.wikipedia.org/wiki?curid=5277739" title="Okrajnik (powiat jaworski)">
Okrajnik (powiat jaworski)



</doc>
<doc id="5277740" url="https://pl.wikipedia.org/wiki?curid=5277740" title="Illiberi">
Illiberi

Illiberi (łac. "Dioecesis Iliberritana," pol. Diecezja Elvira) - stolica historycznej diecezji w starożytnym mieście Illiberis (obecnie Grenada) w Hiszpanii. Została ustanowiona ok. III wieku, a zlikwidowana ok. X w. Obecnie katolickie biskupstwo tytularne.

</doc>
<doc id="5277742" url="https://pl.wikipedia.org/wiki?curid=5277742" title="Dolinka (województwo dolnośląskie)">
Dolinka (województwo dolnośląskie)



</doc>
<doc id="5277743" url="https://pl.wikipedia.org/wiki?curid=5277743" title="Jeżów (powiat jaworski)">
Jeżów (powiat jaworski)



</doc>
<doc id="5277745" url="https://pl.wikipedia.org/wiki?curid=5277745" title="Twardowice (powiat jaworski)">
Twardowice (powiat jaworski)



</doc>
<doc id="5277746" url="https://pl.wikipedia.org/wiki?curid=5277746" title="Polder Krzesin - Bytomiec">
Polder Krzesin - Bytomiec



</doc>
<doc id="5277750" url="https://pl.wikipedia.org/wiki?curid=5277750" title="Pedro Perlaza">
Pedro Perlaza

Pedro Pablo Perlaza Caicedo (ur. 3 lutego 1991 w Esmeraldas) – ekwadorski piłkarz występujący na pozycji prawego obrońcy, reprezentant kraju, od 2022 roku zawodnik Aucas.

</doc>
<doc id="5277753" url="https://pl.wikipedia.org/wiki?curid=5277753" title="A Predator's Portrait">
A Predator's Portrait



</doc>
<doc id="5277757" url="https://pl.wikipedia.org/wiki?curid=5277757" title="Storm of the Light's Bane">
Storm of the Light's Bane



</doc>
<doc id="5277761" url="https://pl.wikipedia.org/wiki?curid=5277761" title="Okrężnica (województwo mazowieckie)">
Okrężnica (województwo mazowieckie)



</doc>
<doc id="5277762" url="https://pl.wikipedia.org/wiki?curid=5277762" title="Borowiec (gmina Przyłęk)">
Borowiec (gmina Przyłęk)



</doc>
<doc id="5277763" url="https://pl.wikipedia.org/wiki?curid=5277763" title="Oksza (województwo lubuskie)">
Oksza (województwo lubuskie)



</doc>
<doc id="5277764" url="https://pl.wikipedia.org/wiki?curid=5277764" title="Toma Crnić">
Toma Crnić

Toma Crnić (ur. ok. 1450 w Splicie, zm. ok. 1532 tamże) – biskup skardoneński, legat papieski w Królestwie Polskim za Zygmunta Starego.
Biografia.
Toma Crnić urodził się w Splicie w Dalmacji ok. 1450 roku. Prawdopodobnie zdobył edukację w Splicie oraz w Italii. W tym okresie Split należał do Republiki Weneckiej. Od 1487 roku był profesorem gramatyki w Hvarze i Splicie. Około 1499 został archidiakonem i wikariuszem arcybiskupa Splitu. Będąc sekretarzem arcybiskupa Bernarda Zanne, wziął udział w obradach soboru laterańskiego V w 1512 roku. Po powrocie do Dalmacji wsparł rebelię przeciwko Republice Weneckiej zorganizowaną przez Matija Ivanića. Po zdekonspirowaniu trafił do niewoli, przebywał w Wenecji. Do Splitu powrócił w 1514 roku. Jako sekretarz i wikariusz generalny biskupa veszprémskiego Petara Berislavića wielokrotnie był wysyłany w latach 1516–1521 z poselstwem do Wenecji i Rzymu by organizować pomoc wobec nawały tureckiej. Papiez Leon X mianował Crnića biskupem skardoneńskim 11 stycznia 1520 roku. Sakrę biskupią przyjął 17 stycznia 1520 roku. W 1521 został wysłany jako legat papieski do Królestwa Polskiego. Misja zakończona została w 1523 roku. W 1524 roku papież Klemens VII wyniósł go na stolicę biskupią w Trogirze w środkowej Dalmacji. Biskup Crnić zrezygnował z pełnienia urzędu ze względu na swój wiek w 1525 roku. Zmarł w klasztorze franciszkanów w Splicie (Poljud) ok. 1532 roku. Został pochowany w klasztorze w Splicie, gdzie zachowała się jego rzeźbiona tablica nagrobna.

</doc>
<doc id="5277765" url="https://pl.wikipedia.org/wiki?curid=5277765" title="The Roaring Lion">
The Roaring Lion

The Roaring Lion (pol. „ryczący lew”) – portretowa fotografia premiera Wielkiej Brytanii Winstona Churchilla, wykonana 30 grudnia 1941 roku przez ormiańsko-kanadyjskiego fotografa Yousufa Karsha w Centre Block na Wzgórzu Parlamentarnym w kanadyjskim mieście Ottawa w prowincji Ontario. 
Zdjęcie zostało zrobione w sali przewodniczącego kanadyjskiej Izby Gmin w parlamencie w Ottawie po tym, jak Churchill wygłosił przemówienie na temat II wojny światowej do kanadyjskich członków parlamentu. Zaaranżował je kanadyjski premier William Lyon Mackenzie King.
Churchill na fotografii jest szczególnie znany ze swojej postawy i wyrazu twarzy, które porównuje się z uczuciami wojennymi, jakie panowały w Wielkiej Brytanii – wytrwałością w obliczu wszechogarniającego wroga. Sesja zdjęciowa była krótka i tuż przed jej rozpoczęciem Karsh poprosił premiera o odłożenie cygara, ponieważ dym zakłócałby obraz. Churchill odmówił, więc tuż przed zrobieniem zdjęcia Karsh wyjął cygaro z jego ust. Według fotografa Churchill „wyglądał tak wojowniczo, że mógł mnie pożreć”. Jego grymas został porównany do „ostrego spojrzenia, jakby konfrontował się z wrogiem”. USC Fisher Museum of Art z siedzibą w Los Angeles określiło zdjęcie jako „wyzywający i ponury portret, który stał się natychmiast ikoną brytyjskiego sprzeciwu wobec faszyzmu”.
"The Roaring Lion" pojawił się na okładce amerykańskiego czasopisma "Life" 21 maja 1945 roku, który kupił go za 100 dolarów. Fotografia wisi na ścianie sali przewodniczącego Izby Gmin Kanady, gdzie została wykonana. Wizerunek Churchilla oparty na fotografii znajduje się na angielskim banknocie 5-funtowym wprowadzonym do obiegu 13 września 2016 roku.

</doc>
<doc id="5277766" url="https://pl.wikipedia.org/wiki?curid=5277766" title="Okunie (województwo zachodniopomorskie)">
Okunie (województwo zachodniopomorskie)



</doc>
<doc id="5277772" url="https://pl.wikipedia.org/wiki?curid=5277772" title="Kolegium Analiz Ekonomicznych Szkoły Głównej Handlowej w Warszawie">
Kolegium Analiz Ekonomicznych Szkoły Głównej Handlowej w Warszawie

Kolegium Analiz Ekonomicznych (KAE) – jedno z pięciu kolegiów Szkoły Głównej Handlowej w Warszawie, utworzone w 1992 r. po reformie uczelni polegającej na oddzieleniu zarządzania dydaktyką od badań naukowych, w wyniku czego SGH stała się uczelnią bezwydziałową, a sprawy nauki zostały powierzone kolegiom zrzeszającym instytuty i katedry.
Utworzenie.
Kolegium Analiz Ekonomicznych zostało utworzone dzięki możliwościom, jakie stworzyła reforma uczelni po wyborach 1990 roku. Koncepcja reformy, przygotowana przez Społeczny Komitet, w którym główną rolę odgrywali późniejsi pracownicy Kolegium, zakładała oddzielenie organizacji i zarządzania dydaktyką od badań naukowych. Grupa pracowników uczelni, składająca się z przedstawicieli katedr i instytutów zajmujących się metodami ilościowymi z Wydziału Finansów i Statystyki wraz z zespołem Katedry Ekonomii Politycznej na Wydziale Handlu Wewnętrznego (Wakarowskiej) przygotowała projekt utworzenia Kolegium, które stwarzałoby warunki do interdyscyplinarnej współpracy naukowej przedstawicieli różnych dyscyplin naukowych, jak również projektowania oferty dydaktycznej. W opracowanym przez tę grupę projekcie założycielskim, stanowiącym jednocześnie zaproszenie szerokiego grona pracowników uczelni do udziału w Kolegium, napisano:
W skład grupy założycieli Kolegium Analiz Ekonomicznych wchodzili następujący pracownicy: Elżbieta Adamowicz, Janusz Beksiak, Wiesław Flakiewicz, Jan Goliński, Stanisław Góra, Urszula Grzelońska, Jerzy Holzer, Janina Jóźwiak, Roman Kulczycki, Andrzej Luszniewicz, Aleksander Müller, Tomasz Panek, Bogdan Stefanowicz. Funkcję pełnomocnika Rektora ds. utworzenia Kolegium Analiz Ekonomicznych rektor Aleksander Müller powierzył Elżbiecie Adamowicz.
Na zaproszenie do współpracy pozytywnie odpowiedzieli pracownicy czterech z pięciu istniejących wydziałów: Ekonomiki Produkcji, Finansów i Statystyki, Handlu Wewnętrznego, Handlu Zagranicznego oraz jednostek usytuowanych w strukturach ponadwydziałowych. W skład nowo tworzonego Kolegium Analiz Ekonomicznych weszły następujące jednostki: Instytut Ekonometrii, Instytut Statystyki i Demografii, Instytut Rozwoju Gospodarczego, Katedra Ekonomii I, Katedra Badań Koniunktury, Katedra Międzynarodowych Studiów Porównawczych, Katedra Polityki Ekonomicznej i Przestrzennej oraz Katedra Systemów Informacyjnych. Senat SGH na posiedzeniu w dniu 22 kwietnia 1992 roku zatwierdził strukturę organizacyjną Kolegium (Uchwała nr 55).
Pierwsze posiedzenie Kolegium Analiz Ekonomicznych odbyło się 12 czerwca 1992 roku. W pierwszym składzie pracowników, przesłanym do Centralnej Komisji ds. Tytułu Naukowego i Stopni Naukowych w celu uzyskania uprawnień do promowania kadr naukowych, było 13 profesorów z tytułem naukowym i 20 pracowników posiadających stopień doktora habilitowanego. Etap tworzenia Kolegium zakończono w styczniu 1993 roku. 28 stycznia 1993 roku Rada Naukowa dokonała wyboru Pełnomocnika Kolegium na okres 15 II – 30 VIII 1993 roku. Został nim prof. dr hab. Janusz Beksiak. W czerwcu tego roku odbyły się wybory pierwszego dziekana Kolegium. Wybrano profesora Janusza Beksiaka, który pełnił tę funkcję przez dwie kadencje, w latach 1993–1999. Pierwszy dziekan Kolegium Analiz Ekonomicznych powołał nieformalny zespół do omawiania strategicznych problemów, związanych z rozwojem Kolegium. Przyjął on roboczą nazwę „Rada Starców”. Z czasem zespół przekształcił się w oficjalne ciało, Zespół Konsultacyjny ds. badań, później określany mianem Kolegium Dziekańskiego, a obecnie Radą Dziekańską, w skład której wchodzą kierownicy instytutów i katedr należących do Kolegium.
Obecnie.
Obecnie w skład Kolegium wchodzą następujące jednostki: Instytut Statystyki i Demografii, Instytut Ekonometrii, Instytut Informatyki i Gospodarki Cyfrowej, Instytut Ekonomii Matematycznej, Instytut Rozwoju Gospodarczego, Katedra Ekonomii Ilościowej, Katedra Międzynarodowych Studiów Porównawczych, Katedra Ekonomii I.
Badania w Kolegium prowadzone są na najwyższym poziomie naukowym, czego dowodem jest dwukrotne uzyskanie (w roku 2013 oraz 2017) kategorii A+. Koncentrują się głównie w obrębie dyscyplin ekonomia i finanse oraz nauki o zarządzaniu i jakości, ale mają charakter interdyscyplinarny, zarówno pod względem organizacyjnym, jak i merytorycznym. Dotyczą między innymi przekształceń systemowych, polityki i koniunktury gospodarczej, metod pomiaru i analizy procesów gospodarczych, demograficznych i społecznych oraz zastosowań systemów informatycznych, transformacji cyfrowej i analityki big data.
Kolegium popularyzuje wyniki swoich badań oraz podtrzymuje współpracę z innymi jednostkami naukowymi poprzez organizację konferencji i seminariów oraz wydawanie czasopism naukowych. Cykliczny charakter mają m.in. konferencje „Advanced Analytics and Data Science”, „Econometric Research in Finance Workshop” czy „Modelowanie danych panelowych: teoria i praktyka”. Natomiast do cenionych w środowisku ekonomicznym periodyków należą: „Gospodarka Narodowa. The Polish Journal of Economics”, „Studia Demograficzne”, „Roczniki Kolegium Analiz Ekonomicznych”, „Economic Research in Finance”, „Prace i Materiały Instytutu Rozwoju Gospodarczego”.
Instytuty i katedry współpracują zarówno w sferze projektów badawczych, jak i programów dydaktycznych. Pracownicy Kolegium są merytorycznie odpowiedzialni lub współodpowiedzialni za następujące kierunki studiów I i II stopnia prowadzone w Szkole Głównej Handlowej w Warszawie: Analiza danych – Big Data ("Advanced Analytics – Big Data"), E-biznes, Ekonomiczna Analiza Prawa ("European Master in Law and Economics – EMLE"), Erasmus Mundus Joint Master Degree (EMJMD) QEM – Models and Methods of Quantitative Economics, Metody Ilościowe w Ekonomii i Systemy Informatyczne ("Quantitative Methods in Economics and Information Systems"). Kolegium aktualnie oferuje również sześć programów studiów podyplomowych, które odpowiadają na bieżące potrzeby rynku pracy: Akademia Analityka z SAS, R &amp; Python, Analityk Biznesowy – Profesjonalista na Styku IT i Biznesu, Business Intelligence – systemy wspomagania decyzji biznesowych, Inżynieria Danych – Big Data, Komunikacja Marketingowa w Internecie, Zarządzanie cyberbezpieczeństwem.
Liczni pracownicy Kolegium działają jako doradcy i eksperci w instytucjach państwowych i gospodarczych, również o zasięgu międzynarodowym.

</doc>
<doc id="5277773" url="https://pl.wikipedia.org/wiki?curid=5277773" title="Artur Wierzbiański">
Artur Wierzbiański

Artur Wierzbiański (ur. 18 listopada 1883 w Trzcianie, zm. 1 grudnia 1937) – porucznik intendentury Wojska Polskiego.
Życiorys.
Urodził się 18 grudnia 1883 w Trzciana (powiat rzeszowski), w rodzinie Jana Aleksandra Wierzbiańskiego h. Suche Komnaty z Wierzbian (1862–1914) i Zofii z Daszkiewiczów.
Uczęszczał do C. K. Gimnazjum im. Rudolfa w Brodach, w którym ukończył 6 klas. Zmuszony przerwać naukę w związku ze śmiercią ojca, ukończył kurs handlowo-buchalteryjny w Brodach. Pracował jako korespondent, buchalter i kasjer w Zarządzie Dóbr Państwa Brody utrzymując całą rodzinę. W 1913 r. brał udział w katastrosie kolejowej pod Wiedniem, po którym leczył się przez kilka miesięcy. Od 1911 r. był członkiem drużyn „Sokoła” i Związku Strzeleckiego.
Po wybuchu I wojny światowej, 25 września 1914 wstąpił do Legionów Polskich – ze względu na stan zdrowia został przydzielony najpierw do komisariatu wojskowego w Zakopanem, a od 27 grudnia 1914 do 28 kwietnia 1915 jako kurier do ekspozytury Naczelnego Komitetu Narodowego Oświęcim. Od 29 kwietnia 1915 służył w 1 pułku piechoty I Brygady jako sierżant do prowadzenia ewidencji (1 maja 1915 awansowany na starszego sierżanta). Od sierpnia do października 1916 był przydzielony do Centralnego Urzędu Ewidencyjnego Legionów Polskich przy Departamencie Wojskowym NKN. Następnie ponownie w 1 pułku piechoty, mimo słabego zdrowia pełniąc służbę w pułku. W pułku na liście aspirantów oficerskich. Pieczołowicie zbierał dane statystyczne i osobiste w celu dokumentowania historii walk pułku dla potomnych. W okresie 25 sierpnia – 5 listopada 1917 przebywał w szpitalach. Po kryzysie przysięgowym, 6 listopada 1917 został wcielony do 40 pułku piechoty armii austriackiej w którym służył do 5 lutego 1918. W 6 kwietnia 1918 został uznany za niezdolnego do służby wojskowej i jako inwalida zwolniony. Następnie pracował jako urzędnik Namiestnictwa we Lwowie.
Na początku listopada 1918 r. próbował przedostać się z Sambora do Lwowa i został złapany we Lwowie przez Ukraińców i odesłany na stronę ukraińską Lwowa. Pozostając tam, pracował w wydawnictwie przy wydawaniu tajnej gazetki polskiej „Głos Polski”. Do komisji poborowej Wojska Polskiego zgłosił się 24 listopada 1918. W okresie od 25 listopada do 15 grudnia 1918 w stopniu starszego sierżanta pełnił słuzbbę w Dowództwie Miasta Lwów. Od 16 grudnia 1918 do 14 lutego 1919 jako starszy sierżant w D.O.G. Warszawa w komisji kasowej. W dniach od 15 lutego 1919 do 30 kwietnia 1919 został odkomenderowany na II kurs oficerów rachmistrzów przy Intendenturze O.G. Warszawa, który ukończył z wynikiem pozytywnym i z dniem 1 czerwca 1919 został mianowany podporucznikiem rachunkowości (Dz. Rozk. 80/19 str. 1835, lok. 266). Pracował jako oficer kasowy w Zarządzie Budownictwa Wojskowego w Modlinie. 26 lutego 1921 przydzielony do Działu Kontroli Gospodarczej D.O.G. Warszawa. Zatwierdzony porucznikiem w dniu 1 czerwca 1920. Ze względu na stan zdrowia został zwolniony 13 września 1922 r. Wymieniany w i dodatku do. Uzyskał prawa inwalidy wojennego orzeczeniem komisji lekarskiej O.K. V z dnia 3 października 1932. Zmarł 1 grudnia 1937 r. i został pochowany na cmentarzu Rakowickim w Krakowie, kwatera 5 wojskowa, rząd północny, grób nr 8.
Życie prywatne.
Dwukrotnie żonaty. Pierwsza żona Maryla Ziębińska. Druga żona Stefania Kaczyńska. Oba małżeńswa były bezdzietne.
Ordery i odznaczenia.
Otrzymał odznakę I Brygady „Za wierną służbę” (1917), a pośmiertnie został odznaczony Krzyżem Niepodległości (1938).

</doc>
<doc id="5277774" url="https://pl.wikipedia.org/wiki?curid=5277774" title="Mercer Ice Stream">
Mercer Ice Stream

Mercer Ice Stream (dawniej "Stream A", pol. „Strumień A”) – strumień lodowy odprowadzający lód z pokrywy Antarktydy Zachodniej do Lodowca Szelfowego Rossa.
Nazwa.
Strumień początkowo znany był jako "Stream A" – wszystkie strumienie lodowe zasilające Lodowiec Szelfowy Rossa oznaczano kolejnymi literami alfabetu w kolejności ich położenia z południa na północ. Ich nazwy zostały zmienione na początku XXI w., aby uhonorować geologów, w tym przypadku strumień został nazwany w 2002 roku na cześć glacjologa Johna H. Mercera (1922-1987), badacza strumieni lodowych Antarktydy Zachodniej, który wykonał mapy moren nad Reedy Glacier i lodowcami w Ohio Range przy Horlick Ice Stream, głównych dopływów Mercer Ice Stream.
Geografia.
Jeden z pięciu głównych strumieni lodowych spływających z Antarktydy Zachodniej i zasilających Lodowiec Szelfowy Rossa – najbardziej wysunięty na południe z nich. Płynie na zachód do Gould Coast i na południe od Whillans Ice Stream.
Historia.
Strumienie lodowe zostały zbadane i zmapowane w ramach United States Antarctic Research Program w latach 1983–1984. 

</doc>
<doc id="5277777" url="https://pl.wikipedia.org/wiki?curid=5277777" title="Mistrzostwa Świata Juniorów w Łyżwiarstwie Szybkim 2022">
Mistrzostwa Świata Juniorów w Łyżwiarstwie Szybkim 2022

50. Mistrzostwa świata juniorów w łyżwiarstwie szybkim – zawody sportowe, które odbyły się w dniach 28–30 stycznia w Innsbrucku, w Austrii. Były to trzecie w historii mistrzostwa świata, które zostały rozegrane w Austrii, w tym także trzecie w Innsbrucku (wcześniej w latach 1982 i 2007).

</doc>
<doc id="5277778" url="https://pl.wikipedia.org/wiki?curid=5277778" title="Kamb Ice Stream">
Kamb Ice Stream

Kamb Ice Stream (dawniej "Stream C", pol. „Strumień C”) – strumień lodowy odprowadzający lód z pokrywy Antarktydy Zachodniej do Lodowca Szelfowego Rossa.
Nazwa.
Strumień początkowo znany był jako "Stream C" – wszystkie strumienie lodowe zasilające Lodowiec Szelfowy Rossa oznaczano kolejnymi literami alfabetu w kolejności ich położenia z południa na północ. Ich nazwy zostały zmienione na początku XXI w., aby uhonorować geologów, w tym przypadku strumień został nazwany w 2002 roku na cześć glacjologa Barclay’a Kamba (1931–2011), który w latach 90. XX w. prowadził pomiary geofizyczne i monitorowanie ruchu strumieni lodowych na Ziemi Marie Byrd.
Geografia.
Jeden z pięciu głównych strumieni lodowych spływających z Antarktydy Zachodniej i zasilających Lodowiec Szelfowy Rossa. Płynie na zachód do Wybrzeża Siple’a między Siple Dome i Whillans Ice Stream. Kamb Ice Stream stoi w miejscu, podczas gdy inne strumienie płyną z prędkością 400–1000 m d-1.
Historia.
Strumienie lodowe zostały zbadane i zmapowane w ramach United States Antarctic Research Program w latach 1983–1984. 

</doc>
<doc id="5277783" url="https://pl.wikipedia.org/wiki?curid=5277783" title="Lara Naki Gutmann">
Lara Naki Gutmann

Lara Naki Gutmann (ur. 6 listopada 2002 w Trydencie) – włoska łyżwiarka figurowa, startująca w konkurencji solistek. Uczestniczka igrzysk olimpijskich (2022), uczestniczka mistrzostw świata i Europy, medalistka zawodów z cyklu Challenger Series, dwukrotna mistrzyni Włoch (2021, 2022).

</doc>
<doc id="5277787" url="https://pl.wikipedia.org/wiki?curid=5277787" title="Czesława Lipecka">
Czesława Lipecka

Czesława Joanna Lipecka (zm. 8 kwietnia 2021) – polska zootechnik, prof. dr hab.
Życiorys.
W 1960 ukończyła studia zootechniczne w Akademii Rolniczej w Lublinie. Obroniła pracę doktorską, następnie uzyskała stopień doktora habilitowanego. W 1985 nadano jej tytuł profesora w zakresie nauk rolniczych.
Została zatrudniona na stanowisku wiceprzewodniczącego w Komisji Uprawnień Akademickich Rady Głównej Szkolnictwa Wyższego, oraz kierownika w Katedrze Hodowli Owiec i Kóz na Wydziale Biologii i Hodowli Zwierząt Uniwersytetu Przyrodniczego w Lublinie.
Była członkiem Komitetu Nauk Zootechnicznych na V Wydziale - Nauk Rolniczych, Leśnych i Weterynaryjnych Polskiej Akademii Nauk i Rady Głównej Szkolnictwa Wyższego.
Zmarła 8 kwietnia 2021.

</doc>
<doc id="5277788" url="https://pl.wikipedia.org/wiki?curid=5277788" title="Magnus Inflancki">
Magnus Inflancki



</doc>
<doc id="5277789" url="https://pl.wikipedia.org/wiki?curid=5277789" title="Hajducy (film)">
Hajducy (film)

Hajducy () – rumuński film płaszcza i szpady z 1966 roku w reżyserii Dinu Cocei. Pierwszy film z serii "Haiducii".
Według komunikatu prasowego Uniunii Autorilor și Realizatorilor de Film din România z 2006 roku "Hajducy" zajmują 8. miejsce na liście najchętniej oglądanych rumuńskich filmów wszech czasów.
Fabuła.
XVIII-wieczna Muntenia. Amza jest hersztem lokalnych hajduków, wyjętych spod prawa banitów walczących z uciskiem rządów fanariotów na Wołoszczyźnie. Po udanym rabunku bojarskiej posiadłości, Amza wraz z towarzyszami wraca do gospody Anity, jego ukochanej. Następnego ranka, w wyniku zdrady przyrodniego brata Amzy – Sârbu hajducy zostają schwytani przez władze, zaś Amza zostaje skazany na dożywotnią pracę w kopalni soli w Teledze. Powodem zdrady był fakt, że Sârbu chciał mieć Anițę dla siebie.
Sârbu spragniony ambicji i bogactwa przystępuje do służby u wojewody zostawszy dowódcą Arnautów. Poślubia też Marię, córkę skarbnika Dudescu, by przejąć jego majątek. Wojewoda chce przedłużyć swoje panowanie, obiecując osmańskiemu wysłannikowi Ahmedowi Paszy, że da mu 1,3 miliona galbenów. W Stambule jest inny pretendent do tronu Wołoszczyzny, który zaoferował milion galbenów. Ahmed Pasza daje mu czas na zebranie obiecanych pieniędzy do Pięćdziesiątnicy, w przeciwnym razie władca straci urząd. Aby jak najszybciej zebrać pieniądze, wojewoda podnosi podatki i domaga się ich pilnego poboru.
W międzyczasie Anița sprzedaje gospodę i kupuje kawiarnię w Bukareszcie. Widząc okazję do zemsty, kupuje długi Sârbu, który przegrał posag Marii w grach karcianych. Sypiając także z bojarem Belivacă otrzymuje plany kopalni w Teledze i przekazuje je zastępcy Amzy – Răspopitulowi. Ten upija popa ojca Ghedeona mającego sprawować w kopalni nabożeństwo Zmartwychwstania i podszywa się pod niego. Przemyca Amzie plany, dzięki czemu ten ucieka z więzienia. Spłukany Sârbu chcąc mieć majątek Dudescu, wie, iż ten pożyczył pretendentowi milion galbenów i informuje o tym wojewodę, który żąda jednak dowodów. Dudescu i Maria zmuszeni są udać się wygnanie do Telegi.
Hajducy wznawiają walkę z nadużyciami bojarów. Spotykają na swej drodze Marię, która informuje o wszelkich przewinieniach Sârbu, w tym wykorzystywania Anițy. Amza w przebraniu greckiego ptasznika dociera do Bukaresztu i jednoczy się z Anițą. Hajducy atakują Arnautów, aby odzyskać zabrany siłą przez Sârbu dobytek ludności. Sprzymierza się z nimi Maria niemogąca pogodzić się z tym, iż Sârbu zmusił Dudescu do oddania mu majątku. Nie mogąc dowiedzieć się, gdzie skupuje się galbeny zbierane dla wojewody, Amza w przebraniu malarza kościelnego i dołącza do Arnautów robiącej postój w kawiarni Anițy. Odkrywa z Anițą, iż galbeny są przechowywane w naftowych beczkach. Arnauci domyślają się podstępu i po pościgu chwytają Anitę, która zostaje wtrącona do lochu w Pałacu Mogoșoaia.
Ahmed Pasza wraz ze swymi janczarami przybywa do Mogoșoaia, by ubiegać się o obiecane pieniądze. Sârbu przynosi worki z pieniędzmi wyjęte z beczek, a kiedy rzuca je na stół, zamiast nich spadają kamyki podmienione wcześniej przez Amzę. Sârbu obawiając się konsekwencji udaje się do lochów, by wymusić od Anițy, gdzie znajdują się galbeny. Tam spotyka się też z przybyłymi hajdukami i Amza staje z nim do pojedynku. Zaciekła walka przenosi się na mury, a Sârbu powieszony na linie dzwonu ginie. Maria wyciąga z kieszeni zmarłego akta własności przekazane przez Dudescu i z satysfakcją je niszczy. Hajducy kontynuują swoją działalność.
Produkcja.
Scenariusz i preprodukcja.
15 października 1962 roku scenarzyści Eugen Barbu, Nicolae Mihail i Mihai Opriș zakończyli pisanie scenariusza pt. "Amza haiducul" (). Rok później scenariusz został zatwierdzony przez Comitetul de Stat pentru Cultură și Artă. Na reżysera wyznaczono Dinu Coceę, dla którego był to debiut reżyserski. Film wszedł do produkcji 1 grudnia 1964 roku.
Zdjęcia trwały między 1 lipca a 31 października 1965 roku; plenery kręcono w Slănic Prahova i Sinaia, a wnętrza w Mogoșoaia, Golești i Buftei. Niektóre sekwencje nakręcono w Pałacu w Mogoșoaia oraz w klasztorze Suzana w Mânăstirea Suzana, gdzie zakonnice zakwaterowały ekipę filmową za darmo i przyrządzały jedzenie dla aktorów i personelu technicznego, za zgodą Rumuńskiego Kościoła Prawosławnego. Wykorzystano scenografię zbudowaną przez francuskiego scenografa Georgesa Walkhewitcha do koprodukcji francusko-rumuńskiej "Wojenka, wojenka".
Concea zauważył, że wszystkie konie dostępne dla Studioul Cinematografic București zostały przydzielone Sergiu Nicolaescu do rumuńsko-francuskiej koprodukcji "Walecznych przeciw rzymskim legionom". Konie występujące filmie "Hajducy" zostały pozyskane dzięki wsparciu szefa Securitate z regionu Ploeszti. Wykorzystując jego zamiłowanie do alkoholu, Concea uzyskał zgodę na używanie przez kilka dni koni, którymi dysponowały tamtejsze służby bezpieczeństwa, do tropienia antykomunistycznych bojowników w górach Bucegi.
Casting.
Rolę Amzy pierwotnie otrzymał Emanoil Petruț, ale podczas kręcenia filmu uległ wypadkowi. Podczas zdjęć w klasztorze Suzana Petruț spadł z konia, gdy zwierzę przestraszone przez trzmiele nagle podskoczyło. Noga aktora zaplątała się w strzemię, a Petruț mocno uderzył się w głowę. Reżyser musiał go zastąpić Ionem Besoiu, choć uważał go za mało nadającego się do roli wyjętego spod prawa banity. „Potrzebowałem bardziej zaniedbanej postaci"” –" powiedział w wywiadzie z Roxaną Vasile.
W tym czasie aktor Jean Constantin występował jedynie w Teatrze Fantasio w Konstancy. Zdając sobie sprawę z komediowego potencjału aktora, Dinu Cocea stworzył specjalnie dla niego postać Cygana Parpanghela. W tym filmie zadebiutowała wówczas 19-letnia aktorka Aimée Iacobescu, która zagrała potem Ralu w trzech ostatnich filmach serii. Została zauważona przez Coceę w Sinaia, gdy szła ulicą z matką. Dwie kobiety zostały zatrzymane przez reżysera, który dał dziewczynie rolę w filmie.
Postprodukcja.
Po wstępnym obejrzeniu nakręconego materiału pojawiły się głosy niezadowolenia z tego, Iż w niektórych miejscach pojawiają się księża, kościoły i pieśni religijne. Na co Cocea odpowiedział: „To jest historia”. Następnego dnia reżyser otrzymał telefon i dowiedział się, że Nicolae Ceaușescu, sekretarz generalny Rumuńskiej Partii Komunistycznej poprosił o obejrzenie filmu. Tym samym Ceaușescu był pierwszym widzem "Hajduków". Jak przekazał Cocei kinooperator, Ceaușescu po seansie powiedział: „Tak, ale co masz z tym filmem, bo mi się podobał. Twórz więcej takich filmów”.
"Hajducy" zostali nakręceni na czarno-białej taśmie o długości 2080 metrów użytkowych. Standardowa kopia została sfinalizowana 30 grudnia 1965 roku. Koszty produkcji wyniosły ok. 4,7 mln lei.
Premiera.
Premiera "Hajduków" odbyła się 21 kwietnia 1966 w Kinie Patria w Bukareszcie.
Film był dystrybuowany za granicą w 1966 roku na podstawie umowy, zawartej z francuską firmą Franco-London Film, reprezentowanej przez Henry’ego Deutschmeistera, francuskiego producenta żydowskiego pochodzenia. Kontrakt przewidywał 15-letnią eksploatację filmu, ale po 12 latach Franco-London Film poinformował stronę rumuńską, że film nigdzie nie został sprzedany.
Odbiór.
Premiera i frekwencja kinowa.
"Hajducy" odnieśli wielki sukces w rumuńskich kinach. W pierwszym dniu emisji kinowej sprzedano 25 tys. biletów. Reżyser stwierdził, że publiczność wstała i biła brawo, gdy śpiewano piosenkę „Hristos a înviat”. "Hajduków" obejrzało 8,9 widzów, tym samym zajmując 8. miejsce w liście najchętniej oglądanych filmów rumuńskich wszech czasów.
Recepcja krytyczna.
Analizując ewolucję rumuńskiej kinematografii w latach 1950–1975 w opracowaniu "Un sfert de veac de film românesc" z 1975 roku, krytyczka Ecaterina Oproiu uważa, że filmy o hajdukach podążały za modelem filmów płaszcza i szpady, do czego dodawano specyficzne elementy narodowe. Pisała: „W okolicach »epopei narodowej« rozwija się spektakl, który nie rezygnując z walorów edukacyjnych, stawia na rozrywkę i niechętnie przejmuje metody filmu płaszcza i szpady, barwiąc go narodowymi farbami. Najbardziej znaczącym tytułem jest "Haiducii", bardzo popularna seria opowiadająca o odwadze wołoskich »pardaillani«, muszkieterów szukających sprawiedliwości na własną rękę, którzy „zabierają bogatym, aby dać biednym”, straszą ciemiężców, a potem wycofuję się do lasu, pozostawiając po sobie legendy, łzy w kobiecych oczach, echa skrzypkowych zabaw i ich wieloletnią filozofię: »Niech wszyscy żyją, tylko my nie możemy umrzeć!«”.
Rumuński krytyk filmowy i dziennikarz Călin Căliman uważał, że cykl z banitami ma „atrakcyjną i dobrze wyartykułowaną intrygę”, motywy ludowe i malownicze postaci. Stworzył kilka pamiętnych kreacji aktorskich, w tym Răspopitula granego przez Tomę Caragiu i Anițę graną przez Margę Barbu, porównywaną przez krytyka do Markizy Angeliki, słynnej wówczas francuskiej postacią filmowej. Wedle niego film „złapał” publiczność, powodując, że powstały sequele.
Krytyk Tudor Caranfil przyznał filmowi trzy gwiazdki na pięć i tak skomentował: „Najlepszy odcinek serii napisany przez Eugena Barbu (...) z humorem bałkańskich slumsów i smutną biedą folkloru skupionego w muzyce Mircey Istrate (...). Niezwykły jest motyw wiszenia symbolizowany klatką z Amzą w kopalni soli na początku i kołysaniem powieszonego Sârbu na końcu. Sukces wśród publiczności naznaczony prawie dziewięcioma milionami biletów w kasach”.
Analizując ten film, Andrei Gorzo kategoryzował "Hajduków" jako film o wielu cechach, podsumowując go następująco: „"Hajducy" mają krew w żyłach i szybkość, ma (dzięki życzliwości Margi Barbu) erotyczną temperaturę znacznie powyżej średniej, ma atmosferę poważnego zagrożenia (inspirowaną przez Amzę Pelleę z jego pozycji czarnego charakteru), ma nawet trochę blask (ze względu na obecność Tomy Caragiu) – wreszcie należy uznać go za naprawdę popularny film”.
Nagrody.
Film Cocei zdobył nagrodę Pierwszej Opery oraz Nagrodę Muzyczną na Narodowym Festiwalu Filmowym w Mamai.
W 1971 roku seria "Haiducii" ("Hajducy", "Porwanie dziewic" oraz "Zemsta hajduków") została trzykrotnie przez Asociației Cineaștilor din România: Eugen Barbu za scenariusz do "Facerea lumii", "Hajduków" i serialu telewizyjnego "Urmărirea" ex aequo z Titusem Popovicim, Marga Barbu za występ kobiecy w "Hajdukach", "Urmărirea" i "Facerea lumii" ex aequo z Ioaną Bulcă i Iriną Petrescu, zaś Hortensia Georgescu za kostiumy do serii "Haiducii" i filmu "Michał Waleczny""."

</doc>
<doc id="5277792" url="https://pl.wikipedia.org/wiki?curid=5277792" title="Kopalnia Fryderyk">
Kopalnia Fryderyk

Kopalnia Fryderyk (niem. "Friedrichsgrube") – kopalnia rudy ołowiu i srebra, która funkcjonowała od 1784 roku do co najmniej 1911 roku lub 1912 roku głównie w rejonie Bobrownik koło Tarnowskich Górach. 
Współcześnie jej wyrobiska są częściowo udostępnione dla turystów jako Zabytkowa Kopalnia Srebra. Jako część kompleksu zabytkowych podziemi tarnogórsko-bytomskich zostały wpisane w 2017 roku na listę światowego dziedzictwa UNESCO pod nazwą "Kopalnia rud ołowiu, srebra i cynku wraz z systemem gospodarowania wodami podziemnymi w Tarnowskich Górach".
Historia.
Pierwszy raz rudę ołowiu znaleziono 16 lipca 1784 w okolicy szybu Rudolphine. Złoża rudy ołowiu zalegały niemal poziomo. W 1787 roku (według innych źródeł: 17 stycznia 1788 roku lub 4 kwietnia 1788 roku) przy szybie Abraham została zainstalowana pierwsza na Górnym Śląsku, a druga na kontynencie 32-cylindrowa maszyna parowa do odwadniania, sprowadzona z Cardiff, z inicjatywy hrabiego Redena. Została przetransportowana statkiem do Świnoujścia, potem Odrą, trzema łodziami do Zdzieszowic i stamtąd furmankami do kopalni. Kolejne maszyny, które były montowane w zakładzie, były tworzone w odlewni w Gliwicach w latach 1790, 1794/1795, 1802 oraz 1804. W 1816 roku kopalnia i huta zatrudniała łącznie 540 pracowników, wyprodukowały one w tym roku 1495 marek srebra, 5320 cetnarów ołowiu i 12563 cetnarów glejty. Pole górnicze wynosiło 1,529 km² w 1835 roku. 
W kopalni przeprowadzono badania prędkości transportu urobku tzw. wózkami angielskimi, taczkami oraz kubłami; najkorzystniej wypadły wózki, stosowano je, gdzie było to możliwe ze względu na warunki.
Do ciągnienia urobku próbowano również uruchomić kołowrót z kołami zamachowymi, który skonstruowano według pomysłu Kiesewettera z Dolnego Śląska, próba nie wypadła jednak pomyślnie.
W 1834 roku uruchomiono głęboką sztolnię w kopalni, którą drążono od 1821 roku na odcinku w przybliżeniu 5,6 km, co kosztowało około 220 000 talarów Rzeszy. Dzięki czemu można było zrezygnować z odwadniania przy pomocy maszyny parowej, co było procesem kosztownym. W 1836 roku po raz pierwszy zaczęto oddzielać urobek od skały płonnej drogą mechaniczną, na szerszą skalę przeróbka mechaniczna ruszyła od 1840 roku. Urobek w 1. połowie XIX wieku wydobywano kołowrotem napędzanym ręcznie.
W drugim ćwierćwieczu XIX wieku dochodowość kopalni i huty Fryderyk wyraźnie zmniejszyła się; średni roczny dochód kopalni w latach 1838–1848 wyniósł 1668 talarów. Uboczna produkcja rudy ołowiu w górnośląskich kopalniach galmanu (w 1859 i 1862 roku) przekroczyła ilości wydobyte w kopalni Fryderyk.
Górnicy pracowali po 8 lub 12 godzin dziennie, zmiany ośmiogodzinne trwały od 6 do 14 oraz od 14 do 22. Stawka za dniówkę wahała się od 5 do 7,5 srebrnych groszy, górnicy jednak pracowali przeważnie w akordzie, przez co zarabiali więcej niż przewidziana stawka za dniówkę.
Górnicy kopalni Fryderyk mało kiedy posiadali własne lokale, przez co przeważnie wynajmowali mieszkania.
W 1858 roku Wyższy Urząd Górniczy wydał zarządzenie ograniczające produkcję kopalni Fryderyk ze względu na trudności huty Fryderyk. Do 1910 roku wydobyto kilka milionów ton rudy, z której uzyskano 167 tys. ton ołowiu.

</doc>
<doc id="5277794" url="https://pl.wikipedia.org/wiki?curid=5277794" title="Pax Sinica">
Pax Sinica

Pax Sinica (z łac. chiński pokój) – koncepcja relatywnego pokoju we wschodniej i centralnej Azji, którego gwarantem były Chiny.
Koncepcja stanowi odwołanie do wywodzącej się z czasów Cesarstwa Rzymskiego idei Pax Romana. Pierwszy okres pokoju miał miejsce za panowania dynastii Han, około 2 tysiące lat temu. Ostatni z okresów datuje się na rządy dynastii Qing.
Współcześnie koncepcja jest rozpatrywana w kontekście hipotetycznej przyszłej chińskiej dominacji i zastąpienia tzw. Pax Americana, datowanego od zakończenia II wojny światowej.

</doc>
<doc id="5277796" url="https://pl.wikipedia.org/wiki?curid=5277796" title="Płaskosz pędowy borówki">
Płaskosz pędowy borówki

Płaskosz pędowy borówki ("Exobasidium juelianum" Nannf.) – gatunek grzybów z rodziny płaskoszowatych ("Exobasidiaceae").
Systematyka i nazewnictwo.
Pozycja w klasyfikacji według Index Fungorum: "Exobasidium, Exobasidiaceae, Exobasidiales, Exobasidiomycetidae, Exobasidiomycetes, Ustilaginomycotina, Basidiomycota, Fungi".
Po raz pierwszy opisał go w 1981 r. John Axel Nannfeldt. Polską nazwę zarekomendowała Komisja do spraw polskiego nazewnictwa grzybów.
Morfologia.
Grzyb pasożytniczy rozwijający się na liściach, pędach i pąkach kwiatowych borówki brusznicy. Przenika strzępkami do jej tkanek powodując zniekształcenia. Wytwarzane przez grzybnię podstawki wydostają się przez zniszczoną epidermę, lub aparaty szparkowe. Bazydiospory cienkościenne, gładkie. Po wykiełkowaniu wyrasta z nich grzybnia wytwarzająca zarodniki konidialne.
Występowanie.
Stanowiska tego gatunku w Polsce po raz pierwszy podano w Kampinoskim Parku Narodowym w 2017 r.

</doc>
<doc id="5277797" url="https://pl.wikipedia.org/wiki?curid=5277797" title="Exobasidium juelianum">
Exobasidium juelianum



</doc>
<doc id="5277798" url="https://pl.wikipedia.org/wiki?curid=5277798" title="Silent Hills">
Silent Hills



</doc>
<doc id="5277800" url="https://pl.wikipedia.org/wiki?curid=5277800" title="Gieorgij Szuwajew">
Gieorgij Szuwajew

Gieorgij Iwanowicz Szuwajew, ros. (ur. 6 maja 1969 w Starym Oskole, zm. 1 października 2022 na Ukrainie) – szef wojsk rakietowych i artylerii 1 Gwardyjskiej Armii Pancernej Zachodniego Okręgu Wojskowego Sił Zbrojnych Federacji Rosyjskiej, pułkownik. 
Został umieszczony na liście przestępców wojennych, publikowanej przez Główny Zarząd Wywiadu Ministerstwa Obrony Ukrainy. 
Służbę wojskową rozpoczął 1 sierpnia 1986; w 2000 ukończył Michajłowską Wojskową Akademię Artyleryjską w Petersburgu. W latach 2013-2019 był dowódcą 288 brygady artylerii w Mulino, wchodzącej w skład 1 Gwardyjskiej Armii Pancernej. Od 2019 był szefem wojsk rakietowych i artylerii tej armii. 
Według strony ukraińskiej był bezpośrednio zaangażowany w inwazję wojskową na Ukrainę i zaangażowany w planowanie użycia masowego ciężkiego uzbrojenia ofensywnego przez jednostki artyleryjskie 1 Armii Pancernej podczas ostrzału osad; jego podwładni dokonywali ostrzału miast i wsi w rejonie Sumy i Charkowa, co doprowadziło do znacznych strat wśród ludności cywilnej.
Zginął 1 października 2022 podczas rosyjskiej inwazji na Ukrainę.

</doc>
<doc id="5277805" url="https://pl.wikipedia.org/wiki?curid=5277805" title="Oliver Daemen">
Oliver Daemen

Oliver Deamen (ur. 20 sierpnia 2002 roku w Oisterwijk) – holenderski kosmiczny turysta. W 2021 roku, w wieku 18 lat został najmłodszą osobą, która poleciała w kosmos, w ramach misji Blue Origin NS-16.
Jego ojciec Joes Deamen zajął drugie miejsce w aukcji dotyczącej zakupu miejsc na lot kosmiczny, jednak po rezygnacji zwycięzcy, zostało mu przydzielone miejsce, które przekazał synowi Oliverowi. Oliver Deamen
20 lipca 2021 roku na pokładzie "RSS First Step" odbył suborbitalny lot kosmiczny. Wraz z nim poleciała Wally Funk oraz bracia Mark Bezos i Jeff Bezos. Stał się tym samym najmłodszą osobą, która poleciała w kosmos.
Posiada licencję pilota.

</doc>
<doc id="5277806" url="https://pl.wikipedia.org/wiki?curid=5277806" title="Bogusław Tracz">
Bogusław Tracz

Bogusław Tracz (ur. 28 kwietnia 1972 w Gliwicach) – polski historyk.
Życiorys.
Zdał maturę z wyróżnieniem w Liceum Ogólnokształcącym dla Pracujących w Gliwicach w 1993 roku. Następnie studiował historię na Uniwersytecie Jagiellońskim w Krakowie; w 1999 roku ukończył studia – pod kierunkiem dr hab. Ireny Paczyńskiej napisał pracę magisterską pt. "Gliwice w roku 1945 – zmiana oblicza społeczno-politycznego miasta". 24 stycznia 2014 roku na Uniwersytecie Jagiellońskim uzyskał stopień doktora nauk humanistycznych na podstawie rozprawy pt. "Subkultura hipisów oraz jej zwalczanie w Polsce w latach 1967-1975". Pracuje na stanowisku starszego specjalisty w Instytucie Pamięci Narodowej. Mieszka w Gliwicach.

</doc>
<doc id="5277811" url="https://pl.wikipedia.org/wiki?curid=5277811" title="Mistrzostwa Europy w Łucznictwie 2000">
Mistrzostwa Europy w Łucznictwie 2000

16. Mistrzostwa Europy w łucznictwie odbyły się w dniach 15 - 20 czerwca 2000 w Antalyi w Turcji. 

</doc>
<doc id="5277812" url="https://pl.wikipedia.org/wiki?curid=5277812" title="Kamienica Edwarda Kindermanna">
Kamienica Edwarda Kindermanna

Kamienica Edwarda Kindermanna – kamienica położona przy ulicy Piotrkowskiej 85 w Łodzi.
Historia.
Fundatorem neobarokowej Kamienicy przy Piotrkowskiej 85 był łódzki fabrykant Edward Kindermann, który najpierw w 1897 roku wybudował budynek główny, a następnie w 1911 roku na podwórku postawił okazałą oficynę i parterowe stróżówki pod wynajem. Na parterze mieściły się ekskluzywne sklepy, a ich właściciele, najczęściej żydowskiego pochodzenia zajmowali wyższe kondygnacje. Po śmierci właściciela w 1914 roku posesję odziedziczyli spadkobiercy: wdowa Luiza i troje dzieci Lidia, Edward i Walter Kindermannowie. 
Pięć lat później odsprzedali kamienicę Tobiaszowi Bialarowi i jego synowi Aronowi.
Elewacja zdobiona jest kobiecymi popiersiami, muszlami, figlarnymi amorkami. Po bokach umieszczono dwa, symetrycznie ułożone wykusze.
Obecnie w kamienicy mieści się Łódzki Klub Biznesu założony przez łódzkiego przedsiębiorcę Roberta Karwowskiego. W 2003 roku Klub został zwycięzcą XIII edycji konkursu Fundacji ulicy Piotrkowskiej na najlepsze wnętrze roku 2002. 

</doc>
<doc id="5277813" url="https://pl.wikipedia.org/wiki?curid=5277813" title="Bad English">
Bad English

Bad English – amerykański zespół rockowy, założony jako supergrupa w 1987 roku, rozwiązany cztery lata później.
Historia.
Po rozpadzie Journey w 1987 roku gitarzysta zespołu Neal Schon i klawiszowiec Jonathan Cain połączyli siły z byłymi członkami The Babys – wokalistą Johnem Waite'em i basistą Rickym Phillipsem, powołując Bad English. Skład uzupełnił perkusista Deen Castronovo. Nazwa zespołu nie odnosiła się do języka angielskiego, a do sposobu rotacji w bilardzie, nazywanego „english”. Zespół podpisał kontrakt z Epic Records na wydanie płyty. Pierwszy album zespołu, "Bad English", ukazał się w 1989 roku i uzyskał status platynowej płyty. Pochodząca z niego piosenka „When I See You Smile” zajęła natomiast pierwsze miejsce na liście Hot 100. Drugi album grupy, "Backlash", ukazał się w 1991 roku. Odniósł jednak umiarkowany sukces komercyjny i wkrótce później zespół rozpadł się.

</doc>
<doc id="5277814" url="https://pl.wikipedia.org/wiki?curid=5277814" title="Eriszum III">
Eriszum III

Eriszum III, Eriszu III – władca Asyrii (połowa II tys. p.n.e.), syn Szu-Ninuy, brat i następca Szarma-Adada II, ojciec i poprzednik Szamszi-Adada II; wymieniany w "Asyryjskiej liście królów", we fragmencie wersji alternatywnej tej listy, a także w "Synchronistycznej liście królów".
Imię.
Akadyjskie imię tego władcy, brzmiące "Ērišu(m)", uważane jest za nominalizację formy czasownikowej "ēriš", znaczącej „on zapragnął” (ang. „he has desired”), bądź też tłumaczone jest jako „upragniony” (ang. „desired”). W transliteracji z pisma klinowego zapisywane ono było w formie m"e-ri-šu": w kopii B (Khorsabad List) i kopii C (SDAS List) "Asyryjskiej listy królów", we fragmencie wersji alternatywnej tej listy (tekst KAV 14) i w "Synchronistycznej liście królów".
Panowanie.
Zgodnie z "Asyryjską listą królów" Eriszum III, syn Szu-Ninuy, brat i następca Szarma-Adada II oraz ojciec i poprzednik Szamszi-Adada II, panować miał przez 13 lat. Informacje te potwierdza fragment wersji alternatywnej tej listy (tekst KAV 14), w którym jego imię znajduje się pomiędzy imionami Szarma-Adada II i Szamszi-Adada II. Uczeni umieszczają panowanie Eriszuma III w połowie II tys. p.n.e., przy czym "CAH" ("The Cambridge Ancient History") datuje je w przybliżeniu na lata ok. 1598–1586 p.n.e. Władcę tego wymienia również "Synchronistyczna lista królów", wedle której miał on być współczesny Ea-gamilowi (ostatniemu władcy z I dynastii z Kraju Nadmorskiego) oraz najprawdopodobniej Gandaszowi, założycielowi dynastii kasyckiej (imię tego ostatniego jest tylko częściowo zachowane). Jak dotychczas nie odnaleziono żadnych inskrypcji królewskich należących do Eriszuma III. 

</doc>
<doc id="5277816" url="https://pl.wikipedia.org/wiki?curid=5277816" title="Aleksandr Błażko">
Aleksandr Błażko

Aleksandr Siergiejewicz Błażko, ros. (ur. 18 września 1980 w Gusinooziorsku, w Buriacji) – dowódca 288 brygady artylerii 1 Gwardyjskiej Armii Pancernej Zachodniego Okręgu Wojskowego Sił Zbrojnych Federacji Rosyjskiej, pułkownik. 
Został umieszczony na liście przestępców wojennych, publikowanej przez Główny Zarząd Wywiadu Ministerstwa Obrony Ukrainy. 
W 2003 ukończył Jekaterynburgską Wyższą Dowódczą Szkołę Artyleryjską w Jekaterynburgu. W latach 2013-2019 był zastępcą dowódcy 288 brygady artylerii w Mulino, wchodzącej w skład 1 Gwardyjskiej Armii Pancernej, a od 2019 dowodzi tą brygadą. 
Według strony ukraińskiej jest bezpośrednio zaangażowany w inwazję wojskową na Ukrainę i zaangażowany w planowanie użycia masowego ciężkiego uzbrojenia ofensywnego przez jednostki artyleryjskie 1 Gwardyjskiej Armii Pancernej podczas ostrzału osad; jego podwładni dokonywali ostrzału miast i wsi w rejonie Sum i Charkowa, co doprowadziło do znacznych strat wśród ludności cywilnej.

</doc>
<doc id="5277818" url="https://pl.wikipedia.org/wiki?curid=5277818" title="Zachowaj spokój (serial telewizyjny)">
Zachowaj spokój (serial telewizyjny)

Zachowaj spokój – polski miniserial w reżyserii Michała Gazdy i Bartosza Konopki udostępniony 22 kwietnia 2022 na platformie VOD Netflix. Produkcja oparta jest na powieści Harlana Cobena pod tym samym tytułem.
Fabuła.
Po zniknięciu syna Adama (Krzysztof Oleksyn), matka Anna (Magdalena Boczarska) postanawia szukać go za wszelką cenę. Wówczas wychodzą na jaw różne sekrety, dotychczas skrywane przez osiedlową społeczność.
Odbiór.
Serial zebrał głównie pozytywne opinie krytyków, przede wszystkim za sprawą fabuły. Autor pierwowzoru - Harlan Coben stwierdził, że serial "Zachowaj spokój" należy do ulubionych ekranizacji jego książek.

</doc>
<doc id="5277819" url="https://pl.wikipedia.org/wiki?curid=5277819" title="Płaskosz pędowy modrzewnicy">
Płaskosz pędowy modrzewnicy

Płaskosz pędowy modrzewnicy ("Exobasidium karstenii" Sacc. &amp; Trotter) – gatunek grzybów z rodziny płaskoszowatych ("Exobasidiaceae").
Systematyka i nazewnictwo.
Pozycja w klasyfikacji według Index Fungorum: "Exobasidium, Exobasidiaceae, Exobasidiales, Exobasidiomycetidae, Exobasidiomycetes, Ustilaginomycotina, Basidiomycota, Fungi".
Po raz pierwszy opisali go w 1912 r. Pier Andrea Saccardo i Alessandro Trotter. Synonimy:
Polską nazwę zarekomendowała Komisja do spraw polskiego nazewnictwa grzybów.
Morfologia.
Grzyb pasożytniczy rozwijający się na liściach, pędach i pąkach kwiatowych modrzewnicy północnej. Porażone liście są znacznie szersze niż normalnie i mają barwę od czerwonawej do niebieskofioletowej. Pędy są nieco powiększone. Zwykle porażenie dotyczy izolowanych pędów. Pasożyt wytwarza zakrzywione, septowane bazydiospory o długości do 18 µm
Na modrzewnicy północnej pasożytuje jeszcze drugi gatunek płaskosza – płaskosz modrzewnicy ("Exobasidium sundstroemii").
Występowanie.
Występuje w Ameryce Północnej, niektórych krajach Europy i w Rosji. W Polsce podano stanowisko tego gatunku w 2017 r. w rezerwacie przyrody Torfowisko Toporzyk w województwie zachodniopomorskim.

</doc>
<doc id="5277821" url="https://pl.wikipedia.org/wiki?curid=5277821" title="Exobasidium karstenii">
Exobasidium karstenii



</doc>
<doc id="5277826" url="https://pl.wikipedia.org/wiki?curid=5277826" title="Taxi (tom wierszy)">
Taxi (tom wierszy)

Taxi – tom poetycki Andrzeja Sosnowskiego, wydany w 2003 roku w Legnicy przez Biuro Literackie w ramach serii Port Legnica (nr 8).
Historia.
Poeta Krzysztof Siwczyk przekonał ostatecznie autora do wyboru takiego, wcześniej zamierzonego tytułu książki. Autor wspominał następująco tę sytuację: "Krzysztof Siwczyk ostatecznie przekonał mnie do rzuconego mimochodem tytułu, kiedy powiedział: - Tak, tak. Człowiek wychodzi w nocy na ulicę i mówi już tylko jedno słowo: taxi! - Jechaliśmy wtedy nocą dobry kawałek drogi taksówką z Mikołowa do Gliwic i ta uwaga wydała mi się jakoś ogólnie i sytuacyjnie bardzo trafna, a nigdy wcześniej o czymś takim nie pomyślałem". Książka była promowana podczas spotkań autorskich w 2004 roku w Bielawie, Bystrzycy Kłodzkiej, Lądku-Zdroju, Stroniu Śląskim i Wrocławiu. Zdaniem Aliny Siewieściak: "[w]irtualizacja rzeczywistości i podmiotu […] od tomu "Taxi" anektuje metaforykę kosmologiczno-informatyczną""."

</doc>
<doc id="5277827" url="https://pl.wikipedia.org/wiki?curid=5277827" title="Mistrzostwa Świata w Narciarstwie Dowolnym i Snowboardingu 2017 – slopestyle kobiet (snowboarding)">
Mistrzostwa Świata w Narciarstwie Dowolnym i Snowboardingu 2017 – slopestyle kobiet (snowboarding)

Rywalizacja kobiet w snowboardowym slopestyle'u podczas mistrzostw świata w Sierra Nevada została rozegrana na torze o nazwie Sierra Nevada Slopestyle. Kwalifikacje rozegrano 9 marca o 16:00. Finał odbył się 11 marca 2017 roku o 12:36. Złoty medal wywalczyła Kanadyjka Laurie Blouin, która pokonała Zoi Sadowski-Synnott z Nowej Zelandii oraz Japonkę Miyabi Onitsukę.

</doc>
<doc id="5277830" url="https://pl.wikipedia.org/wiki?curid=5277830" title="Mark Boris Andrijanič">
Mark Boris Andrijanič

Mark Boris Andrijanič (ur. 4 lipca 1983) – słoweński polityk i prawnik, od 2021 do 2022 minister bez teki ds. transformacji cyfrowej.
Życiorys.
Ukończył studia na wydziale prawa Uniwersytetu Lublańskiego, uzyskał magisterium z polityki publicznej na Uniwersytecie Oksfordzkim. Pracował w Sierra Leone jako doradca rządu do spraw gospodarczych. Był też pracownikiem naukowym w Wilfried Martens Centre for European Studies. Od 2016 zatrudniony w przedsiębiorstwie Uber, m.in. jako dyrektor do spraw korporacyjnych dla Europy Środkowo-Wschodniej.
W lipcu 2021 w trzecim rządzie Janeza Janšy z rekomendacji ugrupowania Nowa Słowenia objął stanowisko ministra bez teki do spraw transformacji cyfrowej. Funkcję tę pełnił do czerwca 2022.

</doc>
<doc id="5277839" url="https://pl.wikipedia.org/wiki?curid=5277839" title="2-je Nikolskoje (rejon miedwieński)">
2-je Nikolskoje (rejon miedwieński)

2-je Nikolskoje, także Wtoroje Nikolskoje () – wieś (ros. деревня, trb. dieriewnia) w zachodniej Rosji, w sielsowiecie kitajewskim rejonu miedwieńskiego w obwodzie kurskim.
Geografia.
Miejscowość położona jest nad rzeką Połnaja (lewy dopływ Sejmu), 3,5 km od centrum administracyjnego sielsowietu (2-ja Kitajewka), 19 km na północny wschód od centrum administracyjnego rejonu (Miedwienka), 29 km na południowy wschód od Kurska, 19 km od drogi magistralnej (federalnego znaczenia) M2 «Krym».
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwały 3 osoby.

</doc>
<doc id="5277841" url="https://pl.wikipedia.org/wiki?curid=5277841" title="2-je Nikolskoje">
2-je Nikolskoje

2-je Nikolskoje () – nazwa toponimów w Rosji

</doc>
<doc id="5277842" url="https://pl.wikipedia.org/wiki?curid=5277842" title="ATMOS">
ATMOS

ATMOS, również ATMOS 2000 () – izraelska samobieżna armatohaubica kalibru 155 mm na podwoziu Tatry, zaprojektowana przez Soltam Systems, a następnie produkowana przez Elbit Systems. Produkt przedstawiony głównie na eksport, użytkowany w Azerbejdżanie, na Filipinach, w Rwandzie, Tajlandii, Ugandzie i Zambii. W 2017 roku przedsiębiorstwo Elbit Systems otrzymało kontrakt na przygotowanie i dostawę armatohaubic dla Sił Obronnych Izraela.
Na licencji pozyskanej od Elbit Systems Huta Stalowa Wola produkuje działa stanowiące uzbrojenie polskiej armatohaubicy AHS Kryl.
Historia.
Projekt armatohaubicy był projektem własnym zakładów Soltam Systems. ATMOS miał stanowić alternatywę dla gąsienicowej artylerii samobieżnej. Konstrukcję stworzono z myślą o eksporcie. Według Soltam Systems taka konstrukcja jest bardziej ekonomiczna. Wykorzystanie podwozia kołowego ma wpływać na większą mobilność, niższe koszty eksploatacji i zdolność szybszego użytku na polu walki.
Szczegóły na temat armatohaubicy kalibru 155 mm ujawniono w 2001 roku. Podano wówczas, że w produkcji całego zestawu bierze udział dziewięciu podwykonawców.
Już w 2003 roku podano, że zakłady podpisały kontrakt o wartości 5 milionów dolarów na dostawę armatohaubic ATMOS. Według bazy danych SIPRI w tym roku Uganda nabyła trzy sztuki tej armatohaubicy.
Konstrukcja została zaprezentowana także Siłom Obronnym Izraela. Przeprowadzały one próby polowe zestawu w latach 2004, 2006, 2007–2008.
W 2010 roku przedsiębiorstwo Elbit Systems przejęło Soltam Systems i stało się oficjalnym producentem i sprzedawcą armatohaubicy ATMOS. W 2017 roku Ministerstwo Obrony Izraela poinformowało, że Elbit Systems wygrało kontrakt o wartości 800 milionów dolarów na przygotowanie i dostarczenie armii izraelskiej samobieżnych systemów artyleryjskich ATMOS.
W 2013 roku Huta Stalowa Wola poinformowała, że produkcja polskiej armatohaubicy Kryl będzie odbywać się przy wykorzystaniu izraelskiego systemu ogniowego ATMOS od Elbit Systems. Decyzja wynikała z braku własnych możliwości do produkcji części działa przez HSW.
W 2018 roku Elbit Systems zaprezentowało Siłom Zbrojnym Azerbejdżanu modyfikację umożliwiającą zastąpienie zestawu ogniowego kalibru 155 mm radzieckim działem M-46 kalibru 130 mm na ciężarówkach KamAZ. W 2020 roku Zambia jako pierwsze państwo zakupiła armatohaubicę ATMOS w tej wersji.
Charakterystyka.
Podwozie.
Armatohaubica ATMOS montowana jest na podwoziu ciężarówki Tatry T815 VVN o napędzie 6x6, a także 8x8. Ciężarówka Tatra o napędzie 6x6 wyposażona jest w silnik diesla o mocy 315 KM. Pozwala się on poruszać zestawowi z prędkością 80 km/h. Kabina pojazdu jest opancerzona i zapewnia ochronę załogi przed ogniem prowadzony z broni kalibru 7,62 x 39 mm, spełnia wymogi standardu STANAG 4569, a także może wytrzymać wybuch ładunku 6 kg TNT. Kabina może zostać wzmocniona dodatkową ochroną przeciw pociskom 7,62 × 51 mm NATO, a wytrzymałość na wybuch ładunku zostanie zwiększona do 8 kg TNT.
W 2018 roku Elbit Systems zaproponował, że armatohaubica może być montowana na podwoziach ciężarówek KamAZ o napędzie 6x6 i 8x8, silnikiem KamAZ-740.622-280 o mocy 280 KM.
Według zapewnień cały zestaw może być transportowany w samolocie transportowym C-130 "Hercules". ATMOS może być obsługiwany przez 2–6 osób.
Armatohaubica ATMOS.
Jednostkę ogniową zestawu stanowi armatohaubica kalibru 155 mm o długości 52 kalibrów. Lufa może występować również w wariantach o długości 39 lub 45 kalibrów. System jest także przystosowany do użytku radzieckiego działa M-46 kalibru 130 mm. Elbit Systems zapewnia także możliwość przystosowania zestawu dla dział kalibru 105 mm, 122 mm i 152 mm.
ATMOS został wyposażony w zaawansowany system kontroli ognia i komputer balistyczny, które zbierają informacje o lokalizacji celów i umożliwiają natychmiastowy ostrzał celu po otrzymaniu informacji o nim w systemie. Systemy obrotu armatohaubicy i przeładowania są częściowo zmechanizowane i zautomatyzowane, ale w razie potrzeby armatohaubica może być obsługiwana w pełni manualnie. Odrzut działa może być regulowany w przedziale 850–1100 mm.
ATMOS w konfiguracji z armatohaubicą kalibru 155 mm może strzelać pociskami "Extended Range Full Bore Base Bleed" na odległość ponad 40 km. Donośność przy użyciu amunicji odłamkowo-burzącej wynosi 30 km, a w przypadku użycia amunicji w standardzie donośność wynosi 22 km.
Pierwszy strzał można oddać po 30 sekundach. Szybkostrzelność wynosi 8 strz./min. Ogień może być prowadzony w dzień i w nocy.
Użytkownicy.
 Azerbejdżan
W 2008 roku Siły Zbrojne Azerbejdżanu zakupiły pięć armatohaubic ATMOS.
 Filipiny
W 2020 roku SIły Zbrojne Filipin zakupiły za 47 milionów dolarów 12 sztuk armatohaubic ATMOS.
 Rwanda
W 2011 roku Izrael sprzedał Rwandzie trzy sztuki armatohaubic ATMOS.
 Tajlandia
Tajlandia kupowała armatohaubice ATMOS czterokrotnie (2012 - osiem sztuk, 2015 - 15 sztuk, 2018 - sześć sztuk, 2019 - 18 sztuk).
 Uganda
W 2003 roku Uganda zakupiła trzy sztuki armatohaubicy ATMOS za 5 milionów dolarów. W 2008 roku zakupiła kolejne trzy sztuki.
 Zambia
W 2020 roku Zambia zakupiła dla swojej armii sześć armatohaubic ATMOS w wersji ATMOS M-46 kal. 130 mm, co sprawia, że kraj ten jest pierwszym użytkownikiem tej modyfikacji.

</doc>
<doc id="5277843" url="https://pl.wikipedia.org/wiki?curid=5277843" title="Kyryło Budanow">
Kyryło Budanow

Kyryło Ołeksijowycz Budanow, ukr. Кирило Олексійович Буданов (ur. 4 stycznia 1986 w Kijowie) – ukraiński wojskowy, od 2020 szef , od 2022 generał major. W sierpniu 2022 roku został odznaczony Krzyżem Bojowych Zasług. 
Życiorys.
W 2007 r. ukończył Akademię Wojskową w Odessie, następnie rozpoczął służbę w siłach specjalnych wywiadu Ukrainy. 
Od wiosny 2014 r. walczył w wojnie w Donbasie i dwukrotnie został ranny. 
6 do 8 sierpnia 2016 r. w pobliżu w pobliżu wsi Suworowo pod Armiańskiem na Krymie miał miejsce tak zwany incydent krymski, podczas którego doszło do wymiany ognia między stroną rosyjską i ukraińską, w wyniku czego zginęli: oficer FSB podpułkownik Roman Michajłowicz Kamieniew (ros. Роман Михайлович Каменев) i Siemion Syczew, pracownik Ministerstwa Obrony Rosji. Rzecz została szeroko skomentowana w rosyjskich mediach. Strona rosyjska oskarżała o sprowokowanie incydentu wojska Ukrainy i wskazywała konkretnych winnych, między innymi Budanowa. Putin uznał incydent za sabotaż, sprowokowany przez władze Ukrainy, które łamią porozumienia mińskie. Zaprzeczała temu strona ukraińska (między innymi ówczesny prezydent Petro Poroszenko), która uznała oskarżenia za prowokację i zaprzeczała, aby strzelanina była wynikiem desantu armii ukraińskiej na Krym, co sugerowała Rosja. W listopadzie 2018 r. rosyjska sieć telewizyjna Rossija 24 wyemitowała program o incydencie krymskim, ponownie oskarżając o udział w nim Budanowa i Maksima Szapowała (oficera wywiadu Ukrainy, który zginął w czerwcu 2017 r. w zamachu bombowym w centrum Kijowa). 
4 kwietnia 2019 r. w rejonie hołosijiwskim w Kijowie pod samochodem Budanowa (Chevrolet Evanda) umieszczono ładunek wybuchowy, który eksplodował przedwcześnie i ranił jednego z zamachowców. Wedle doniesień medialnych za zamachem stały siły specjalne Federacji Rosyjskiej. 
W 2020 r. Budanow został zastępcą dyrektora Departamentu Służby Wywiadu Zagranicznego Ukrainy.
5 sierpnia 2020 r. został mianowany przez prezydenta Zełenskiego szefem Głównego Zarządu Wywiadu Ministerstwa Obrony Ukrainy, zastępując na tym stanowisku Wasila Wasiliowicza Burbę. Dziennikarzy poinformował, że za swoje kluczowe zadania uznaje przywrócenie Ukrainie Krymu, odparcie sił rosyjskich z Donbasu oraz walkę z rosyjską dezinformacją. Od 2020 r. kierował również działaniami sztabu w zakresie jeńców wojennych.
21 listopada 2021 r. amerykańskie czasopismo „Military Times” opublikowało wywiad z Budanowem, w którym omówił on planowaną w przyszłym roku inwazję Rosji na Ukrainę. Przewidział jej początek na styczeń lub luty, a nakreślony przez niego scenariusz ataku i przebiegu walk pokrył się ze stanem faktycznym. W marcu 2022 r. w wywiadzie dla „Coffee or Die” poinformował, że o planowaniu inwazji Ukraina dowiedziała się w listopadzie, korzystając z cyberwywiadu i źródeł osobowych, w tym takich, które znajdują się w wojsku, na Kremlu i w administracji Putina. 
We wrześniu 2022 r. brał udział w koordynacji największej wymiany jeńców wojennych pomiędzy Ukrainą i Rosją (wówczas strona ukraińska doprowadziła do uwolnienia 215 jeńców, w tym dowódców Pułku „Azow”).  
W styczniu 2023 r. „The Washington Post”, powołując się na osobę z bliskiego kręgu Budanowa, informował, że na jego życie przeprowadzono co najmniej dziesięć zamachów. 

</doc>
<doc id="5277845" url="https://pl.wikipedia.org/wiki?curid=5277845" title="Mnich (rzeźba)">
Mnich (rzeźba)

Mnich (Kręgiel) – megalityczna rzeźba z granitu znajdująca się w Sobótce pod Ślężą, w powiecie wrocławskim, wpisana do rejestru zabytków archeologicznych województwa dolnośląskiego.
Historia.
Rzeźba znajdowała się w pobliżu wsi Garncarsko, obiekt mógł powstać we wczesnym średniowieczu, w czasach przedchrześcijańskich. Nieznany jest dokładny czas powstania dzieła, przypuszcza się, że może być pochodzenia prasłowiańskiego lub celtyckiego. Leżała przez pewien czas poziomo. Być może pełniła rolę słupa milowego (położona była w 1/3 drogi między Wrocławiem a Świdnicą), wcześniej – pierwotnie – mogła pełnić role kultowe (być może była wykorzystywana do kultu fallicznego). W 1937 roku znaleziono przy nim ofiarę z gotowanych ziemniaków. W latach 50. XX wieku obiekt przeniesiono do Sobótki. Rzeźba została wpisana do rejestru zabytków archeologicznych w 1969 roku (nr rej. 140/454/Arch).
Charakterystyka.
Rzeźba wysoka na 2,5 m (lub 2,7 m) wykonana z lokalnego ślężańskiego granitu. Na podstawie i zwieńczeniu zapewne wtórnie wyryto znaki ukośnego krzyża.

</doc>
<doc id="5277847" url="https://pl.wikipedia.org/wiki?curid=5277847" title="Femme Fatale (zespół muzyczny)">
Femme Fatale (zespół muzyczny)

Femme Fatale – amerykański zespół rockowy, funkcjonujący w latach 1987–1990 oraz 2013–2019.
Historia.
Zespół został założony w 1987 roku w Albuquerque. Tworzyli go wokalistka Lorraine Lewis, gitarzyści Mazzi Rawd i Bill D'Angelo, basista Rick Rael i perkusista Bobby Murray. Grupa przeprowadziła się do Los Angeles i wkrótce później podpisała kontrakt płytowy z MCA Records. Debiutancki album zespołu, zatytułowany "Femme Fatale", został wydany w 1988 roku. Pochodzące z niego piosenki „Waiting for the Big One” i „Falling in and Out of Love” były często odtwarzane w MTV, dostając się także na listę UK Singles Chart. Ogółem album sprzedał się w 225 000 egzemplarzy. Zespół koncertował także wspólnie z Cheap Trick. Mimo to rozczarowana niezadowalającym wynikiem komercyjnym Lewis rozwiązała zespół i rozpoczęła karierę solową.
W 2013 roku Lewis reaktywowała zespół. W 2016 roku ukazał się album "One More for the Road", zawierający niepublikowane wcześniej nagrania z lat 1989–1990. W 2019 roku Lewis została wokalistką Vixen.

</doc>
<doc id="5277850" url="https://pl.wikipedia.org/wiki?curid=5277850" title="Lista aktorów serialu Burza Uczuć">
Lista aktorów serialu Burza Uczuć



</doc>
<doc id="5277852" url="https://pl.wikipedia.org/wiki?curid=5277852" title="Mike + The Mechanics">
Mike + The Mechanics



</doc>
<doc id="5277853" url="https://pl.wikipedia.org/wiki?curid=5277853" title="Lista kreskówek z Goofy’m">
Lista kreskówek z Goofy’m



</doc>
<doc id="5277855" url="https://pl.wikipedia.org/wiki?curid=5277855" title="Alessandro Sibilio">
Alessandro Sibilio

Alessandro Sibilio (ur. 27 kwietnia 1999 w Neapolu) – hiszpański lekkoatleta specjalizujący się w biegach płotkarskich i sprinterskich, olimpijczyk. 
Kariera sportowa.
Na arenie międzynarodowej odniósł następujące sukcesy:
Trzykrotny złoty medalista lekkoatletycznych mistrzostw Włoch: w biegu na 400 metrów przez płotki (2019, 2021) oraz w sztafecie 4 × 400 metrów (2019).

</doc>
<doc id="5277857" url="https://pl.wikipedia.org/wiki?curid=5277857" title="Mistrzostwa Świata w Narciarstwie Dowolnym i Snowboardingu 2017 – half-pipe kobiet (snowboarding)">
Mistrzostwa Świata w Narciarstwie Dowolnym i Snowboardingu 2017 – half-pipe kobiet (snowboarding)

Rywalizacja kobiet w snowboardowym half-pipe'ie podczas mistrzostw świata w Sierra Nevada została rozegrana na obiekcie o nazwie Sierra Nevada Halfpipe. Kwalifikacje odbyły się 10 marca o 9:50. Z kolei finał rozegrano 11 marca 2017 roku o 20:56. Złoty medal wywalczyła Chinka Cai Xuetong, która pokonała Harunę Matsumoto z Japonii oraz Francuzkę Clémence Grimal.

</doc>
<doc id="5277863" url="https://pl.wikipedia.org/wiki?curid=5277863" title="Nowa Kolonia Robotnicza">
Nowa Kolonia Robotnicza

Nowa Kolonia Robotnicza – zespół osiedla mieszkaniowego, który został wzniesiony w latach 1907–1922 w Bytomiu-Bobrku, wpisany do rejestru zabytków nieruchomych województwa śląskiego.
Historia.
Zarząd Huty Julia wzniósł dla swoich pracowników dwie kolonie. Pierwsza powstała w latach 1888–1889 w rejonie ulic: Konstytucji, Ludwika Pasteura, Stalowej, Huty Julia (wcześniej Konrada Piecucha).
Drugie osiedle zwane Nową Kolonią Robotniczą zostało również wybudowane na potrzeby pracowników huty Julia w obrębie ulic: Konstytucji, Karola Jochymczyka, Żwirowej, Piotra Czajkowskiego. Pierwsze budynki wzniesiono w 1907 roku. Założenie zostało rozbudowane w 1912 roku, powstawało do 1922 roku.
Kolonia została wpisana dwukrotnie do rejestru zabytków nieruchomych: 10 czerwca 1985 pod numerem rejestru A/1359/85 wpisano „osiedle robotnicze”, a 28 lutego 1994 „zespół osiedla” został wpisany pod numerem rejestru A/1554/94. Zasięg ochrony ustalony wpisem z 1985 roku pokrywa się z granicami tejże według decyzji z 1994 roku.
Architektura.
Trójkondygnacyjne domy tworzące osiedle zostały wzniesione z cegły w stylu nawiązującym do historyzmu i secesji, nakryto je dachami naczółkowymi, elewacje dekorowano imitacją muru pruskiego.
Obiekty wpisane do rejestru (decyzja z 1994 roku).
Do rejestru zabytków nieruchomych wpisano 101 budynków osiedla:

</doc>
<doc id="5277864" url="https://pl.wikipedia.org/wiki?curid=5277864" title="Eldorado (singel)">
Eldorado (singel)

Eldorado – singel polskiej piosenkarki Sanah i polskiej piosenkarki Darii Zawiałow. Utwór pochodzi z trzeciego albumu studyjnego Sanah pt. "Uczta". Singel został wydany 7 kwietnia 2022.
Kompozycja znalazła się na 1. miejscu listy AirPlay – Top, najczęściej odtwarzanych utworów w polskich rozgłośniach radiowych. Nagranie otrzymało w Polsce status potrójnie platynowego singla, przekraczając liczbę 150 tysięcy sprzedanych kopii.
Geneza utworu i historia wydania.
Piosenka została napisana i skomponowana przez Zuzannę Jurczak, Darię Zawiałow i Arkadiusza Koperę, który również odpowiada za produkcję utworu. 
Singel ukazał się w formacie digital download 7 kwietnia 2022 w Polsce za pośrednictwem wytwórni płytowej Magic Records w dystrybucji Universal Music Polska. Piosenka została umieszczona na trzecim albumie studyjnym Sanah – "Uczta".
Utwór znalazł się na polskich składankach: "Hity na czasie: Jesień 2022" (wydana 30 września 2022) i "Bravo Hits: Jesień 2022" (wydana 30 września 2022).
„Eldorado” w stacjach radiowych.
Nagranie było notowane na 1. miejscu w zestawieniu AirPlay – Top, najczęściej odtwarzanych utworów w polskich rozgłośniach radiowych.

</doc>
<doc id="5277870" url="https://pl.wikipedia.org/wiki?curid=5277870" title="Sumire Niikura">
Sumire Niikura

 – japońska zapaśniczka walcząca w stylu wolnym. Srebrna medalistka mistrzostw Azji w 2022 roku.

</doc>
<doc id="5277872" url="https://pl.wikipedia.org/wiki?curid=5277872" title="Zgrupowanie Kawalerii ppłk. Kazimierza Halickiego">
Zgrupowanie Kawalerii ppłk. Kazimierza Halickiego

Zgrupowanie Kawalerii ppłk. Kazimierza Halickiego (Zgrupowanie Kawalerii ppłk. Halickiego) – oddział kawalerii Wojska Polskiego w II Rzeczypospolitej improwizowany w trakcie kampanii wrześniowej 1939 z pododdziałów marszowych i II rzutu mobilizacyjnego Ośrodka Zapasowego Wołyńskiej Brygady Kawalerii.
Formowanie i zmiany organizacyjne.
Po ukończeniu mobilizacji alarmowej oddziałów i pododdziałów Wołyńskiej Brygady Kawalerii w dniach 14-16 sierpnia, pozostałe w garnizonach nadwyżki osobowe, zostały rozwinięte podczas mobilizacji powszechnej, od 31 sierpnia 1939 w Ośrodek Zapasowy Wołyńskiej Brygady Kawalerii. Napływ rezerwistów i pobór koni i wozów oraz pozyskane umundurowanie, wyposażenie i broń umożliwiły wystawienie zaplanowanych pododdziałów OZ Wołyńskiej BK. Do 7 września ośrodek osiągnął zaplanowany stan organizacyjny i osobowy. Poprzez dalszy napływ oficerów, podchorążych i szeregowych rezerwy w oparciu o kadry 19 pułku ułanów, 21 pułku ułanów i 2 pułku strzelców konnych wystawiono dalsze szwadrony i plutony ośrodka. Z uwagi na zagrożenie przez naloty lotnictwa niemieckiego część pododdziałów ośrodka formowano w pobliskich wsiach Hrubieszowa. Na rozkaz gen. bryg. Mieczysława Smorawińskiego 10 września o godz. 18.00 ppłk Kazimierz Halicki został podporządkowany dowódcy Grupy „Włodzimierz” gen. bryg. Kazimierzowi Sawickiemu, który postawił dowódcy OZKaw. „Hrubieszów” zadanie obrony Sokala, poprzez zamknięcie dróg Sokal-Poryck i Horochów-Łuck grupą bojową „Sokal”. Ponadto oddziałem wydzielonym miał zamknąć przeprawę promową na Bugu w Kryłowie. W tym celu dokonał reorganizacji swojego ośrodka. Wydzielił z niego w pełni uzbrojone i wyposażone w miarę możliwości Zgrupowanie Kawalerii ppłk. Kazimierza Halickiego pod swoim dowództwem. Pozostałych szeregowych i oficerów z niewielką ilością uzbrojenia i bez wyposażenia wydzielił. Funkcjonowali dalej jako Ośrodek Zapasowy Wołyńskiej Brygady Kawalerii, odesłał ich pod dowództwem mjr. Edwarda Gąsiewicza-Daniłło do Białokrynicy koło Krzemieńca.
W dniach 10-12 września ppłk Kazimierz Halicki przeprowadził organizację Zgrupowania Kawalerii pod swoim dowództwem z: 
Z magazynów Okręgu Korpusu nr II i wysuniętej składnicy w Czerkasach koło Kowla pozyskał amunicję, niewielką ilość wyposażenia oraz żywność i furaż. Ponadto z Głównej Składnicy Uzbrojenia nr 2 w Stawach k/Dęblina przy pomocy trzech posiadanych w ośrodku samochodów ciężarowych przywieziono 40 nowych sztuk jednostek broni maszynowej (ckm i rkm). W Hrubieszowie i okolicach zarekwirowano ok. 350 rowerów na wyposażenie dwóch szwadronów kolarzy i plutonu łączności. Obie kolumny taborowe sformowane w Hrubieszowie i okolicach wykorzystano do przewozu dwóch szwadronów pieszych na podwodach. Ostatecznie w dniach 10-12 września sformowano zgrupowanie składające się z:
18 września do Zgrupowania dołączyły:
Działania bojowe zgrupowania.
Ze względu na zbliżanie się w rejon środkowego odcinka Bugu i południowego Wołynia niemieckich jednostek szybkich 14 Armii, zintensyfikowano działania organizacyjne. Tworzono z jednostek rozmieszczonych na Lubelszczyźnie i południowej części Wołynia jednostki bojowe. Rozkazem gen. Kazimierza Sawickiego ze składu sformowanych jednostek tworzono improwizowane grupy bojowe. W skład Grupy „Sokal” ppłk. Halickiego oprócz Zgrupowania Kawalerii weszły jeszcze: batalion marszowy 43 pułku piechoty i improwizowane baterie z Ośrodka Zapasowego Artylerii Konnej nr 2 z Zamościa z 6 armatami 75 mm wz.1902/26. 11 września o godz. 8.00 posiadający wówczas najlepszą sprawność bojową 3 szwadron (krakusów) I dywizjonu, wzmocniony dwoma ckm pomaszerował na przeprawę przez Bug w Kryłowie, gdzie zajął stanowiska obronne. 14 września 3 szwadron I dywizjonu stoczył walkę z niemieckim pododdziałem 4 Dywizji Lekkiej na przeprawie przez Bug. Szwadron rtm. Wdziękońskiego nie dopuścił do sforsowania Bugu, przez niemiecki oddział. Poniósł straty osobowe wśród poległych był ppor. rez. Zygmunt Płużyczka. 12 września z Hrubieszowa wymaszerował I dywizjon bez 3 szwadronu do miejscowości Poryck na południe od Włodzimierza Wołyńskiego, a za nim nocą 13/14 września II dywizjon. Cała Grupa „Sokal” zajęła stanowiska obronne na linii rzeki Ługa od Białopola po Markosław z węzłem obronnym w Sokalu. Sokala bronił I dywizjon i batalion marszowy 43 pp, ze wsparciem dwóch baterii artylerii konnej z OZAK nr 2. Przed południem 14 września rozkazem dowódcy Grupy „Włodzimierz” wycofano się z Sokala do Porycka. W którym obronę zajął batalion marszowy 43 pp, wraz z baterią artylerii. III dywizjon bronił odcinka Markostaw-Janiewicze. Rejon Poryck-Janiewicze obsadził 1 szwadron z plutonem ckm z II dywizjonu. Rejon na południe od Porycka dozorował 1 szwadron z plutonem ckm z I dywizjonu. Reszta zgrupowania jako odwód w rejonie wsi Zaszkiewicze. W trakcie realizacji tego zadania, 15 września grupa weszła w skład wojsk dowodzonych przez gen. bryg. Piotra Skuratowicza. 15 września po walce w rejonie Kryłowa, rozkazem gen. Sawickiego do zgrupowania ppłk. Halickiego odmaszerował 3 szwadron I dywizjonu. Zgrupowanie Kawalerii ppłk Halickiego przemaszerowało w rejon Łucka docierając rano 15 września do Kolonii Adamów. III dywizjon maszerował do Łucka poprzez Troczyn, osłaniając miasto od strony północno zachodniej w rejonie Korczów, Sadów. W trakcie pobytu w nowym miejscu do Zgrupowania Kawalerii napływali dalsi żołnierze powiększając stany szwadronów. We wszystkich szwadronach konnych sformowano czwarte plutony, a w obu dywizjonach plutony ckm. Z tego względu zaczęto I i II dywizjon konny nazywać pułk ułanów nr 1 i nr 2 (w części literatury). Podczas stacjonowania prowadzono zgrywanie szwadronów i dywizjonów. W skład zgrupowania włączono batalion Straży Granicznej na rowerach pod dowództwem inspektora SG (ppłk. WP) Karola Bacza z trzema kompaniami piechoty i plutonem ckm. 
17 września na skutek najazdu na terytorium II RP wojsk sowieckich, z rozkazu gen. Skuratowicza, Zgrupowanie ppłk. Halickiego uzupełniło braki w uzbrojeniu, amunicji i żywności i wieczorem opuściło zajmowane stanowiska i pomaszerowało w kierunku Horochowa, który osiągnęło 18 września rano. Dywizjon I osłaniał miasto od strony zachodniej, dywizjon II od strony wschodniej. Wieczorem podjęto dalszy marsz na Radziechów i Busk, poprzez Drużkopol, Stojanów. W trakcie marszu do Radziechowa skierowano się w kierunku południowo wschodnim w rejon Łopatyna i Krzywego, gdzie dywizjon I stoczył walkę 19 września z ukraińskimi grupami dywersyjnymi. Grupa dywersyjna została rozbita. W rejonie Ohladowa, oddziały zgrupowania odpoczywały. Do zgrupowania dołączyła półkompania czołgów lekkich por. Jakubowicza. Do Buska został wysłany 3 szwadron z plutonem ckm z II dywizjonu, celem dozorowania przeprawy przez Bug. Dołączyła też do zgrupowania szkolna eskadra łącznikowa por. obs. Zbigniewa Osuchowskiego z Centrum Wyszkolenia Lotnictwa. W nocy 19/20 września zgrupowanie kawalerii pomaszerowało na Busk. Maszerujący w straży przedniej II dywizjon stoczył kilka potyczek z dywersją ukraińską. O świcie 20 września zgrupowanie dotarło do Buska. 1 szwadron I dywizjonu na stacji kolejowej Krasne sowiecką kompanię zmotoryzowaną i dużą ukraińską grupę dywersyjną. Szwadron wsparty półkompanią por. Jakubowicza zniszczył dwa czołgi sowieckie przy starcie jednego własnego, a kawalerzyści stoczyli walkę i wyparli sowiecką piechotę i dywersantów ze stacji Krasne. Eskadra RWD-8 dokonała rozpoznania dróg i maszerujących kolumn sowieckich, tracąc jeden z samolotów zestrzelony przez sowiecką opl. Busko obsadził III dywizjon. Rejon Buska od strony Krasnego osłaniał 1 szwadron I dywizjonu, który prowadził walki opóźniające do Buska. Rozpoznanie lotnicze stwierdziło marsz silnych kolumn pancernych i motorowych w okolicach Krasnego, stracono następny samolot. Z Buska wycofał się III dywizjon, tylko po ostrzelaniu przez dywersję ukraińską. Po zajęciu Buska przez zmotoryzowaną piechotę sowiecką, dalsze jej posuwanie zablokował I dywizjon. Po zmroku przez Adamy zgrupowanie podjęło marsz do Turki. Jako straż przednia maszerował II dywizjon z plutonami pionierów i łączności. III dywizjon i batalion SG. Na końcu maszerował I dywizjon ubezpieczając zgrupowanie od wschodu. Z uwagi na ulewny deszcz zgrupowanie zatrzymało się w rejonie Wodaje i Sobaszki.
Rano 21 września zgrupowanie zatrzymało się na postój w lesie Stebne Bagno w pobliżu Turki. Na odgłos walki toczącej się pod Kamionką Strumiłową, zgrupowanie obsadziło skraj lasu Stebne Bagno przy drodze Turki-Kamionka Strumiłowa i rejon Gajówki Grobelki. Wysłano na rozpoznanie dwa patrole i 3 szwadron I dywizjonu. Po rozpoznaniu sytuacji ppłk Kazimierz Halicki wsparł natarciem, atak Grupy „Dubno” płk. Stefana Hanki-Kuleszy na oddział niemieckiej 4 DLek. Ok. godz. 11.00 dywizjon III wzmocniony szwadronem ckm przystąpił do natarcia na most kolejowy na Bugu i południowy skraj miasta. 3 szwadron rozpoznał obronę Kamionki Strumiłowej i wraz z całym I dywizjonem wykonał natarcie na Łany Polskie zdobywając je wdarł się 3 szwadronem na przedmieście Bełzkie. Na I dywizjon wyszedł kontratak niemieckiej piechoty z czołgami, który przyparł dywizjon do rzeki Bug. O godz. 12.00 III dywizjon kombinowany z rejonu wzg. 219 uderzył na południowy skraj Kamionki Strumiłowej, koncentryczne natarcie piechoty Grupy „Dubno” i spieszonej kawalerii zgrupowania, czołgów por. Jakubowicza i wsparciu artylerii doprowadziło, że Kamionkę Strumiłową zdobyto o godz. 16.00. W pościg za cofającymi się jednostkami niemieckiej 4 DLek. wyruszył 3 szwadron I dywizjonu. Straty Zgrupowania Kawalerii ppłk. Halickiego, to kilkunastu poległych i kilkudziesięciu rannych. 22 września po uzgodnieniach z płk. Hanką-Kuleszą Zgrupowanie Kawalerii ppłk. Halickiego podjęło marsz w straży przednie grupy w kierunku Mosty Wielkie, Bełz. Jeden z podjazdów napotkał w Mostach Wielkich kompanię motocyklistów z 4 DLek., o godz. 9.30 dwa szwadrony kolarzy wyparły wraz z podjazdem pododdział niemiecki z Mostów Wielkich. Zgrupowanie ppłk Halickiego ok. godz. 11.00 zajęło rejon lasów Mosty Wielkie, Kuliczków. Wieczorem wymaszerowano do Machnówka i Worochty, osiągając miejscowości 23 września o godz. 3.00. Tam dołączył szwadron rtm. Kazimierza Reszke z Ośrodka Zapasowego Wielkopolskiej Brygady Kawalerii, który jako 4 szwadron wszedł w skład I dywizjonu zgrupowania. Nocą 23/24 września jako oddział czołowy Grupy „Dubno”, zgrupowanie kawalerii z II dywizjonem i plutonem pionierów, jako straż przednia maszerowała przez Staje, Ostobuż do Bruckenthala. Następnie przez Domaszów, Karów dotarło do szosy Uhnów-Rawa Ruska. O świcie 24 września starła się z niemieckim patrolem pancernym z czołgami w rejonie wsi Rzyczki. Czołgi niemieckie obrzucone granatami wycofały się. Do natarcia na Rzyczki o godz. 8.00 przystąpił dywizjon II wsparty szwadronem ckm. Dwa szwadrony kolarzy wraz ze szwadronem ckm (na podwodach) uderzył na wieś Bożenka i wzg. 271. Rzyczki i wzg. 271 zostały opanowane po walce. Niemiecki kontratak wyrzucił ze wzg. 271 do wsi Bożenka szwadrony kolarzy. Dalsze natarcie zgrupowania zostało zatrzymane. O godz. 11.00 wsparte ostrzałem artylerii, kontrnatarcie niemieckiej 2 Dywizji Pancernej skierowało się na wieś Rzyczki. Na północ od Rzyczki z powodzeniem kontratakował batalion kolarzy SG. I dywizjon z uwagi na niemiecką obronę nie wykonał obejścia pozycji niemieckich na zachód od szosy Lubycza Królewska-Rawa Ruska. O godz. 14.00 II dywizjon odparł kolejny atak niemiecki na Rzyczki od strony zachodniej. Dywizjon II mjr. Kapuścińskiego po ciężkiej walce z palącej się miejscowości został zmuszony do wycofania się z miejscowości Rzyczki ok. godz.15.00. Niemieckie natarcie o godz. 16.00 z Rzyczki na las doprowadziło do wyparcia ze stanowisk na skraju lasu od Rzyczek batalion kolarzy Straży Granicznej. Jego wycofanie się zakończyło się chaotycznym odwrotem. Użyty do przeciwnatarcia pieszy szwadron rtm. Henryka Liszki z działonem artylerii o godz. 17.00 opanował sytuację i wyparł z lasu niemieckie pododdziały. Na Rzyczki uderzył pułk piechoty Grupy „Dubno” ppłk dypl. K. Klochowicza, zdobywając wieś o godz. 19.00. Straty zgrupowania kawalerii wynosiły nie mniej niż 72 żołnierzy poległych, 147 rannych oraz 85 koni zabitych i ok. 300 rannych. O godz. 21.00 nawała ogniowa na zgrupowane na północ od wsi Rzyczki I i II dywizjony spowodowała dalsze straty w zabitych i rannych oraz w koniach. Część Zgrupowania Kawalerii rozproszyła się. We wsi Michałówka większość rozproszonych zdołano zebrać do rana. Podczas narady o północy płk. Stefan Hanka-Kulesza, podjął decyzję o kapitulacji grupy od 25 września. W skład delegacji na rozmowy z dowództwem niemieckiej 2 Dywizji Pancernej wyznaczony był ppłk Kazimierz Halicki. Z decyzją kapitulacji nie pogodziła się grupa oficerów z 2 psk dowodzona przez mjr. Walczyńskiego, w trakcie dalszych walk, 27 września w Sieniawie poległ mjr Walczyński.

</doc>
<doc id="5277873" url="https://pl.wikipedia.org/wiki?curid=5277873" title="Winter, Fifth Avenue">
Winter, Fifth Avenue

Winter, Fifth Avenue (pol. "Zima, Piąta Aleja") – fotografia wykonana przez amerykańskiego fotografika Alfreda Stieglitza w 1893 roku, na rogu Piątej Alei i 35. ulicy na Manhattanie w Nowym Jorku. Było to jedno z pierwszych zdjęć, które Stieglitz wykonał bardziej praktycznym aparatem fotograficznym po powrocie z Europy. Fotografia ukazała się w kwartalniku Stieglitza "Camera Work" w roku 1905.
Alfred Stieglitz napisał później, że to zdjęcie było wynikiem trzygodzinnego oczekiwania w dość paskudnej śnieżycy: 
Fotografia przedstawia powóz zaprzężony w dwa konie, jadący przez zaśnieżony krajobraz miejski. Efekt rozmycia śniegu nadaje obrazowi impresjonistyczny klimat. Fotografia została później błędnie datowana przez autora jako wykonana 22 lutego 1892 roku, ale nie może być to prawdą porównując opisy pogody w obu dniach (to jest 22 lutego 1892 roku i 22 lutego 1893 roku).
Odbitki tej fotografii znajdują się między innymi w nowojorskich Metropolitan Museum of Art i Museum of Modern Art oraz w National Gallery of Art w Waszyngtonie.

</doc>
<doc id="5277875" url="https://pl.wikipedia.org/wiki?curid=5277875" title="Artiom Ariefjew (łyżwiarz szybki)">
Artiom Ariefjew (łyżwiarz szybki)

Artiom Olegowicz Ariefjew (; ur. 9 listopada 2000 w Moskwie‎) – rosyjski łyżwiarz szybki, olimpijczyk z Pekinu 2022, wicemistrz świata juniorów.

</doc>
<doc id="5277876" url="https://pl.wikipedia.org/wiki?curid=5277876" title="Archiwum Internetowe">
Archiwum Internetowe



</doc>
<doc id="5277878" url="https://pl.wikipedia.org/wiki?curid=5277878" title="Zakłady Górniczo-Hutnicze Orzeł Biały">
Zakłady Górniczo-Hutnicze Orzeł Biały

Zakłady Górniczo-Hutnicze Orzeł Biały ("Kombinat Górniczo-Hutniczy Orzeł Biały") – nieistniejące polskie przedsiębiorstwo z siedzibą w Piekarach Śląskich-Brzezinach Śląskich, które powstało z połączenia kilku zakładów – kopalń rud cynku i ołowiu działających w rejonie Bytomia, Radzionkowa i Piekar Śląskich (od Miechowic na zachodzie do Dąbrówki Wielkiej na wschodzie), największy polski producent cynku i ołowiu do 1969 roku (później pierwsze miejsce zajęły ZGH Bolesław); działał od 1967 roku do 18 grudnia 1991, kiedy to na bazie zasobów majątkowych zakładów powstała jednoosobowa spółka Skarbu Państwa Orzeł Biały SA.
Geologia.
Złoże, które było przedmiotem eksploatacji Orła Białego to część śląsko-krakowskich złóż cynkowo-ołowiowych (S-C, skrót od "Silesian-Cracovian"), ulokowane w najważniejszym, środkowym pasie złożowym, do którego należy rejon okolic Bytomia i Olkusza. Było to jedno z bardziej zasobnych w skali światowej złóż rud cynku i ołowiu zalegało na obszarze niecki bytomskiej (jego wymiary to: 2 do 4 km szerokości, długość około 14 km) głównie w utworach triasowych (dolny wapień muszlowy, znajdowano również okruszcowanie poniżej złóż rudnych w utworach górnego karbonu w kopalniach węgla kamiennego) powstałych w facji germańskiej w Zagłębiu Kruszcowym, obejmującym teren pomiędzy Katowicami, Częstochową a Krakowem; drugi najbogatszy rejon złożowy w tymże zagłębiu po rejonie olkuskim. 
Nośnikiem kruszców są skały dolomitowe o miąższości od 30 do 75 metrów, zwane dolomitami kruszconośnymi (sporadycznie towarzyszy im krzemionka, np. w postaci chalcedonu). „Wapień podstawowy” od dolomitów kruszconośnych jest często oddzielony warstwą iłów witriolowych, których miąższość dochodzi do 3 metrów. Warstwa dolomitów kruszconośnych zalega na różnych poziomach stratygraficznych, zahaczając nawet o warstwy paleozoiczne, rudy występują częściowo w postaci brekcji z domieszkami pirytu; w utworach triasowych napotkanych w kopalniach zaobserwowano ponadto rowy tektoniczne.
Geneza złóż.
Poglądy geologów na genezę tych złóż były rozbieżne i koncentrowały się wokół dwóch koncepcji:
Pogląd iż są to złoża epigenetyczne, metasomatyczne, teletermalne (tj. powstałe w niskich temperaturach), wytworzone w wyniku wpływu roztworów hydrotermalnych zyskał najwięcej zwolenników. Rudy utlenione (galmany) badacze uznali za utwory wtórne wobec rud siarczkowych i ewentualnie węglanowych.
Proces okruszcowania zachodził przez kilka milionów lat w neogenie, natomiast nadal trwające, dokonane głównie w pliocenie i czwartorzędzie utlenienie siarczków uformowało rudy utlenione.
Minerały złożowe.
W rejonie bytomskim dominują kruszcowe minerały cynku i żelaza. Pierwiastki dominujące to: cynk, żelazo, arsen i tal, natomiast pierwiastki główne to: ołów, srebro i kadm. Zachodzą w tym rejonie trzy istotne asocjacje: żelazo z arsenem i talem oraz srebro z kadmem oraz srebro z ołowiem. Eksploatowane minerały o znaczeniu gospodarczym to przede wszystkim: blenda cynkowa (dominowała w środkowo-wschodniej części złoża), blenda skorupowa () (z warstwami czystego wurcytu, np. w kopalni Nowa Helena czy Orzeł Biały), tzw. sfaleryt dolomitowy bądź blenda dolomitowa (mieszanina sfalerytu, węglanów wapnia, magnezu i cynku, znajdowana np. w kopalniach Nowa Helena i Orzeł Biały), galena (dominowała w zachodniej części złoża), galman (w skład galmanu z kopalni Orzeł Biały wchodziły: limonit, goethyt, smithsonit (monheimit), syderyt, dolomit z kalcytem, śladowo galena, sporadycznie ziarna chalcedonu; czerwony galman zawierał domieszkę kadmu) i markasyt. Markasyt występował we włóknistych skupieniach koncentrycznych, w postaci stalaktytów (zwłaszcza często w kopalni Neue Fortuna; w kopalni Orzeł Biały natrafiono na stalaktyty pokryte markasytem o długości 6–8 cm i grubości około 1 cm), w towarzystwie blendy, bądź zalegał w warstwach, których łączna grubość dochodziła do kilku metrów (np. w kopalni Orzeł Biały czy Nowy Dwór). W markasycie stwierdzono domieszki arsenu i niklu, spotykano w jego towarzystwie gips (w kopalni Bleischarley). W złożach bytomskich zaobserwowano ponadto występowanie: siarkosoli, , , barytu, cerusytu (np. w kopalni Nowa Helena, Cäcilie) i prawdopodobnie również dufrenoizytu. Na hałdzie kopalni Bleischarley, która uległa samozapłonowi zaobserwowano oktaedryczne kryształy zawierające kwas arsenawy z domieszką realgaru.
Złoże zalegało w niektórych rejonach w dwóch ławach: na głębokości 40–60 metrów znajdowało się złoże siarczkowe, nad nim, około 10 metrów wyżej, złoże utlenione. W rejonie kopalni Waryński złoże blendy rzadko przekraczało 2 m grubości, natomiast w rejonie kopalni Orzeł Biały grubość tegoż złoża dochodziła do 12 m. Górna ława osiągała miąższość od 2 do 5 m. Złoże miało przeważnie strukturę brekcjową, stosunkowo często występowały przewarstwienia o rudy z dolomitem o regularnym charakterze.
Eksploatacja rud była prowadzona w obrębie wychodni galmanu do 30 metrów (płytkie złoża galmanu były jednak intensywnie wybrane już na początku XX wieku), także na głębokości do 10-60 metrów, przeciętnie 30-40 metrów, w rejonie bytomskim w późniejszym czasie wyrobiska drążono nawet na głębokości około 100 metrów; grubość eksploatacji wynosiła od 2 do 6 metrów; łącznie powstało około 730 km wyrobisk.
Historia.
Rejon bytomski to najstarszy w kraju obszar wydobycia rud cynkowo-ołowiowych. Najstarsze ślady wydobycia rud metali na Górnym Śląsku pochodzą z lat 700–400 p.n.e. Górnictwo rudne w pobliżu niecki bytomskiej stopniowo rozwijało się od XII wieku. W średniowieczu eksploatowano złoża galeny m.in. we wsi Miechowice, późniejszej dzielnicy Bytomia. Od XVI wieku wydobywano w tym rejonie rudę cynku. W latach 1529–1627 utworzono ogółem 1574 szyby w rejonie bytomskim, którymi prowadzono eksploatację górniczą.Intensyfikacja wydobycia nastąpiła od połowy XVIII wieku, w związku z rewolucją przemysłową. Wydobycie w II połowie XVIII wieku i na początku XIX wieku koncentrowało się w pobliżu Tarnowskich Gór (zob. kopalnia rud ołowiu, srebra i cynku wraz z systemem gospodarowania wodami podziemnymi w Tarnowskich Górach). W związku ze stopniowym wyczerpywaniem się złóż w rejonie tarnogórskim (w 1911 lub 1912 roku zamknięto kopalnię Fryderyk, jednak jeszcze do lat 20. XX wieku eksploatowano galman w rejonie tarnogórskim) rozpoczęto eksploatację na większą skalę w rejonie bytomskim, gdzie istniały wcześniej niewielkie i płytkie kopalnie w pobliżu Miechowic, na terenie Dąbrowy Miejskiej i Szarleju.
W XIX wieku w niecce bytomskiej powstały liczne kopalnie rud cynku i ołowiu, m.in.:
W 1846 roku rozpoczęto także eksploatację złóż rudnych w rejonie późniejszego parku miejskiego w Bytomiu, a także w pobliżu obecnych ulic Kardynała Stefana Wyszyńskiego i Czołgistów w Piekarach Śląskich od 1858 roku.
W Brzozowicach działała od 1927 do 1990 roku huta Krystyn, później przemianowana na Waryński. W 1928 roku działalność przedsiębiorstwa rozszerzyła się o hutnictwo, chociaż sam okres dwudziestolecia międzywojennego to czas destabilizacji wydobycia. W 1927 roku koło kopalni Samuelsglück wzniesiono hutę tlenku cynku, późniejszy Wydział Hutniczy kombinatu Orzeł Biały. 
Po II wojnie światowej, w 1945 roku upaństwowiono wszystkie kopalnie. Uruchomiono zakłady górnicze: Orzeł Biały, 
Zakłady Górnicze im. Juliana Marchlewskiego, Waryński (wcześniej kopalnia Nowa Helena w Piekarach Śląskich, do zakładu przeróbki Waryński kierowano urobek wydobywany szybem Bolko) i Nowy Dwór (w 1951 roku). Podlegały one Centralnemu Zarządowi Kopalnictwa Rud Nieżelaznych z siedzibą w Katowicach. Po 1945 roku nastąpił znaczny rozwój górnictwa rud, a zarazem najświetniejszy okres w górnictwie rudnym rejonu bytomskiego: rocznie wydobywano na tymże obszarze łącznie do 1 miliona ton rudy. Wydobycie prowadzono systemem komorowo-filarowym, w okresie powojennym wydobyto 48,3 mln ton rudy w rejonie Bytomia.
W 1958 roku świętowano 100-lecie kopalni Orzeł Biały i Waryński, na obchody przyjechał Władysław Gomułka. 1 stycznia 1958 roku połączono zakłady Nowy Dwór z Waryńskim, a w 1961 roku (lub w 1962 roku) Orła Białego z Marchlewskim. W 1967 roku z połączonych zakładów Orzeł Biały i zakładów Waryński został utworzony Kombinat Górniczo-Hutniczy Orzeł Biały. W 1968 roku utworzono nową kopalnię Dąbrówka w Dąbrówce Wielkiej. Wszystkie kopalnie kombinatu były połączone podziemnymi wyrobiskami.
W latach 1952–1966 prowadzono eksploatację m.in. w rejonie szybu Lompa Kopalni Węgla Kamiennego Rozbark, na głębokości około 70 metrów, miąższość wybieranego złoża wynosiła od 2,3 do 3,3 m. Eksploatację w rejonie filara ochronnego tegoż szybu prowadzono systemem zabierkowym. W latach 60. XX wieku prowadzono znaczące roboty poszukiwawcze, m.in. wydążono szyb Opuszczony II, jednak stwierdzone zasoby złóż rud okazały się niewielkie, co skutkowało prowadzonym do końca 1975 roku przerobem zwałów odpadów popłuczkowych, aby uzyskać wsad dla Zakładu Przeróbki Waryński. 
W 1967 roku zakład zatrudniał 7137 osób, a wartość globalnej produkcji zakładów wyniosła 953 mln zł. Zakłady w latach 70. XX wieku tworzyły kopalnie: Nowy Dwór, Marchlewski, Waryński, Orzeł Biały i Dąbrówka.
W latach 1974–1976 zakład produkował mączkę dolomitową z odpadów flotacyjnych, którą stosuje się jako wypełniacz mas bitumicznych. Z uwagi na konieczność suszenia odpadów do uzyskania wilgotności na poziomie 2% proces technologiczny okazał się nieopłacalny energetycznie. W 1981 roku rozpoczęto przeróbkę złomu akumulatorowego. Eksploatacja górnicza rud cynku i ołowiu zakładów Orzeł Biały została zakończona w 1989 roku w zakładach Orzeł Biały i Dąbrówka, z uwagi na fakt, że pozostały głównie rudy tlenkowe, które uznano za nieprzemysłowe. Zostały one wyłączone z krajowego bilansu zasobów kopalin, pozostawiono jedynie złoże Dąbrówka Wielka z zasobami pozabilansowymi. W 1989 roku zamknięto Zakład Przeróbki Marchlewski, który produkował koncentrat kolektywny o zawartości 44% cynku, w tymże roku działalność zakładów praktycznie ustała. 
Obszar górniczy zakładów został wykreślony z rejestru obszarów górniczych w 1995 roku. Część pokopalnianych wyrobisk została przekształcona w ujęcia wody. W celu ochrony przed zatopieniem niżej leżących od kopalń rudnych wyrobisk kopalń węgla kamiennego utworzono centralną pompownię Bolko przy szybie Bolko, która wypompowuje wody kopalniane, spływające z poszczególnych rejonów dawnych kopalń rud. Dawna lampiarnia przy szybie Bolko w Bytomiu została zaadaptowana na loft o nazwie Bolko Loft mh1 w latach 2002−2003 według projektu Przemo Łukasika. Po zakończeniu eksploatacji górniczej, na terenie zakładów Orzeł Biały działa spółka Orzeł Biały, która zajmuje się utylizacją zużytych akumulatorów ołowiowych, głównie w celu odzysku metalicznego ołowiu. Składowiska KHG Orzeł Biały w rejonie Bytomia znajdują się m.in. na południe od zakładu Marchlewski, przy ul. Siemianowickiej oraz w Dąbrowie Miejskiej, w rejonie nowy Dwór oraz przy ul. Węglowej. Składowiska w Piekarach ulokowane były w pobliżu kopalni Orzeł Biały oraz na terenie Huty Waryński, a także w kolonii Dołki.
Zaplecze socjalne.
Kombinat utworzył dla swoich pracowników:

</doc>
<doc id="5277879" url="https://pl.wikipedia.org/wiki?curid=5277879" title="Zamek zwierzęcy">
Zamek zwierzęcy

Zamek zwierzęcy (tytuł oryginału: "Le Château des animaux") – seria komiksowa autorstwa francuskiego scenarzysty Xaviera Dorisona i francuskiego rysownika Félixa Delepa, publikowana w oryginale od 2018 przez belgijskie wydawnictwo Casterman. Dotychczas ukazały się dwa planowanych czterech tomów. Polski przekład ukazuje się od 2020 nakładem wydawnictwa Taurus Media. 
Seria jest luźno inspirowana na powieścią George’a Orwella "Folwark zwierzęcy" i historycznymi rewolucjami, zwłaszcza rewolucją indyjską pod przywództwem Mahatmy Gandhiego. 
Fabuła.
Utrzymana w konwencji dystopijnego fantasy, akcja serii toczy się gdzieś w międzywojennej Francji, głęboko w lesie, w gospodarstwie przekształconym w zamek. Opuszczony przez ludzi, jest teraz zarządzany przez zwierzęta. Ciężko pracują dzień i noc pod dowództwem samozwańczego prezydenta Silvia, ogromnego byka, wspomaganego przez milicję psów zastraszających inne zwierzęta w celu sprawowania nad nimi kontroli. W tych trudnych warunkach kotka Miss Bengalore stara się chronić swoje dwa kocięta. Pewnego dnia na zamku pojawia się Azelar, szczur obdarzony mądrością, który tchnąwszy w Miss Bangalore nadzieję, namawia ją i królika o imieniu Cezar do budowy ruch oporu przeciwko Silviowi. Warunek jest jednak jeden: bunt musi się odbyć nie za pomocą przemocy, lecz przez bierny opór. 
Wyróżnienia.
Pierwszy tom został nominowany do nagrody za najlepszy komiks na Międzynarodowym Festiwalu Komiksu w Angoulême za 2020.

</doc>
<doc id="5277889" url="https://pl.wikipedia.org/wiki?curid=5277889" title="FireHouse">
FireHouse

Femme Fatale – amerykański zespół rockowy, funkcjonujący od 1989 roku.
Historia.
Początki zespołu sięgają 1984 roku, kiedy zespół White Heat, w którym występował gitarzysta Bill Leverty, zatrudnił Michaela Fostera jako perkusistę. Następnie Leverty i Foster spotkali w klubie zespół Maxx Warrior, w którym grali C.J. Snare (wokal) i Perry Richardson (bas). Po rozpadzie Maxx Warrior Leverty skontaktował się ze Snare'em i muzycy udzielili wspólnego koncertu, a wkrótce później do nowo utworzonego zespołu dołączył Richardson. W 1989 roku z zespołem skontaktował się pracujący w Epic Records Michael Caplan, który po ujrzeniu koncertu zaproponował muzykom kontrakt płytowy.
Pierwszy album formacji, zatytułowany "FireHouse", został wydany w 1990 roku. Grany przez muzyków melodyjny hard rock odniósł sukces. Płyta uzyskała status platynowej, dwa single („Don't Treat Me Bad” i „Love of a Lifetime”) znalazły się w pierwszej dwudziestce listy Hot 100, a grupa zdobyła liczne nagrody dla najlepszego nowego zespołu roku, m.in. American Music Award oraz magazynów „Metal Edge” i „Young Guitar Magazine”.
Drugi album został zatytułowany "Hold Your Fire" i uzyskał status złotej płyty, a pochodzący z niego utwór „When I Look Into Your Eyes” uplasował się w pierwszej dziesiątce listy Hot 100. Kolejny album – "3" – ukazał się w 1995 roku, a jego producentem był Ron Nevison. Muzyka prezentowana przez zespół miała łagodniejszy charakter w stylu AOR. Czwarty album – "Good Acoustics" – ukazał się w 1996 roku i został wyprodukowany przez Leverty'ego. Uzyskał on status złotej płyty w sześciu krajach. W 1998 roku ukazał się album"Category 5", a rok później "Bring 'Em Out Live", który był zapisem występu zespołu w Japonii.
W 2000 roku w wyniku nieporozumień z zespołu odszedł Perry Richardson, a zastąpił go Bruce Waibel. Pierwszym albumem nagranym z nowym basistą był "O2". Waibel nagrał z FireHouse jeszcze "Prime Time", a w 2003 roku umarł. W 2011 roku zespół powrócił z nową płytą, "Full Circle".

</doc>
<doc id="5277893" url="https://pl.wikipedia.org/wiki?curid=5277893" title="Lista meczów reprezentacji Azerbejdżanu w piłce nożnej mężczyzn">
Lista meczów reprezentacji Azerbejdżanu w piłce nożnej mężczyzn

Lista meczów reprezentacji Azerbejdżanu w piłce nożnej mężczyzn – kompletne zestawienie spotkań piłkarskich rozegranych przez reprezentację Azerbejdżanu. Podczas eliminacji do Mistrzostw Europy w Piłce Nożnej 2008 nie udało się rozegrać dwumeczu pomiędzy Azerbejdżanem i Armenią z powodu napiętej sytuacji między tymi krajami i niemożności ustalenia miejsca rozegrania obu spotkań.

</doc>
<doc id="5277895" url="https://pl.wikipedia.org/wiki?curid=5277895" title="Bindschadler Ice Stream">
Bindschadler Ice Stream

Bindschadler Ice Stream (dawniej "Stream D", pol. „Strumień D”) – strumień lodowy odprowadzający lód z pokrywy Antarktydy Zachodniej do Lodowca Szelfowego Rossa.
Nazwa.
Strumień początkowo znany był jako "Stream D" – wszystkie strumienie lodowe zasilające Lodowiec Szelfowy Rossa oznaczano kolejnymi literami alfabetu w kolejności ich położenia z południa na północ. Ich nazwy zostały zmienione na początku XXI w., aby uhonorować geologów. W tym przypadku strumień został nazwany w 2002 roku na cześć glacjologa Roberta Bindschadlera, badacza pokrywy lodowej Antarktyki Zachodniej – West Antarctic Ice Sheet, dynamiki strumieni lodowych i ich interakcji z Lodowcem Szelfowym Rossa.
Geografia.
Jeden z pięciu głównych strumieni lodowych spływających z Antarktydy Zachodniej i zasilających Lodowiec Szelfowy Rossa. Płynie między Siple Dome i MacAyeal Ice Stream.
Historia.
Strumienie lodowe zostały zbadane i zmapowane w ramach United States Antarctic Research Program w latach 1983–1984.

</doc>
<doc id="5277898" url="https://pl.wikipedia.org/wiki?curid=5277898" title="MacAyeal Ice Stream">
MacAyeal Ice Stream

MacAyeal Ice Stream (dawniej "Stream E", pol. „Strumień E”) – strumień lodowy odprowadzający lód z pokrywy Antarktydy Zachodniej do Lodowca Szelfowego Rossa.
Nazwa.
Strumień początkowo znany był jako "Stream E" – wszystkie strumienie lodowe zasilające Lodowiec Szelfowy Rossa oznaczano kolejnymi literami alfabetu w kolejności ich położenia z południa na północ. Ich nazwy zostały zmienione na początku XXI w., aby uhonorować geologów, w tym przypadku strumień został nazwany w 2002 roku na cześć glacjologa Douglasa R. MacAyeala, badacza obszaru Morza Rossa i Lodowca Szelfowego Rossa, pokrywy lodowej i strumieni lodowych Antarktydy Zachodniej.
Geografia.
Jeden z pięciu głównych strumieni lodowych spływających z Antarktydy Zachodniej i zasilających Lodowiec Szelfowy Rossa. Płynie na zachód
między Bindschadler Ice Stream a Echelmeyer Ice Stream do zbiegu Shirase Coast i Wybrzeża Siple’a.
Historia.
Strumienie lodowe zostały zbadane i zmapowane w ramach United States Antarctic Research Program w latach 1983–1984. 

</doc>
<doc id="5277900" url="https://pl.wikipedia.org/wiki?curid=5277900" title="Enca">
Enca

Enca, właściwie Ruensa Haxhia (ur. 19 października 1995 w Tiranie) – albańska wokalistka popowa.
Życiorys.
W 2011 roku wzięła udział w 1. edycji programu The Voice of Albania.
W 2012 roku wzięła również udział w festiwalu muzycznym Kënga Magjike.
W 2017 roku podpisała kontrakt z wytwórnią Universal Music Group.

</doc>
<doc id="5277901" url="https://pl.wikipedia.org/wiki?curid=5277901" title="Echelmeyer Ice Stream">
Echelmeyer Ice Stream

Echelmeyer Ice Stream (dawniej "Stream F", pol. „Strumień F”) – strumień lodowy odprowadzający lód z pokrywy Antarktydy Zachodniej do Lodowca Szelfowego Rossa.
Nazwa.
Strumień początkowo znany był jako "Stream F" – wszystkie strumienie lodowe zasilające Lodowiec Szelfowy Rossa oznaczano kolejnymi literami alfabetu w kolejności ich położenia z południa na północ. Ich nazwy zostały zmienione na początku XXI w., aby uhonorować geologów. W tym przypadku strumień został nazwany w 2002 roku na cześć glacjologa Keitha A. Echelmeyera, badacza strumieni lodowych Antarktydy Zachodniej w latach 1992–1993 i 1994–1995 oraz przepływu lodowców na Alasce i Grenlandii.
Geografia.
Jeden z pięciu głównych strumieni lodowych spływających z Antarktydy Zachodniej i zasilających Lodowiec Szelfowy Rossa. Płynie na zachód od Shirase Coast i na północ od MacAyeal Ice Stream.
Historia.
Strumienie lodowe zostały zbadane i zmapowane w ramach United States Antarctic Research Program w latach 1983–1984.

</doc>
<doc id="5277902" url="https://pl.wikipedia.org/wiki?curid=5277902" title="Enca Haxhia">
Enca Haxhia



</doc>
<doc id="5277903" url="https://pl.wikipedia.org/wiki?curid=5277903" title="Enca Haxhiaj">
Enca Haxhiaj



</doc>
<doc id="5277904" url="https://pl.wikipedia.org/wiki?curid=5277904" title="Ruensa Haxhiaj">
Ruensa Haxhiaj



</doc>
<doc id="5277905" url="https://pl.wikipedia.org/wiki?curid=5277905" title="Ruensa Haxhia">
Ruensa Haxhia



</doc>
<doc id="5277906" url="https://pl.wikipedia.org/wiki?curid=5277906" title="Ning Zhongyan">
Ning Zhongyan

Ning Zhongyan (; ur. 3 listopada 1999 w Mudanjiangu) – chiński łyżwiarz szybki, olimpijczyk z Pekinu 2022, wicemistrz świata.

</doc>
<doc id="5277910" url="https://pl.wikipedia.org/wiki?curid=5277910" title="Az-Granata">
Az-Granata

Az-Granata – azerskie przedsiębiorstwo spożywcze, producent soków (marka Vita1000), napojów i win. Jest jednym z największych producentów soków w regionie Kaukazu Południowego.
Historia.
Firma rozpoczęła działalność w 2011 roku. W 2012 roku produkty Az-Granata zaczęły być eksportowane za granicę.

</doc>
<doc id="5277912" url="https://pl.wikipedia.org/wiki?curid=5277912" title="Eugène Lourié">
Eugène Lourié

Eugène Lourié (właśc. Jewgienij Łurje, ) (ur. 8 kwietnia 1903 w Charkowie, zm. 26 maja 1991 w Woodland Hills) – rosyjski reżyser filmowy i artystyczny, scenograf i scenarzysta, znany ze współpracy z Jeanem Renoirem i filmów science fiction z lat 50. XX wieku. Sandra Brennan, współautorka AllMovie, napisała, że był „jednym z najlepszych reżyserów artystycznych we francuskim kinie”.
Życiorys.
Lourié urodził się w Charkowie w Imperium Rosyjskim w 1903 roku. Jego pierwsze zetknięcie z kinem miało miejsce w 1911 roku, kiedy w jego rodzinnym mieście otwarto kino. W 1919 roku pracował nad filmem antykomunistycznym "Czornyj woron". Po ucieczce ze Związku Radzieckiego udał się do Stambułu. Tam zarabiał na podróż do Paryża, malując i rysując plakaty filmowe. Oszczędzał pieniądze do tego stopnia, że spał na fortepianie w teatrze.
W latach 30. pracował jako scenograf dla takich reżyserów jak Jean Renoir, Max Ophüls i René Clair. Jako asystent i scenograf Renoira pracował przy takich francuskich filmach jak "Towarzysze broni" i "Reguły gry". Po tym, jak Renoir przeniósł się do Hollywood na początku lat 40., Lourié również się przeprowadził i pracował z innymi reżyserami, w tym z Samem Fullerem, Charliem Chaplinem i Robertem Siodmakiem.
Następnie w 1953 roku zadebiutował jako reżyser filmem "Bestia z głębokości 20 000 sążni", pierwszym z trzech filmów o dinozaurach, które wyreżyserował Lourié. Film był dochodowy, jednak Lourié powiedział, że żałuje zaszufladkowania jako reżyser science fiction. Postanowił, że po swoim filmie "Gorgo" z 1961 roku przestanie reżyserować filmy, ponieważ nie chciał tworzyć „tych samych potworów z komiksów”. W 1969 roku był nominowany do Oscara za najlepsze efekty specjalne w filmie "Na wschód od Jawy". Lourié również zagrał tam małą rolę latarnika na wybrzeżu Jawy w 1883 roku, który obserwuje ostatnią eksplozję Krakatau i wchodzi do latarni, aby wysłać wiadomość o tym telegraficznie.
W 1980 roku Lourié zaprojektował scenografię do "Bronco Billy" Clinta Eastwooda. Lourié zagrał także rolę w filmie "Do utraty tchu" Jima McBride’a z 1983 roku.
Lourié zmarł w dniu 26 maja 1991 roku z powodu udaru mózgu podczas pobytu w Motion Picture and Television Hospital w Woodland Hills.

</doc>
<doc id="5277913" url="https://pl.wikipedia.org/wiki?curid=5277913" title="Łukasz Nalewajka">
Łukasz Nalewajka

Łukasz Nalewajka (ur. 30 listopada 1993 w Wodzisławiu Śląskim) – polski hokeista, reprezentant Polski.
Jego brat bliźniak Radosław także został hokeistą, a obaj konsekwentnie występują razem w kolejnych klubach.
Kariera.
Wychowanek klubu JKH GKS Jastrzębie. W sezonie 2017/2018 był kapitanem drużyny (w kolejnym zastąpił w tej funkcji brat). W kwietniu 2022 obaj bracia przedłużyli kontrakt z klubem o dwa lata.
W barwach reprezentacji Polski do lat 18 uczestniczył w turniejach mistrzostw świata juniorów do lat 18 edycji 2011 (Dywizja I). W barwach reprezentacji Polski do lat 20 uczestniczył w turniejach mistrzostw świata juniorów do lat 20 edycji 2012, 2013 (Dywizja IB). Występował w seniorskiej kadrze Polski w sezonie 2018/2019.

</doc>
<doc id="5277914" url="https://pl.wikipedia.org/wiki?curid=5277914" title="Radosław Nalewajka">
Radosław Nalewajka

Radosław Nalewajka (ur. 30 listopada 1993 w Wodzisławiu Śląskim) – polski hokeista, reprezentant Polski.
Jego brat bliźniak Łukasz także został hokeistą, a obaj konsekwentnie występują razem w kolejnych klubach.
Kariera.
Wychowanek klubu JKH GKS Jastrzębie. W sezonie 2018/2019 był kapitanem drużyny (zastąpił w tej funkcji brata). W kwietniu 2022 obaj bracia przedłużyli kontrakt z klubem o dwa lata.
W barwach reprezentacji Polski do lat 18 uczestniczył w turniejach mistrzostw świata juniorów do lat 18 edycji 2011 (Dywizja I). W barwach reprezentacji Polski do lat 20 uczestniczył w turnieju mistrzostw świata juniorów do lat 20 edycji 2013 (Dywizja IB). Występował w seniorskiej kadrze Polski w sezonach 2017/2018 i 2018/2019. W listopadzie 2018 pełnił funkcję kapitana kadry.

</doc>
<doc id="5277916" url="https://pl.wikipedia.org/wiki?curid=5277916" title="Ligat ha’Al (2004/2005)">
Ligat ha’Al (2004/2005)

Ligat ha’Al 2004/2005 (hebr. "ליגת העל" albo zwana "Izraelską Ekstraklasą") – była 6. edycją najwyższej klasy rozgrywkowej piłki nożnej w Izraelu pod tą nazwą. 
Brało w niej udział 12 drużyn, które w okresie od 21 sierpnia 2004 do 28 maja 2005 rozegrały 33 kolejki meczów. 
Maccabi Hajfa zdobył drugi tytuł z rzędu, a dziewiąty w swojej historii.

</doc>
<doc id="5277919" url="https://pl.wikipedia.org/wiki?curid=5277919" title="Seitaro Ichinohe">
Seitaro Ichinohe

Seitaro Ichinohe (; ur. 25 stycznia 1996 w Bihoro) – japoński łyżwiarz szybki, olimpijczyk z Pjongczangu 2018 i z Pekinu 2022, mistrz świata.

</doc>
<doc id="5277920" url="https://pl.wikipedia.org/wiki?curid=5277920" title="Seitarō Ichinohe">
Seitarō Ichinohe



</doc>
<doc id="5277930" url="https://pl.wikipedia.org/wiki?curid=5277930" title="Zakłady Górniczo-Hutnicze im. Ludwika Waryńskiego">
Zakłady Górniczo-Hutnicze im. Ludwika Waryńskiego

Zakłady Górniczo-Hutnicze im. Ludwika Waryńskiego – zlikwidowany kombinat górniczo-hutniczy, który powstał z połączenia kopalni Nowa Helena, Nowy Dwór, Bolko (zob. szyb Bolko) i zakładu tlenku cynku Krystyn, na który składała się podziemna kopalnia rud cynku i ołowiu w Piekarach Śląskich-Szarleju ("Zakłady Górnicze im. Ludwika Waryńskiego", "Kopalnia Waryński", pierwotnie niem. "Neue Helene", później "Nowa Helena"), która została założona w 1841 roku jako Helene, działała do grudnia 1981 roku oraz huta metali nieżelaznych (Krystyn, początkowo nazywana zakładem tlenku cynku Christian Kraft), która działała od 1927 do 1990 roku; w 1967 roku stały się częścią Zakładów Górniczo-Hutniczych Orzeł Biały.
Historia.
Historia kopalń.
Od 1841 roku powstawała kopalnia Helene, założona przez Fryderyka Augusta Karola Hohenlohe i Johna Baildona; prawdopodobne nazwa kopalni pochodzi od żony Baildona, Heleny Galli. Z uwagi na zagrożenie wodne, praca kopalni była kilkakrotnie przerywana. Uruchomiony po przerwie zakład działał jako kopalnia Neue Helene od 1861 roku. 
Późniejsze zakłady powstały z tejże gwareckiej kopalni Nowa Helena (niem. "Neue Helene", pierwotnie "Helene"), przy ul. Granicznej) w Szarleju, nadania górnicze przyznano 10 i 20 lipca 1846 roku, które rozszerzono 29 września 1877 roku. Pole górnicze kopalni około 1928 roku wynosiło 1 672 956 m² (późniejszy obszar górniczy Piekary), działała nieprzerwanie od 1857 roku.
W 1930 roku dołączono do niej kopalnię Brzozowice, (niem. Brzozowitz, Brzesowitz bądź Brzosowitz) w Brzozowicach, nadanie 11 maja 1877 roku, pole górnicze 835 419 m², założona w 1892 roku; własność Zakładów Hohenlohego (formalnie eksploatowana przez gwarectwo Brzosowitz razem z kopalnią Neue Helene, w 1932 roku Zakłady Hohenlohego posiadały 75 kuksów ze 100), późniejsza kopalnia Waryński, przy ulicy Konarskiego), główny szyb wydobywczy nazywał się Hohenlohe, po II wojnie światowej przemianowany na Gawlica, istniał również szyb drzewny tejże kopalni. Wydobywano w niej blendę, galenę, piryty i galman. Z racji połączenia z kopalnią Neue Helene, przewietrzanie i odwadnianie kopalni zachodziło przez jej wyrobiska. Wydobytą rudę wzbogacano w płuczce Neue Helene, w 1901 roku uruchomiono zbudowaną w 1898 roku własną płuczkę, którą firma Humboldt przebudowała w latach 1908–1909. Kopalnia Brzozowice miała własną cechownię, elektrownię, kotłownię oraz od 1909 roku także chłodnię kominową.
Zatrudniała 103 pracowników w latach 20. XX wieku. 1 kwietnia 1930 roku kopalniana płuczka została zatrzymana. 
Od 1864 roku w kopalni Neue Helene pracowały konie, które były wykorzystywane do transportu urobku. W 1876 roku w kopalni Neue Helene pogłębiono szyb Fürst Hugo II do 100 metrów, natomiast szyb Christian Kraft do 103 metrów w latach 80. XIX wieku.
W latach 80. XIX wieku kopalnia Neue Helene, która należała do księcia Hohenlohe (później do Zakładów Hohenlohego), dostarczała najwięcej rud ołowiu w regionie (np. w 1890 roku 30,8% rocznego górnośląskiego wydobycia).
W 1887 roku zapoczątkowano drążenie chodnika wodnego na głębokości 103 metrów, tj. na najniższym poziomie rudonośnym w całej niecce.
W 1889 roku ksiądz Jan Badeni pisał o górnikach kopalni „św. Heleny”, którzy nie chcieli brać „udziału w zmowie” (strajku), za co zostali nagrodzeni balem i ucztą na 2000 osób.
Kopalnia Neue Helene, która podlegała zarządowi Zakładów Górniczo-Hutniczych w Wełnowcu od 1892 roku eksploatowała złoża nowej kopalni Brzozowice, do których dotarto przez wyrobiska na poziomie 100 metrów. Złoża występowały w dwóch poziomach. Miąższość pokładów rud w kopalniach Brzozowice i Nowa Helena przeciętnie wynosiła od 2 do 4 metrów, lecz dochodziła miejscami do 12 m. W następnych latach wybudowano szyb wyciągowy i drzewny, a w 1898 roku zaprzestano wspólnej administracji obu kopalń i utworzono odrębne gwarectwo Brzozowice, w którym 75 kuksów posiadał książę Hohenlohe, natomiast pozostałe 25 stanowiło własność Guido Henckel von Donnersmarcka. 2 maja 1898 roku zawarto umowę, na mocy której gwarectwo Brzozowice miało dostarczać do huty w Świętochłowicach ¼ swojego wydobycia do całkowitego wyczerpania złóż. Zatrudnienie w kopalni Neue Helene wynosiło:
W 1897 załogi kopalni Cäciliengrube i Neue Helene w ramach strajku przerwały pracę. Na początku kwietnia 1898 roku 667 górników (w tym 320 kobiet oraz 7 robotników w wieku poniżej 16 lat) kopalni Neue Helene przerwało pracę, domagano się skrócenia dniówki do 8 godzin. W 1898 roku wydobyto 12 676 ton rudy ołowiu. 3 września 1890 roku przyznano nadanie na obszar o powierzchni 6 830 m² w Brzozowicach (Neue Helene Zumuthung). Na początku XX wieku kopalnia Neue Helene wyposażona w jeden z najlepszych zakładów przeróbki blendy i galmanu, była największym producentem rudy cynku w regionie. W 1907 roku wzniesiono nową płuczkę blendy przy kopalni Nowa Helena, w 1908 roku zmodernizowano sortownię tejże kopalni i przystąpiono do przebudowy płuczki i sortowni kopalni Brzozowice. W styczniu 1930 roku kopalnie Brzozowice i Nowa Helena zostały połączone i działały od tego czasu jako jeden zakład Brzozowice-Nowa Helena, której złoża już wówczas były znacznie wyczerpane. Jedyną czynną piekarską kopalnią galmanu pozostała Cecylia, zakłady Wilhelmine, Jenny-Otto i Little-John zostały unieruchomione na skutek wyczerpania najbogatszych zasobów oraz trudnego do opanowania zawodnienia wyrobisk. W działających kopalniach Nowa Helena i Cecylia pracowało niecałe 3000 osób. Technika pracy uległa unowocześnieniu, w czasie I wojny światowej ręczne wiercenie otworów zostało zastąpione pracą młotkami wiertniczymi systemu Flottmann, do transportu urobku zamiast taczek zastosowano żelazne wózki, które były ciągnione przez konie, a pompy parowe zastąpiono elektrycznymi. Do 1929 roku kopalnia Nowa Helena wyprodukowała 1,85 mln ton cynku. W wyniku wielkiego kryzysu doszło do obniżenia zatrudnienia w kopalniach Nowa Helena i Cecylia o sto osób w każdej z nich. W 1931 roku w kopalni Nowa Helena zwolniono 800 pracowników, a w kopalni Cecylia – dalsze 700 osób, w tymże roku kopalnia Cecylia została unieruchomiona, zatrzymano wówczas także kopalnię Brzozowice, którą uruchomiono z początkiem 1933 roku. Praca kopalni Nowa Helena została zatrzymana w lecie 1932, wznowiono ją w 1934, ale już w 1935 roku ponownie unieruchomiono kopalnię, jak i płuczkę przy kopalni Brzozowice.
Przed wybuchem II wojny światowej przemycano broń w deputacie węglowym pomiędzy kopalniami Nowa Helena a Fiedlersglück (zob. Szyb Bolko). W czasie okupacji tajna Polska Organizacja Obywatelska, kierowana przez Pawła Kołodzieja z PPS, prowadziła dywersję w kopalniach: Nowa Helena, Orzeł Biały, Andaluzja, Radzionków. Organizacja została jednak zdekonspirowana przez Kurta Majslera, agenta Gestapo, a jej członków wysłano do obozów koncentracyjnych. Udało się jednak zmniejszyć wydobycie w 1943 roku o 5 tysięcy ton rudy, jak i powodowano przestoje w hucie Krystyn. Polacy zabezpieczyli maszyny kotłowni i elektrowni, oraz ulokowane pod ziemią pompy i sprężarki przed zniszczeniem planowanym przez hitlerowskiego dyrektora kopalni. Zapobieżono także zniszczeniu pieców w hucie Krystyn, pomimo wydanego polecenia przez niemieckiego inżyniera. 1 stycznia 1942 roku kopalnie Brzozowice i Nowa Helena zostały przejęte przez bytomski koncern Schlesag. W czasie II wojny światowej szyb Hohenlohe kopalni Brzozowice wykorzystywano jako szyb drzewny oraz odstawiano nim skałę płonną.
W 1945 roku, po niedługiej przerwie, wznowiono pracę kopalni Brzozowice. Po II wojnie światowej kopalnie zostały znacjonalizowane; szyb wydobywczy Fürst Hugo II kopalni Nowa Helena przemianowano na Nowotko, a szyby odwadniające Schmidt I i II nazwano Żwirki i Wigury. Do odwadniania wyrobisk wykorzystywano także szyb Krystyn, który sięgał 100 m głębokości. Szyb w pobliżu huty nazwano imieniem Franciszka Gawlicy, członka Komunistycznej Partii Polski i powstańca śląskiego. Praca pompowni przy tychże szybach została zatrzymana w 1962 roku, szyby zasypano w 1966 roku. Ich nadszybia położone przy ulicy Bytomskiej w Piekarach Śląskich zachowały się, były wykorzystywane przez PSS Społem, obecnie znajduje się w nich hurtownia alkoholu Tritex.
Po II wojnie światowej do kopalni Nowa Helena włączono szyby: 
Udziały kopalni Cecylia w 1847 roku posiadał hrabia Guido Henckel von Donnersmarck (91½ kuksa) i Hugo I Henckel von Donnersmarck (30½ kuksa).
Historia huty.
W latach 1926 rozpoczęto przy kopalni Brzozowice budowę zakładu tlenku cynku Christian Kraft (późniejsza huta Krystyn, od 1 maja 1949 roku huta im. L. Waryńskiego, potocznie "Waryński"), którą ukończono w 1927 roku, uruchomienie huty nastąpiło 23 kwietnia tegoż roku. Zakład należał on również do koncernu Hohenlohe, hutę poprzedzały formalnie Z=zakłady wzbogacania rudy cynkowej w Brzozowicach-Kamieniu, a w nich powstał pierwszy na świecie piec obrotowy (przewałowy) do produkcji spiekanego tlenku cynku, zbudowany przez zakłady Kruppa w Magdeburgu. W długich na 40 metrów piecach o średnicy 2 metrów odbywał się proces utleniania w temperaturze 1150°, którą osiągano przez skalanie miału koksowego w strumieniu powietrza. Uzyskiwano w ten sposób gazowy tlenek cynku, który następnie schładzano do 150° i zestalano wyładowaniem elektrycznym o napięciu 50 000 V systemem Moeller-Cotrell w wieżach.
W 1929 roku uruchomiono spiekalnię, gdzie pracował pochylony piec obrotowy o długości 19 m. Zakład tlenku cynku rozbudowano w 1935 roku, tj. dobudowano drugi, większy piec obrotowy o średnicy 3 m, w kwietniu 1938 roku zbudowano trzeci piec obrotowy, a także piec do wytopu ołowiu metalicznego z tlenku ołowiu, przebudowano również szereg pieców oraz dokonano modernizacji urządzeń w prażalni i hucie. Zakład tlenku cynku dostarczał hucie wysokoprocentowych koncentratów cynkowych oraz od maja 1938 roku produkował ołów rafinowany. Jako wsad wykorzystywano materiał ze starych zwałów oraz żużel (tzw. rajmówkę) z huty Hohenlohe.
W pierwszym kwartale 1939 roku oddano do eksploatacji przyzakładową ługownię oraz nowoczesną instalację do elektrolizy kadmu z obrotowymi elektrodami i elektrycznym piecem do przetapiania kadmu.
Huta przerabiała po II wojnie światowej produkowany w Hucie Cynku Miasteczko Śląskie surowy tlenek cynku na tlenek spiekany, który następnie powracał do Huty Cynku Miasteczko Śląskie, gdzie był przetwarzany na metaliczny cynk. Od połowy 1945 roku do zakładu trafiał urobek z bytomskiego szybu Bolko.
Huta została zlikwidowana w 1990 roku. Zabudowania zakładu, które mieściły się przy obecnej ulicy Konarskiego w Piekarach Śląskich, zostały całkowicie rozebrane za wyjątkiem budynku biurowego.
Wspólna historia zakładów po II wojnie światowej.
1 maja 1949 utworzono Zakłady Górnicze im. Ludwika Waryńskiego z połączenia kopalni Nowa Helena, Brzozowice oraz huty Krystyn.
1 stycznia 1958 roku do Zakładów Górniczo-Hutniczych Waryński przyłączono bytomską kopalnię Nowy Dwór, co było motywowane dążeniem do poprawy rentowności przedsiębiorstw. Obszar górniczy kopalni Nowy Dwór obejmował tereny eksploatacji dawnych kopalń Maria, Nowa Wiktoria oraz Rococo. Zasoby kopalni Nowy Dwór, pomimo podjętych prac poszukiwawczych w rejonie Maria i wydrążenia nowego szybu Opuszczonego II okazały się niewielkie. Urobek z ostatniego czynnego oddziału wydobywczego z Nowego Dworu trafiał dołem do rejonu Waryński, skąd był transportowany do szybu Chrobry w Zakładach Górniczych im. Juliana Marchlewskiego.
W 1958 roku dla kopalni Nowa Helena utworzono obszar górniczy Piekary, na który składała się północna część Bytomia i południowa część Piekar Śląskich, zniesiono go w 1996 roku.
W rejonie Waryński również zasoby stopniowo ulegały wyczerpaniu, dlatego sięgnięto po złoże w filarze ochronnym szybu Witczak kopalni Waryński, które eksploatowano od 1959 do 1963 roku; wyrobiska podsadzono betonem.
W celu maksymalnego wykorzystania pozostałych zasobów złożowych Zakłady Górniczo-Hutnicze Waryński i Zakłady Górniczo-Hutnicze Orzeł Biały połączono w sierpniu 1967 roku, pod nazwą Zakłady Górniczo-Hutnicze Orzeł Biały, których siedziba znajdowała się w Piekarach Śląskich-Brzezinach Śląskich.
W styczniu 1969 roku wstrzymano wydobycie szybem Nowotko, zrezygnowano także z prowadzenia przeróbki rudy w przestarzałej płuczce. Wydobycie w rejonie Waryński było jednak prowadzone do połowy 1981 roku, tj. do czasu wyczerpania zasobów, które nadawały się do efektywnego przetworzenia. Po likwidacji kopalni Nowa Helena, która trwała do 1981 roku, na jej dawnym terenie powstał Montomet.
Budynek w zespole byłego nadszybia szybu Fürst Hugo II został wpisany do gminnej ewidencji zabytków Piekar Śląskich. 
Warunki socjalne.
W 1870 roku górnicy kopalni Cecylia zniszczyli znaczki kontrolne. W styczniu 1902 roku w kopalni Nowa Helena rozpoczął się strajk, który trwał 16 dni, robotnicy wywalczyli dzięki niemu podwyżkę płac o 5%.
W 1905 roku również doszło do strajków w kopalni Cecylia i Nowa Helena. 3 grudnia 1917 roku, na dzień przed Barbórką w kopalni Nowa Helena doszło do 600-osobowej manifestacji, podczas której robotnicy domagali się podwyżek i zwiększenia racji żywnościowych. Aresztowano 10 osób, a zgromadzenie zostało rozpędzone przez żandarmów.
Dniówka w kopalni Nowa Helena, wliczając wjazd i zjazd na dół, wynosiła 13 godzin. 15 października 1923 roku doszło w kopalniach Cecylia i Nowa Helena do strajku generalnego, następnie odbył się strajk okupacyjny w budynku administracyjnym kopalni Nowa Helena, dzięki któremu robotnicy wywalczyli ośmiogodzinną dniówkę. Jednak niektórzy pracownicy zostali zwolnieni, a kilku działaczy lewicowych osadzono w więzieniu.
Przy kopalni Nowa Helena działał klub sportowy RKS Polonia Piekary.

</doc>
<doc id="5277931" url="https://pl.wikipedia.org/wiki?curid=5277931" title="Muzeum Drukarstwa w Warszawie">
Muzeum Drukarstwa w Warszawie

Muzeum Drukarstwa, także Muzeum Drukarstwa Warszawskiego – oddział Muzeum Warszawy znajdujący się przy ul. Ząbkowskiej 23/25 w dzielnicy Praga-Północ.
Historia.
Placówka została utworzona w 1980 roku jako oddział Muzeum Historycznego m.st. Warszawy (od 2014 Muzeum Warszawy). W latach 1982−2010 mieściła się w kamienicy przy ul. Łuckiej 1/3/5, na terenie dawnych zakładów Norblina. Na ekspozycji umieszczono m.in. zrekonstruowaną osiemnastowieczną prasę drukarską i wyposażenie gabinetu warszawskiego wydawcy Salomona Lewentala. Po przejęciu nieruchomości przez nowego właściciela biuro muzeum przeniosło się do budynku przy ul. Trębackiej 3, a eksponaty przewieziono do magazynu w Pruszkowie. W 2015 roku muzeum rozpoczęło działalność przy ul. Ząbkowskiej 23/25.
W zbiorach muzealnych znajdują się eksponaty związane ze sztuką drukarską, edytorską, graficzną i introligatorską oraz maszyny drukarskie.
Placówka prowadzi zajęcia edukacyjne m.in. z zakresu historii książki, druku i technik graficznych.

</doc>
<doc id="5277935" url="https://pl.wikipedia.org/wiki?curid=5277935" title="Nokia Asha 500">
Nokia Asha 500

Nokia Asha 500 – model telefonu komórkowego firmy Nokia. Jego premiera odbyła się w październiku 2013 roku.
Funkcje dodatkowe.
Dodatkowe funkcje telefonu:
Wersje kolorystyczne.
Model jest dostępny w następujących kolorach:

</doc>
<doc id="5277937" url="https://pl.wikipedia.org/wiki?curid=5277937" title="Malawki (rejon miorski)">
Malawki (rejon miorski)

Malawki (; ) – wieś na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów wieś w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwały tu 162 osoby, wszystkie były wyznania staroobrzedowego i zadeklarowały białoruską przynależność narodową. Było tu 29 budynków mieszkalnych. W 1931 w 31 domach zamieszkiwało 191 osób.
Wierni należeli do parafii rzymskokatolickiej w Ikaźni i prawosławnej w Przebrodziu. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5277941" url="https://pl.wikipedia.org/wiki?curid=5277941" title="Jordy Caicedo">
Jordy Caicedo

Jordy Josué Caicedo Medina (ur. 18 listopada 1997 w Machali) – ekwadorski piłkarz występujący na pozycji napastnika, reprezentant kraju, od 2022 roku zawodnik meksykańskiego Tigres UANL.

</doc>
<doc id="5277945" url="https://pl.wikipedia.org/wiki?curid=5277945" title="Matwiejowce (rejon miorski)">
Matwiejowce (rejon miorski)

Matwiejowce (; ) – chutor na Białorusi, w obwodzie witebskim, w rejonie miorskim, w sielsowiecie Nowy Pohost.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie, a następnie w gminie Nowy Pohost.
Według Powszechnego Spisu Ludności z 1921 roku zamieszkiwało tu 66 osób, wszystkie były wyznania staroobrzędowego i zadeklarowały białoruską przynależność narodową. Było tu 12 budynków mieszkalnych. W 1931 w 11 domach zamieszkiwało 64 osoby.
Wierni należeli do parafii rzymskokatolickiej i prawosławnej w Nowym Pohoście. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Nowym Pohoście.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR. 
Od 1991 w składzie niepodległej Białorusi.

</doc>
<doc id="5277951" url="https://pl.wikipedia.org/wiki?curid=5277951" title="Filip II Burbon-Orleański">
Filip II Burbon-Orleański



</doc>
<doc id="5277957" url="https://pl.wikipedia.org/wiki?curid=5277957" title="Thames (rzeka w Ontario)">
Thames (rzeka w Ontario)

Thames (pol. Tamiza) – rzeka w południowo-zachodniej części kanadyjskiej prowincji Ontario. Nazwana została na pamiątkę angielskiej Tamizy.
Charakterystyka cieku.
Rzekę tworzą trzy główne cieki, mające swe początki w trzech różnych punktach: w pobliżu Mitchell (Tamiza Północna – North Thames), Hickson (Tamiza Środkowa – Middle Thames) i East Zorra-Tavistock (Tamiza Południowa – South Thames). Middle Thames i South Thames łączą się na wschód od London, a gałęzie północna (North Thames) i południowa (South Thames) spotykają się w Forks w London, najważniejszym historycznym punkcie miasta.
Za główny ciąg uznaje się South Thames, płynącą generalnie w kierunku południowo-zachodnim. Długość rzeki wynosi 273 km. Źródła na podmokłych terenach miejscowości Tavistock, ok. 300 m n.p.m. Płynie przez południowo-zachodnie Ontario przez miasta Woodstock, London i Chatham do Tilbury nad jeziorem St. Clair, do którego uchodzi w miejscu zwanym Lighthouse Cove na wysokości 175 m n.p.m. Bieg na całej długości bardzo kręty, meandrujący, koryto w ogromnej większości zupełnie nieuregulowane. Dorzecze Thames ma powierzchnię 5825 km2. Średni przepływ roczny w Chatham wynosi 52,9 m3/s.
Charakterystyka dorzecza.
Górne odnogi rzeki przepływają przez tereny, których ukształtowanie powstało po cofnięciu się lądolodu pod koniec najmłodszego zlodowacenia plejstoceńskiego. Ich koryta mają skaliste dna, a zbocza strome, z co najmniej po jednej stronie usytuowanymi urwiskami lub tarasami. Natomiast dolna Tamiza, poniżej Delaware, wyrzeźbiła swoje płytkie koryto w płaskiej równinie, zbudowanej z glin, drobnych żwirów i piasków. Tutaj koryto rzeki jest łagodne, a przepływ wody wolny.
Całe dorzecze Thames jest licznie zaludnione i pocięte regularną siatką dróg. Ziemie są intensywnie wykorzystywane przez rolnictwo i hodowlę. Poza wspomnianymi miastami istnieje tu szereg mniejszych miejscowości oraz wielka liczba rozrzuconych po terenie samotnych farm. Znajduje się tu również kilka rezerwatów indiańskich. Brakuje większych kompleksów leśnych - lasy są podzielone na liczne małe obszary. Występują liczne zadrzewienia śródpolne i drobne zagajniki, z reguły lasami porośnięte są doliny rzek i potoków.
W dorzecze Thames sięga najbardziej na północ wysunięta strefa lasów karolińskich. Jest to jeden z najbardziej zróżnicowanych biologicznie regionów Kanady, w którym występuje bogate życie roślinne, w tym szereg rzadkich gatunków flory. Wody Thames są również siedliskiem jednej z najbardziej zróżnicowanych populacji ichtiofauny w Kanadzie. Szereg cennych przyrodniczo miejsc chronionych jest w formie dostępnych do zwiedzania rezerwatów (ang. "Conservation Areas").
Konotacje historyczne.
Dorzecze Thames przez długi czas było nieznane białym przybyszom i zostało skolonizowane stosunkowo późno. Jeszcze na mapie francuskiego kartografa i naturalisty Jacquesa-Nicolasa Bellina z 1755 r. rzeka ta, zamiast jakąkolwiek nazwą, opisana była jako "Riviere Inconnue à tous les Geographe et quʼon remonte 80 Lieues sans trouver de Saults" (Rzeka nieznana wszystkim geografom, w górę której płynie się 80 mil nie napotykając na bystrza).
Nad dolnym brzegiem rzeki Thames miała miejsce ważna bitwa wojny brytyjsko-amerykańskiej, która wybuchła w 1812 roku. Bitwa pod Moraviantown (znana również jako bitwa pod Youwas) została stoczona 5 października 1813 r. pomiędzy wojskami amerykańskiego generała Williama H. Harrisona a wojskami brytyjskiego generała Henryʼego Proctora, którego sojusznikiem były oddziały indiańskie pod wodzą Tecumseha. Wódz Tecumseh zginął w tej bitwie. Poniżej miejscowości Moraviantown, na brzegu Thames, znajduje się obecnie pomnik, upamiętniający jego śmierć.

</doc>
<doc id="5277958" url="https://pl.wikipedia.org/wiki?curid=5277958" title="Ludwik I Burbon-Orleański">
Ludwik I Burbon-Orleański



</doc>
<doc id="5277959" url="https://pl.wikipedia.org/wiki?curid=5277959" title="Zoological Society of London">
Zoological Society of London



</doc>
<doc id="5277960" url="https://pl.wikipedia.org/wiki?curid=5277960" title="Ludwik Filip Burbon-Orleański">
Ludwik Filip Burbon-Orleański



</doc>
<doc id="5277967" url="https://pl.wikipedia.org/wiki?curid=5277967" title="Jerzy Stępniewski">
Jerzy Stępniewski

Jerzy Stępniewski (ur. 31 grudnia 1894 w Zamościu, zm. wiosną 1940 w Charkowie) – podpułkownik dyplomowany artylerii Wojska Polskiego.
Życiorys.
Urodził się 31 grudnia 1894 w Zamościu, w rodzinie Kazimierza i Marii z Wysokińskich. Pochodził ze szlachty zamieszkałej w ówczesnej guberni lubelskiej. Po ukończeniu w Odessie został wcielony do artylerii fortecznej w Kownie. 1 grudnia 1914 został mianowany podporucznikiem ze starszeństwem z 12 lipca 1914. W czasie I wojny światowej walczył w szeregach 10 samodzielnego dywizjonu artylerii polowej ciężkiej (ros. 10-й отдельный полевой тяжелый артиллерийский дивизион), awansując na porucznika i sztabskapitana.
W czasie wojny z bolszewikami walczył w szeregach 3 pułku artylerii ciężkiej. Za męstwo w walkach był przedstawiony do odznaczenia Orderem Virtuti Militari.
1 czerwca 1921 pełnił służbę w pułku motorowym artylerii najcięższej w Warszawie. 14 listopada 1921 został odkomenderowany do Wojennej Szkoły Sztabu Generalnego w Warszawie, w charakterze słuchacza III kursu. 3 maja 1922 został zweryfikowany w stopniu kapitana ze starszeństwem od 1 czerwca 1919 i 297. lokatą w korpusie oficerów artylerii. Z dniem 1 października 1923, po ukończeniu kursu i otrzymaniu dyplomu naukowego oficera Sztabu Generalnego, został przydzielony do Dowództwa Okręgu Korpusu Nr III w Grodnie. Później został przydzielony do Oddziału I Sztabu Generalnego, a następnie do Oddziału IIIa Biura Ścisłej Rady Wojennej w Warszawie. 3 maja 1926 prezydent RP nadał mu stopień majora ze starszeństwem z dnia 1 lipca 1925 i 34. lokatą w korpusie oficerów artylerii. W listopadzie 1927 został przeniesiony z kadry oficerów artylerii (Wojskowy Instytut Geograficzny w Warszawie) do 28 pułku artylerii polowej w Dęblinie na stanowisku dowódcy III dywizjonu. W listopadzie został przeniesiony macierzyście do kadry oficerów artylerii z równoczesnym przeniesieniem służbowym do 11 Dywizji Piechoty w Stanisławowie na stanowisko szefa sztabu. We wrześniu 1930 został przydzielony do Oddziału IV Sztabu Głównego. Z dniem 18 lutego 1931 został przesunięty z Oddziału IV SG do Szefostwa Komunikacji Wojskowych. Na stopień podpułkownika został mianowany ze starszeństwem z 19 marca 1937 i 3. lokatą w korpusie oficerów artylerii. W marcu 1939 pełnił służbę na stanowisku delegata Sztabu Głównego przy Dyrekcji Okręgowej Kolei Państwowych w Warszawie.
W czasie kampanii wrześniowej 1939 dostał się do sowieckiej niewoli. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
5 października 2007 minister obrony narodowej Aleksander Szczygło mianował go pośmiertnie na stopień pułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="5277968" url="https://pl.wikipedia.org/wiki?curid=5277968" title="Ludwik Filip Józef Burbon-Orleański">
Ludwik Filip Józef Burbon-Orleański



</doc>
<doc id="5277970" url="https://pl.wikipedia.org/wiki?curid=5277970" title="Wydajność poubojowa">
Wydajność poubojowa

Wydajność poubojowa – ilość wagowa (lub procentowa) głównych elementów rzeźnych zwierzęcia, uzyskana po jego uboju, w stosunku do wagi tego zwierzęcia przed dokonaniem uboju.
Najczęściej stosowany wskaźnik wydajności poubojowej to stosunek wagi bitej ciepłej (godzina po zakończeniu uboju) do wagi krótko przed ubojem. Wydajność taka zależy od wielorakich czynników, przy czym najistotniejszą rolę odgrywają w tym zakresie rasa i genotyp żywca.
Wydajność poubojowa polskich zwierząt rzeźnych:

</doc>
<doc id="5277971" url="https://pl.wikipedia.org/wiki?curid=5277971" title="Sebastian Szymański (koszykarz)">
Sebastian Szymański (koszykarz)

Sebastian Szymański (ur. 9 czerwca 1991 w Zgorzelcu) – polski koszykarz, występujący na pozycji rzucającego obrońcy. 

</doc>
<doc id="5277978" url="https://pl.wikipedia.org/wiki?curid=5277978" title="Richard Kreider">
Richard Kreider

Richard B. Kreider – amerykański fizjolog wysiłku, profesor Uniwersytetu Baylora w Waco (Teksas). 
Życiorys.
Studia licencjackie ukończył w 1984 na Liberty University (Wychowanie Fizyczne i Zdrowie). Tytuł magistra ("Master of Science") uzyskał w 1985 na University of Southern Mississippi. Doktoryzował się w 1987 na tej samej uczelni. W 1990 został członkiem American College of Medicine. Był prezesem Amerykańskiego Towarzystwa Fizjologów Wysiłku Fizycznego. Wykładał na macierzystej uczelni, jak również Old Dominion University w Norfolk (Wirginia) i Uniwersytetu w Memphis. W 2002 został kierownikiem Exercise &amp; Sport Nutrition Lab, a także dyrektorem Center for Exercise, Nutrition &amp; Preventive Health na Uniwersytecie Baylora. 
Publikacje.
Opublikował m.in.:

</doc>
<doc id="5277981" url="https://pl.wikipedia.org/wiki?curid=5277981" title="Philippe d’Orléans">
Philippe d’Orléans



</doc>
<doc id="5277983" url="https://pl.wikipedia.org/wiki?curid=5277983" title="Beijing X6">
Beijing X6

Beijing X6 – samochód osobowy typu SUV klasy średniej pod chińską marką Beijing od 2022 roku.
Historia i opis modelu.
W listopadzie 2021 chiński Beijing zapowiedział powiększenie swojej oferty modelowej o nowego, średniej wielkości SUV-a o nowoczesnym, awangardowym wzornictwie i zaawansowanej technologii. Kluczowym elementem Beijinga X6 stał się system operacyjny HarmonyOS nowej generacji, do którego opracowania doszło w ramach zakrojonej na szeroką skalę współpracy między właścicielem marki Beijing, koncernem BAIC, a gigantem elektronicznym Huawei.
Oficjalna prezentacja Beijinga X6 miała miejsce podcas targów samochodowych Guangzhou Auto Show na początku grudnia 2021 roku, uzupełniając ofertę jako mniejsza, tańsza i mniej bojowo stylizowana alternatywa dla flagowego modelu X7. Samochód upodobniono w obszernym zakresie do rozwiązań stylistycznych zapowiedzianych przy okazji prototypu Beijing Radiance z 2020 roku, wyróżniając się podłużnymi lampami i dużym, trapezoidalnym wlotem powietrza.
Do napędu Beijinga X6 zastosowana została popularna wśród produktów firmy czterocylindrowa, 1,5 litrowa jednostka benzynowa z serii A156T2H o mocy 188 KM i maksymalnym momencie obrotowym 305 Nm, współpracująca z dwusprzęgłową, 7-stopniową automatyczną skrzynią biegów.
Sprzedaż.
Beijing X6 powstał jako strategiczna konstrukcja z punktu widzenia firmy Beijing, mając pomóc w polepszeniu pozycji rynkowej firmy w 2021 roku zmagającej się z niewielką sprzedażą i malejącym udziałem w rynku. Samochód powstał z myślą o wewnętrznym rynku chińskim, trafiając tam do sprzedaży z początkiem 2022 roku. W listopadzie 2022 pod nazwą Beijing X55 samochód trafił do sprzedaży na pierwszym rynku eksportowym, w RPA, z uruchomieniem lokalnej produkcji w 2023 roku.

</doc>
<doc id="5277984" url="https://pl.wikipedia.org/wiki?curid=5277984" title="Justyna Guze">
Justyna Guze

Justyna Guze (ur. 2 grudnia 1950) – polska historyk sztuki i muzealnik, popularyzatorka malarstwa.
Życiorys.
Jest córką Joanny Guze. Od 1978 pracowała jako kustosz w Muzeum Narodowym w Warszawie zajmując się sztuką włoską i francuską XVIII w., zwłaszcza rysunkami. W latach 1992–1993 założyła i kierowała Polskim Instytutem Kultury w Rzymie. 
Jest autorką wielu wystaw i katalogów muzealnych, publikacji z zakresu sztuki nowożytnej. Od 1978 stale publikuje również w „Zeszytach Literackich”. 

</doc>
<doc id="5277987" url="https://pl.wikipedia.org/wiki?curid=5277987" title="Filip Orleański (książę Orleanu)">
Filip Orleański (książę Orleanu)



</doc>
<doc id="5277989" url="https://pl.wikipedia.org/wiki?curid=5277989" title="Focke-Achgelis Fa 284">
Focke-Achgelis Fa 284

Focke-Achgelis Fa 284 – niemiecki dwumiejscowy śmigłowiec, który miał realizować zadania latającego dźwigu. Projekt powstał w 1943 w firmie Focke-Achgelis. Maszyna miała być napędzana przez dwa silniki BMW 801. Pod koniec roku 1943 projekt, z powodu ciągłych bombardowań lotnictwa alianckiego, porzucono. 
Po porzuceniu projektu, firma Focke-Achgelis zaproponowała stworzenie śmigłowca złożonego z dwóch połączonych Fa 223, ale ten projekt również porzucono.

</doc>
<doc id="5277993" url="https://pl.wikipedia.org/wiki?curid=5277993" title="Ermenilda z Ely">
Ermenilda z Ely

Ermenilda z Ely, znana również pod imionami: Hermenegilda, Ermenegilda, Eormenhilda, Ermenhilda (zm. 13 lutego 703) – żona Wulfhere’a, króla Mercji. Święta czczona przez Kościół katolicki i anglikański.
Zachowało się niewiele informacji na temat jej życia. Urodziła się w rodzinie królewskiej jako żona króla Kentu Earconberta i jego żony Seksburgi (późniejszej świętej). Wyszła za Wulfhera, pogańskiego wówczas króla Mercji, z którym miała córkę, Werburgę (późniejszą świętą) oraz syna Kenreda. Za jej namową Wulfher dał się ochrzcić i został chrześnijaninem. Po śmierci męża w 675 roku została zakonnicą w benedyktyńskim klasztorze w Minster-in-Sheppey założonym i prowadzonym przez jej matkę. Kiedy jej matka przeszła do klasztoru w Ely, Ermenilda została wybrana ksienią. Później sama przeszła do Ely, gdzie dołączyła także jej córka Werburga. W 699 roku Ermenilda została tam ksienią. Zmarła w 703 roku.
Jej wspomnienie obchodzone jest 13 lutego.

</doc>
<doc id="5277997" url="https://pl.wikipedia.org/wiki?curid=5277997" title="Ermenhilda z Ely">
Ermenhilda z Ely



</doc>
<doc id="5277999" url="https://pl.wikipedia.org/wiki?curid=5277999" title="Jan Orleański (książę de Guise)">
Jan Orleański (książę de Guise)



</doc>
<doc id="5278000" url="https://pl.wikipedia.org/wiki?curid=5278000" title="Ismail Verlaçi">
Ismail Verlaçi



</doc>
<doc id="5278001" url="https://pl.wikipedia.org/wiki?curid=5278001" title="Perfectgoal">
Perfectgoal



</doc>
<doc id="5278003" url="https://pl.wikipedia.org/wiki?curid=5278003" title="Lyle Taylor">
Lyle Taylor

Lyle James Alfred Taylor (ur. 29 marca 1990 w Greenwich) – montserracki piłkarz angielskiego pochodzenia grający na pozycji napastnika w Nottingham Forest, oraz w reprezentacji Montserratu.
Kariera.
Lyle Taylor rozpoczynał seniorską karierę w Millwall. Potem grał w innych klubach z niższych lig angielskich, m.in. w Bournemouth. W 2012 wyjechał do Szkocji, gdzie reprezentował barwy Falkirk. W 2015 przeniósł się do AFC Wimbledon. Z klubem wygrał play-offy EFL League Two, strzelając bramkę w finale. W 2018 roku zaczął reprezentować barwy Charlton Athletic. Od 2020 występuje w EFL Championship w klubie Nottingham Forest. Obecnie jest wypożyczony do Birmingham City.
W reprezentacji Montserratu 27 marca 2015 w meczu z Curaçao. W tym samym meczu zdobył pierwszą bramkę. W eliminacjach do Mistrzostwach Świata 2022 zdobył 5 bramek.

</doc>
<doc id="5278004" url="https://pl.wikipedia.org/wiki?curid=5278004" title="Adam Page">
Adam Page

Stephen Blake Woltz (ur. 27 lipca 1991 w Wirginii) – amerykański wrestler występujący pod pseudonimem "Hangman" Adam Page.
Kariera wrestlera.
Kariera w niezależnych organizacjach.
W 2008 roku debiutował jako wrestler.
W listopadzie 2011 dołączył do Ring of Honor (ROH).
W maju 2016 zaczął występować w New Japan Pro-Wrestling (NJPW). Jego unikatowy styl został określony przez organizację jako „lekkomyślny”, gdyż często manifestował swój optymizm. Występował również w WWE.
W 2016 roku został członkiem Bullet Club uznawanego przez między innymi ROH za dominującą stajnię w świecie pro wrestlingu.
W 2017 roku zdobył mistrzostwo drużyn trzyosobowych - ROH World Six-Man Tag Team Championship, będąc w drużynie z dwójką braci The Young Bucks, którzy również należeli do Bullet Clubu. Razem nazywali swoją drużynę The Hung Bucks.
All Elite Wrestling.
We wrześniu 2021 dołączył do All Elite Wrestling (AEW). Posługiwał się gimmickiem, który magazyn Men’s Health określiło mianem "Niespokojny milenijny kowboj". Coraz częściej można go było zobaczyć popijającego piwo, niezainteresowanego otoczeniem i kłócącego się z przyjaciółmi. Zaczął posługiwać się pseudonimem „Hangman”, czyli w języku polskim wisielec, co jest też grą słów nawiązującą do angielskiego słowa "Hangover", czyli kac. Widzowie czasem przychodzili na jego walki ze znakami z napisem "HANGMAN pij MOJE piwo".
21 stycznia 2020 wraz z Kennym Omegą zdobył mistrzostwo drużynowe AEW World Tag Team Championship, pokonując dotychczasowych mistrzów, czyli SoCal Uncensored (Frankie Kazarian i Scorpio Sky), na gali , która odbyła się na statku. Page i Omega stracili mistrzostwo 5 września na rzecz FTR (Cash Wheeler i Dax Harwood) na gali All Out, między innymi z powodu narastających napięć między dwójką mistrzów i problemów z współpracą.
W 2021 roku głównym mistrzem organizacji, a więc posiadaczem AEW World Championship, był już Kenny Omega. Adam Page przejął mistrzostwo pokonując mistrza 13 listopada na gali Full Gear.
29 maja 2022 utracił mistrzostwo AEW World Championship w walce z CM Punkiem na gali Double or Nothing.

</doc>
<doc id="5278008" url="https://pl.wikipedia.org/wiki?curid=5278008" title="Maria Świątkowska">
Maria Świątkowska

Maria Świątkowska (ur. 17 marca 1911 w Pabianicach, zm. ?) – polska chemiczka, posłanka na Sejm PRL III kadencji.
Życiorys.
Uzyskał wykształcenie wyższe, była absolwentką Wydziału Chemii Uniwersytetu Łódzkiego. Uzyskała tytuł zawodowy magistra inżyniera chemii. Pracowała na stanowisku kierownika laboratorium w Zakładach Przemysłu Bawełnianego im. Bojowników Rewolucji 1905 w Pabianicach. W 1961 uzyskała mandat posłanki na Sejm PRL w okręgu Pabianice. W trakcie kadencji zasiadała w Komisji Przemysłu Lekkiego, Rzemiosła i Spółdzielczości Pracy.

</doc>
<doc id="5278011" url="https://pl.wikipedia.org/wiki?curid=5278011" title="Prezydent – Miłość w Białym Domu">
Prezydent – Miłość w Białym Domu



</doc>
<doc id="5278013" url="https://pl.wikipedia.org/wiki?curid=5278013" title="Abarth 1000 SP">
Abarth 1000 SP

Abarth 1000 SP – samochód sportowy klasy kompaktowej produkowany pod włoską marką Abarth w latach 2021 – 2022.
Historia i opis modelu.
W maju 2021 roku Abarth przedstawił pierwszy w swojej współczesnej historii samochód specjalny, nie będący pochodną cywilnych samochodów Fiata, lecz rasowym samochodem sportowym bliźniaczym wobec Alfy Romeo 4C. Abarth 1000 SP powstał w celu uczczenia 55. rocznicy prezentacji lekkiego samochodu wyścigowego Abarth 1000 Sport Prototipo, którego premiera miała miejsce w 1966 roku.
Pomimo bliskiego technicznego pokrewieństwa ze sportowym modelem Alfy Romeo, Abarth nadał 1000 SP szereg cech wizualnych nawiązujących do protoplasty z XX wieku, zarówno w stylizacji pasa przedniego, jak i w charakterystycznie ściętej tylnej części nadwozia dużym wlotem powietrza. Charakterystycznym elementem stały się łukowe nadkola, a take niewielkie, wieloczęściowe okrągłe reflektory i duże logotypy zdobiące nadwozie.
Do napędu tylnonapędowego roadstera wykorzystany został czterocylindrowy silnik benzynowy o pojemności 1742 cm³ i mocy 240 KM, z czego optymalne osiągi oraz elastyczność pomogło pozyskać wykorzystanie lekkich komponentów do budowy 1000 SP. Wśród nich znalazło się włókno węglowe, które wykorzystane zostało do m.in. budowy ramy nadwozia.
Sprzedaż.
Pierwotne założenia określały Abartha 1000 SP jako unikatowy samochód typu one-off, który miał powstać w 2021 tylko w jednym egzemplarzu przeznaczonym po premierze do umieszczenia w ekspozycji muzealnej Abartha. W grudniu tego samego roku firma ogłosiła jednakże zmianę decyzji, wedle której ostatecznie 1000 SP nie będzie pojazdem zbudowanym w jednej sztuce, lecz samochodem limitowanym powstałym w ściśle ograniczonej serii. Na 2022 rok firma zaplanowała zbudowanie 5 egzemplarzy skierowanych do wyselekcjonowanego grona klientów. Cena każdej ze sztuki sportowego modelu określona została na ok. 200 tysięcy euro.

</doc>
<doc id="5278014" url="https://pl.wikipedia.org/wiki?curid=5278014" title="Prezydent – miłość w Białym Domu">
Prezydent – miłość w Białym Domu



</doc>
<doc id="5278016" url="https://pl.wikipedia.org/wiki?curid=5278016" title="Felix Rijhnen">
Felix Rijhnen

Felix Rijhnen (ur. 9 lipca 1990 w Darmstadzie‎) – niemiecki wrotkarz szybki i łyżwiarz szybki, olimpijczyk z Pekinu 2022, mistrz świata w wrotkarstwie.
Kariera.
Na rolkach zaczął jeździć w 1996. W wrotkarstwie zdobył mistrzostwo świata. Od 2009 trenuje także łyżwiarstwo szybkie (na lodzie), okazjonalnie występując w zawodach Pucharu Świata. W 2022 zadebiutował na turniejach łyżwiarskich, walcząc o mistrzostwo olimpijskie i Europy.

</doc>
<doc id="5278019" url="https://pl.wikipedia.org/wiki?curid=5278019" title="Sultan">
Sultan



</doc>
<doc id="5278020" url="https://pl.wikipedia.org/wiki?curid=5278020" title="Samaritan">
Samaritan



</doc>
<doc id="5278021" url="https://pl.wikipedia.org/wiki?curid=5278021" title="Michele Malfatti">
Michele Malfatti

Michele Malfatti (ur. 31 grudnia 1994 w Trydencie) – włoski łyżwiarz szybki, olimpijczyk z Pekinu 2022, brązowy medalista mistrzostw Europy.

</doc>
<doc id="5278022" url="https://pl.wikipedia.org/wiki?curid=5278022" title="Iman Mohammadi">
Iman Mohammadi

Iman Mohammadi (pers. ایمان محمدی; ur. 2002) – irański zapaśnik w stylu klasycznym. Brązowy medalista mistrzostw Azji w 2022. Pierwszy w Pucharze Świata w 2022. Wygrał MŚ juniorów w 2022 i zajął trzecie miejsce w 2021. Mistrz Azji juniorów w 2022 roku.

</doc>
<doc id="5278023" url="https://pl.wikipedia.org/wiki?curid=5278023" title="Mastiff">
Mastiff



</doc>
<doc id="5278024" url="https://pl.wikipedia.org/wiki?curid=5278024" title="Katarzyna Wilczyński">
Katarzyna Wilczyński

Katarzyna Wilczyński także Katerina Wilczynski (ur. 17 stycznia 1894 w Poznaniu, zm. 12 listopada 1978 w Londynie) – polska malarka, rysowniczka, graficzka, ilustratorka. 
Życiorys.
Katarzyna Wilczyński urodziła się 17 stycznia 1894 r. w Poznaniu. Kształciła się w Berlinie. Od 1916 r. studiowała w lipskiej Akademii Grafiki u Hugo Steinera-Praga, berlińskiej Szkole Sztuk i Rzemiosł (Kunstgewerbeschule) oraz Akademii Sztuk Pięknych (Vereinigte Staatsschulen für freie und angewandte Kunst bei Hans Meid) w Berlinie. W latach 20. pracowała w Niemczech jako ilustratorka. W 1930 r. otrzymała francuską nagrodę Prix de Rome, wiązała się ona z trzyletnim stypendium, obejmującym pobyt w Rzymie wraz z mieszkaniem w rzymskiej Académie de France à Rome mieszczącej się w Villa Medici przy Viale Trinità dei Monti 1. Otrzymała także stypendium Accademia Tedesca Roma Villa Massimo niemieckiej instytucji promującej czołowych artystów niemieckich poprzez zagraniczne wizyty studyjne. W Rzymie przybywała do 1939 r. a następnie wyemigrowała do Londynu, gdzie mieszkała do śmierci. 
W czasie II wojny światowej pracowała dla rządu brytyjskiego jako nieoficjalna artystka wojenna i była upoważniona do rysowania zbombardowanych budynków w Londynie. Jej pracy pokazywano na wystawach artystów wojennych w National Gallery. Przynajmniej jedna z prac została zakupiona przez War Artists' Advisory Committee. Obecnie część rysunków znajduje się w Imperial War Museum i Muzeum Wiktorii i Alberta (V&amp;A). 
Po wojnie często podróżowała m.in. do Francji, Hiszpanii, Grecji i Włoch. Zorganizowała dwie indywidualne wystawy w galerii Roland, Browse &amp; Delbanco w 1946 i 1949 r., a następnie wystawę greckich portretów i pejzaży w Ansdell Gallery w 1970 r. Rysunki Wilczynski pojawiły się w kilku książkach, w tym "Daphnis and Chloe", "Homage to Greece" i "The Love Songs of Sappho". Ilustracje podpisywała „WILC”. Jest autorką serii portretów pisarzy m.in. Alberta Camusa, Jeana-Paula Sartre'a, T.S. Eliota i Herberta Reada, które miały ukazać się w książce "Portrety europejskie". Książka nie została wydana a prace do niej przetrwały w Bibliotèque Nationale i National Portrait Gallery. Katerina Wilczynski zmarła w Londynie w 1978 r. Jej prace znajdują się w zbiorach publicznych m.in. w Dreźnie, Kolonii i Londynie, w tym w Muzeum Ashmolean, National Portrait Gallery i V&amp;A. Retrospektywa jej prac odbyła się w New Art Centre w Chelsea w 1980 roku.

</doc>
<doc id="5278025" url="https://pl.wikipedia.org/wiki?curid=5278025" title="Czesław Gumkowski">
Czesław Gumkowski

Czesław Jan Gumkowski ps. „Ichtiosaurus”, „Cz. G”, „Czesław G” (ur. 24 czerwca 1891 w Suchedniowie, zm. 29 stycznia 1953 w Łodzi) – polski dziennikarz, publicysta, poeta, autor tekstu piosenki „Czarna Mańka”.
Życiorys.
Gumkowski urodził się w 1891 w Suchedniowie jako syn Mariana Gumkowskiego i Pelagii z domu Chełmickiej. Ukończył studia polonistyczne na Uniwersytecie Warszawskim. Do Łodzi przybył w 1913 i podjął pracę nauczyciela historii w łódzkim Gimnazjum Towarzystwa „Uczelnia”. Podczas I wojny światowej miały miejsce jego debiuty literackie, publikował m.in. wiersze: „Dzieci ulicy” (1916), „Sylwestrowa przygoda” (1916), „W jasny ranek” (1916) „Po co wracacie, caratu sługi?” (1918), nowelę „W lazarecie” (1916), opowiadanie „Baśń o pierwszym poecie” (1915), teksty piosenek: „Czarna Mańka” (1916), do której muzykę skomponował Feliks Halpern i którą wykonywał kabaret Czarny Kot, a w późniejszych latach śpiewali m.in. Stanisław Grzesiuk i Maciej Maleńczuk, a także „Ostatni pocałunek” – również we współpracy z Haplernem. Swoje dzieła publikował na łamach: „Nowego Kuriera Łódzkiego”, „Gazety Łódzkiej” oraz „Godziny Polski”, pisywał również w tzw. w jednodniówkach okolicznościowych wydawanych z okazji akcji charytatywnych i rocznic. Podczas I wojny światowej publikował również recenzje teatralne, głównie na łamach „Nowego Kuriera Łódzkiego”, które podpisywał jako „Cz. G” lub „Czesław G”. Jednocześnie należał do Koła Dramatyczno-Literackiego oraz był członkiem Towarzystwa Dramatycznego im. Korzeniowskiego, a także statystował na deskach Teatru Polskiego w Łodzi, zwykle w przedstawieniach charytatywnych, w ramach gromadzenia datków dla ubogich.
W 20-leciu międzywojennym Gumkowski zaangażował się w pracę dziennikarską. Był dziennikarzem czasopism takich jak: jak „Echo”, „Głos Robotnika” i „Kurier Filmowy”, a także redaktorem „Kuriera Łódzkiego”. Pisał artykuły związane z bieżącymi wydarzeniami, niekiedy pod pseudonimem „Ichtiosaurus”. W 1928 był członkiem komitetu obchodów 10-lecia odzyskania przez Polskę niepodległości. Był zaangażowany w organizację „Czwartków Literackich”, należał do kapituły Literackiej Nagrody Miasta Łodzi. Od 1936 był prezesem Syndykatu Dziennikarzy Łódzkich, był również członkiem Stowarzyszenia Nauczycieli Polskich w Sekcji Polonistyczno-Historycznej, członkiem Towarzystwa Gimnastycznego „Sokół”, członkiem Stowarzyszenia Wzajemnej Pomocy Pracujących w Przemyśle i Handlu, organizującego kasy zapomogowe oraz tanie wyżywienie. Ponadto był współzałożycielem Towarzystwa Przyjaciół Sztuk Pięknych w Łodzi.
Gumkowski zaangażował się również we współpracę z Polskim Radiem, w którym prowadził cykl audycji pt. „Na horyzoncie łódzkim”.
Podczas II wojny światowej został wysiedlony lub uciekł z Łodzi do Krakowa, gdzie pracował na dworcu jako tragarz. Po II wojnie światowej powrócił do Łodzi, gdzie pracował dorywczo jako dziennikarz.
Został pochowany w części rzymskokatolickiej Starego Cmentarza w Łodzi.

</doc>
<doc id="5278028" url="https://pl.wikipedia.org/wiki?curid=5278028" title="Aref Habibollahi">
Aref Habibollahi

Aref Habibollahi (pers. عارف حبیب اللهی; ur. 2000) – irański zapaśnik w stylu klasycznym. Brązowy medalista mistrzostw Azji w 2022. Pierwszy w Pucharze Świata w 2022 roku.

</doc>
<doc id="5278029" url="https://pl.wikipedia.org/wiki?curid=5278029" title="Li'l Abner (film)">
Li'l Abner (film)



</doc>
<doc id="5278030" url="https://pl.wikipedia.org/wiki?curid=5278030" title="Ryōsuke Tsuchiya">
Ryōsuke Tsuchiya

Ryōsuke Tsuchiya (; ur. 29 listopada 1994 w Tsumagoi) – japoński łyżwiarz szybki, olimpijczyk z Pjongczangu 2018 i z Pekinu 2022.

</doc>
<doc id="5278031" url="https://pl.wikipedia.org/wiki?curid=5278031" title="Li’l Abner (film)">
Li’l Abner (film)



</doc>
<doc id="5278032" url="https://pl.wikipedia.org/wiki?curid=5278032" title="Li'l Abner">
Li'l Abner



</doc>
<doc id="5278033" url="https://pl.wikipedia.org/wiki?curid=5278033" title="Li’l Abner">
Li’l Abner



</doc>
<doc id="5278034" url="https://pl.wikipedia.org/wiki?curid=5278034" title="Wolfhound">
Wolfhound



</doc>
<doc id="5278035" url="https://pl.wikipedia.org/wiki?curid=5278035" title="Batchujagijn Chulan">
Batchujagijn Chulan

Batchujagijn Chulan (mong. Батхуягийн Хулан; ur. 1999) – mongolska zapaśniczka walcząca w stylu wolnym. Wicemistrzyni świata w 2022. Srebrna medalistka mistrzostw Azji w 2022. Wicemistrzyni Azji kadetów w 2016 roku.

</doc>
<doc id="5278040" url="https://pl.wikipedia.org/wiki?curid=5278040" title="It's About Time">
It's About Time



</doc>
<doc id="5278044" url="https://pl.wikipedia.org/wiki?curid=5278044" title="JONAS!">
JONAS!



</doc>
<doc id="5278046" url="https://pl.wikipedia.org/wiki?curid=5278046" title="Kosmos (książka)">
Kosmos (książka)



</doc>
<doc id="5278048" url="https://pl.wikipedia.org/wiki?curid=5278048" title="Kosmos (film)">
Kosmos (film)



</doc>
<doc id="5278049" url="https://pl.wikipedia.org/wiki?curid=5278049" title="Cosmos (film)">
Cosmos (film)



</doc>
<doc id="5278050" url="https://pl.wikipedia.org/wiki?curid=5278050" title="Kelly Clarkson's Cautionary Christmas Music Tale">
Kelly Clarkson's Cautionary Christmas Music Tale



</doc>
<doc id="5278052" url="https://pl.wikipedia.org/wiki?curid=5278052" title="Córka Generała">
Córka Generała



</doc>
<doc id="5278054" url="https://pl.wikipedia.org/wiki?curid=5278054" title="Mam na imię Earl">
Mam na imię Earl



</doc>
<doc id="5278057" url="https://pl.wikipedia.org/wiki?curid=5278057" title="Danuta Trusiewicz">
Danuta Trusiewicz

Danuta Trusiewicz (ur. 1926, zm. 16 maja 2021) – polska specjalistka chorób oczu, prof. zw. dr hab. n. med.
Życiorys.
W 1951 ukończyła studia w Akademii Medycznej w Łodzi. Obroniła pracę doktorską, następnie uzyskała stopień doktora habilitowanego. W 1976 nadano jej tytuł profesora w zakresie nauk medycznych.
Została zatrudniona w Centrum Naukowym Medycyny Kolejowej.

</doc>
<doc id="5278064" url="https://pl.wikipedia.org/wiki?curid=5278064" title="Płaskosz pędowy czernicy">
Płaskosz pędowy czernicy

Płaskosz pędowy czernicy ("Exobasidium myrtilli" Siegm.) – gatunek grzybów z rodziny płaskoszowatych ("Exobasidiaceae").
Systematyka i nazewnictwo.
Pozycja w klasyfikacji według Index Fungorum: "Exobasidium, Exobasidiaceae, Exobasidiales, Exobasidiomycetidae, Exobasidiomycetes, Ustilaginomycotina, Basidiomycota, Fungi".
Po raz pierwszy opisał go w 1879 r. Wilhelm Siegmund. Synonimy:
Polską nazwę zarekomendowała Komisja do spraw polskiego nazewnictwa grzybów.
Charakterystyka.
Grzyb pasożytniczy, monofag rozwijający się na liściach, pędach i pąkach kwiatowych borówki czarnej. Atakuje systemowo całe pędy. Porażone pędy zmieniają barwę na czerwoną, są nabrzmiałe i w końcowej fazie rozwoju grzyba pokryte białym hymenium. Zarodniki patogena są słabo zakrzywione, septowane i mają długość do 16 µm.
Znane jest występowanie tego gatunku głównie w Europie, podano też dwa stanowiska w zachodniej części USA.

</doc>
<doc id="5278065" url="https://pl.wikipedia.org/wiki?curid=5278065" title="Exobasidium myrtilli">
Exobasidium myrtilli



</doc>
<doc id="5278066" url="https://pl.wikipedia.org/wiki?curid=5278066" title="Lasecznica">
Lasecznica

Lasecznica, arundo ("Arundo" ) – rodzaj roślin należący do rodziny wiechlinowatych. Należy do niego 5 gatunków. Rośliny te występują naturalnie w basenie Morza Śródziemnego oraz w południowej, środkowej i wschodniej Azji (po Filipiny i Japonię). W Europie rosną trzy gatunki i introdukowana z południowej Azji lasecznica trzcinowata "A. donax". Gatunek ten jest szeroko rozprzestrzeniony jako inwazyjny w świecie – rośnie na wszystkich kontynentach poza Antarktydą. W Polsce jest uprawiany.
Źdźbła lasecznicy (zwłaszcza trzcinowatej) są od tysięcy lat wykorzystywane do wyrobu instrumentów, np. fletni Pana. Rzymianie wykorzystywali je do budowy płotów w ogrodach, wciąż wykorzystywane są do wyrobu lasek do chodzenia, kijów wędkarskich i stanowią surowiec do wyrobu papieru.
Systematyka.
Rodzaj należący do rodziny wiechlinowatych ("Poaceae"), rzędu wiechlinowców ("Poales"). W obrębie rodziny należy do podrodziny "Arundinoideae", plemienia "Arundineae".

</doc>
<doc id="5278068" url="https://pl.wikipedia.org/wiki?curid=5278068" title="Arundo">
Arundo



</doc>
<doc id="5278071" url="https://pl.wikipedia.org/wiki?curid=5278071" title="Park Narodowy Gashaka-Gumti">
Park Narodowy Gashaka-Gumti

Park Narodowy Gashaka-Gumti (GGNP) został wydzielony z dwóch rezerwatów zwierzyny łownej w 1991 roku i jest największym parkiem narodowym w Nigerii. Znajduje się we wschodniej części kraju. Całkowity obszar obejmuje około 6402 km². Powierzchnie północne to część ekosystemu sawanny, na południowych terenach rozpościerają się zbocza górskie pokryte leśnym krajobrazem. Jest to ważny obszar zlewiska rzeki Benue. Bogata jest fauna i flora parku, w tym reliktowe gatunki (sustainability projekt, 2015). W ostatnich latach rozwinęła się ekoturystyka. Niewiele jest innych miejsc na świecie, które zawierają tak spektakularne krajobrazy i tak różnorodną przyrodę. Region parku jest również obszarem o znaczeniu historycznym, jako miejsce walk europejskich kolonii o wpływy w tej części Afryki.
Literatura.
Gabriel O., Yager &amp; Alarape, G &amp; Tyowua, O. (2018). Biodiversity conservation problems and their implication on rangeland and ecotourism management in Gahsaka-Gumti National Park, Nigeria. Journal of Research in Forestry, Wildlife &amp; Environment Vol. 10(1); 119-129

</doc>
<doc id="5278073" url="https://pl.wikipedia.org/wiki?curid=5278073" title="Park Narodowy Tara">
Park Narodowy Tara

Park Narodowy Tara (sr. Национални парк Тара) – park narodowy obejmujący ochroną masyw góry Tara w Alpach Dynarskich na terytorium Serbii. Utworzony w 1981 roku. Obejmuje powierzchnię ok. 20 000 ha. Przez teren parku przepływa również rzeka Drina tworząc malowniczy wąwóz.

</doc>
<doc id="5278074" url="https://pl.wikipedia.org/wiki?curid=5278074" title="Płaskosz galasowaty różanecznika">
Płaskosz galasowaty różanecznika

Płaskosz galasowaty różanecznika ("Exobasidium rhododendri" (Fuckel) C.E. Cramer) – gatunek grzybów z rodziny płaskoszowatych ("Exobasidiaceae").
Systematyka i nazewnictwo.
Pozycja w klasyfikacji według Index Fungorum: "Exobasidium, Exobasidiaceae, Exobasidiales, Exobasidiomycetidae, Exobasidiomycetes, Ustilaginomycotina, Basidiomycota, Fungi".
Po raz pierwszy opisał go w 1874 r. Leopold Fuckel nadając mu nazwę "Exobasidium vaccinii" var. "rhododendri". Obecną, uznaną przez Index Fungorum nazwę nadał mu w tym samym roku Carl Eduard Cramer. Synonimy:
Polską nazwę zarekomendowała Komisja do spraw polskiego nazewnictwa grzybów.
Charakterystyka.
Grzyb pasożytniczy rozwijający się na różanecznikach. Tworzy na ich liściach kuliste lub bulwiaste galasy, które mogą osiągnąć wielkość orzecha włoskiego. Mają falistą powierzchnię, barwę jasnożółto-zieloną, różową do czerwonej. Grzybnia rozwija się wewnątrz rośliny żywicielskiej. Pomiędzy jej komórkami ze strzępek tworzących grzybnię wyrastają wydłużone, szerokie podstawki, tworzące od dwóch do trzech zarodników na krótkich trzonkach. Patogen nie wytwarza owocników. Jego hymenium pokrywa całą górną powierzchnię galasów. Dojrzałe zarodniki zwykle są septowane.
Znane jest występowanie tego gatunku w Ameryce Północnej, Europie, Azji i na Nowej Gwinei. W Polsce jest gatunkiem obcym. Po raz pierwszy zanotowano jego wystąpienie w 1916 roku. Jest gatunkiem zawleczonym przypadkowo wraz z importowanymi sadzonkami różaneczników. Występuje na wszystkich zimozielonych gatunkach i odmianach różanecznika.

</doc>
<doc id="5278075" url="https://pl.wikipedia.org/wiki?curid=5278075" title="Exobasidium rhododendri">
Exobasidium rhododendri



</doc>
<doc id="5278077" url="https://pl.wikipedia.org/wiki?curid=5278077" title="Zbigniew Białecki (wynalazca)">
Zbigniew Białecki (wynalazca)

Zbigniew Białecki h. Jelita (ur. 8 września 1923 r. w Sanoku, zm. 29 maja 2022 r. w Krakowie – polski chemik, wynalazca
Życiorys.
W wieku dziecięcym często zmieniał wraz z rodzicami adres zamieszkania – były to: Sanok, Podhajce, Sanok, Ladzin. Tutaj w Ladzinie rozpoczął naukę w szkole powszechnej, którą kontynuował (po następnych zmianach adresu wraz z rodzicami) we Wzdowie i Jaćmierzu. Naukę w gimnazjum rozpoczął w Sanoku, kontynuując w Brzozowie i kończąc w Lipnie. Jesienią 1939 r. został przyjęty do liceum o kierunku humanistycznym w Sanoku, gdzie możliwość pobierania nauki przerwała II wojna światowa. W czasie jej trwania pracował w majątku ziemskim "Wzdów" jako praktykant rolny kontynuując naukę na poziomie licealnym w tajnych kompletach. Świadectwo dojrzałości wydane przez Państwową Komisję Egzaminacyjną w Ośrodku Naukowym przy Prywatnym Gimnazjum i Liceum OO Jezuitów w Starej Wsi.
Po zakończeniu działań wojennych w kwietniu 1945 r. rozpoczął studia na Wydziale Chemii Uniwersytetu Jagiellońskiego. Równocześnie – po utworzeniu Politechniki Śląskiej w Gliwicach – został studentem również na Wydziale Chemii tejże Uczelni. W okresie od dnia 1 maja 1949 r. do 31 grudnia 1951 r. podjął pracę w Zjednoczonych Zakładach Przemysłu Farmaceutycznego Wytwórni Nr 10 w Krakowie – najpierw jako asystent a następnie starszy asystent w Centralnym Laboratorium Doświadczalnym, wykonując szereg prac z dziedziny syntezy środków leczniczych – m.in. najważniejszą pracę syntezy adrenaliny. Doświadczenia zdobyte tutaj były podstawą dla napisania pracy na Wydziale Chemicznym Politechniki Śląskiej, którą ukończył dyplomem (jako Zbigniew Jelita-Białecki) w 1952 r.
W połowie lat 50. rozpoczął pracę w Przedsiębiorstwie Państwowym Biuro Projektów Rafinerii Nafty w Krakowie a w jakiś czas później do Ośrodka Badawczo-Rozwojowego Przemysłu Budowy Urządzeń Chemicznych „Cebea" również w Krakowie. Tutaj niedługo potem został Kierownikiem Pracowni Badań Materiałów i Stosowania Tworzyw Sztucznych, w której w 1973 r. powstał wynalazek jego autorstwa – tzw. "pierścienie Białeckiego", stosowane w instalacjach przemysłu chemicznego (głównie rafinerii ropy naftowej) na całym świecie (patent 83150 przyznany w 1974 roku). Zbigniew Białecki otrzymał w 1973 r. tytuł "Mistrza Techniki Polskiej – 73" ("Dodatek", str. IV).
Życie prywatne.
Był synem Stanisława h. Jelita i Marii (z d. Michałowska). Z tego związku urodziło się troje dzieci: Zbigniew, Anna i Krystyna. Zbigniew Białecki był żonaty.

</doc>
<doc id="5278079" url="https://pl.wikipedia.org/wiki?curid=5278079" title="Mistrzostwa Świata w Narciarstwie Dowolnym i Snowboardingu 2017 – snowcross kobiet">
Mistrzostwa Świata w Narciarstwie Dowolnym i Snowboardingu 2017 – snowcross kobiet

Rywalizacja kobiet w konkurencji snowcross podczas mistrzostw świata w Sierra Nevada została rozegrana na trasie o nazwie Sierra Nevada Snowboardcross. Kwalifikacje rozegrano 10 marca o 14:15, z kolei biegi finałowe odbyły się 12 marca 2017 oku o 12:36. Złoty medal wywalczyła Lindsey Jacobellis z USA, która na mecie wyprzedziła Francuzkę Chloé Trespeuch oraz Włoszkę Michelę Moioli.
Finały.
"Opracowano na podstawie materiału źródłowego": 

</doc>
<doc id="5278080" url="https://pl.wikipedia.org/wiki?curid=5278080" title="Jorgjia Filçe Truja">
Jorgjia Filçe Truja



</doc>
<doc id="5278082" url="https://pl.wikipedia.org/wiki?curid=5278082" title="Dragon Quest 2">
Dragon Quest 2



</doc>
<doc id="5278083" url="https://pl.wikipedia.org/wiki?curid=5278083" title="Dragon Quest 3">
Dragon Quest 3



</doc>
<doc id="5278084" url="https://pl.wikipedia.org/wiki?curid=5278084" title="Dragon Quest 1">
Dragon Quest 1



</doc>
<doc id="5278085" url="https://pl.wikipedia.org/wiki?curid=5278085" title="Dragon Quest 4">
Dragon Quest 4



</doc>
<doc id="5278086" url="https://pl.wikipedia.org/wiki?curid=5278086" title="Dragon Quest 8">
Dragon Quest 8



</doc>
<doc id="5278088" url="https://pl.wikipedia.org/wiki?curid=5278088" title="Stigmoptera">
Stigmoptera

Stigmoptera – takson owadów z podgromady uskrzydlonych i nadrzędu Odonatoptera.
Morfologia.
Tułów cechuje się odchylonymi do tyłu pteropleurami oraz wyciągniętymi przed śródplecze i stykającymi się między przedtułowiem i przednimi skrzydłami mezepisternitami, wskutek czego cały skrzydłotułów zorientowany jest mocno ukośnie. Jako autapomorfię podaje się występowanie na skrzydle właściwej, zesklerotyczowanej, często mikrorzeźbionej pterostygmy, położonej w wierzchołkowej części skrzydła, między żyłkami kostalną i radialną przednią, od strony nasadowej i odsiebnej odgraniczonej żyłkami poprzecznymi postnodalnymi. Ponadto charakterystyczne jest tak silne przesunięcie ku nasadzie żyłki aksillarnej zerowej, że leży ona na końcu płytki humeralnej. Punkt początkowy żyłki kubitalnej przedniej leży na trzonie żyłki medialnej tylnej, nie zaś na wspólnym trzonie żyłki kubitalnej przedniej i tylnej. Wolnej części odsiebnej żyłki kubitalnej tylnej brak zupełnie; żyłka ta uwsteczniona jest do formy przypominającej żyłkę poprzeczną. Brak również wolnej drugiej gałęzi żyłki analnej przedniej. Odnóża zatraciły funkcję kroczną i służą wyłącznie do chwytania i przytrzymywania podłoża lub ofiary. Odwłok bierze udział w stabilizacji lotu. Jego tergity są rozrośnięte w kierunku brzuszno-bocznym, tak że sternity są wąskie i oddzielone od tergitów drobnymi pasemkami błony pleuralnej (cecha ta określana jest jako mikropleuria i mikrosternia). Jak w przypadku innych Nodialata u samców na drugim i trzecim sternicie występuje wtórny aparat kopulacyjny, co wiąże się z charakterystycznym łączeniem się pary celem kopulacji.
Taksonomia.
Takson ten wprowadzony został w 1996 roku przez Güntera Bechly’ego. Obejmuje wymarłe Protozygoptera oraz duży, obejmujący również ważki klad Panodonata.

</doc>
<doc id="5278090" url="https://pl.wikipedia.org/wiki?curid=5278090" title="Kostrzewska">
Kostrzewska



</doc>
<doc id="5278092" url="https://pl.wikipedia.org/wiki?curid=5278092" title="Dawid Sączewski">
Dawid Sączewski

Dawid Krzysztof Sączewski (ur. 3 lutego 1999 w Gdyni) – polski koszykarz występujący na pozycjach rozgrywającego lub rzucającego obrońcy obecnie zawodnik Decki Pelplin.
Pod koniec grudnia 2019 odszedł z Legii Warszawa. 4 stycznia 2020 dołączył do I-ligowej Timeout Polonia 1912 Leszno.

</doc>
<doc id="5278094" url="https://pl.wikipedia.org/wiki?curid=5278094" title="Poienița (okręg Ardżesz)">
Poienița (okręg Ardżesz)

Poienița – wieś w Rumunii, w okręgu Ardżesz, w gminie Bălilești. W 2011 roku liczyła 807 mieszkańców.

</doc>
<doc id="5278095" url="https://pl.wikipedia.org/wiki?curid=5278095" title="Priboaia">
Priboaia

Priboaia – wieś w Rumunii, w okręgu Ardżesz, w gminie Bălilești. W 2011 roku liczyła 491 mieszkańców.

</doc>
<doc id="5278096" url="https://pl.wikipedia.org/wiki?curid=5278096" title="Ulița">
Ulița

Ulița – wieś w Rumunii, w okręgu Ardżesz, w gminie Bălilești. W 2011 roku liczyła 377 mieszkańców.

</doc>
<doc id="5278097" url="https://pl.wikipedia.org/wiki?curid=5278097" title="Valea Mare-Bratia">
Valea Mare-Bratia

Valea Mare-Bratia – wieś w Rumunii, w okręgu Ardżesz, w gminie Bălilești. W 2011 roku liczyła 555 mieszkańców.

</doc>
<doc id="5278099" url="https://pl.wikipedia.org/wiki?curid=5278099" title="Bârla (gmina)">
Bârla (gmina)

Bârla – gmina w Rumunii, w okręgu Ardżesz. Obejmuje miejscowości Afrimești, Bădești, Bârla, Brabeți, Ciocești, Malu, Mândra, Mozăcenii-Vale, Podișoru, Șelăreasca, Urlueni i Zuvelcați. W 2011 roku liczyła 5142 mieszkańców.

</doc>
<doc id="5278101" url="https://pl.wikipedia.org/wiki?curid=5278101" title="Bârla (okręg Ardżesz)">
Bârla (okręg Ardżesz)

Bârla – wieś w Rumunii, w okręgu Ardżesz, w gminie Bârla. W 2011 roku liczyła 996 mieszkańców.

</doc>
<doc id="5278102" url="https://pl.wikipedia.org/wiki?curid=5278102" title="Ryosuke Tsuchiya">
Ryosuke Tsuchiya



</doc>
<doc id="5278103" url="https://pl.wikipedia.org/wiki?curid=5278103" title="Afrimești">
Afrimești

Afrimești – wieś w Rumunii, w okręgu Ardżesz, w gminie Bârla. W 2011 roku liczyła 258 mieszkańców.

</doc>
<doc id="5278104" url="https://pl.wikipedia.org/wiki?curid=5278104" title="Bădești (gmina Bârla)">
Bădești (gmina Bârla)

Bădești – wieś w Rumunii, w okręgu Ardżesz, w gminie Bârla. W 2011 roku liczyła 386 mieszkańców.

</doc>
<doc id="5278105" url="https://pl.wikipedia.org/wiki?curid=5278105" title="Vendula Hopjáková">
Vendula Hopjáková

Vendula Hopjáková (ur. 10 czerwca 1996 w Ołomuńcu) – czeska snowboardzistka, specjalizująca się w snowcrossie.
Kariera.
Po raz pierwszy na arenie międzynarodowej pojawiła się 14 stycznia 2012 roku w Sedrun, gdzie w zawodach FIS Race nie ukończyła rywalizacji w snowcrossie. W 2016 roku wystąpiła na mistrzostwach świata juniorów w Rogli, zajmując piąte miejsce w snowcrossie.
W zawodach Pucharu Świata zadebiutowała 11 marca 2014 roku w Veysonnaz, zajmując 29. miejsce w snowcrossie. Tym samym już w swoim debiucie wywalczyła pierwsze pucharowe punkty. Nie stanęła na podium indywidualnych zawodów tego cyklu, jednak 21 stycznia 2018 roku razem z Evą Samkovą zajęła drugie miejsce snowcrossie drużynowym. W sezonie 2019/2020 była czternassta w klasyfikacji snowcrossu.
Podczas igrzysk olimpijskich w Pjongczangu w 2018 roku zajęła 24. miejsce. Na rozgrywanych cztery lata później igrzyskach w Pekinie uplasowała się 28. pozycji. Była też między innymi jedenasta indywidualnie i piąta drużynowo na mistrzostwach świata w Sierra Nevada w 2017 roku.
Osiągnięcia.
Puchar Świata.
Miejsca na podium w zawodach.
Hopjáková nie stanęła na podium indywidualnych zawodów PŚ.

</doc>
<doc id="5278107" url="https://pl.wikipedia.org/wiki?curid=5278107" title="Brabeți (okręg Ardżesz)">
Brabeți (okręg Ardżesz)

Brabeți – wieś w Rumunii, w okręgu Ardżesz, w gminie Bârla. W 2011 roku liczyła 137 mieszkańców.

</doc>
<doc id="5278108" url="https://pl.wikipedia.org/wiki?curid=5278108" title="Ciocești">
Ciocești

Ciocești – wieś w Rumunii, w okręgu Ardżesz, w gminie Bârla. W 2011 roku liczyła 391 mieszkańców.

</doc>
<doc id="5278111" url="https://pl.wikipedia.org/wiki?curid=5278111" title="Malu (okręg Ardżesz)">
Malu (okręg Ardżesz)

Malu – wieś w Rumunii, w okręgu Ardżesz, w gminie Bârla. W 2011 roku liczyła 341 mieszkańców.

</doc>
<doc id="5278113" url="https://pl.wikipedia.org/wiki?curid=5278113" title="Walentyn Wasjanowicz">
Walentyn Wasjanowicz

Walentyn Wasjanowicz, ukr. Валентин Васянович (ur. 21 lipca 1971 w Żytomierzu) – ukraiński reżyser, scenarzysta i producent filmowy.
Życiorys.
Urodził się w Żytomierzu jako syn kompozytora i dyrygenta. Ukończył studia w Wyższej Szkole Muzycznej im. Wiktora Kosenki w Żytomierzu, a następnie w Kijowskim Narodowym Uniwersytecie Teatru, Kina i Telewizji, gdzie w 1995 uzyskał dyplom operatora, a w 2000 dyplom reżyserski. W latach 2006-2007 studiował w Szkole Reżyserii Andrzeja Wajdy. Współpracował z ukraińskimi operatorami Ołeksijem Prokopenko i Ołeksandrem Kowalem.
Zadebiutował w 1998 krótkometrażowym filmem dokumentalnym "Na zgadku". Wyreżyserował sześć filmów fabularnych i pięć filmów dokumentalnych. W reżyserowanych przez siebie filmach zajmował się także realizacją zdjęć i montażem. W 2017 był autorem zdjęć do filmu "Zgoda" w reżyserii Macieja Sobieszczańskiego. W międzynarodowym środowisku filmowym uznanie przyniósł mu wielokrotnie nagradzany film Atlantyda – przedstawiający dystopijną wizję przyszłej Ukrainy, po zakończeniu wojny z Rosją.
W 2018 Wasjanowicz publicznie potępił władze Rosji za bezprawne uwięzienie reżysera Ołeha Sencowa, popierając apel Europejskiej Akademii Filmowej w jego obronie. W 2020 został uhonorowany przez władze Ukrainy Orderem Zasługi III stopnia, ale odmówił przyjęcia odznaczenia w proteście przeciwko represyjnej polityce państwa wobec środowiska filmowego.

</doc>
<doc id="5278114" url="https://pl.wikipedia.org/wiki?curid=5278114" title="Szczekuszka syczuańska">
Szczekuszka syczuańska

Szczekuszka syczuańska ("Ochotona syrinx") – gatunek szczekuszki endemiczny dla gór Tsing Ling oraz w Daba Shan w środkowych Chinach (jest jednym z sześciu gatunków szczekuszek rodzimych dla środkowych Chin). Zamieszkuje lasy górskie i zarośla. Gatunek jest słabo zbadany. Taksonomia nie jest ustalona jednoznacznie i brakuje badań populacyjnych.

</doc>
<doc id="5278117" url="https://pl.wikipedia.org/wiki?curid=5278117" title="Panodonata">
Panodonata

Panodonata – takson owadów z podgromady uskrzydlonych i nadrzędu Odonatoptera.
Morfologia.
Owady te mają głowę o znacząco powiększonych oczach złożonych. Tułów odznacza się redukcją śródplecza i zaplecza. Ponadto podobnie jak u Protozygoptera cechuje się on odchylonymi do tyłu pteropleurami oraz wyciągniętymi przed śródplecze i stykającymi się między przedtułowiem i przednimi skrzydłami mezepisternitami, wskutek czego cały skrzydłotułów zorientowany jest mocno ukośnie. Odnóża zatraciły funkcję kroczną i służą wyłącznie do chwytania i przytrzymywania podłoża lub ofiary. Ich stopy pozbawione są empodium.
Skrzydło ma właściwy nodus z zakrętem na żyłce subkostalnej tylnej, a często też z bruzdą nodalną. Ma także zesklerotyzowaną, często mikrorzeźbioną pterostygmą, położoną w wierzchołkowej części, między żyłkami kostalną i radialną przednią, od strony nasadowej i odsiebnej odgraniczonej żyłkami poprzecznymi postnodalnymi. Pterostygma Panodonata wyróżnia się tym, że ma wyraźną żyłkę wspornikową, będącą żyłką poprzeczną postsubnodalną o ukośnym przebiegu. Trójkąt kostalny ma postać szerokiej i mocnej sklerotyzacji w nasadowo-przedniej części skrzydła. Żyłka aksillarna zerowa ma formę przypominającą pierwotne żyłki antenodalne. Oprócz niej obecne są żyłki aksillarne pierwsza i druga, pełniące rolę wspornikową. Pierwsze rozgałęzienie żyłki radialnej tylnej i nasada żyłki interradialnej drugiej przesunięte są bardziej donasadowo, a druga gałąź żyłki radialnej tylnej w podstawowym planie budowy ma punkt początkowy w pobliżu subnodusa. Gałąź 3/4 żyłki radialnej tylnej z wyjątkiem części Platycnemidoidea ma swój początek bardziej nasadowo niż subnodus. Odgraniczająca od strony odsiebnej komórkę dyskoidalną druga gałąź wtórna żyłki medialnej przedniej ułożona jest równo z żyłką subdyskoidalną – obie one wzmocnione są od strony grzbietowej sklerotyzacją, która robi wrażenie przekraczającej żyłkę medialną tylną. 
Odwłok bierze udział w stabilizacji lotu. Tak jak u Protozygoptera jego tergity są rozrośnięte w kierunku brzuszno-bocznym, tak że sternity są wąskie i oddzielone od tergitów drobnymi pasemkami błony pleuralnej. Charakterystyczne dla Panodonata są szeregi drobnych kolców na tylnych krawędziach tergitów. Jak w przypadku innych Nodialata u samców na drugim i trzecim sternicie występuje wtórny aparat kopulacyjny, co wiąże się z charakterystycznym łączeniem się pary celem kopulacji. Przysadki odwłokowe Panodonata są nieczłonowane i pozbawione wtórnego pierścieniowania. U samców wraz z epiproktem służą przytrzymywaniu samicy za przedtułów lub głowę.
Taksonomia.
Takson ten wprowadzony został w 1996 roku przez Güntera Bechly’ego. Obejmuje wymarłą rodzinę Tarsophlebiidae oraz rząd ważek.

</doc>
<doc id="5278119" url="https://pl.wikipedia.org/wiki?curid=5278119" title="Dundonald (ujednoznacznienie)">
Dundonald (ujednoznacznienie)



</doc>
<doc id="5278122" url="https://pl.wikipedia.org/wiki?curid=5278122" title="Bogdan Krajewski">
Bogdan Krajewski

Bogdan Krajewski (ur. 1 lipca 1946 w Płocku, zm. 1 września 2013 w Chełchach-Jakusach) – polski gitarzysta, muzyk sesyjny, nauczyciel gry na gitarze. 
Życiorys.
We wczesnym dzieciństwie wraz z rodzicami przeprowadził się z Płocka do Warszawy. Po maturze przez rok pracował, jako łącznościowiec w jednej ze stołecznych central telefonicznych. W szkole średniej zainteresował się grą na gitarze – był to okres popularności bigbitu. Debiutował w warszawskich zespołach – Grupa Bluesowa „Tabu” i soulowy Ogień. 
Na ogólnopolskiej estradzie zadebiutował jako gitarzysta grupy Gramine a następnie jazz-rockowej formacji Koman Band z którą wówczas współpracowali Krystyna Prońko i Stan Borys. 
Po rozstaniu z zespołem Janusza Komana w czerwcu 1976 roku, jako muzyk grupy Spisek rozpoczął współpracę z Haliną Frąckowiak a później kierował zespołem akompaniującym Zdzisławie Sośnickiej. Koncertował w Stanach Zjednoczonych i w Finlandii oraz nagrywał na potrzeby rozgłośni radiowych i wytwórni płytowych. W późniejszych latach grywał w rozmaitych składach koncertowych i studyjnych, a także przez pewien czas na promach. W latach dziewięćdziesiątych założył własną grupę Park Jurajski, lecz z czasem coraz rzadziej pracował w zawodzie muzyka. Stało się tak w wyniku jego indywidualnego wyboru. Po przejściu na emeryturę osiedlił się we wsi Chełchy-Jakusy, nawiązał współpracę z Gminnym Ośrodkiem Kultury w Karniewie i założył szkółkę gitarową dla miejscowej młodzieży. Był także jurorem Mazowieckiego Przeglądu Zespołów Kabaretowych „Stopa” 2013 w Karniewie, gdzie podczas artystycznej gali wystąpił ze swoimi uczniami. Ponadto grywał też ze znajomymi muzykami, którzy go odwiedzali. 
Zmarł 1 września 2013 roku w Chełchach-Jakusach. Został pochowany na Cmentarzu Komunalnym Północnym na Wólce Węglowej (kwatera S-II-5-1-10). 
28 września 2013 roku o godz. 18:00 odbył się koncert pożegnalny, zatytułowany "Gramy bluesa dla Bogusia". Wystąpiły zespoły: Why Ducky?, Szulerzy i Mojo.
Dyskografia.
Albumy.
Z zespołem Koman Band:

</doc>
<doc id="5278123" url="https://pl.wikipedia.org/wiki?curid=5278123" title="Stephanoaetus">
Stephanoaetus

Stephanoaetus – rodzaj ptaka szponiastego z rodziny jastrzębiowatych (Accipitridae). Obecnie obejmuje obecnie jeden takson: wojownika wspaniałego z Afryki. Drugi takson, "S. mahery" najprawdopodobniej wymarł na początku XVI w., zamieszkując wcześniej endemicznie Madagaskar. Oba gatunki są/były dużymi drapieżnikami polującymi na naczelne (Primantes), w tym lemury (Lemuriformes), góralki, antylopy (Antilopinae) i inne ptaki. Rodzaj ten wyodrębnił się w holocenie, ok. 126 tysięcy lat temu.
Taksonomia.
Systematyka.
Kiedyś rodzaj "Stephanoaetus" był uważany za odgałęzienie ptaków z rodzaju "Spizaetus" na podstawie cech morfologicznych. Sekwencje DNA wykorzystujące jeden mtDNA i trzy geny jądrowe wskazują, że obecnie żyjący wojownik wspaniały jest gatunkiem siostrzanym dla azjatyckich szponiastych z rodzaju "Nisaetus", a te wykazują dalsze pokrewieństwo z rodzajem "Spizaetus". Jednak inne niedawne badania, tym razem sekwencji dwóch genów mitochondrialnych i jednego jądrowego, nie wykazały bliskiego pokrewieństwa tego ptaka z żadnymi innymi ptakami jastrzębiowatymi, w tym z rodzajem "Nisaetus", a rodzaj okazał się bardzo odmienny genetycznie od innych Accipitrini. W przypadku ewolucji konwergentnej, znacznie cięższa harpia wielka, która jest spoza grupy orłów z opierzonymi skokami (ang. "booted eagles"), ma podobną morfologię szkieletu do wojownika wspaniałego. Dwa mniej znane, prawdopodobnie daleko spokrewnione gatunki, wojownik górski ("Nisaetus nipalensis") i andowik ("Spizaetus isidori"), również są podobne do w. wspaniałego. Chociaż oba są szczuplejsze i mniejsze, te orły są również dużymi, silnymi przykładami radiacji ewolucyjnej orłów rozmieszczonych odpowiednio w Azji Wschodniej i Ameryce Południowej. Dorosły wojownik wspaniały ma nieco pośredni wygląd między tymi ptakami, dzieląc zmienny wzór wojownika górskiego i trochę ubarwienia andowika. Prawdopodobnie do 1500 r. istniał inny gatunek z rodzaju "Stephanoaetus", "S. mahery". Podobny rozmiarem i anatomią do istniejącego wojownika wspaniałego, "S. mahery" prawdopodobnie zajmował podobną niszę ekologiczną na Madagaskarze, ale prawdopodobnie zamiast małp polował na lemury zamiast małp. Najprawdopodobniej, krewniak wojownika wspaniałego z Madagaskaru wyginął głównie z powodu utraty zdobyczy i zmiany siedlisk, co można przypisać wczesnym ludziom na wyspie. Do tej pory żyjący wojownik wspaniały nie ma rozpoznanego podgatunku (gatunek monotypowy). Jednak Simon Thomsett zauważył z doświadczeń terenowych możliwe różnice geograficzne między wojownikami w ograniczonych siedliskach leśnych we wschodniej i południowej Afryce (nazywanymi przez niego „populacją krzewiastą” [ang. "bush eagles"]), które historycznie były głównymi badanymi populacjami, a tymi, które żyją w gęstszyej części afrykańskiego las deszczowy, w centralnej części rozmieszczenia gatunku. Zauważył, że ta ostatnia populacja wydawała się mniejsza, ale stosunkowo z większymi szponami, wydawała się mieć masywniejszą klatkę piersiową i wydawała się mieć głębsze brwi niż orzeł bielik; behawioralnie wojowniki z lasów deszczowych wydawały się bardziej śmiałe i głośniejsze, co potwierdzają inne opisy gatunku. 
Ekologia, budowa i występowanie.
Przedstawiciele tego rodzaju to dość duże ptaki. Obecnie żyjący wojownik wspaniały mierzy od 80 do 99 cm. Jest więc najdłuższym ptakiem szponiastym, jaki obecnie żyje. Dymorfizm płciowy objawia się większymi rozmiarami samic. Dorosłe ptaki mają ciemne upierzenie. Tył najczęściej szaroczarny, spodnia strona ciała płowa lub rdzawa z ciemnymi prążkami. Na głowie ma czubek z piór. Nogi bardzo silne, uzbrojone w potężne pazury. Oczy żółte. Młode ptaki można poznać po jaśniejszym upierzeniu i białym czubku. Samce ważą ok. 3,5 kg, samice – ok. 3,8 kg (choć w HBW waga szacowana jest od 3.2 do 4.7 kg u samców i od 2.55 do 4.12 kg u samic, które są zwykle o 10–15% większe od swych partnerów). "S. mahery" był o wiele większy, osiągał rozmiary większej samicy orła przedniego ("Aquila chrysaetos") i ważył 7 kg. 
"S. coronatus" zamieszkuje obszary Afryki Subsaharyjskiej, od Senegambii i Gwinei na zachodzie po Kenię i Etiopię na wschodzie, a na południe po Angolę, północno-wschodnią Botswanę oraz wschodnią i południowo-wschodnią RPA. Zamieszkuje lasy tropikalne i ich skraje blisko rzek, także sawanny i półpustynie. Często na takich terenach rosną często rośliny z rodzaju akacja ("Acacia"), z których wojowniki te często wykorzystują. "Stephanoeatus mahery" był endemitem Madagaskaru, zamieszkując prawdopodobnie gęste lasy. 
Orły regularnie oblatują granice swojego terytorium i odganiają inne drapieżniki. 
Wśród ofiar wojownika wspaniałego padają koziołki skalne ("Oreotragus oreotragus"), buszboki subsaharyjskie ("Tragelaphus scriptus"), dujkery (Cephalophini), wodnokanczyle afrykańskie ("Hyemoschus aquaticus"), małpy wąskonose (kotawiec sawannowy), góralki, większe gady i inne ptaki jak ibisy białowąse ("Bostrychia hagedash"). Wcześniej sądzono, jakoby ptaki te polowały na zwierzęta domowe np. psy lub koty, jednak badania z 2016 temu zaprzeczają. Wymarły krewniak, "S. mahery" polował na lemury. Lisa Gould wykreowała teorię, która sugeruje że lemur katta ("Lemur catta") opracował swoją strategię obronną już za czasów tego orła. 

</doc>
<doc id="5278124" url="https://pl.wikipedia.org/wiki?curid=5278124" title="Minister Rolnictwa">
Minister Rolnictwa

Minister Rolnictwa – naczelny organ administracji rządowej, członek Rady Ministrów powołany do kierowania rozwojem wsi i rolnictwa.
Powołanie urzędu Ministra Rolnictwa.
Ustawą z 1951 r. o organizacji władz naczelnych w dziedzinie rolnictwa powołano urząd Ministra Rolnictwa, które powstało w miejsce urzędu Ministra Rolnictwa i Reform Rolnych. Do zakresu działania Ministra Rolnictwa należały sprawy, które dotychczas wchodziły w zakres działania Ministra Rolnictwa i Reform Rolnych.
Ustawą z 1951 r. o organizacji władz naczelnych w dziedzinie rolnictwa powołano jednocześnie urząd Ministra Państwowych Gospodarstw Rolnych.
Rada Ministrów w drodze rozporządzenia ustaliła szczegółowo właściwość Ministra Rolnictwa oraz Ministra Państwowych Gospodarstw Rolnych oraz określiła, które przedsiębiorstwa i instytucje podlegają tym dwóm ministrom. Pracownicy zatrudnieni dotychczas w służbach związanych z PGR przeszli do Ministerstwa Państwowych Gospodarstw Rolnych.
Utworzenie urzędu Ministra Rolnictwa i Gospodarki Żywnościowej.
Ustawą z 1981 r. o utworzeniu urzędu Ministra Rolnictwa i Gospodarki Żywnościowej powołano nowy urząd, który powstał w miejsce funkcjonujących uprzednio urzędu Ministra Rolnictwa i Ministra Przemysłu Spożywczego i Skupu.

</doc>
<doc id="5278125" url="https://pl.wikipedia.org/wiki?curid=5278125" title="Ministerstwo Skupu">
Ministerstwo Skupu

Ministerstwo Skupu – polskie ministerstwo istniejące w latach 1953–1957, powołane do przeprowadzania kontraktacji i dostaw obowiązkowych produktów rolnych. Minister był członkiem Rady Ministrów.
Utworzenie urzędu.
Dekretem z 1953 r. w sprawie utworzenia urzędu Ministra Skupu powołano nowy urząd w miejsce Centralnego Urzędu Skupu i Kontraktacji.
Zakres działania.
Zakres działania Ministra Skupu obejmował sprawy:
Uprawnienia.
Minister Skupu mógł wstrzymać wykonanie uchwał, zarządzeń i decyzji terenowych organów administracji państwowej lub jednostek gospodarki uspołecznionej jeśli były sprzeczne z obowiązującym ustawodawstwem lub uchwałami Rządu. 
Organy terenowe.
Terenowymi organami Ministerstwa Skupu byli wojewódzcy i powiatowi pełnomocnicy oraz gminne delegatury Ministerstwa Skupu. Organy terenowe Ministerstwa Skupu podlegały kontroli społecznej rad narodowych. Rada Ministrów ustaliła w drodze rozporządzenia:
Zniesienie urzędu.
Ustawą z dnia 22 marca 1957 r. o zmianach w organizacji i zakresie działania naczelnych organów administracji państwowej w niektórych gałęziach przemysłu, budownictwa i komunikacji w miejsce zniesionego Urzędu Ministerstwa Skupu - utworzono urząd Ministerstwa Przemysłu Spożywczego i Skupu.

</doc>
<doc id="5278129" url="https://pl.wikipedia.org/wiki?curid=5278129" title="Ministerstwo Rolnictwa i Reform Rolnych">
Ministerstwo Rolnictwa i Reform Rolnych

Ministerstwo Rolnictwa i Reform Rolnych – polskie ministerstwo istniejące w latach 1932–1951, odpowiedzialne za rozwój wsi i rolnictwa, przeprowadzenie reformy rolnej i przebudowę ustroju rolnego. Minister był członkiem Rady Ministrów.
Ustanowienie urzędu.
Rozporządzeniem Prezydenta Rzeczypospolitej, które miało moc ustawy, ustanowiono w 1932 r. urząd Ministra Rolnictwa i Reform Rolnych, który powstał w wyniku zniesienia urzędu Ministerstwa Rolnictwa i urzędu Ministerstwa Reform Rolnych.
Zakres działania.
Zakres działania urzędu Ministra Rolnictwa i Reform Rolnych obejmował:
Urząd w 1944 r..
Ustawą z 1944 r. o powołaniu Rządu Tymczasowego Rzeczypospolitej Polskiej ustanowiono rząd w skład którego wchodził Minister Rolnictwa i Reform Rolnych.
Zniesienie urzędu.
Na podstawie ustawy z 1951 r. o organizacji władz naczelnych, w dziedzinie rolnictwa zniesiono urząd Ministra Rolnictwa i Reform Rolnych i ustanowiono urząd Ministerstwa Rolnictwa oraz urząd Ministerstwa Państwowych Gospodarstw Rolnych.

</doc>
<doc id="5278141" url="https://pl.wikipedia.org/wiki?curid=5278141" title="Crazy Mary Dobson">
Crazy Mary Dobson



</doc>
<doc id="5278144" url="https://pl.wikipedia.org/wiki?curid=5278144" title="Judyta Watoła">
Judyta Watoła

Judyta Watoła – polska dziennikarka prasowa i śledcza.
Związana jest z katowickim oddziałem „Gazety Wyborczej” od co najmniej 2002. Specjalizuje się w kwestiach służby zdrowia oraz medycyny.
Współautorka biografii Ariadny Gierek-Łapińskiej oraz Zbigniewa Religi.

</doc>
<doc id="5278145" url="https://pl.wikipedia.org/wiki?curid=5278145" title="Carle Brenneman">
Carle Brenneman

Carle Brenneman (ur. 23 września 1989 w Richmond) – kanadyjska snowboardzistka, specjalizująca się w snowcrossie.
Kariera.
Po raz pierwszy na arenie międzynarodowej pojawiła się 26 sierpnia 2007 roku w El Colorado, gdzie w zawodach South American Cup zajęła siódme miejsce w slopestyle'u. W 2009 roku wystąpiła na mistrzostwach świata juniorów w Nagano, zajmując 23. miejsce w snowcrossie.
W zawodach Pucharu Świata zadebiutowała 13 lutego 2009 roku w Cypress, zajmując 46. miejsce w snowcrossie. Pierwsze pucharowe punkty wywalczyła 7 grudnia 2010 roku w Lech, gdzie zajęła 20. miejsce. Nie stanęła na podium indywidualnych zawodów tego cyklu, jednak 26 marca 2017 roku w Veysonnaz razem z Tess Critchlow zajęła trzecie miejsce snowcrossie drużynowym. W sezonie 2016/2017 była dziesiąta w klasyfikacji snowcrossu.
Podczas igrzysk olimpijskich w Pjongczangu w 2018 roku zajęła 14. miejsce. Była też między innymi ósma indywidualnie na mistrzostwach świata w Sierra Nevada w 2017 roku oraz ósma indywidualnie i szósta drużynowo podczas mistrzostw świata w Solitude dwa lata później.
Osiągnięcia.
Puchar Świata.
Miejsca na podium w zawodach.
Brenneman nie stanęła na podium indywidualnych zawodów PŚ.

</doc>
<doc id="5278146" url="https://pl.wikipedia.org/wiki?curid=5278146" title="Anatol Kocyłowski">
Anatol Kocyłowski

Anatol Kocyłowski (ur. 1935 w Niebieszczanach) – choreograf, pedagog, tancerz. W latach 1980–2017 kierownik Zespołu Pieśni i Tańca Nowa Huta.
Życiorys.
Karierę zaczynał w Zespole Pieśni i Tańca działającym przy Domu Kultury HiL. Studiował na Akademii Ekonomicznej w Krakowie oraz w 4-letnim Studium Choreograficzne w Warszawie. Podczas studiów tańczył Zespole Pieśni i Tańca Wyższej Szkoły Ekonomicznej w Krakowie, Teatrze Muzycznym i Teatrze im. J. Słowackiego w Krakowie. Pracował jako choreograf w Zespole Tańca Ludowego w Myślenicach, Zespole Tańca Ludowego „Sądeczanie” w Nowym Sączu, Zespole Pieśni i Tańca Uniwersytetu Jagiellońskiego „Słowianki”. W ramach popularyzacji polskiej kultury od 1977 roku współpracował z zespołami polonijnymi takimi jak: "„Trojak”" w Szkocji, "„Pieniny”" w Belgii, „Carolo” w Belgii, „Juventus” w Brazylii, „Polonia” w Brazylii, „Rysy” w Szkocji, „Sarabanda” w Belgii, „Olza” w Czechachi „Kalina” w Brazylii. W 1977, 1989, 1993 i 2008 reżyserował i opracował choreografię koncertów galowych Światowych Festiwali Polonijnych Zespołów Folklorystycznych w Rzeszowie, w 1989 roku VIII Festiwalu Polonijnych Zespołów Folklorystycznych z USA i Kanady w Bostonie, a w 2004 roku koncertu galowego upamiętniającego rocznicę ustanowienia przez Parlament stanu Rio Grandę do Sul w Brazylii Dnia Osadnika Polskiego. Pracował jako wykładowca polskich tańców narodowych w 4-letnim Studium Choreograficznym dla Polonii w Rzeszowie.
W latach 1980–2017 Anatol Kocyłowski jest kierownikiem artystycznym i choreografem Zespołu Pieśni i Tańca „Nowa Huta” w Krakowie. Wieloletni ekspert Ministerstwa Kultury, Narodowego Centrum Kultury i Polskiej Sekcji C.I.O.F.F z dziedziny tańca

</doc>
<doc id="5278151" url="https://pl.wikipedia.org/wiki?curid=5278151" title="ZGH Bolesław">
ZGH Bolesław



</doc>
<doc id="5278152" url="https://pl.wikipedia.org/wiki?curid=5278152" title="Tyson Langelaar">
Tyson Langelaar

Tyson Langelaar (ur. 17 lutego 1999 w Winnipeg) – kanadyjski łyżwiarz szybki holenderskiego pochodzenia, olimpijczyk z Pekinu 2022, wicemistrz świata.

</doc>
<doc id="5278154" url="https://pl.wikipedia.org/wiki?curid=5278154" title="Anna Maria Mickiewicz">
Anna Maria Mickiewicz

Anna Maria Mickiewicz, de domo Radomińska (ur. 1960 w Lublinie) – polska poetka, eseistka, tłumaczka i dziennikarka.
Życiorys.
Urodziła się w 1960 r. w Lublinie. Ukończyła Wydział Pedagogiki i Psychologii na Uniwersytecie Marii Skłodowskiej – Curie, Szkołę Higieny Psychicznej im. prof. Kazimierza Dąbrowskiego w Warszawie i Warsztaty Teatralne Waldemara Sidora w Lublinie. Otrzymała certyfikaty z zakresu Media Studies w Birkbeck, Uniwersytecie Londyńskim. W latach 80. współredagowała pismo „Wywrotowiec” związane z opozycją demokratyczną w Polsce. Od tego czasu jej artykuły były drukowane w wielu pismach ogólnopolskich i zagranicznych. Związana z ruchem literackim i środowiskiem skupionym wokół prof. Kazimierza Dąbrowskiego, twórcy teorii dezintegracji pozytywnej. Po przełomie politycznym w 1989 roku włączyła się w tworzenie niezależnych mediów w kraju. Pracowała jako dziennikarka w prywatnej Gazecie Lubelskiej „Dzień”. W Międzynarodowym Liceum Paderewskiego w Lublinie stworzyła program autorski dedykowany dziennikarstwu i komunikacji. Program uzyskał nagrodę Fundacji Stefana Batorego. W roku 1991, wraz z rodziną opuściła Polskę i wyjechała do Stanów Zjednoczonych (Kalifornia). Od 1995 roku mieszka w Londynie.
Działalność.
Członkini Związku Pisarzy Polskich na Obczyźnie. W latach 2000–2011 pełniła funkcję członkini Zarządu, obecnie jest członkinią Rady Opiniotwórczej ZPPnO. Członkini "The English Pen". Należy do kilku londyńskich grup poetyckich m.in.: "Enfield Poets", "The Highgate Society’s Poetry Group", "Exiled Writers Ink". Współredaguje londyński Pamiętnik Literacki. W Londynie założyła wydawnictwo poetyckie "Literary Waves Publishing". Współpracuje z portalem pisarze.pl i wydawnictwem amerykańskim "Contemporary Writers of Poland". Wraz z University College London, z udziałem międzynarodowych grup poetyckich prowadziła spotkania poetyckie w ramach Światowego Dnia Poezji UNESCO – Europejskie Dialogi Literackie. Członkini Rady Programowej Macierzy Szkolnej w Londynie. Członkini Jury Nagrody im. Josepha Conrada (USA) i Kapituły Medalu oGródka PoEzji. Wraz z amerykańskim wydawnictwem Danuty Błaszak "Contemporary Writers of Poland" przygotowuje cykliczne antologie poetyckie. Z brytyjskim tłumaczem, Noelem Clarkiem brała udział w tworzeniu wystawy "Eagle and Lion", która zaprezentowana została podczas wizyty królowej Elżbiety II w Polsce w marcu 1996. Przez wiele lat pracowała jako korespondent, opisując wydarzenia kulturalne i literackie w Wielkiej Brytanii.
Twórczość.
Publikuje od 1980 roku. Jej debiutem literackim był tomik "Dziewanna" z 1985 r. 
Życie prywatne.
Zamężna z Tomaszem Markiem Mickiewicz, prof. ekonomii w Wielkiej Brytanii. Mają syna Stanisława Stana Mickiewicz.

</doc>
<doc id="5278155" url="https://pl.wikipedia.org/wiki?curid=5278155" title="Tess Critchlow">
Tess Critchlow

Tess Critchlow (ur. 20 czerwca 1995 w Prince George) – kanadyjska snowboardzistka, specjalizująca się w snowcrossie.
Kariera.
Po raz pierwszy na arenie międzynarodowej pojawiła się 7 sierpnia 2010 roku w Mount Hotham, gdzie w zawodach Australia New Zealand Cup zajęła drugie miejsce w snowcrossie. W 2013 roku wystąpiła na mistrzostwach świata juniorów w Erzurum, zajmując piąte miejsce w snowcrossie.
W zawodach Pucharu Świata zadebiutowała 2 lutego 2013 roku w Blue Mountain, zajmując 28. miejsce w snowcrossie. Pierwsze pucharowe punkty wywalczyła 9 marca 2013 roku w Arosie, gdzie zajęła 26. miejsce. Nie stanęła na podium indywidualnych zawodów tego cyklu, jednak kilkukrotnie stawała na podium w snowcrossie drużynowym. W sezonach sezonie 2015/2016 i sezonie 2021/2022 była dziesiąta w klasyfikacji snowcrossu.
Podczas igrzysk olimpijskich w Pjongczangu w 2018 roku zajęła dziewiąte miejsce. Na rozgrywanych cztery lata później igrzyskach w Pekinie była szósta indywidualnie i dziewiąta drużynowo. Była też między innymi czternasta indywidualnie na mistrzostwach świata w Kreischbergu w 2015 roku.
Osiągnięcia.
Puchar Świata.
Miejsca na podium w zawodach.
Critchlow nie stanęła na podium indywidualnych zawodów PŚ.

</doc>
<doc id="5278159" url="https://pl.wikipedia.org/wiki?curid=5278159" title="Łagodna (film 1985)">
Łagodna (film 1985)

Łagodna – polski psychologiczny film animowany z 1985 roku w reżyserii i według scenariusza Piotra Dumały, oparty na opowiadaniu Fiodora Dostojewskiego pod tym samym tytułem.
Tworząc filmową wersję "Łagodnej", Dumała opracował technikę animowania na pomalowanych na czarno płytach gipsowych. Dumała wydobywał animacje za pomocą rylca obrazu z ciemnego tła, wielokrotnie pokrywanego farbą i na nowo rytego na płycie. "Łagodna" zdobyła między innymi Grand Prix międzynarodowego konkursu na Krakowskim Festiwalu Filmowym, Złotego Dukata na Międzynarodowym Festiwalu Filmowym w Mannheim oraz nagrodę Przewodniczącego Komitetu Kinematografii w dziedzinie filmu animowanego.

</doc>
<doc id="5278163" url="https://pl.wikipedia.org/wiki?curid=5278163" title="Ethan Cepuran">
Ethan Cepuran

Ethan Cepuran (ur. 13 maja 2000 w Glen Ellyn) – amerykański łyżwiarz szybki, brązowy medalista olimpijski z Pekinu 2022, wicemistrz świata juniorów.

</doc>
<doc id="5278164" url="https://pl.wikipedia.org/wiki?curid=5278164" title="Mistrzostwa Świata w Snowboardzie 2017 – drużynowy snowcross kobiet">
Mistrzostwa Świata w Snowboardzie 2017 – drużynowy snowcross kobiet

Rywalizacja drużyn kobiet w konkurencji snowcross podczas mistrzostw świata w Utah została rozegrana na trasie o nazwie Sierra Nevada Snowboardcross 13 marca 2017 roku o 12:35. Złoty medal wywalczyły reprezentantki Francji: Nelly Moenne-Loccoz i Chloé Trespeuch, które wyprzedziły swe rodaczki w składzie Manon Petit i Charlotte Bankes oraz Lindsey Jacobellis i Faye Gulini z USA.
Wyniki.
"Opracowano na podstawie materiału źródłowego": 

</doc>
<doc id="5278167" url="https://pl.wikipedia.org/wiki?curid=5278167" title="Waldemar Zawodziński">
Waldemar Zawodziński

Waldemar Zawodziński (ur. 2 października 1959 w Zelowie) – polski reżyser, scenarzysta, scenograf i dyrektor teatrów.
Życiorys.
Jest absolwentem Państwowej Wyższej Szkoły Sztuk Plastycznych w Łodzi, którą ukończył 1985. W 1988 ukończył studia na Wydziale Reżyserii Państwowej Wyższej Szkoły Teatralnej w Krakowie. Swój debiut reżyserski zaliczył w 1986, w przedstawieniu Golem w jeleniogórskim Teatrze im. Cypriana Kamila Norwida wg autorskiego scenariusza. Następnie rozpoczął pracę w Teatrze im. Stefana Jaracza w Łodzi, gdzie w latach 1988–1992 był reżyserem, a w latach 1992–2015 był zastępcą dyrektora ds. artystycznych, a w latach 2017–2020 dyrektorem teatru. W latach 2012–2013 był również dyrektorem artystycznym Teatru Wielkiego w Łodzi. W 2020 obronił pracę doktorską w Państwowej Wyższej Szkole Filmowej, Telewizyjnej i Teatralnej im. Leona Schillera w Łodzi. Współpracował jako scenarzysta, scenograf i reżyser przy około 148 przedstawieniach teatralnych (wg stanu na 02.02.2019).

</doc>
<doc id="5278168" url="https://pl.wikipedia.org/wiki?curid=5278168" title="Kim Min-sun">
Kim Min-sun

Kim Min-sun (; ur. 16 czerwca 1999 w Seulu) – południowokoreańska łyżwiarka szybka, olimpijka z Pjongczangu 2018 i z Pekinu 2022.

</doc>
<doc id="5278171" url="https://pl.wikipedia.org/wiki?curid=5278171" title="Ministerstwo Rolnictwa, Leśnictwa i Gospodarki Żywnościowej">
Ministerstwo Rolnictwa, Leśnictwa i Gospodarki Żywnościowej

Ministerstwo Rolnictwa, Leśnictwa i Gospodarki Żywnościowej – urząd ministra, naczelny organ administracji państwowej, członek Rady Ministrów powołany do kierowania działem rolnictwa, gospodarki leśnej i przemysłu spożywczego. 
Powstanie urzędu.
Ustawą z 1985 r. o zmianach w organizacji oraz zakresie działania niektórych naczelnych i centralnych organów administracji państwowej utworzono urząd Ministra Rolnictwa, Leśnictwa i Gospodarki Żywnościowej.
Do zakresu działania Ministra Rolnictwa, Leśnictwa i Gospodarki Żywnościowej należały sprawy objęte dotychczasowym zakresem działania Ministra Rolnictwa i Gospodarki Żywnościowej oraz Ministra Leśnictwa i Przemysłu Drzewnego, w tym:
Rada Ministrów określiła tryb i terminy przejęcia spraw przez nowo powołany urząd Ministra Rolnictwa, Leśnictwa i Gospodarki Żywnościowej.
Ustanowienie urzędu Ministra Rolnictwa i Gospodarki Żywnościowej.
Na podstawie ustawy z 1989 r. o utworzenie urzędu Ministra Rolnictwa i Gospodarki Żywnościowej przywrócono nazwę urzędu Ministra Rolnictwa i Gospodarki Żywnościowej.

</doc>
<doc id="5278172" url="https://pl.wikipedia.org/wiki?curid=5278172" title="Isauro Covili">
Isauro Covili

Isauro Ulises Covili Linfati OFM (ur. 22 marca 1961 w Lumaco) – chilijski duchowny rzymskokatolicki, biskup Iquique od 2022.
Życiorys.
Prezbiterat.
Święcenia kapłańskie przyjął 23 listopada 1990 w zakonie franciszkanów. Był m.in. mistrzem nowicjatu i postulatu, definitorem, sekretarzem, wikariuszem i przełożonym chilijskiej prowincji, a także wikariuszem generalnym zgromadzenia.
Episkopat.
23 kwietnia 2022 papież Franciszek mianował go biskupem ordynariuszem diecezji Iquique. Sakry udzielił mu 18 czerwca 2022 kardynał Celestino Aós Braco.

</doc>
<doc id="5278173" url="https://pl.wikipedia.org/wiki?curid=5278173" title="André Giraud Pindi Mwanza">
André Giraud Pindi Mwanza

André Giraud Pindi Mwanza Mayala (ur. 24 lipca 1964 w Kindomingielo) – kongijski duchowny katolicki, biskup diecezjalny Matadi od 2022.
Życiorys.
Prezbiterat.
Święcenia kapłańskie przyjął 18 września 1994 i został inkardynowany do diecezji Matadi. W latach 2006–2019 był misjonarzem w Szwajcarii. Po powrocie do kraju objął funkcję wikariusza generalnego macierzystej diecezji, a dwa lata później został jej administratorem.
Episkopat.
23 kwietnia 2022 papież Franciszek mianował go biskupem diecezjalnym Matadi. Sakry udzielił mu 16 lipca 2022 kardynał Fridolin Ambongo.

</doc>
<doc id="5278180" url="https://pl.wikipedia.org/wiki?curid=5278180" title="Lista meczów reprezentacji Słowacji w piłce nożnej mężczyzn">
Lista meczów reprezentacji Słowacji w piłce nożnej mężczyzn

Lista meczów reprezentacji Słowacji w piłce nożnej mężczyzn – kompletne zestawienie spotkań piłkarskich rozegranych przez reprezentację Słowacji. W latach 1939–1944 występowała na arenie międzynarodowej jako Republika Słowacka, w okresie od 1945 do 1993 była częścią Czechosłowacji. Pierwszy mecz jako samodzielne państwo (po rozpadzie Czechosłowacji) rozegrała w 1994 ze Zjednoczonymi Emiratami Arabskimi.

</doc>
<doc id="5278182" url="https://pl.wikipedia.org/wiki?curid=5278182" title="John Joseph Kennedy">
John Joseph Kennedy

John Joseph Kennedy (ur. 15 lipca 1968 w Dublinie) – włoski duchowny katolicki, od 2022 sekretarz Kongregacji Nauki Wiary.
Życiorys.
13 lipca 1993 otrzymał święcenia kapłańskie i został inkardynowany do archidiecezji dublińskiej. Po święceniach pracował jako wikariusz w dublińskich parafiach. W 2003 rozpoczął pracę w Kongregacji Nauki Wiary, a w 2017 został dyrektorem biura w sekcji dyscyplinarnej tej dykasterii.
22 kwietnia 2022 został mianowany przez papieża Franciszka sekretarzem sekcji dyscyplinarnej Kongregacji Nauki Wiary.

</doc>
<doc id="5278183" url="https://pl.wikipedia.org/wiki?curid=5278183" title="Herb gminy Tuczępy">
Herb gminy Tuczępy

Herb gminy Tuczępy – jeden z symboli gminy Tuczępy, ustanowiony 31 marca 2003.
Wygląd i symbolika.
Herb przedstawia na tarczy dzielonej w słup w lewym czerwonym polu białe godło z herbu Kościesza, w prawym – złoty krzyż łaciński z napisem „ECCE AGNUS DEI” (Oto Baranek Boży). 

</doc>
<doc id="5278184" url="https://pl.wikipedia.org/wiki?curid=5278184" title="Malinauka (rejon orszański)">
Malinauka (rejon orszański)

Malinauka (; , "Malinowka") – wieś na Białorusi, w obwodzie witebskim, w rejonie orszańskim, w sielsowiecie Wuscie.

</doc>
<doc id="5278185" url="https://pl.wikipedia.org/wiki?curid=5278185" title="The Less I Know the Better">
The Less I Know the Better

The Less I Know the Better – singel australijskiego zespołu muzycznego Tame Impala, wydany 29 listopada 2015 roku.
W 2016 roku piosenka zajęła 23 miejsce na belgijskiej liście singli Flandres, 66 na ARIA Singles Chart i 195 na francuskiej liście singli. W USA piosenka znalazła się na 35 miejscu na liście Billboard's Hot Rock Songs.

</doc>
<doc id="5278186" url="https://pl.wikipedia.org/wiki?curid=5278186" title="Fabio Baggio">
Fabio Baggio

Fabio Baggio CS (ur. 15 stycznia 1965 w Bassano del Grappa) – włoski duchowny katolicki, podsekretarz Dykasterii ds. Integralnego Rozwoju Człowieka od 2017.
Życiorys.
W 1992 otrzymał święcenia kapłańskie w zgromadzeniu Misjonarzy Świętego Karola Boromeusza. Pracował jako misjonarz w Chile, Argentynie, Brazylii i na Filipinach. Od 2000 był też wykładowcą zakonnego instytutu w Rzymie, a w 2013 został jego przewodniczącym.
14 grudnia 2016 został mianowany przez papieża Franciszka podsekretarzem Dykasterii ds. Integralnego Rozwoju Człowieka. 1 stycznia 2017 oficjalnie objął tę funkcję. 23 kwietnia 2022 ponownie otrzymał nominację na ten urząd.

</doc>
<doc id="5278190" url="https://pl.wikipedia.org/wiki?curid=5278190" title="Herb gminy Nagłowice">
Herb gminy Nagłowice

Herb gminy Nagłowice – jeden z symboli gminy Nagłowice, ustanowiony 29 grudnia 2004.
Wygląd i symbolika.
Herb przedstawia na tarczy w polu czerwonym białą kolumnę zwieńczoną złotą koroną, a po jej obu stronach dwie srebrne oksze zwrócone w przeciwne strony. Jest to nawiązanie do herbów: Oksza (którym posługiwał się Mikołaj Rej) i Pierzchała.

</doc>
<doc id="5278191" url="https://pl.wikipedia.org/wiki?curid=5278191" title="Piper Niven">
Piper Niven

Kimberly Benson (ur. 6 maja 1991 w Kilbirnie) – profesjonalna wrestlerka pochodzenia szkockiego. Obecnie związana jest kontraktem z federacją WWE, występując w brandzie Raw pod pseudonimem ringowym Piper Niven, a wcześniej posiadała ringname Doudrop, natomiast na scenie niezależnej była znana pod pseudonimem Viper.
Kariera profesjonalnej wrestlerki.
Scena niezależna (2007–2019).
W trakcie jednego z wywiadów Benson wyznała, iż zatajała swoje zainteresowanie do profesjonalnego wrestlingu w dzieciństwie, ze względu na swoje koleżanki, które twierdziły, że jest to sport tylko dla mężczyzn. Jej zamiłowanie do owej dyscypliny ożywiło się, gdy jej siostrzeniec zaczął oglądać wrestling, co uczyniło ją otwartą na radość ze swojej pasji. Swój pierwszy trening odbyła mając 16 lat.
Począwszy od sylwestra 2016 pojawiała się w produkcji World of Sport Wrestling. Produkcja została zwieszona w kwietniu następnego roku. Niedługo później otrzymała ona ofertę do wzięcia udziału w pierwszej edycji turnieju Mae Young Classic, organizowanego przez światową federację wrestlingu, WWE. Przyjmując nowy przydomek Piper Niven, dotarła do trzeciej rundy, zostając wyeliminowana z konkurencji przez Toni Storm. 
Wracając do swojego dawnego pseudonimu Viper, kontynuowała swoją ścieżkę kariery na scenie niezależnej, wykonując także występy dla kilku promocji wrestlingu w Japonii. W międzyczasie sięgnęła po wiele tytułów mistrzowskich, w tym SWA World Championship, czy też ICW Women’s Championship, będąc przez pewien czas w posiadaniu obu tych mistrzostw jednocześnie.
WWE (od 2019).
NXT UK (2019–2021).
Ponownie przyjmując imię Piper Niven, zadebiutowała jako regularna zawodniczka w WWE, na odcinku "NXT UK", gdzie skonfrontowała się z Rheą Ripley. Swoją pierwszą walkę telewizyjną w firmie, od 2017, stoczyła na gali WWE Worlds Collide, pokonując reprezentantkę brandu SmackDown, Zelinę Vegę. 19 czerwca przystąpiła do udziału w battle royalu, który miał za zadanie wyłonić pretendentkę do NXT UK Women’s Championship. Nie zdołała wygrać pojedynku.
Podczas wydarzenia zmierzyła się w Triple Threat matchu o mistrzostwo NXT UK Women’s, również z udziałem Toni Storm, gdzie uległa broniącej mistrzostwa Kay Lee Ray. Po raz kolejny rzuciła wyzwanie Kay Lee Ray, bezskutecznie mierząc się z nią 24 września oraz w stypulacji Falls Count Anywhere, 19 listopada. Nie udało jej się zyskać ponownej okazji do walki o tytuł, przegrywając z Jinny na "NXT UK", 7 stycznia 2021. 11 marca połączyła siły z Jackiem Starzem, zwyciężając starcie z Jinny i Josephem Connersem, które było pierwszym historii pojedynkiem o warunkach Mixed Tag Team matchu w NXT UK.
Raw (od 2021).
Niven została przetransferowana do brandu Raw, jako nieznajoma protegowana powracającej Evy Marie, odnosząc zwycięstwo nad Naomi podczas odcinka "Raw", 14 czerwca. W następnym tygodniu Marie przedstawiła swoją nową sojuszniczkę jako Doudrop, a zaraz potem obie poniosły porażkę w walce z Asuką i Naomi. Ich współpraca trwała aż do SummerSlam, w sierpniu, gdzie Doudrop odwróciła się od swojej mentorki, po tym jak ta przegrała z Alexą Bliss. Po dwóch zwycięstwach nad Marie, kolejno 13 i 20 września, ta odwróciła jej uwagę w walce z Charlotte Flair o WWE Raw Women’s Championship, powodując jej przegraną.
Jej kariera solowa w głównym składzie była kontynuowana wraz z udziałem w turnieju Queen’s Crown, którego została finalistką, zostając pokonana przez zwyciężczynię Zelinę Vegę, na Crown Jewel pod koniec października.
10 stycznia 2022 zatriumfowała nad Liv Morgan i Biancą Belair, dzięki czemu zyskała prawo do walki z Becky Lynch o należące do niej WWE Raw Women’s Championship na Royal Rumble. Nie zdołała jednak zdobyć mistrzostwa. Nie wykorzystała okazji do kolejnego wyzwania Lynch na WrestleManię 38, będąc uczestniczką Elimination Chamber matchu, z którego została wykluczona przez Liv Morgan, na tytułowej gali Elimination Chamber.
Inne media.
Doudrop została zapowiedziana jako postać do nadchodzącego pakietu DLC "Clowning Around Pack" w grze video "WWE 2K22".
Życie prywatne.
Benson ujawniła, że choruje na porażenie Bella. We wrześniu 2021 ujawniła, że została mężatką.

</doc>
<doc id="5278194" url="https://pl.wikipedia.org/wiki?curid=5278194" title="Herb gminy Sobków">
Herb gminy Sobków

Herb gminy Sobków – jeden z symboli gminy Sobków, ustanowiony w 2001.
Wygląd i symbolika.
Herb przedstawia na tarczy podzielonej w pas w górnej części na czerwonym polu cztery białe orły ze złotymi dziobami i szponami (nawiązanie do św. Stanisława), natomiast w dolnej w polu białym czerwonego jelenia (pochodzącego z herbu Brochwicz). 

</doc>
<doc id="5278197" url="https://pl.wikipedia.org/wiki?curid=5278197" title="Mistrzostwa Świata w Narciarstwie Dowolnym i Snowboardingu 2017 – slalom równoległy kobiet">
Mistrzostwa Świata w Narciarstwie Dowolnym i Snowboardingu 2017 – slalom równoległy kobiet

Rywalizacja kobiet w slalomie równoległym podczas mistrzostw świata w Sierra Nevada została rozegrana na trasie o nazwie Sierra Nevada. Kwalifikacje rozegrano 15 marca 2017 roku o 13:45, z kolei biegi finałowe tego samego dnia o 16:00. Złoty medal wywalczyła Austriaczka Daniela Ulbing, która w dużym finale pokonała Czeszkę Ester Ledecką. W małym finale triumfowała Rosjanka Alona Zawarzina, zdobywając tym samym brązowy medal.
Finały.
"Opracowano na podstawie materiału źródłowego": 

</doc>
<doc id="5278199" url="https://pl.wikipedia.org/wiki?curid=5278199" title="Leninopad">
Leninopad

Leninopad (ukr. Ленінопа́д) – akcja masowego usuwania pomników Włodzimierza Lenina na terenie Ukrainy zapoczątkowana podczas Euromajdanu w okresie 2013–2014. Niejednokrotnie obalenie pomnika było elementem demonstracji społecznych, w trakcie których protestujący nagrywali przebieg akcji, a następnie publikowali filmy w Internecie.
W wyniku "Leninopadu" w latach 2013–16 obalono ponad 1200 upamiętnień bolszewickiego przywódcy, w tym w największych miastach, tj. w Kijowie (grudzień 2013) i Charkowie (wrzesień 2014). Po 2016 upamiętnienia Lenina istniały jedynie na terenach wiejskich – za ostatni obalony pomnik na terenach kontrolowanych przez ukraiński rząd uznaje się monument we wsi Stare Trojany w obwodzie odeskim, który zlikwidowano w styczniu 2021.
Odwrotne tendencje obserwowane są na ukraińskich terytoriach kontrolowanych przez Federację Rosyjską – np. w 2017 roku Komunistyczna Partia Federacji Rosyjskiej ufundowała pomnik Lenina na anektowanym Krymie, w miejscu monumentu obalonego w 1993.

</doc>
<doc id="5278201" url="https://pl.wikipedia.org/wiki?curid=5278201" title="Samanta Karavella">
Samanta Karavella

Samanta Karavella (ur. 9 lipca 1990 w Tiranie) – albańska piosenkarka.
Życiorys.
W latach 2007, 2009 i 2017 wzięła udział w festiwalu muzycznym w Kënga Magjike.

</doc>
<doc id="5278203" url="https://pl.wikipedia.org/wiki?curid=5278203" title="Bitwa pod Pettorano">
Bitwa pod Pettorano

Bitwa pod Pettorano (wł. "La battaglia di Pettorano") – konfrontacja zbrojna pomiędzy garibaldczykami a siłami filoburbońskimi, która miała miejsce 17 października 1860 roku podczas tzw. Wyprawy Tysiąca przeciw Królestwu Obojga Sycylii. Starcie nie należało do kluczowych ani z militarnego, ani z politycznego punktu widzenia; przyniosło krótkotrwałe odzyskanie kontroli nad prowincją Isernia przez zwolenników Franciszka II. Jego znaczenie polega na wielostronnie unikatowym charakterze bitwy; była niezwykle krwawa, zwycięstwo odniosły w niej siły proburbońskie, do sukcesu przyczyniły się głównie nieregularne chłopskie oddziały partyzanckie, a w trakcie bitwy i po niej doszło do masakry pokonanych. Bitwa jest raczej zapomnianym epizodem w historii Włoch; swego czasu eksponowała ją historiografia marksistowska, a obecnie próbuje to robić tradycjonalistyczna. Z polskiej perspektywy istotny jest fakt, że w bitwie garibaldczykami dowodził Francesco Nullo.
Kontekst polityczno-militarny.
W maju 1860 tzw. Wyprawa Tysiąca, czyli ochotniczy korpus Garibaldiego, dokonała desantu morskiego na Marsalę i rozpoczęła tym samym inwazję na Królestwo Obojga Sycylii. W ciągu kilku następnych tygodni garibaldczycy zajęli Sycylię, Kalabrię, Basilicatę i część Kampanii. Wobec postępów armii inwazyjnej oraz częściowej dekompozycji własnych wojsk w sierpniu król Franciszek II opuścił stolicę państwa i schronił się w ufortyfikowanym rejonie Caserta – Capua – Gaeta, a do Neapolu weszły zwycięskie oddziały garibaldczyków. Na przełomie września i października doszło do bitwy nad Volturno, która choć militarnie nierozstrzygnięta, w planie politycznym była zwycięstwem Garibaldiego. Franciszek II schronił się w Gaetcie, poza którą jego wojsko kontrolowało już tylko kilka twierdz i izolowanych obszarów. W tym czasie od północy zbliżała się sprzyjająca garibaldczykom armia Królestwa Sardynii; we wrześniu zajęła wschodnie prowincje Państwa Kościelnego, a w początkach października wkroczyła w granice Królestwa Obojga Sycylii..
Wczesną jesienią 1860 roku struktury Królestwa Obojga Sycylii były w stanie całkowitego rozkładu. Armia w znacznej części przestała stawiać opór, oddziały na ogół albo przechodziły na stronę garibaldczyków lub ulegały rozpadowi. Administracja cywilna zdominowana była przez burżuazyjne żywioły liberalne; częściowo zachowywała się ona biernie a częściowo występowała przeciw rządom Burbonów, usiłując budować nowe struktury. Garibaldi, który przyjął tytuł dyktatora, prowadził politykę rewolucyjną; ogłaszał dekrety przyznające chłopom ziemię królewską i miejską oraz znoszące część najbardziej uciążliwych reliktów postfeudalnych. W wielu rejonach doszło do samorzutnego zajmowania terenów królewskich, kościelnych i miejskich, ale również tych należących do wielkich latyfundystów. W niektórych częściach kraju zapanował chaos i nasilił się wiejski bandytyzm, tzw. "brigantaggio". Czasami chłopstwo zajmowało postawę bierną lub sprzyjającą Burbonom, zwłaszcza jeśli ze strony garibaldczyków i ich sojuszników dochodziło do brutalnych rekwizycji wojennych lub ekscesów antyreligijnych.
Powstanie w Molise.
Jeszcze latem 1860 w górach Abruzji i Molise zaczęły powstawać chłopskie ogniska oporu przeciw nowej władzy, a w tym samym rejonie działały też jeszcze pojedyncze oddziały wojska burbońskiego. 30 września legitymistyczna partyzantka zajęła miasto Isernia (ok. 8 tys. mieszkańców), bronione przez około 20 garibaldczyków i rekrutującą się z miejscowych antyburbońską Guardia Nazionale. W zdobytej miejscowości doszło do dantejskich scen. Chłopi zabijali jeńców i podejrzanych o sympatie liberalne, a fala spontanicznej przemocy przyniosła również akty barbarzyństwa: synowi burmistrza wydłubano przed śmiercią oczy, a innemu demonstrującemu wcześniej antyburbońskie sympatie notablowi obcięto genitalia i włożone mu je w usta. Szczególną agresją budzili nie tyle schwytani garibaldczycy ile współpracujący z nimi przedstawiciele miejscowej burżuazji, tzw. "galantuomini", których uważano za zdrajców. Biskup Iserni, którego liberałowie prosili o interwencję w imię chrześcijańskiego miłosierdzia, odmówił pomocy.
Teren wokół Iserni był dość istotny ze względów strategicznych: przez tamtejsze góry musiały przejść nadchodzące z zajętych na północy terenów Państwa Kościelnego oddziały armii sardyńskiej, by nad Volturno połączyć się z kolumnami garibaldczyków. Dlatego działający z polecenia Garibaldiego gubernator Molise Nicola di Luca zorganizował koncentrację dyslokowanych w pobliskich rejonach oddziałów gwardii narodowej. 4 października 1860 roku około 800 gwardzistów przypuściło szturm na Isernię; po trzygodzinnej bitwie rebelianci opuścili miasto. Teraz z kolei nastąpiła fala odwetu ze strony liberałów, choć ustępująca skalą tej sprzed 4 dni. Dziesiątki osób aresztowano, doszło do mordów i rabunków. Biskup Saladino został w upokarzający sposób aresztowany, a jego osobisty sekretarz został zabity. Okazało się jednak, że niedobitki wojska burbońskiego oraz oddziały partyzanckie, które opuściły Isernię, przegrupowały się i 5 października ponownie przypuściły atak na miasto. Gwardia Narodowa stawiła dość słaby opór, po czym wycofała się w kierunku na Castel di Sangro w Abruzji, spodziewając się rychłego nadejścia armii Królestwa Sardynii.
Przeciwnicy.
Do zdławienia rebelii Garibaldi wyznaczył głównie tzw. Corpo di Matese, stacjonujący w Maddaloni tysięczny mieszany korpus złożony z ochotników sycylijskich; dołączyły do niego oddziały zwiadu oraz grupa oficerów sztabowych. Na czele zgrupowania postawiony został podpułkownik Francesco Nullo, bliski współpracownik Garibaldiego uczestniczący w wielu kampaniach od roku 1848; nie miał on jednak doświadczenia w samodzielnym dowodzeniu dużymi zgrupowaniami. Nullo domagał się, by do misji przeznaczono dwa bataliony strzelców lombardzkich, ale Garibaldi nie wyraził na to zgody. Z Caserty miano sprowadzić natomiast baterię dział, które jednak nie dotarły do czasu wyjścia kolumny z Maddaloni. Kolumna 12 października wyruszyła w drogę, a 15 października dotarła do Boiano, ok. 20 km od Iserni. Nullo spodziewał się tam połączyć z 3 tysiącami gwardzistów, było ich jednak znacznie mniej. Ostatecznie zgrupowanie liczyło łącznie ok. 2 tysiące ludzi, głównie piechoty i niewielką ilość kawalerii.
Siły proburbońskie częściowo składały się z ok. 500 grenadierów regularnej armii oraz ok. 350 żandarmów; niektórzy określają ich liczebność na 2 tysiące. Co najmniej drugie tyle stanowiły nieregularne grupy partyzanckie. Do dziś określa się ich jako "briganti" (bandyci), wtedy mówiono o nich także "cafoni" (pogardliwy termin oznaczający prymitywne chłopstwo); byli to mieszkańcy okolicznych górskich wsi. W historiografii rzadkie są próby analizy ich motywacji; wskazuje się na rozgoryczenie spowodowane rekwizycjami, na indoktrynację kleru, na opór wobec nowego kapitalistycznego porządku, na tradycyjny chłopski konserwatyzm i przywiązanie do monarchii, wyrażające się w bojowym okrzyku „Viva Francesco e viva Maria”. Postacie dowódców nie są jasne; po stronie formacji mundurowych źródła wymieniają pułkownika Achille de Liguori (żandarmeria) i Michele Sardi (grenadierzy); oddziały chłopskie prowadzone były przez anonimowych przywódców. Liczebność oddziałów proburbońskich ocenia się na „kilka” tysięcy; wojsko i żandarmeria miały standardowe uzbrojenie, a grupy partyzanckie prymitywną broń myśliwską lub narzędzia wiejskie, jak widły, cepy, siekiery czy sierpy.
Początek bitwy.
W Boiano Nullo dokonał przegrupowania swojej kolumny, do której wcielił miejscowe oddziały Guardia Nazionale, po czym rozpoczął marsz w kierunku Iserni. 16 października główna część zgrupowania garibaldczyków osiągnęła miejscowość Cantalupo, gdzie na kwaterach spędzono noc. Następnego dnia, 17 października, podjęto dalszy marsz w kierunku na Isernię, odległą o ok. 15 km. Obie miejscowości oddzielał boczny grzbiet gór Monti di Matese, których łagodne wierzchołki wznosiły się na nieco ponad 1,000 m n.p.m. W godzinach południowych kolumny marszowe przeszły wąską dolinę i posuwały się na północ między położonymi na wzgórzach miejscowościami Carpinone i Pettorano, gdzie teren zaczynał się obniżać w kierunku Iserni. Plan Nullo polegał na tym, by zgrupowanie kapitana de Marco zajęło Carpinone, a potem obeszło Isernię od wschodu i zaatakowało ją od północy, natomiast drugie, większe i pod jego dowództwem, po zajęciu Pettorano miało zejść ze wzgórza i wkroczyć do miasta od południa.
Wczesnym popołudniem garibaldczycy – śledzeni przez obserwatorów wroga – zajęli Pettorano, odległe od Iserni o ok. 4 km. Ich sztab podjęty został gościną w siedzibie rodziny Santoro, największych właścicieli ziemskich we wsi; Nullo i dowódcy poczęstowani zostali obfitym posiłkiem. W czasie kilkugodzinnego postoju zwiad doniósł, że z Iserni wyszły kolumny oddziałów burbońskich, które rozwinąwszy się w półkolistą linię, zaczynają otaczać od północy wzgórze i odcinać je od zgrupowania w Carpinone. Nullo nakazał szwadronowi kawalerii by zjechał drogą w kierunku północno-wschodnim i rozproszywszy chłopskie grupki, utrzymał łączność z siłami de Marco. Szwadron bez trudu przedarł się przez luźne oddziałki burbońskie, co wzbudziło entuzjazm żołnierzy pozostających na wzgórzu w Pettorano. Ich sztab kontynuował "pranzo" w siedzibie Santoro, a po wznoszonych winem toastach Nullo zasiadł do fortepianu. Około godziny 17. nagle w opłotkach wsi wybuchła kanonada, a wśród garibaldczyków rozległy się okrzyki „I cafoni al monte!”
Konfrontacja.
Oddziały burbońskie które wyszły z Iserni podeszły przez lasy na wzgórze, gdzie znajduje się Pettorano, i otworzyły ogień. Dalszy przebieg wydarzeń jest niejasny, a istniejące relacje pełne są sprzeczności. Według jednej z nich atakujące na pewnym odcinku regularne formacje wojska burbońskiego zostały odparte przez garibaldczyków; według innej około 150-osobowy oddział garibaldczyków nie tylko odparł atak, ale w pogoni w dół zbocza dotarł nawet na przedmieścia Iserni; tam zorientował się, że jest izolowany i grozi mu otoczenie, podjął więc próbę powrotu na wzgórze. Większość relacji jest jednak zgodna, że z czasem linia obrony garibaldczyków zaczęła się załamywać, a grupy partyzantów zaczęły przenikać do wsi. Ponieważ wymiana ognia trwała co najmniej godzinę obu stronom zaczęło brakować amunicji; rozpoczęła się walka wręcz, gdzie z jednej strony używano bagnetów, szabel i kolb karabinów, a z drugiej chłopskich narzędzi rolniczych.
Najwięcej kontrowersji dotyczy postawy samego Nullo i jego sztabu. Wiadomo, że siedziba rodziny Santoro znajdowała się w górnej części Pettorano i nie objął jej pierwszy impet walk. Według jednej z wersji będąc częściowo odcięty od własnego zgrupowania sztab Nullo podjął próbę przebicia się na południe i sprowadzenia posiłków. W zaciętych walkach udało mu się rozbić zagradzające drogę oddziały wroga i dostać do odległej o ok. 10 km miejscowości Taverna, a tam z pozostających w tyle kolumn marszowych sformowano odsiecz. Wedug innej wersji doszło raczej do bezwładnej i panicznej ucieczki sztabu, a osiągnąwszy Taverna Nullo nie był nawet w stanie zapanować nad wojskiem i zorganizować oddziałów mogących pójść z odsieczą. W tym czasie obrona Pettorano załamała się; atakujący zajęli większość wsi, w tym siedzibę Santoro, którą następnie zrabowali i spalili; obrońcy podjęli chaotyczne próby ucieczki do okolicznych lasów.
Koniec bitwy i rzeź.
Według niektórych relacji Nullo sformował w Taverna odsiecz i podjął marsz powrotny; natknął się jednak na przeważające siły burbońskie, które skutecznie zablokowały dalszą drogę. W tym czasie w Pettorano bitwa zamieniła się w polowanie na uciekających garibaldczyków. Ich zgrupowanie straciło spójność organizacyjną i zmieniło się w szukające ucieczki chaotyczne grupy. Przeczesujące lasy oddziały chłopskie, wśród których znajdowały się również kobiety i nieletni, nie brały jeńców. Poddający się lub pokonani w walce żołnierze Nullo byli masakrowani na miejscu, nieraz w okrutny sposób i przy użyciu prymitywnych narzędzi; zdarzały się przypadki, gdy schwytanym rozbijano głowy kamieniami. Niektórym jeńcom którzy przeżyli udało się uciec, ale zostali ponownie schwytani i zabici na miejscu. Część garibaldczyków aby ocalić życie próbowała przebijać się w stronę regularnych wojsk lub oddziałów żandarmerii burbońskiej, gdzie traktowani byli jak jeńcy wojenni. Zdarzały się jednak przypadki, gdy odprowadzane przez żandarmów do więzienia w Iserni grupy jeńców atakowane były przez tłum; w niektórych przypadkach strażnikom udało się obronić pojmanych przed linczem.
Następnego dnia, 18 października, obława na garibaldczyków trwała nadal, choć z nieco mniejszą intensywnością. Niektórych pojmanych doprowadzono do Carpinano, gdzie zostali na placu zatłuczeni kijami i kamieniami. Zwłoki obdzierano z ubrań i wszystkiego, co przedstawiało jakąś wartość. Niektóre zakopywano, jednak szczątki ludzkie znajdowano w leśnych wykrotach jeszcze w latach 50. XX wieku. Zdarzały się przypadki odcinania głów i obnoszenia ich na kijach, które następnie zatykano we wsi. Łączna liczba zabitych nie jest znana. Według niektórych źródeł w szeregach garibaldczyków doliczono się po bitwie 372 ludzi; ponieważ liczebność kolumny Nullo szacuje się na nieco ponad tysiąc żołnierzy pozostali albo polegli, albo udało im się zbiec, albo przeżyli jako jeńcy i doczekali uwolnienia po zajęciu okolicy przez wojska Królestwa Sardynii. W Carpinone zorganizowano triumfalno-dziękczynny pochód, w którym niesiono wyobrażenia Franciszka II i królowej.
Po bitwie.
Armia piemoncka po opanowaniu Abruzji wkroczyła do Molise w połowie października; 20 października na północ od Iserni drogę zastąpił jej burboński korpus generała Scotti i doszło do bitwy pod Macerone. Starcie zakończyło się zdecydowanym zwycięstwem wojsk Królestwa Sardynii. W końcu miesiąca Piemontczycy bez oporu zajęli Isernię i uwolnili więzionych garibaldczyków; król Wiktor Emanuel spędził w Iserni noc z 20 na 21 października. W końcu miesiąca w Teano niedaleko Neapolu doszło do spotkania przybywającego z północy Wiktora Emanuela i przybywającego z południa Garibaldiego, który powitał tego pierwszego jako króla Włoch. Po przeprowadzeniu plebiscytów zdobyte tereny włączono do Królestwa Włoch, w lutym 1861 roku padła Gaeta a król Franciszek II udał się na wygnanie do Rzymu; ostatnie twierdze Królestwa Obojga Sycylii, najpierw Mesyna, a potem Civitella del Tronto, poddały się w marcu 1861.
Prokuratura w Casercie rozpoczęła postępowanie w sprawie wydarzeń w Pettorano jeszcze zanim tereny te włączono do Królestwa Włoch, w grudniu 1860 roku. Śledztwo toczyło się trzy lata, a ostatnie dokumenty prokuratorskie datowane są na listopad roku 1863. Wiadomo, że wśród chłopskiej ludności z okolicznych wsi przeprowadzono szereg aresztowań i że doszło do kilku procesów, ale żadne ze znanych źródeł historiograficznych nie podaje informacji o liczbie skazanych ani o wysokości wyroków. Zjawisko znane jako "brigantaggio" trwało na terenie Molise jeszcze kilka lat, a ostatnich aresztowań dokonano w roku 1867. , który przeżył bitwę, stał się znanym naukowcem i politykiem, a uznanym malarzem. Los dowódców takich jak Zasio, Mario, de Marco (garibaldczycy) czy Liguori i Sardi (wojska burbońskie) nie jest znany. Dowódca kolumny Francesco Nullo nadal był wysoko ceniony przez Garibaldiego i pełnił służbę w wojsku zjednoczonych Włoch do roku 1862; w początkach roku 1863 dołączył do powstańców styczniowych i zginął w bitwie pod Krzykawką.
Intepretacje.
W historiografii istnieją różne teorie dotyczące bitwy. Jedna z kontrowersji dotyczy rozpoczęcia marszu na Isernię. Niektórzy historycy utrzymują, że Nullo otrzymał od Garibaldiego rozkaz, by oczekiwać na nadejście wojsk piemonckich, a atak na miasto podjąć wspólnie z nimi. Zdaniem części autorów Nullo świadomie zignorował ten rozkaz ponieważ wiedział, że od strony Kampanii zbliża się burboński korpus generała Luigi Scotti; chciał zająć miasto zanim kolumna ta znajdzie się w pobliżu. Zdaniem innych Nullo jako republikanin nie żywił specjalnej sympatii do króla Wiktora Emanuela i jego wojsk; zamierzał zająć Isernię sam i powitać Piemontczyków jako gospodarz. Kolejna teoria mówi o tym, że Nullo wpadł w pułapkę własnych wyobrażeń o ciemiężonym ludzie południa Włoch, który z nadzieją oczekuje wyzwolenia i który sprzyja garibaldczykom. Zwolennicy konkurencyjnej interpretacji uważają, że wręcz przeciwnie, Nullo był przekonany iż ma przed sobą prymitywne, niezorganizowane chłopstwo, które pierzchnie w panice przy pierwszym starciu.
Pewne wątpliwości dotyczą także postawy oddziałów proburbońskich. Niektórzy autorzy widzą w ich działaniach niewątpliwą myśl taktyczną i rozpatrują ich posunięcia w kategoriach realizacji opracowanego wcześniej planu. I tak, w części prac pojawia się teoria o zastawionej na garibaldczyków pułapce; ci ostatni mieli jakoby rozproszyć swoje siły, a główne zgrupowanie pozostawić w łatwym do wyizolowania wzgórzu Pettorano. Argumentem na rzecz tej tezy ma być zorganizowane wyjście wojsk burbońskich z Iserni, kiedy to znające teren grupy "brigantes" dyslokowano na obu flankach i powierzono im zadanie przeskrzydlenia przeciwnika. Z drugiej strony, w historiografii funkcjonuje teoria eksponująca słabo zorganizowany, prowizoryczny i raczej chaotyczny kształt chłopskiej partyzantki; w tym ujęciu sukces oddziałów proburbońskich byłby raczej wynikiem działania ich siatki obserwatorów, doskonałej znajomości terenu i mobilności "brigantes", a także niefrasobliwości w dowodzeniu w sztabie Nullo.
Bitwa w perspektywie.
Pod względem militarnym i politycznym bitwa pod Pettorano nie miała wielkiego znaczenia. Odmiennie niż np. bitwa nad Voltuno czy upadek Gaety nie była ona kamieniem milowym kampanii ani nie stanowiła punktu zwrotnego. Okazała się częścią raczej krótkotrwałego epizodu, podczas którego na pewien czas garibaldczycy utracili kontrolę nad częścią Molise, by wkrótce wespół z wojskami sardyńskimi ją odzyskać. W wymiarze militarnym wynik bitwy przekreśliło stracie pod Macerone 20 października 1860. W wymiarze propagandowym na marginalny plan przesunęło ją spotkanie Garibaldiego i króla Wiktora Emanuela w Teano 26 października, choć być może wpłynęła ona pozytywnie na morale burbońskiej załogi w oblężonej twierdzy Gaeta; dziennik "Gazetta di Gaeta" obwieścił o klęsce garibaldczyków w triumfalnym tonie. W bitwie nie poległ żaden znaczący dowódca, a ona sama nie miała wpływu na karierę najbardziej znanej osobistości w niej uczestniczącej, czyli Francesco Nullo.
Bitwa pod Pettorano była toczona przez stosunkowo niewielkie siły; łączna liczba uczestniczących w niej kombatantów nie przekraczała prawdopodobnie 5 tysięcy, podczas gdy w innch bitwach kampanii sycylijsko-neapolitańskiej – np. pod Calatafimi, nad Volturno, pod Milazzo, pod Macerone – brały udział dziesiątki tysięcy żołnierzy. Starcie pod Pettorano wyróżnia się jednak pod względem ilości zabitych, a zwłaszcza pod względem proporcji zabitych do liczby zaangażowanych w walce. Pod Pettorano zginęło najprawdopodobniej około 600 kombatantów, podobna liczba co podczas bitwy nad Volturno; w tej ostatniej brało jednak udział ok. 70 tysięcy żołnierzy. O unikatowym charakterze bitwy przesądza też fakt, że było to jedyne znaczące starcie wojny w którym zwycięstwo osiągnęły oddziały burbońskie. Wreszcie, było to jedyna bitwa tej wojny w której o zwycięstwie przesądziły nie wojska regularne, ale oddziały partyzanckie.
Bitwa we włoskim dyskursie publicznym.
W drugiej połowie XIX wieku ukazało się wiele prac, będących apoteozą ruchu zjednoczeniowego. Opisując historię kampanii przedstawiały one bitwę jako daninę krwi, złożoną na ołtarzu ojczyzny. Z czasem jednak pamięć o niej zaczęła zanikać. Dzisiaj odmiennie niż np. bitwa nad Volturno, bitwa pod Pettorano nie należy we Włoszech do kanonu wiedzy historycznej. Nie wspomina się o niej w syntezach dziejów Włoch ani nawet w generalnych opracowaniach dotyczących "Risorgimento", wzmianki o bitwie pojawiają się co najwyżej w bardziej szczegółowych pracach analitycznych poświęconych konkretnym kampaniom, dowódcom albo zjawiskom, np. "brigantaggio". Nie doczekała się monografii. Najczęściej wspomina się o niej na witrynach poświęconych historii regionalnej, czy to prowincji Isernia czy to regionu Molise, gdzie nierzadko mówi się o bitwie jako o całkowicie zapomnianym epizodzie z historii Włoch. Sama nazwa Pettorano zanikła; aby odróżnić miejscowość od znajdującej się w Abruzzach Pettorano del Gizio przemianowano ją na Pettoranello del Molise.
Degradacja pamięci o bitwie związana była z faktem, że nie mieściła się ona w dominującej narracji narodowej, przedstawiającej "Risorgimento" jako wspierane przez masy zjednoczenie kraju. Na owo niedopasowanie zwracała uwagę historiografia marksistowska; Gramsci i jego szkoła opisywali wydarzenia w Molise raczej w kategoriach ruchów społecznych, ludowego powstania przeciw burżuazji, swego rodzaju rewolucji proletariackiej "avant la lettre". W ostatnich kilku dekadach do bitwy pod Pettorano odwołują się ruchy tradycjonalistyczne, związane z "identità duosiciliana", przeciwstawiające się nie tylko europejskiej homogenizacji, ale także trwającej rewolucji kulturowej. One z kolei widzą Pettorano jako obronę tradycyjnej regionalnej tożsamości, związanej z takimi wartościami jak monarchia i religia. Wreszcie, niekiedy wymienia się Pettorano jako epizod w trwającej wieki i manifestującej się na całym świecie historii anarchizującego oporu biednych i zdeterminowanych mas, jak żakeria we Francji, ruch comuneros w Hiszpanii, powstanie Pugaczowa w Rosji czy liczne rebelie chłopskie w Indiach albo w Chinach.

</doc>
<doc id="5278204" url="https://pl.wikipedia.org/wiki?curid=5278204" title="Samanta Karavello">
Samanta Karavello



</doc>
<doc id="5278205" url="https://pl.wikipedia.org/wiki?curid=5278205" title="Władysław Wituski">
Władysław Wituski



</doc>
<doc id="5278208" url="https://pl.wikipedia.org/wiki?curid=5278208" title="José Cifuentes">
José Cifuentes

José Adoni Cifuentes Charcopa (ur. 12 marca 1999 w Esmeraldas) – ekwadorski piłkarz występujący na pozycji środkowego pomocnika, reprezentant kraju, obecnie zawodnik amerykańskiego Los Angeles FC.

</doc>
<doc id="5278209" url="https://pl.wikipedia.org/wiki?curid=5278209" title="Władysław Ignacy Wituski">
Władysław Ignacy Wituski



</doc>
<doc id="5278210" url="https://pl.wikipedia.org/wiki?curid=5278210" title="Ukraińscy medaliści letnich igrzysk olimpijskich">
Ukraińscy medaliści letnich igrzysk olimpijskich

Ukraińscy medaliści letnich igrzysk olimpijskich – zestawienie reprezentujących Ukrainę zawodników i zawodniczek, którzy zdobyli przynajmniej jeden medal letnich igrzysk olimpijskich.
Reprezentacja Ukrainy startuje w letnich igrzyskach olimpijskich nieprzerwanie od 1996 roku. Wcześniej ukraińscy sportowcy reprezentowali Związek Radziecki oraz startowali w ramach Wspólnej reprezentacji krajów Wspólnoty Niepodległych Państw. Pierwszy medal na letnich igrzyskach olimpijskich dla Ukrainy zdobył Andrij Kałasznikow, który zajął trzecie miejsce w zapasach w stylu klasycznym 22 lipca 1996, natomiast pierwszy złoty medal dwa dni później zdobył Wjaczesław Ołejnyk również w zapasach w stylu klasycznym.
Łącznie w siedmiu startach na letnich igrzyskach olimpijskich Ukraińcy zdobyli 139 medali – 35 złotych, 36 srebrnych i 68 brązowych. Najbardziej utytułowaną ukraińską olimpijką na letnich igrzyskach jest pływaczka Jana Kłoczkowa, która zdobyła cztery złote medale i jeden srebrny. Jest również zdobywczynią największej liczby, pięciu medali wszystkich kolorów. Reprezentanci Ukrainy stawali na podium olimpijskim w dwudziestu dyscyplinach sportowych, z czego najczęściej – dziewiętnastokrotnie – w gimnastyce.
Medaliści chronologicznie.
Reprezentanci Ukrainy zdobyli łącznie 139 medali letnich igrzysk olimpijskich. Stali na podium zawodów olimpijskich na siedmiu igrzyskach, z czego po raz pierwszy w debiucie, w 1996 roku. Zdobywali medale, w tym przynajmniej jeden złoty, na każdych igrzyskach, na których wystąpili. W poniższej tabeli przedstawiono wszystkich ukraińskich medalistów letnich igrzysk olimpijskich w kolejności chronologicznej.
Liczba medali według lat.
Ukraińscy sportowcy zdobywali medale na siedmiu letnich igrzyskach olimpijskich, wszystkich, na których wystartowali. Najwięcej (po 23) wywalczyli podczas igrzysk w 1996 i 2000 roku. W Atlancie zdobyli największa ilość złotych medali – dziewięć. W tabeli przedstawiono liczbę medali zdobytych przez ukraińskich reprezentantów na kolejnych letnich igrzyskach olimpijskich.
Liczba medali według dyscyplin.
Ukraińcy stali na podium letnich igrzysk olimpijskich w dwudziestu dyscyplinach sportowych. Najczęściej – dziewiętnastokrotnie – dokonali tego w konkurencjach gimnastycznych. Konkurencją, w której reprezentanci Ukrainy zdobyli najwięcej medali jest wielobój indywidualnie kobiet (gimnastyka artystyczna) – pięć medali (jeden złoty i cztery brązowe). Najwięcej złotych medali zdobyli w ćwiczeniach na poręczach mężczyzn (gimnastyka sportowa). W poniższym zestawieniu ukazano liczbę medali zdobytych przez ukraińskich olimpijczyków według dyscyplin i konkurencji.
Klasyfikacja medalistów.
Medale letnich igrzysk olimpijskich zdobyło łącznie 177 ukraińskich zawodników, z czego 75 dokonało tego wyłącznie w parach lub startach drużynowych. Najwięcej medali olimpijskich zdobyła – 4 złote i 1 srebrny. Zawodnikami, którzy zdobywali medale na trzech kolejnych igrzyskach są: (2008–2016), (2008–2016), (2004–2012), Rusłana Taran (1996–2004). Ponadto Ołena Kostewycz zdobyła medale na trzech nienastępujących po sobie igrzyskach (2004, 2012, 2021).
Poniższa tabela jest klasyfikacją ukraińskich medalistów letnich igrzysk olimpijskich. Wzięte zostały pod uwagę wszystkie zdobyte medale – w konkurencjach indywidualnych i drużynowych. Przy ustalaniu kolejności najpierw uwzględniono liczbę złotych medali, później srebrnych, a na końcu brązowych. W przypadku, gdy dwoje zawodników uzyskało taką samą liczbę medali, najpierw wzięto pod uwagę rok zdobycia pierwszego medalu, a następnie porządek alfabetyczny.

</doc>
<doc id="5278211" url="https://pl.wikipedia.org/wiki?curid=5278211" title="Stan wojenny na Ukrainie">
Stan wojenny na Ukrainie



</doc>
<doc id="5278212" url="https://pl.wikipedia.org/wiki?curid=5278212" title="Herb gminy Czarnocin (województwo świętokrzyskie)">
Herb gminy Czarnocin (województwo świętokrzyskie)

Herb gminy Czarnocin – jeden z symboli gminy Czarnocin, ustanowiony 30 marca 2004.
Wygląd i symbolika.
Herb przedstawia na tarczy w polu czerwonym białą strzałę, dwukrotnie przekrzyżowaną, zwróconą do góry, a nad nią złotą koronę. Jest to nawiązanie do herbu Lis, którym posługiwali się dawni właściciele terenów gminy oraz księcia Kazimierza Sprawiedliwego. 

</doc>
<doc id="5278214" url="https://pl.wikipedia.org/wiki?curid=5278214" title="Herb gminy Bieliny">
Herb gminy Bieliny

Herb gminy Bieliny – jeden z symboli gminy Bieliny.
Wygląd i symbolika.
Herb przedstawia na tarczy w polu czerwonym złoty korab z krzyżem patriarchalnym zamiast masztu. Jest to połączenie herbu Korab, którym posługiwał się biskup Jakub Zadzik i herbu benedyktynów z opactwa na Świętym Krzyżu.

</doc>
<doc id="5278216" url="https://pl.wikipedia.org/wiki?curid=5278216" title="Herb Morawicy">
Herb Morawicy

Herb Morawicy – jeden z symboli miasta i gminy Morawica, ustanowiony 5 marca 2009.
Wygląd i symbolika.
Herb przedstawia na tarczy dzielonej w słup z lewej strony na polu błękitnym trzy złote korony (nawiązanie do herbu biskupstwa krakowskiego), natomiast w prawym, czerwonym polu herb szlachecki Jelita. 

</doc>
<doc id="5278217" url="https://pl.wikipedia.org/wiki?curid=5278217" title="Herb gminy Morawica">
Herb gminy Morawica



</doc>
<doc id="5278220" url="https://pl.wikipedia.org/wiki?curid=5278220" title="Eli Drake">
Eli Drake



</doc>
<doc id="5278222" url="https://pl.wikipedia.org/wiki?curid=5278222" title="Herb gminy Nowiny">
Herb gminy Nowiny

Herb gminy Nowiny – jeden z symboli gminy Nowiny, ustanowiony 27 października 2004.
Wygląd i symbolika.
Herb przedstawia na tarczy dzielonej z prawa w skos białym pasem z lewej strony na błękitnym polu złotą koronę (symbol archidiecezji krakowskiej), natomiast z prawej strony na czerwonym polu trzy białe lilie (symbol archidiecezji gnieźnieńskiej). 

</doc>
<doc id="5278234" url="https://pl.wikipedia.org/wiki?curid=5278234" title="Herb Piekoszowa">
Herb Piekoszowa

Herb Piekoszowa – jeden z symboli miasta i gminy Piekoszów, ustanowiony 22 grudnia 2000.
Wygląd i symbolika.
Herb przedstawia na tarczy dzielonej w krzyż: na białym polu postać Matki Bożej Miłosierdzia z Dzieciątkiem (z piekoszowskiego obrazu), na czerwonych polach herby: Odrowąż i Tarłów herbu Topór, natomiast w niebieskim polu herb powiatu kieleckiego. 

</doc>
<doc id="5278248" url="https://pl.wikipedia.org/wiki?curid=5278248" title="Maksymilian Woroniecki">
Maksymilian Woroniecki



</doc>
<doc id="5278253" url="https://pl.wikipedia.org/wiki?curid=5278253" title="Zespół Pieśni i Tańca Nowa Huta">
Zespół Pieśni i Tańca Nowa Huta

Zespół Pieśni i Tańca Nowa Huta – zespół folklorystyczny działający od 1953 roku w Krakowie.
Historia.
Zespół Pieśni i Tańca Zakładowego Domu Kultury Huty im. Lenina powstał decyzją Ministerstwa Kultury i Sztuki w 1953 roku, gdy połączono istniejące zespoły artystyczne dwóch związków zawodowych: Hutników i Budowlanych. W 1959 roku zmieniono mu nazwę na Zespół Tańca Huty imienia Lenina. Po raz pierwszy Zespół wystąpił z okazji obchodów święta 1 maja w 1954 roku. W 1968 roku Zespół liczył 100 osób (22 pary w I grupie i 18 par w II grupie oraz zespół wokalny i kapela).
Jubileusz 15–lecia.
Z okazji jubileuszu 15–lecia istnienia przygotowano nowy program „Stary Kraków”, a zespół otrzymał nowe stroje, które zaprojektowała Zuzannę Piątkowską. Obchody połączono z jubileuszem XX–lecia Gazety Krakowskiej. Uroczysty koncert miał miejsce 28 kwietnia 1968 roku w Hali Widowiskowo–Sportowej Huty im. Lenina. W pierwszej części pokazano program Stary Kraków, a w drugiej zespól zatańczył poloneza, zaśpiewał pieśni regionu krakowskiego i rzeszowskiego, zaprezentował tańce zaborowskie, żywieckie i śląskie. W koncercie oprócz 36 par Zespołu wystąpiła gościnnie kapela i zespół wokalny, ponieważ od lat 50. XX wieku Zespół nie miał własnego chóru i muzyków, a w 1970 roku po odejściu Henryka Dudy i założeniu rodzin przez kilku członków zespół rozpadł się.
Teatr Ruchu.
W 1971 roku po dwóch latach nieobecności do Nowej Huty wrócił Henryk Duda. Wykorzystując doświadczenie zdobyte w teatrze pantomimy Henryka Tomaszewskiego i podczas pobytu w Japonii założył Teatr Ruchu. Do zespołu zaprosił członków Zespołu Pieśni i Tańca ZDK HiL oraz uczniów Studium Baletowego przy Miejskim Teatrze Muzycznym w Krakowie. Teatr wykorzystywał wszystkie możliwe formy ruchu scenicznego (taniec klasyczny i nowoczesny, balet, pantomimę, mimikę, akrobatykę). Pierwszy występ Teatru miał miejsce 25 lutego 1974 roku w Teatrze Ludowym. Pokazano „Miniatury minus plus” scenariusz, reżyseria, choreografia Henryk Duda, scenografia Zuzanna Piątkowska, muzyka Iron Butterfly, Don Ellis, Pink Floyd, Klan, Novi Singers, Deep Purple. W 1975 roku H. Duda wyjechał na rok do USA. Po powrocie z powodów zdrowotnych wycofał się z prowadzenia Teatru. W 1977 roku przestał istnieć.
Na początku lat 70. XX wieku do Zespołu wróciło część dotychczasowych członków i przyjęto nowych. W 1973 roku zespół liczył 30 osób. W 1972 roku zmieniono nazwę na Zespół Pieśni i Tańca ZDK HiL. Po wyjeździe H. Dudy do USA jego obowiązki przejęli Krzysztof Szczepański i Jerzy Gajda próbując pogodzić taniec estradowy z ludowym. Gdy Duda w 1976 roku zrezygnował głównym choreografem został Krzysztof Szczepański. Przygotował on program oparty na tańcach estradowych . W 1977 zespół pojechał z nim na tournée do Jugosławii. Towarzyszył mu zespół wokalny Margaretki. Niestety okazało się, że najbardziej podobają się tańce ludowe. Dlatego zatrudniono na rok jako konsultanta do spraw repertuaru ludowego H. Dudę. Po nim funkcję tę przejął Anatol Krydyłowski.
W lutym 1980 roku zespół został reaktywowany i po raz pierwszy wystąpił w sali Szkoły Muzycznej. Powstał z zespołów: Ad Libitum, Margaretki i Andromeda. Kierownikiem artystycznym został Henryk Duda, kierownikiem muzycznym Józef Makowicz. Inni współpracownicy: Jolanta Szczerba-Kanik (wcześniej instruktorka zespołu Smarkule), Kazimiera Florek (wcześniej instruktorka zespołu Margaretki), Stanisława Piątkowska i Paweł Bieńkowski. Przygotowaniem baletowym zajmowali się Henryk Duda i Krzysztof Szczepański. W 1981 roku Anatol Kocyłowski został głównym choreografem i kierownikiem artystycznym. Zniósł podział na balet i chór.
W Nowohuckim Centrum Kultury.
Od 1 lipca 1983 roku na podstawie porozumienia pomiędzy ZDK HiL Zespół Pieśni Nowa Huta został przekazany do rozpoczynającego działalność Nowohuckiego Centrum Kultury. Zespół miał tu lepsze warunki pracy i więcej środków na działalność. Pozwoliły one na utworzenia kapeli. Z nową suitą Tańce mieszczan żywieckich zespół pojechał na tournée po Grecji.
Z okazji przypadającego w 1988 roku kolejnego jubileuszu zebrano materiały do historii: nagrania z członkami, stany osobowe i inne pamiątki, które pokazano na okolicznościowej wystawie. Podczas koncertu 16 stycznia 1988 roku wręczono Zespołowi odznaki: Zasłużony dla KMHiLoraz Budowniczy Nowej Huty. Wiceprezydent Krakowa Jan Nowak udekorował Anatola Kocyłowskiego Krzyżem Kawalerskim Orderu Odrodzenia Polski. W październiku w studiu Teatru STU nagrano materiał na płytę i kasetę "Witajcie tu do nas." Znalazło się na nich tylko 60 minut nagranego materiału. Całość wydano 10 lat później na płycie CD.
W latach 90. XX wieku zespół kilkakrotnie wystąpił w realizacjach telewizyjnych: programie realizowanym z okazji Wielkanocy w Teatrze Stu przez Krzysztofa Jasińskiego, filmie dokumentalnym "Tańce historyczne" (1993) (1998), Gali Galicyjskiej (1994).
Jubileusz 50–lecia.
10 stycznia 2003 roku odbył się jubileuszowy koncert Zespołu. Udział w nim wzięli zaproszeni oście: wiceminister Kultury Maciej Klimczak, prezydent Krakowa Jacek Majchrowski, wicewojewoda Andrzej Haręźlak, dyrektor naczelny Polskich Huta Stali oddziału Huta im. Sendzimira Jacek Woliński oraz Wojciech Siemion. Z tej okazji został odznaczony Krzyżem Oficerskim Orderu Odrodzenia Polski kierownik artystyczny Zespołu Antoł Kocyłowski, Srebrnymi Krzyżami Zasługi: kierownik organizacyjny Adam Śliwa, kostiumolożka Maria Blacha, Brązowy Krzyż Zasługi instruktor i asystent choreografa Jacek Dziadur, Odznaką Zasłużony dla Kultury Polskiej Henryk Duda, Zasłużony Działacz Kultury: pedagog chóru Andrzej Cebulak, akompaniator Lucyna Rotter. Koncert prowadziła Lidia Jazgar. W 2003 roku zespół liczył 103 osoby
W styczniu 2018 roku zespół obchodził 65–lecie działalności. Zespół koncertował: na Węgrzech (1956,1957, 1960, 1965), w Jugosławii (1964), Bułgarii (1966), Włoszech (1967)
Kierownicy i opiekunowie.
W 1964 roku kapelę ludową prowadził Józef Makowicz. W 1968 roku dziecięce zespoły taneczne prowadzili E. Jabczanik i R. Magnuszewski. Kierownikiem muzycznym był Marian Korzonek.
W latach 1956-1976 kierownikiem był Henryk Duda. Od 1981 Anatoł Kocyłowski (do jesieni 2017). Jego następcą został Jarosław Świątek.
Nagrody i odznaczenia.
2018: Medal Polonia Minor
2013: Medal Rady Miasta Krakowa
2008: Odznaka Honoris Gratia
2008: Medal Zasłużony Kulturze Gloria Artis
2003: Odznaka Zasłużony dla Kultury Polskiej
2003: Złoty Medal "Kraków 2000"
1988: Złota Odznaka Za Pracę Społeczną dla Miasta Krakowa
1993: Dyplom Honorowy Ministerstwa Kultury i Sztuki za upowszechnianie kultury

</doc>
<doc id="5278276" url="https://pl.wikipedia.org/wiki?curid=5278276" title="Rhymney">
Rhymney

Rhymney () – miasto w południowej Walii, w jednostce administracyjnej Caerphilly, historycznie w hrabstwie Monmouthshire, położone w dolinie rzeki Rhymney. W 2011 roku liczyło 8537 mieszkańców.
Miasto rozwinęło się po otwarciu w 1801 roku huty żelaza. W okolicach wydobywane były wykorzystywane w zakładzie rudy żelaza, węgiel i wapień. Po zamknięciu huty w 1891 roku głównym pracodawcą stały się kopalnie węgla. Wydobycie prowadzone było co najmniej do 1940 roku.
Znajduje się tu stacja kolejowa Rhymney, otwarta w 1858 roku, będąca stacją krańcową linii Rhymney Line do Cardiff.

</doc>
<doc id="5278277" url="https://pl.wikipedia.org/wiki?curid=5278277" title="Zaczeska">
Zaczeska

Zaczeska (także pożyczka, ) – fryzura głównie noszona przez łysiejących mężczyzn, polegająca na zaczesaniu dłuższych włosów na łysiejące miejsca.

</doc>
<doc id="5278281" url="https://pl.wikipedia.org/wiki?curid=5278281" title="Combover">
Combover



</doc>
<doc id="5278282" url="https://pl.wikipedia.org/wiki?curid=5278282" title="Comb over">
Comb over



</doc>
<doc id="5278297" url="https://pl.wikipedia.org/wiki?curid=5278297" title="Pożyczka (fryzura)">
Pożyczka (fryzura)



</doc>
<doc id="5278298" url="https://pl.wikipedia.org/wiki?curid=5278298" title="Herb gminy Bodzechów">
Herb gminy Bodzechów

Herb gminy Bodzechów – jeden z symboli gminy Bodzechów, ustanowiony 19 marca 2004.
Wygląd i symbolika.
Herb przedstawia na tarczy w polu czerwonym złoty dąb (symbol lasów gminy, w szczególności rezerwatu Lisiny Bodzechowskie), a pod nim dwa krzemienie srebrne (nawiązanie do Krzemionek Opatowskich). 

</doc>
<doc id="5278307" url="https://pl.wikipedia.org/wiki?curid=5278307" title="Herb gminy Kije">
Herb gminy Kije

Herb gminy Kije – jeden z symboli gminy Kije, ustanowiony 2 maja 2004.
Wygląd i symbolika.
Herb przedstawia na tarczy w polu zielonym trzy czarne skrzyżowane włócznie ze złotymi grotami, a po obu ich stronach inicjały „G” i „K”, pochodzące od nazwy gminy. 

</doc>
<doc id="5278339" url="https://pl.wikipedia.org/wiki?curid=5278339" title="Herb gminy Łoniów">
Herb gminy Łoniów

Herb gminy Łoniów – jeden z symboli gminy Łoniów.
Wygląd i symbolika.
Herb przedstawia na tarczy w polu czerwonym herb Nałęcz, a w jego środku herb Kościesza. Jest to nawiązanie do właścicieli terenów gminy.

</doc>
<doc id="5278341" url="https://pl.wikipedia.org/wiki?curid=5278341" title="Steve Tesich">
Steve Tesich

Steve Tesich, właśc. Stojan Steve Tesich (srb. Стојан Стив Тешић, Stojan Stiv Tešić, ur. 29 września 1942 w Užicach w ówczesnej Jugosławii, zm. 1 lipca 1996 w Sydney w Kanadzie) – amerykański scenarzysta filmowy i telewizyjny, dramaturg i powieściopisarz pochodzenia serbskiego. Zdobywca Oscara za najlepszy scenariusz oryginalny. Uważany za twórcę terminu postprawda ("post-truth").
Życie i twórczość.
Stojan urodził się jako drugie dziecko na terenie okupowanej przez niemiecką armię Jugosławii. Jego rodzice Goya i Radishe mieli już starszą córkę, Nadję. Jego ojciec, Radishe, był zawodowym żołnierzem i przeciwnik dojścia do władzy marszałka Tito. Został uznany za zaginionego w czasie wojny. Pomimo tego, dzieciństwo Tesicha było szczęśliwe. Spędzał wolny czas na zabawie na ulicach, a wakacje w kamiennym młynie dziadka u podnóża góry Tara w Popovich.
Tesich wcześnie rozwinął pasję opowiadania historii, do czego zachęcała go matka, która sama była znakomitym gawędziarzem. Ich tematem często był jego zaginiony ojciec.
W 1955 Radishe Tesich pojawił się w Anglii wraz z członkami jugosłowiańskiego rządu na wygnaniu po ucieczce z nazistowskiego więzienia. Skontaktował się z rodziną i poprosił, by do niego dołączyli w Anglii. Rodzina miała jednak inne plany. Jak wspominał później Steve Tesich: „Wszyscy chcieliśmy pojechać do Stanów Zjednoczonych”. Procedury emigracyjne i biurokracja zajęły kolejne dwa lata.
Steve, jego matka i siostra pojechali pociągiem na wybrzeże. Tam wsiedli na pokład statku pasażerskiego, który wyruszył w transatlantycką podróż do Ameryki. Ostatecznie w 1957 cała rodzina spotkała się w East Chicago, w stanie Indiana. Wybór East Chicago jako nowego domu rodziny był podyktowany koniecznością. Ojciec Steve'a przybył do Ameryki przed resztą rodziny i znalazł tam pracę jako maszynista.
Spotkanie rodzinne nie było do końca szczęśliwe. Matka, zajmująca się do tej pory samotnie dziećmi, nie chciała oddać mężowi pozycji głowy rodziny. Starszy Tesich, intelektualista, znający kilka języków i przedkładający czytanie słowników nad zawieranie przyjaźni, czuł, że praca fizyczna, do której był zmuszony w East Chicago, jest poniżej jego godności. W 1960 r. Rade Tesich zmarł na guza mózgu. Po jego śmierci Goya Tesich podjęła pracę jako pokojówka w hotelu i sprzątaczka, zmuszając Steve'a do radzenia sobie samemu. 
Tesich szybko nauczył się angielskiego. Ukończył szkołę średnią, a po zdobyciu stypendium zapaśniczego na Uniwersytecie Indiany w Bloomington, kontynuował tu naukę specjalizując się w literaturze rosyjskiej. W czasie studiów został członkiem bractwa Phi Beta Kappa i wygrał wyścig rowerowy "Little 500". Studia ukończył w 1965 roku.
Po otrzymaniu stypendium na Uniwersytecie Columbia, Tesich przeniósł się do Nowego Jorku, aby studiować literaturę rosyjską. Planował karierę pracownika naukowego. Z biegiem czasu zaczął myśleć o zostaniu pisarzem, a studia literackie uzupełnił zajęciami z pisania. Poznał też Rebeccę Fletcher, która zachęcała go do kariery pisarskiej. Tesich ukończył Uniwersytet Columbia z tytułem magistra w dziedzinie języka rosyjskiego w 1967, porzucił jednak studia doktoranckie. 24 maja 1971 ożenił się z Rebeccą Fletcher, a w 1988 urodziła im się córka Amy.
Po ukończeniu studiów przez krótki czas pracował jako kurator w brooklyńskim Departamencie Opieki Społecznej, próbując jednocześnie swoich sił w pisaniu powieści i scenariuszy. 
W 1970 American Place Theatre zgodził się wystawić sztukę "The Carpenters". Przez następne osiem lat aktywnie wspierał jego twórczość dramatopisarską, wystawiając kilka jego sztuk. Największy sukces odniosła sztuka "Baba Goya" (później nazwana "Nourish the Beast"), która w 1973 roku zdobyła nagrodę Drama Desk.
W tym czasie Tesich pisał również scenariusze filmowe, ale bez powodzenia. Zwrotnym punktem w jego karierze była współpraca z reżyserem Peterem Yatesem. Zaproponował Tesichowi, by połączył dwa swoje scenariusze - jeden o czterech mieszkańcach miasteczka uniwersyteckiego, drugi o wyścigu rowerowym "Little 500". W rezultacie powstał wielokrotnie nagradzany film "Uciekać", który uczynił Tesicha jednym z najważniejszych amerykańskich scenarzystów. Do teatru powrócił w 1980 farsą polityczną "Division Street". Sztuka została wystawiona po raz pierwszy w Los Angeles w Mark Taper Forum, gdzie odniosła ogromny sukces. Następnie stała się jego pierwszą produkcją na Broadwayu, gdzie została oceniona negatywnie przez nowojorskich krytyków i zdjęta ze sceny po zaledwie 21 wystawieniach.
Tesich nie wrócił do teatru aż do 1989. W tym czasie poświęcił się filmowi. Nakręcono pięć jego scenariuszy i choć jego twórczość nigdy nie osiągnęła takiego uznania czy rozgłosu jak jego debiut, wiele z nich odniosło sukces, m.in. "Naoczny świadek" (1981) i adaptacja powieści Johna Irvinga "Świat według Garpa" (1982). Napisał również własną powieść "Summer Crossing" (1982). W 1989 roku Tesich publikuje dwie nowe sztuki "The Speed of Darkness" i "Square One", które przedstawiają nową wizję Tesicha na temat jego przybranej ojczyzny. Był już coraz bardziej rozczarowany Ameryką ery Reagana i Busha, a jego żartobliwy humor został zastąpiony ponurym gniewem, gdy zgłębiał tematy egoizmu i utraty tożsamości narodowej. Jego ostatnia sztuka, "Arts and Leisure", która została wystawiona na Off-Broadwayu na krótko przed śmiercią, przedstawia postać krytyka teatralnego. Praca tego krytyka, jak twierdzi Tesich, zachęca Amerykanów do bierności w obliczu przemocy i tragedii, ponieważ uczy ludzi, by zachowywali się jak krytycy teatralni.
Zmarł 1 lipca 1996 na atak serca.
Postprawda.
"Oxford Dictionaries" definiuje postprawdę jako „okoliczności, w których obiektywne fakty mają mniejszy wpływ na kształtowanie opinii publicznej niż odwołania do emocji i osobistych przekonań”. Przypisuje Tesichowi pierwsze użycie tego słowa w tym właśnie znaczeniu. Zastanawiając się nad skandalem Iran-Contras i wojną w Zatoce Perskiej, Tesich ubolewał, że „my, jako wolni ludzie, dobrowolnie zdecydowaliśmy, że chcemy żyć w świecie postprawdy”. Ralph Keyes, autor książki "The Post-Truth Era" (2004), również twierdzi, że po raz pierwszy spotkał się z tym terminem w eseju "Nation" z 1992 autorstwa Tesicha. 
Post-prawda była Słowem Roku 2016.
Nagrody i wyróżnienia.
W 2005 serbski Minister Religii i Diaspory ustanowił doroczną nagrodę "Stojan—Steve Tešić Award" dla najlepszych pisarzy pochodzenia serbskiego tworzących w obcych językach.

</doc>
<doc id="5278343" url="https://pl.wikipedia.org/wiki?curid=5278343" title="Wiktor Dróżdż">
Wiktor Dróżdż

Wiktor Dróżdż – polski lekarz psychiatra, doktor habilitowany, profesor UMK, kierownik Katedry i Kliniki Psychiatrii w Collegium Medicum w Bydgoszczy (od roku 2021).
Życiorys.
Ukończył studia na I Wydziale Lekarskim Akademii Medycznej w Warszawie. Pracował w Wojewódzkim Szpitalu dla Nerwowo i Psychicznie Chorych im. dr Józefa Bednarza w Świeciu. W roku 2000 obronił pracę doktorską pod tytułem "Ilościowa i topograficzna analiza EEG u chorych na schizofrenię" (promotor: prof. Aleksander Araszkiewicz). W latach 2012-2021 kierował II Kliniką Psychiatrii w Wojewódzkim Szpitalu Zespolonym im. L. Rydygiera w Toruniu. 1 sierpnia 2021 objął funkcję kierownika Katedry i Kliniki Psychiatrii w Collegium Medicum w Bydgoszczy (w Szpitalu Uniwersyteckim nr 1 im. Antoniego Jurasza).

</doc>
<doc id="5278345" url="https://pl.wikipedia.org/wiki?curid=5278345" title="Marozauka (rejon orszański)">
Marozauka (rejon orszański)

Marozauka (; , "Morozowka", pol. hist. Morozówka) – wieś na Białorusi, w obwodzie witebskim, w rejonie orszańskim, w sielsowiecie Wuscie.
Historia.
W XIX i w początkach XX w. majątek ziemski należący do Birulów i Kliszewskich, położony w Rosji, w guberni mohylewskiej, w powiecie orszańskim. Majątek nazywany był wówczas także "Pazino".
Następnie w granicach Związku Sowieckiego. Od 1991 w niepodległej Białorusi.

</doc>
<doc id="5278346" url="https://pl.wikipedia.org/wiki?curid=5278346" title="Settimana Lombarda">
Settimana Lombarda



</doc>
<doc id="5278347" url="https://pl.wikipedia.org/wiki?curid=5278347" title="Morozówka (rejon orszański)">
Morozówka (rejon orszański)



</doc>
<doc id="5278348" url="https://pl.wikipedia.org/wiki?curid=5278348" title="Władysław Kondycki-Tęcza">
Władysław Kondycki-Tęcza

Porucznik Władysław Tęcza-Kondycki (ur. 4 marca 1898, Tarnopol, zm. 13 września 1915, Hulewicze), kawaler orderu Virtuti Militari, oficer 4. Pułku Piechoty Legionów, poległ w walce na Wołyniu pod Hulewiczami.
Syn Wawrzyńca Tęczy i Marii. Przed wybuchem pierwszej wojny światowej ukończył piątą klasę gimnazjum. Był członkiem Drużyn Polowych „Sokoła”.
W sierpniu 1914 roku, w wieku szesnastu lat, wyruszył z Drohobycza wraz z innymi ochotnikami do Krakowa, gdzie zaciągnął się jako żołnierz IV baonu 2 Pułku Piechoty Legionów. 29 września 1914 mianowany został chorążym piechoty. Wraz z 2. pp. wyruszył 30 września 1914 na południową stronę Karpat. Na początku grudnia 1914 awansował na podporucznika. Z dniem 1 stycznia 1915 (rozkaz nr 126 Komendy LP z dn. 26 maja 1915) mianowany został komendantem plutonu w XI randze. W wypadzie pod Zieloną w nocy z 5 na 6 lutego 1915 wziął do niewoli całą kompanię Rosjan. 16 lutego 1915 został ranny pod Sołotwiną, lecz pozostał w szeregach swojej jednostki. W tym samym miesiącu powierzono mu komendę nad 13 kompanią IV baonu 2. pp II Brygady LP. 24 kwietnia 1915 odkomenderowany z IV baonem do Piotrkowa, w okolicach którego formował się 4. pułk piechoty, III Brygady Legionów. W 4 pułku służył formalnie od 11 maja 1915. Wymaszerował z Piotrkowa na front 15 lipca 1915. 31 lipca 1915 objął dowództwo nad 7 kompanią II baonu (po śmierci por. B. Pierackiego pod Jastkowem). Poległ 13 września 1915 pod Hulewiczami na Wołyniu i pochowany został na cmentarzu w Hołobach.
W II RP zweryfikowany jako kpt. piech. Legionowy poeta Józef Relidzyński poświęcił mu wiersz pt. "Tajemnica tęczy."

</doc>
<doc id="5278351" url="https://pl.wikipedia.org/wiki?curid=5278351" title="Llandeilo">
Llandeilo

Llandeilo () – miasto w południowej Walii, w hrabstwie Carmarthenshire, położone na północnym brzegu rzeki Tywi (Towy), na zachodnim skraju parku narodowego Brecon Beacons. W 2011 roku liczyło 1795 mieszkańców.
Nazwa miejscowości pochodzi od św. Teliawa, który w VI wieku założył w tym miejscu klasztor. W XII wieku miejscowość znajdowała się pod zwierzchnictwem biskupstwa St David's, rozwinęła się jako ośrodek targowy. Na zachód od miasta znajduje się posiadłość Dinefwr Park, a w jej obrębie ruiny zamku Dinefwr Castle (Castell Dinefwr) z XII wieku (wówczas siedziba władców Deheubarth) oraz rezydencja Newton House z XVII wieku.
W 1887 roku Llandeilo odnotowane zostało jako ośrodek handlu zbożem i mąką, a także ośrodek produkcji tkanin wełnianych, drewna oraz garbarstwa. Miasto liczyło wówczas 1553 mieszkańców.
Znajduje się tu stacja kolejowa Llandeilo, na linii kolejowej Heart of Wales Line.

</doc>
<doc id="5278352" url="https://pl.wikipedia.org/wiki?curid=5278352" title="Mistrzostwa Świata w Narciarstwie Dowolnym i Snowboardingu 2017 – gigant równoległy kobiet">
Mistrzostwa Świata w Narciarstwie Dowolnym i Snowboardingu 2017 – gigant równoległy kobiet

Rywalizacja kobiet w gigancie równoległym podczas mistrzostw świata w Sierra Nevada została rozegrana na trasie o nazwie Sierra Nevada. Kwalifikacje rozegrano 16 marca 2017 roku o 10:05, z kolei biegi finałowe tego samego dnia o 13:00. Złoty medal wywalczyła Czeszka Ester Ledecká, która w dużym finale pokonała Patrizię Kummer ze Szwajcarii. W małym finale triumfowała Rosjanka Jekatierina Tudiegieszewa, zdobywając tym samym brązowy medal.
Finały.
"Opracowano na podstawie materiału źródłowego": 

</doc>
<doc id="5278354" url="https://pl.wikipedia.org/wiki?curid=5278354" title="Stefan Wrocławski">
Stefan Wrocławski

 
Stefan Wrocławski (ur. 12 czerwca 1899 w Jabłonnie k. Warszawy, zm. 22 lipca 1972 r. w Radomiu) – polski kompozytor, organista, dyrygent i pedagog muzyczny. Był wiceprezesem Stowarzyszenia Organistów-Chórmistrzów Diecezji Sandomierskiej, członkiem Diecezjalnej Komisji Egzaminacyjnej, wykładowcą w Radomskim Oddziale Warszawskiej Wyższej Szkoły Muzycznej im. F. Chopina, a od 1948 w Instytucie Muzycznym w Radomiu. 1 marca 1943 roku został mianowany przez bp. Jana Kantego Lorka członkiem Diecezjalnej Komisji ds. Organistowskich.
Wykształcenie i pierwsze lata pracy.
Stefan Wrocławski w latach 1917/1918 ukończył kurs w klasie organowej przy Warszawskim Towarzystwie Muzycznym, a w roku 1921 uzyskał dyplom kapelmistrzowski w Warszawskim Konserwatorium Muzycznym. Rozpoczął pracę jako organista w Iwaniskach. Powołany w 1922 r. na rok do służby wojskowej odbył ją w stołecznej Garnizonowej Orkiestrze Wojskowej, grając na tubie. Po odbyciu służby wojskowej kontynuował pracę w Iwaniskach koło Opatowa (1923-1926) i w tym czasie decyzją Diecezjalnej Komisji Egzaminacyjnej uzyskał stopień organisty diecezjalnego I klasy. W Iwaniskach zorganizował i prowadził jako kapelmistrz parafialną orkiestrę dętą straży pożarnej.
Praca i działalność w Radomiu.
W roku 1926 Stefan Wrocławski rozpoczął pracę organisty w Radomiu, przy niedawno zbudowanym, największym w mieście i w ówczesnej diecezji sandomierskiej kościele p.w. Opieki NMP, obecnie o statusie katedry. W tym miejscu pracował przez lat 46 do śmierci w roku 1972. Krótko po rozpoczęciu pracy w Radomiu zorganizował Chór Cecyliański, wysoko ceniony w Radomiu i całej diecezji sandomierskiej. Rozpoczął także bardzo aktywną działalność pedagogiczną w radomskich szkołach ogólnokształcących i zawodowych. Prowadził tam chóry, podnosząc w ten sposób kulturę wokalną młodzieży radomskiej kolejnych pokoleń. W średniej Szkole Muzycznej w Radomiu uczył teorii muzyki, blisko współpracując z wieloletnim dyrektorem Marcelim Karczemnym.
Twórczość kompozytorska.
Na twórczość kompozytorską Stefana Wrocławskiego składa się ponad sto zachowanych kompozycji i opracowań, w tym siedem mszy do tekstów łacińskich i polskich, liczne utwory organowe, takie jak zbiór preludiów na tematy polskich pieśni kościelnych, utwory wokalne na chór i solo, orkiestralne i inne instrumentalne oraz utwory niesakralne, m.in. do wykonywania przez chóry szkolne i dla odbiorcy dziecięcego.
Dorobek kompozytorski Stefana Wrocławskiego ze względu na powojenne czasy komunistyczne został opublikowany w niewielkiej części – jedna msza łacińska w r. 1948 oraz zbiór "Preludia organowe na tematy polskich pieśni kościelnych" (datowany na 1956, za zgodą cenzury odbity na powielaczu w bardzo małym nakładzie). Obecnie w przygotowaniu jest publikacja dorobku, zachowanego w rękopisach i kserokopiach, z uwzględnieniem całej jego różnorodności.

</doc>
<doc id="5278355" url="https://pl.wikipedia.org/wiki?curid=5278355" title="Nawasiołki (rejon orszański)">
Nawasiołki (rejon orszański)

Nawasiołki (; , "Nowosiołki") – wieś na Białorusi, w obwodzie witebskim, w rejonie orszańskim, w sielsowiecie Wuscie.
Wieś położona jest u ujścia Adroua do Dniepru. Od północy graniczy z Orszą.

</doc>
<doc id="5278357" url="https://pl.wikipedia.org/wiki?curid=5278357" title="Mielowce (rejon brasławski)">
Mielowce (rejon brasławski)

Mielowce (; ) – wieś na Białorusi, w obwodzie witebskim, w rejonie brasławskim, w sielsowiecie Achremowce.
Historia.
W czasach zaborów wieś w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 135 osób, 131 było wyznania rzymskokatolickiego a 4 prawosławnego. Jednocześnie 104 mieszkańców zadeklarowało polską, 31 białoruską przynależność narodową. Było tu 29 budynków mieszkalnych. W 1931 w 28 domach zamieszkiwały 124 osoby.
Wierni należeli do parafii rzymskokatolickiej i prawosławnej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR. 
Od 1991 w składzie niepodległej Białorusi.

</doc>
<doc id="5278359" url="https://pl.wikipedia.org/wiki?curid=5278359" title="Mistrzostwa Świata w Narciarstwie Dowolnym i Snowboardingu 2017 – big air kobiet">
Mistrzostwa Świata w Narciarstwie Dowolnym i Snowboardingu 2017 – big air kobiet

Rywalizacja kobiet w snowboardowym big air podczas mistrzostw świata w Sierra Nevada została rozegrana na obiekcie o nazwie Sierra Nevada Big Air. Kwalifikacje odbyły się 16 marca o 15:00. Z kolei finał odbył się 17 marca 2017 roku o 19:30. Złoty medal wywalczyła Austriaczka Anna Gasser, która pokonała Enni Rukajärvi z Finlandii oraz Norweżżkę Silje Norendal.

</doc>
<doc id="5278360" url="https://pl.wikipedia.org/wiki?curid=5278360" title="Liège-Bastogne-Liège 2022">
Liège-Bastogne-Liège 2022

Liège-Bastogne-Liège 2022 – 108. edycja wyścigu kolarskiego Liège-Bastogne-Liège, która odbyła się 24 kwietnia 2022 na liczącej ponad 257 kilometrów trasie przez te miejscowości. Impreza kategorii 1.UWT była częścią UCI World Tour 2022.
Uczestnicy.
Lista startowa.
Legenda: DNF – nie ukończył, OTL – przekroczył limit czasu, DNS – nie wystartował, DSQ – zdyskwalifikowany.

</doc>
<doc id="5278362" url="https://pl.wikipedia.org/wiki?curid=5278362" title="BMW Open 2022">
BMW Open 2022

BMW Open 2022, właśc. BMW Open by American Express 2022 – tenisowy turniej ATP kategorii ATP Tour 250 w sezonie 2022 z cyklu BMW Open rozgrywany w dniach 25 kwietnia–1 maja 2022 roku w Monachium na kortach ceglanych o puli nagród wynoszącej 597 900 euro.

</doc>
<doc id="5278365" url="https://pl.wikipedia.org/wiki?curid=5278365" title="Milejki (rejon miorski)">
Milejki (rejon miorski)

Milejki (; ) – wieś na Białorusi, w obwodzie witebskim, w rejonie miorskim, w sielsowiecie Nowy Pohost.
Historia.
W czasach zaborów wieś rządowa w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie, a następnie w gminie Nowy Pohost.
Według Powszechnego Spisu Ludności z 1921 roku zamieszkiwało tu 140 osób, 75 było wyznania rzymskokatolickiego, 36 prawosławnego a 29 staroobrzędowego. Jednocześnie 37 mieszkańców zadeklarowało polską, 107 białoruską przynależność narodową. Było tu 27 budynków mieszkalnych. W 1931 w 29 domach zamieszkiwały 143 osoby.
Wierni należeli do parafii rzymskokatolickiej i prawosławnej w Nowym Pohoście. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Nowym Pohoście.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5278366" url="https://pl.wikipedia.org/wiki?curid=5278366" title="Jetzt Anders!">
Jetzt Anders!

Jetzt Anders! – austriacki boys band, istniejący od lutego do listopada 2007 i utworzony z uczestników trzeciej edycji austriackiego programu talent show "Starmania". Grana przez boys band muzyka była połączeniem popu, soulu i rocka oraz muzyki szlagierowej.
Historia zespołu.
Zespół założono w lutym 2007, a w jego skład weszli Falco De Jong Luneau, Tom Neuwirth, Johnny Palmer oraz Martin Zerza. Początkowo grupa miała nazywać się Jetzt! (pol. "Teraz!"), jednak w Austrii istniały już dwa inne zespoły o tej nazwie, więc ostatecznie zdecydowano się na nazwę Jetzt Anders! (pol. "Teraz inny!").
16 lutego 2007 boys band wydał swój debiutancki singel CD „Dieser Moment”, zawierający tytułowy utwór w wersji radiowej oraz karaoke. Singel dotarł do 7. miejsca w zestawieniu Ö3 Austria Top 40 i stanowił zapowiedź debiutanckiego albumu studyjnego zespołu, który wydano pod nazwą "Gut So". Album zawierający jedenaście premierowych utworów ukazał się na terenie Austrii 15 czerwca 2007 nakładem Universal Music i dotarł do 9. pozycji na liście najlepiej sprzedających się płyt w kraju. Drugim singlem promującym wydawnictwo został utwór „Immer und Ewig”, który dotarł do 32. pozycji na liście Ö3 Austria Top 40.
Od końca marca 2007 na łamach austriackiego kanału telewizyjnego Puls TV oraz serwisu mobilnego 3Live! emitowano reality show "Jetzt Anders!", który codziennie o godz. 15:00, 17:00 i 21:00 pokazywał, co dzieje się w mieszkaniach uczestników zespołu, aby przybliżyć życie codzienne członków boys bandu. Emisja programu została zakończona w sierpniu 2007 z powodu braku zainteresowania widzów.
Zespół zakończył swoją działalność 14 listopada 2007. Siedem lat później występujący solowo jeden z członków zespołu, Tom Neuwirth, zwyciężył w 59. Konkursie Piosenki Eurowizji z utworem „Rise Like a Phoenix”, wcielając się w drag queen Conchitę Wurst.
Dyskografia.
Opracowano na podstawie materiału źródłowego.

</doc>
<doc id="5278369" url="https://pl.wikipedia.org/wiki?curid=5278369" title="Ulica Józefa Jainty w Bytomiu">
Ulica Józefa Jainty w Bytomiu

Ulica Józefa Jainty w Bytomiu – ulica w Śródmieściu Bytomia o średniowiecznym rodowodzie, biegnie na długości około 200 m od północno-zachodniego narożnika Rynku w Bytomiu do przecięcia z ulicą Józefa Kwietniewskiego. 
Przebieg i ruch uliczny.
Ulica rozpoczyna się od bytomskiego Rynku, leży równolegle do jego północno-wschodniej pierzei, biegnie w prostej linii w kierunku północno-zachodnim i kończy się dochodząc do ulicy Józefa Kwietniewskiego (droga krajowa nr 94); ma około 200 m długości, jej szerokość waha się od około 8 do około 13 m; jest jedną z 9 ulic, które wybiegają prostopadle z Rynku. 
Jest to ulica jednokierunkowa – od strony Rynku wjazd do ulicy jest ograniczony niskimi nieruchomymi słupkami, blokującymi ruch samochodowy; wjazd jest możliwy od strony ulicy Stanisława Webera, na odcinku od skrzyżowania z tąż ulicą do Rynku obowiązuje (z wyjątkami) zakaz ruchu; obowiązuje na niej ograniczenie prędkości do 30 km/h. 
Historia.
Ulica pojawia się na najstarszych planach Bytomia, stanowi część średniowiecznego układu urbanistycznego Bytomia, lokowanego na prawie niemieckim; znajdowała się w obrębie murów miejskich; istniała co najmniej od połowy XVIII wieku, była nazywana Tarnowitzer Straße (, taką nazwą określano ulicę od Rynku do przecięcia z linią kolejową, w przybliżeniu w miejscu dzisiejszego skrzyżowania ulicy Wrocławskiej z ulicą Powstańców Warszawskich (), w więc także fragment obecnej ulicy Wrocławskiej), zamykała ją brama Tarnogórska, a droga za bramą stanowiąca jej przedłużenie wiodła wbrew nazwie do Pyskowic. Obecna nazwa upamiętnia powstańca śląskiego Józefa Jaintę.
Historycznie przy ulicy znajdował się kościół Wniebowzięcia Najświętszej Maryi Panny w Bytomiu, co zmieniło się wraz z dwukrotnym powiększeniem powierzchni płyty Rynku po II wojnie światowej.
Ulicą poprowadzono w XIX wieku torowisko tramwajowe, które zlikwidowano około 1971 roku (zob. tramwaje w Bytomiu).
W 1979 roku wyburzono kwartał zabudowy ulicy Józefa Jainty (południowa pierzeja), Dzieci Lwowskich i placu Kościuszki. Teren miał zostać wykorzystany pod budowę domu handlowego i budynku usługowego, do czego nie doszło z powodów finansowych. Dopiero na początku XXI wieku przestrzeń ta została wykorzystana do budowy galerii handlowej Agora Bytom. Wybrane budynki zostały poddane rewitalizacji.
Architektura.
Obiekty podano według współczesnej numeracji, kolejność od Rynku na zachód.

</doc>
<doc id="5278373" url="https://pl.wikipedia.org/wiki?curid=5278373" title="Cierniogonek blady">
Cierniogonek blady

Cierniogonek blady ("Leptasthenura aegithaloides") – gatunek małego ptaka z rodziny garncarzowatych (Furnariidae). Występuje w zachodniej i południowej części Ameryki Południowej. Jest pospolity, nie jest zagrożony wyginięciem.
Systematyka.
Gatunek po raz pierwszy zgodnie z zasadami nazewnictwa binominalnego opisał von Kittlitz, nadając mu nazwę "Synnalaxis Aegithaloïdes". Opis ukazał się w 1830 roku w „Mémoires présentés à l'Académie impériale des Sciences de St.-Pétersbourg par divers Savans et lus dans ses assemblées”. Holotyp pochodził z okolic Valparaíso w Chile. Obecnie gatunek umieszczany jest w rodzaju "Leptasthenura". IOC wyróżnia cztery podgatunki "L. aegithaloides":
Niektórzy autorzy uznają cierniogonka płowego i cierniogonka patagońskiego za osobne gatunki.
Morfologia.
Nieduży, smukły ptak z krótkim dziobem, którego górna część jest barwy od czarniawej do ciemnoszarej, a dolna od ciemnorogowej do zielonkawoszarej. Tęczówki brązowe. Nogi ciemnoszarobrązowe lub czarniawe. Pióra czoła i górnej części głowy tworzą ciemnobrązową czapeczkę ze złotobrązowymi poziomymi smugami. Od nasady dzioba poprzez oko rozciąga się białawy pasek. Policzki i płaty zauszne ciemnobrązowe z białawymi smugami rozciągającymi się także na kark, tył głowy oraz część szyi. Kark i górna część pleców matowobrązowe z niewielkimi jasnymi smugami. Gardło białawe z ciemniejszymi smugami. Reszta piersi i brzuch matowa, szarobrązowa. Ogon długi, wyraźnie stopniowany, środkowe sterówki najdłuższe, zewnętrzne krótkie, wszystkie w kolorze brązowym z bledszymi brzegami. Pokrywy skrzydeł matowe, szarobrązowe, z rdzawymi odcieniami w środkowej części. Obie płcie wyglądają tak samo. Młode osobniki mają lekko nakrapiane plecy, mało wyraźne smugi na gardle i głowie. Podgatunek "L. a. grisescens" jest bledszy, ma jaśniejsze i szersze paski na czapeczce, szary grzbiet. Podgatunek "L. a. pallida" ma proporcjonalnie najdłuższy ogon i skrzydła, jaśniejszą górną część ciała, bladocynamonową czapeczkę, wyraźnie kontrastujące z czapeczką blade płowożółte prążki na szyi. "L. a. berlepschi" są nieco większe i bardziej masywne w porównaniu z pozostałymi podgatunkami. Mają także krótszy ogon, wyraźniejszą cynamonową czapeczkę i bardziej płowy brzuch. Podgatunek nominatywny ma długość ciała około 14–18 cm, masa ciała 7,5–11 g, "L. a. berlepschi" długość ciała około 15–18 cm, masa ciała 7,5–10 g, a "L. a. pallida" długość ciała około 15–18 cm.
Zasięg występowania.
Występuje w zachodniej i południowej części Ameryki Południowej od południowych części peruwiańskich Andów do Patagonii, na wysokości od prawie poziomu morza do 2500 m n.p.m. Podgatunek "L. a. berlepschi" zamieszkuje wysokie partie gór od 3500 do 4300 m n.p.m. w Peru i od 2000 do 4200 m n.p.m. w północnym Chile i północno-zachodniej Argentynie. Jest w zasadzie gatunkiem osiadłym, jednak podgatunek "L. a. pallida" po sezonie lęgowym podejmuje migracje na północ. Poszczególne podgatunki występują:
Ekologia.
Jego głównym habitatem są suche zarośla nizinne i zarośla górskie, także lasy otwarte, obrzeża lasów, parki, czasami także ogrody i żywopłoty. "L. a. berlepschi" zamieszkuje łąki Puny i Altiplano z rzadko występującymi zaroślami, głównie w okolicach zamieszkałych przez człowieka. "L. a. pallida" zasiedla suche zarośla i zadrzewienia w strefie przejściowej pomiędzy lasem a stepem, zarośla (m.in. łobody) na zasolonych równinach, a także cierniste suche lasy. Żywi się głównie stawonogami. Żeruje zazwyczaj w parach lub w małych grupach rodzinnych. W sezonie pozalęgowym spotykany jest w grupach do 40 osobników. Łączy się w stada z innymi gatunkami np. dzięciołem kreskowanym ("Veniliornis lignarius"), strzyżykiem śpiewnym ("Troglodytes aedon") czy koszykarkiem ciemnosternym ("Pseudasthenes humicola"). Żeruje głównie w dolnych partiach od ziemi do około 2 m, zbierając pożywienie z liści i gałęzi, sporadycznie z traw i ziemi.
Rozmnażanie.
Rozmnaża się w okresie wiosny–lata, w środkowym Chile od września do października, w północnym Chile w październiku i listopadzie. Prawdopodobnie gatunek monogamiczny. Niewielkie gniazdo o średnicy 8–12 cm zbudowane z gałązek, piór i włosia umieszcza w dziuplach drzew lub dużych kaktusów, w szczelinach w skałach, klifach czy nasypach ziemnych, niekiedy w szczelinach budynków czy w budkach lęgowych. Zajmuje także opustoszałe gniazda innych ptaków np. z rodzaju "Asthenes", rzadko większych ptaków np. agui rdzawogrzbietowej ("Geranoaetus polyosoma"), agui wielkiej ("Geranoaetus melanoleucus") czy papugi mnichy ("Myiopsitta monachus"). W zniesieniu zazwyczaj 2–4 jaja.
Status.
W Czerwonej księdze gatunków zagrożonych IUCN od 2016 roku cierniogonki blady, płowy i patagoński klasyfikowane są jako osobne gatunki; każdy z nich zaliczany jest do kategorii najmniejszej troski (LC – "Least Concern"). Zasięg występowania cierniogonka bladego ("L. a. aegithaloides" i "L. a. grisescens") według szacunków organizacji BirdLife International obejmuje około 1,19 mln km², cierniogonka płowego "L. a. berlepschi" 0,407 mln km², a cierniogonka patagońskiego "L. a. pallida" około 1,52 mln km². Liczebność populacji nie została oszacowana, przed podziałem taksonomicznym gatunek opisywany był jako pospolity. Ze względu na brak dowodów na spadki liczebności bądź istotne zagrożenia, BirdLife International uznaje trend liczebności populacji tych trzech taksonów za stabilny.

</doc>
<doc id="5278374" url="https://pl.wikipedia.org/wiki?curid=5278374" title="Fotoelektrochemiczna redukcja tlenku węgla (IV)">
Fotoelektrochemiczna redukcja tlenku węgla (IV)

Fotoelektrochemiczna redukcja tlenku węgla (IV) – proces, w którym dwutlenek węgla jest redukowany do tlenku węgla lub węglowodorów w wyniku światła padającego na półprzewodnik o odpowiedniej przerwie wzbronionej. Absorbcja światła skutkuje powstaniem par dziura-elektron, które są zdolne do kolejno utleniania oraz redukcji związków chemicznych, m.in. CO2.
Historia.
Stale zwiększająca się ilość dwutlenku węgla w atmosferze oraz korzystanie z paliw kopalnych napawają obawą o kondycję środowiska naturalnego, przyszłe zaopatrzenie w energię oraz wpływ na zmianę klimatu. W ciągu ostatnich 40 lat światowa gospodarka wzrosła czterokrotnie – fakt ten ma ogromny wpływ na ilość uwalnianego CO2 do atmosfery w wyniku spalania ropy naftowej, węgla, gazu czy benzyny. Ludzka działalność powoduje, że do atmosfery uwalniane jest około 37Gt dwutlenku węgla rocznie. Szacuje się, że w 2035 roku ilość emitowanego do atmosfery CO2 będzie wynosiła od 26 do 43 Gt. Różnica między tymi wartościami zależna jest od tego, jak duży nacisk będzie kładziony na ochronę środowiska, w jakim stopniu wykorzystane zostaną odnawialne źródła energii oraz od stopnia rozwoju gospodarki. Jednocześnie zapotrzebowanie na energię stale rośnie, w 2010 wskaźnik globalnego zużycia energii wynosił 15-17 TW i przewiduje się, że do 2050 wzrośnie on do 25-27 TW. W 2011 81% energii pochodziło z paliw kopalnych, źródła odnawialne stanowiły zaledwie 13%. W 2017 roku energia odnawialna stanowiła jedną czwartą wyprodukowanej energii elektrycznej. W roku 2020 zaobserwowano 1,4% wzrost emisji CO2 względem lat 2014–2016 – mimo większego wkładu energii odnawialnej w całkowitą jej produkcję. Energia, którą można produkować, wykorzystując wiatr, biomasę czy źródła geotermalne, nie pozwoliłaby na pokrycie globalnego zapotrzebowania. Rozwiązaniem jest wykorzystanie energii słonecznej – ilość energii, jaka dociera do Ziemi w ciągu godziny, wystarczyłaby na pokrycie rocznego zapotrzebowania na energię. Promieniowanie słoneczne jest niewątpliwie największym źródłem odnawialnej energii spośród wszystkich niekonwencjonalnych źródeł energii. Jednak aby wykorzystać energię słoneczną i całkowicie uniezależnić się od paliw kopalnych, należy znaleźć technologię, która pozwalałaby na przechwycenie, konwersję i magazynowanie energii słonecznej w sposób niezależny od cyklu dobowego. Z tego względu poszukuje się wydajnego procesu konwersji energii słonecznej do biopaliw, które powstają w procesie fotoelektrochemicznej redukcji CO2, takich jak metan czy metanol, oraz wodór w procesie fotolizy wody.
Tlenek miedzi (I).
Tlenek miedzi (I) jest półprzewodnikiem typu p, wykorzystywanym jako fotokatalizator w ogniwach słonecznych do redukcji wody czy dwutlenku węgla. Charakteryzuje się wąskim pasmem wzbronionym o energii równej 2-2,2 eV. Absorbuje on promieniowanie o długości fali poniżej 600 nm, co odpowiada podanej przerwie pasmowej. Tlenek miedzi (I) cieszy się szerokim zainteresowaniem ze względu na fakt, że jest łatwo dostępny, tani, nietoksyczny oraz posiada wysoki współczynnik absorpcji promieniowania. Te cechy powodują, że związek ten jest obiecującym materiałem do produkcji urządzeń przetwarzających energię słoneczną. Ze względu na prostotę techniki, możliwość kontroli grubości oraz składu osadzanej warstwy najpopularniejszą metodą syntezy jest elektroosadzanie.
Tlenek tytanu (IV).
Tlenek tytanu (IV) jest szeroko stosowanym związkiem nieorganicznym, który wykorzystuje się do produkcji kosmetyków, pigmentów, w elektronice, ale przede wszystkim jako fotokatalizator. Tlenek tytanu (IV) występuje naturalnie w przyrodzie w trzech odmianach polimorficznych:
• Anataz (forma tetragonalna, a = b =3,785 Å, c = 9,54 Å)
Anataz jest jedną z odmian polimorficznych TiO2, jest stabilny w niskich temperaturach (&lt; 600◦C). Dzięki szerszemu pasmu wzbronionemu, wysoko rozwiniętej powierzchni i wysokiej porowatości aktywność fotokatalityczna anatazu jest większa niż dla innych odmian polimorficznych TiO2. Jednym z głównych czynników ograniczającym aktywność fotokatalityczną anatazu jest szybkość rekombinacji fotogenerowanych par dziura-elektron. Problemem jest również niska wydajność kwantowa oraz fakt, że anataz absorbuje promieniowanie głównie w zakresie UV. Dlatego też naukowcy próbują rozwiązać ten problem, domieszkowując TiO2.
• Rutyl (forma tetragonalna, a = b = 4,593 Å, c = 2,959 Å)
Jest najtrwalszą i najbardziej rozpowszechnioną odmianą polimorficzną tlenku tytanu (IV), często występujący w skałach magmowych i metamorficznych. Jest odporny na działanie kwasów i zasad, cechuje się wysoką temperaturą topnienia, jest kruchym minerałem. Jego czysta forma jest bezbarwna, jednak częściej spotyka się odmiany czerwonoczarne lub brunatnoczerwone, ze względu na zanieczyszczenia, jakie się w nim znajdują. Szerokie pasmo tego półprzewodnika oraz jego właściwości dielektryczne sprawiają, że ta forma tlenku tytanu (IV) cieszy się szerokim zainteresowaniem pod kątem fotoelektrochemii.
• Brukit (forma rombowa, a = 5,143 Å, b = 5,456 Å, c = 9,182 Å)
Brukit, podobnie jak rutyl, znajduje się w skałach magmowych i metamorficznych. Jest kruchy, można go spotkać w różnych barwach, od żółtej, poprzez czerwoną aż do złocistobrunatnej. Jest produktem rozkładu innych minerałów zawierających tytan. Ma on znaczenie w kolekcjonerstwie i czasem wykorzystuje się go w jubilerstwie.
Wysoka mobilność nośników ładunku sprawia, że anataz jest najbardziej aktywną fotokatalitycznie odmianą polimorficzną tlenku tytanu (IV). W temperaturze powyżej 600◦C anataz przekształca się w termodynamicznie stabilniejszy rutyl, który z kolei jest mniej reaktywny oraz wykazuje mniejszą fotoaktywność.
Zastosowany w pracy badawczej tlenek tytanu (IV) – P25 składa się z anatazu (15%) oraz rutylu (85%). Jest półprzewodnikiem typu n, który charakteryzuje się wysoką reaktywnością oraz stabilnością chemiczną. Jest związkiem tanim, nietoksycznym oraz odpornym na fotokorozję. Jest również wyjątkowo odpornym materiałem na wodne roztwory elektrolitów. Przerwa wzbroniona dla anatazu wynosi 3,2 eV, natomiast dla rutylu 3,0 eV. Anataz charakteryzuje się lepszymi właściwościami z punktu widzenia fotoelektrochemii i tę właśnie formę wykorzystuje się do fotokatalizowanych reakcji ze względu na większą powierzchnię, stabilność oraz wyższą aktywność w porównaniu do rutylu. Okazuje się jednak, że optymalną fotokatalityczną wydajność można uzyskać poprzez zmieszanie anatazu oraz rutylu w odpowiedniej proporcji. Takie połączenie skutkuje zmniejszeniem rekombinacji ładunków poprzez tworzenie studni energetycznych – wprowadzenie niższego poziomu energetycznego rutylu. Główną wadę TiO2 stanowi duża przerwa pasmowa.

</doc>
<doc id="5278377" url="https://pl.wikipedia.org/wiki?curid=5278377" title="Rockland All Saints">
Rockland All Saints

Rockland All Saints – wieś w Anglii, w hrabstwie Norfolk, w dystrykcie Breckland, w civil parish Rocklands. Leży 27 km od miasta Norwich. W 1881 roku civil parish liczyła 324 mieszkańców. Rockland jest wspomniana w Domesday Book (1086) jako "Rokelun(d)lunt".

</doc>
<doc id="5278378" url="https://pl.wikipedia.org/wiki?curid=5278378" title="64 Samodzielna Brygada Strzelców Zmotoryzowanych (Rosja)">
64 Samodzielna Brygada Strzelców Zmotoryzowanych (Rosja)



</doc>
<doc id="5278379" url="https://pl.wikipedia.org/wiki?curid=5278379" title="Kopalnia Orzeł Biały">
Kopalnia Orzeł Biały

Kopalnia Orzeł Biały (niem. "Bleischarley," "Blei Scharley", "Blei-Scharley", "Blei-Scharlei", "Alt-Bleischarley", "Biały Szarlej", ew. pol. "Szarlej ołowiany", "Bleiszarlej", od 1924 do 1934 roku "Szarlej Biały", "Szarlej-Biały") – zlikwidowana kopalnia rud cynku i ołowiu w Piekarach Śląskich, w obrębie obecnej dzielnicy Brzeziny Śląskie (jako lokalizacja kopalni wymieniana była również dzielnica Kamień); prowadziła eksploatację od 1858 lub 1860 roku do połowy 1981 roku, była likwidowana od 1985 roku do marca 1990 roku. 
W dwudziestoleciu międzywojennym była to największa kopalnia rud cynkowo-ołowiowych w Polsce. Wraz z hutą tlenku cynku tworzyła Zakład Górniczo-Hutniczy Orzeł Biały, który wchodził w skład Zakładów Górniczo-Hutniczych Orzeł Biały – kopalnia Orzeł Biały była podstawową jednostką tychże zakładów.
Nazewnictwo.
Kopalnia swą niemiecką nazwę "Bleischarley" (warianty pisowni: "Blei Scharley", "Blei-Scharley", "Blei-Scharlei", "Alt-Bleischarley") zawdzięcza dzielnicy Piekar Śląskich – Szarlejowi oraz niemieckiej nazwie ołowiu – „Blei”, co znajduje odzwierciedlenie w polskiej nazwie "Szarlej ołowiany" bądź "Bleiszarlej" bądź w fonetycznym przekształceniu "Biały Szarlej" i "Szarlej Biały" (wariant: "Szarlej-Biały").
Położenie.
Zakład główny znajdował się w Piekarach Śląskich, w obrębie obecnej dzielnicy Brzeziny Śląskie, (jako lokalizacja kopalni wymieniana była również dzielnica Kamień).
Geologia.
Eksploatowane złoże składało się z kompleksu dolomitów z galmanem i galeną o miąższości około 20 metrów, pod nim znajdował się dolny poziom o grubości około 3 metrów, który składał się głównie z blendy (według innego źródła złoże blendy cynkowej i skorupowej dochodziło do 12 metrów). Blenda zawierała około 18% cynku i 8% ołowiu, a surowy galman – około 12% cynku.
Złoże składało się z dwóch niemal poziomych horyzontów rudnych (jeden z nich miał długość około 6 km), z czego dolny był znacznie bogatszy od górnego. Na górne złoże o miąższości od 2 do 5 m składał się ubogi galman. W polu wschodnim eksploatowano dolne złoże blendy o grubości 3 do 6 metrów (lub od 2 do 5 metrów), które znajdowało się na głębokości 34 metrów, zaś w polu zachodnim dolne złoże zalegało na głębokości 65 metrów, a jego przeciętna miąższość wynosiła 3,5 m, miejscami dochodziła do 15 m. Na obrzeżu filara ochronnego kopalni i huty Orzeł Biały prowadzono wydobycie z zawałem stropu w latach 1880–1960, furta eksploatacyjna dochodziła do 5 m, pracowano na głębokości od 50 do 90 metrów, w latach 1968–1978 w rejonie samego filara ochronnego prowadzono eksploatację z podsadzką suchą i utwardzoną na głębokości od 50 do 90 m, furta eksploatacyjna również dochodziła do 5 m W strukturze geologicznej złoża zaobserwowano rowy tektoniczne.
 wyróżnił dwa rodzaje galmanu występujące w złożach na terenie Szarleja, tj. żółtawoczerwony i biały galman, w jego ocenie o strukturze niekrystalicznej. Karsten stosował podział na biały i czerwony galman, gdyż otrzymywany z nich cynk miał różną zawartość domieszek ołowiu, stali i kadmu. Stwierdzono również występowanie melnikowitu z domieszką talu i markasytu, który według analizy Kosmanna zawierał domieszki m.in. niklu, ołowiu, cynku, tlenku glinu. 
Historia kopalni.
Do 1918 roku.
Historia górnictwa kruszcowego na terenie pobliskiego Szarleja sięga co najmniej XVI wieku. Od 1810 do 1818 roku działała w Szarleju huta cynku Sisigmund, własność Georg von Giesches Erben (pol. Spadkobiercy Gieschego). Od 1841 roku powstawała kopalnia Helene, własność książąt Hohenlohe.
Na kopalnię Bleischarley, która była położona w Brzozowicach-Kamieniu, składały się cztery nadania górnicze: Bethlen (zgłoszone 29 czerwca 1854 roku, nadanie na ołów 28 kwietnia 1855 roku), Jane Eyre (zgłoszone 8 marca 1854 roku, nadanie na ołów 21 maja 1855 roku), Young Rowley (zgłoszone 12 sierpnia 1853 roku, nadanie na ołów przyznane 30 czerwca 1855) oraz Alcantara (zgłoszone 25 maja 1855 roku, nadanie na ołów 7 kwietnia 1856 roku), zgłoszone przez hrabiego Guidona Henckel von Donnersmarcka (daty według innego źródła: Bethlen (zgłoszone 28 kwietnia 1855 roku na cynk i ołów), Jane Eyre (21 maja 1855 na ołów), Young Rowley (30 czerwca 1855 na ołów) i Alcantara (7 kwietnia 1856 na cynk i ołów)). Powierzchnia każdego z nadań wynosiła 1 033 138 m². 
Kopalnia została założona w 1853 roku lub w 1852 roku. Za początek działalności kopalni przyjmuje się jednak rok 1858, w którym zatwierdzono obszar górniczy Brzeziny na rudę cynku, ołowiu i siarki o powierzchni 2637 ha. Budowa kopalni Bleischarley (Bleischarlei) została rozpoczęta jednak w 1853 roku od późniejszego pola zachodniego (niem. Westfeld), gdzie powstał szyb Prittwitz. W polu wschodnim (), które znajdowało się pomiędzy Dołkami (część Piekar Śląskich) a Dąbrówką Wielką, po wschodniej stronie obecnej ulicy Głównej zgłębiono szyb Solger. Pokłady ołowiu, którymi dysponowała wówczas kopalnia uważano za bardzo bogate. 
Z uwagi na stopniowe wyczerpywanie się zasobów kopalni Szarlej, firma Georg von Giesches Erben z siedzibą we Wrocławiu nabyła składającą się z czterech pól górniczych skonsolidowaną kopalnię Bleischarley (z kopalniami (nadaniami) Gute Concordia, Neu Euridice i Solfatara) od hrabiego Guidona Henckel von Donnersmarcka: pierwszą połowę (61 kuksów) w 1858 roku (lub 15 sierpnia 1860 roku oraz udziały w wysokości po 31 kuksów rozbarskich kopalń Gute Concordia i Urzula w cenie 225 tysięcy talarów; drugą część kopalni nabyli 25 czerwca 1868 roku, którą hrabia sprzedał z uwagi na niskie przychody wynikające z zawodnienia kopalni. Guido Henckel von Donnersmarck zdecydował się także sprzedać spółce Georg von Giesches Erben swoje udziały w wysokości 31 kuksów w kopalni rudy ołowiu Gute Concordia i kopalni rud cynku i ołowiu Ursula za 261 tysięcy talarów; 61 kuksów tychże kopalń spółka nabyła ponadto od hrabiego Hugona Henckel von Donnersmarcka, który sprzedał jej także wszystkie kuksy w kopalni rudy ołowiu Neue Fortuna (kopalnia ta była położona przy obecnej ulicy Brzezińskiej w Bytomiu) i kopalni rudy cynku Neu Euridice, ponadto udziały w kopalniach Samuelsglück (założona w 1855 roku, zamknięta około 1907 roku), Neu-Scharley, Rosaliensglück i Kramersglück. 
W 1860 roku spółka Georg von Giesches Erben zakupiła kopalnię Bleischarley oraz sąsiednie pola górnicze od Guidona Henckel von Donnersmarcka i rozpoczęła jej eksploatację. Rozpoczęto wówczas prace nad drążeniem czterech nowych szybów, w tym szybu Rowley (późniejszy szyb Wanda, zasypany około lat 70. XX wieku). Zgodnie z nadaniem, kopalnia początkowo eksploatowała tylko rudę ołowiu, głównie w postaci galeny. Urobek kierowano do Huty Fryderyk w Strzybnicy. W 2. połowie lat 60. XIX wieku natrafiono we wschodniej części pola kopalni na wychodnię bogatego złoża galmanu, przez co złożono wniosek o rozszerzenie nadania górniczego na eksploatację złóż rud cynku. Obszar górniczy kopalni wynosił 6 720 798 m² w 1913 roku i obejmował tereny Kamienia, Dąbrówki Wielkiej, Rozbarku i Brzozowic.
Do spółki należały ponadto pobliskie pola górnicze kopalń: rudy ołowiu Gute Concordia (1 033 138 m²), rudy cynku Neu Euridice (1 562 519,145 m²), rud ołowiu, cynku i siarki Urzulla (2 189 000 m²), rudy siarki Solfatara I (2 189 000 m²) oraz rud cynku i ołowiu Neu Scharley (875 241 m²).
Ze względów ekonomicznych (szansa większych zysków przez rozbicie monopolu konkurencji) firma Georg von Giesches Erben postanowiła zaprzestać sprzedaży rudy do Huty Fryderyk, a w zamian otworzyć własną hutę. Rozpoczęto ją budować w 1863 roku w Burowcu (lub Roździeniu); pierwszy piec uruchomiono 21 października 1864 roku. Nowa huta ołowiu, do której trafiała ruda z kopalni Bleischarley i Matylda została nazwana Walther Croneck (na cześć przewodniczącego kolegium reprezentantów Georg von Giesches Erben), powstała w latach 1863–1864 w Dąbrówce Małej i rozpoczęła regularną działalność w 1865 roku. Nowo powstała huta osiągała wielkość produkcji, która od ⅓ do ½ osiągom huty Fryderyk, która produkowała wówczas około 3000 ton rocznie.
Po 1863 roku powstało osiedle przy kopalni, potocznie nazywane Górką. Około 1870 roku kopalnia dysponowała szybem Hoffnung i tworzyła wówczas nowy północny rejon wydobywczy.
Wydobycie rudy cynku wyniosło: w 1868 roku – 30 630 cetnarów, w 1869 roku – 29 683 cetnarów. W tymże roku wydobycie rudy ołowiu w kopalni stanowiło 13,9% całości wydobycia tej rudy na Górnym Śląsku i było wyższe od produkcji kopalni Fryderyk (10,1% całości). W 1873 roku ukończono budowę dużej płuczki blendy i galeny koło szybu Rowley, dokąd urobek przewożono kolejką konną, druga płuczka działała w polu wschodnim, dokąd trafiał urobek z szybów Maximilian, Solger i Schmidt. W 1874 roku w Roździeniu otworzono hutę cynku Recke z prażalnią blendy i pierwszą na Górnym Śląską fabryką kwasu siarkowego (pierwszą hutą, która używała blendy jako wsadu była prawdopodobnie huta Liebehofnung w Wirku pod koniec lat 60. XIX wieku). Huta ta była zaopatrywana regularnie w rudę z kopalni Szarlej, której zasoby ulegały jednak wyczerpaniu. Przedsiębiorstwo Georg von Giesches Erben zdecydowało się zakupić kopalnię rudy cynku Matylda w Kątach (zob. Zakłady Górnicze Trzebionka) od hrabiego Tiele-Wincklera w 1874 roku za 30 000 talarów. W 1879 roku spółka nabyła także kopalnię nazwaną Samuelsfreude w Plešivecu na terenie ówczesnych Węgier (obecnie nieistniejąca). W 1872 roku szyby w zachodnim polu kopalni Bleischarley osiągnęły głębokość 65 metrów. Natrafiono wówczas na pokład blendy, który uznano za nadający się do eksploatacji. Późniejsze odwierty potwierdziły zasobność pokładów, którym towarzyszyła również galena. Zdaniem Waltera Rentona Ingallsa, poważniejsze wydobycie w kopalni prowadzono od 1874 roku. W 1877 roku pogłębiono szyby Prittwitz, Paul, Kaiser, Walter i Rowley. W 1888 roku połączono przekopem pole wschodnie z zachodnim.
Około 1895 roku ukończono przekop (rozpoczęty w 1894 roku) łączący pole zachodnie kopalni Bleischarley z kopalnią Neue Fortuna, gdzie znaleziono złoże blendy o miąższości 1,5 metra. Pod koniec XIX wieku wydobycie blendy na Śląsku zyskało zdecydowaną przewagę nad wydobyciem galmanu, a jeszcze w 1873 roku na Górnym Śląsku wydobyto zaledwie 3 365 t blendy, tj. 0,9% wydobytej ilości galmanu.
Na początku XX wieku pomimo wspomnianych inwestycji panowały prymitywne warunki pracy w kopalni: urobek z bocznych chodników był wynoszony w skórzanych fartuchach do wagoników umieszczonych w chodniku głównym, które wywożono pod szyb konnym zaprzęgiem; z uwagi na niewielką wysokość niektórych wyrobisk górnicy niejednokrotnie musieli pracować na kolanach.
Około 1903 roku przedsiębiorstwo Georg von Giesches Erben wykupiło wszystkie udziały kopalni Samuelsglück (nadanie Antoniowiec, późniejszy obszar Zakładu Ołowiu), oraz zakupiła inne nadania, m.in. Kramersglück, Flora, Rosaliensglück, dzięki czemu pole kopalni Bleischarley znacznie się powiększyło.
W listopadzie 1908 roku firma rozpoczęła budowę nowego zakładu przeróbki, tj. płuczki blendy o największej wówczas zdolności produkcyjnej w Europie (maksymalne możliwe wydobycie oszacowano na 1000 ton rudy dziennie), którą oddano do użytku w kwietniu 1911 roku, wybudowano także płuczkę galmanu. Rozbudowano w tym czasie także podszybie szybu Kraker, który rozpoczęto drążyć w 1909 roku, jak i zmodernizowano sam szyb (maksymalne wydobycie nim mogło osiągać 1000 t w 10 godzin pracy), ponadto wprowadzono oświetlenie elektryczne na podszybiach, w komorach pomp i stajniach dołowych. Późniejsze inwestycje to m.in. elektryfikacja komory materiałów wybuchowych, kuźni, warsztatu ślusarskiego, wprowadzenie trakcji mechanicznej dla lokomotyw spalinowych, które zastąpiły transport konny.
Około 1913 roku kopalnia dysponowała następującymi szybami:
a także szybem wydechowym Neu-Scharley, na którym był zamontowany wentylator. 
Głębokości wymienionych szybów zjazdowych i wentylacyjnych wynosiły od 34 do 80 metrów. 
W polu wschodnim pracowały dwie maszyny parowe z balansjerami (drążkami wahadłowymi), mniejsza została uruchomiona w 1868 roku o mocy 40 koni mechanicznych, większą uruchomiono w 1870 roku o mocy 140 KM.
Na poziomie 90 metrów do transportu wykorzystywano lokomotywę spalinową (puste wagony ważyły 350 kg, pełne – 750 kg).
Przed dokonaniem podziału kopalni na niemiecką Bleischarleygrube i polską kopalnię Biały Szarlej był to najbogatszy zakład górniczy Górnego Śląska i jeden z największych ówczesnych zakładów górnictwa rud cynku i ołowiu w Europie (w 1925 roku Polska odnotowała największe wydobycie rudy cynkowej w Europie i zajmowała trzecie miejsce na świecie pod względem wytwórczości cynku) i na świecie. Dla przykładu, w 1905 roku łączne wydobycie w 22 kopalniach na Górnym Śląsku wyniosło 224 219 ton galmanu oraz 386 407 ton blendy, z czego skonsolidowana kopalnia Bleischarley wydobyła 106 968 ton galmanu i 83 701 ton blendy (odpowiednio – około 47,71% i 21,66% całości górnośląskiego wydobycia).
Dzienne wydobycie około 1913 roku wynosiło w przybliżeniu 1000 ton blendy (około 1400 wózków) oraz 300 ton galmanu (około 500 wózków), co dawało około 250 tysięcy ton rudy i ołowiu na rok.
W czasie I wojny światowej wydobycie rud cynkowo-ołowiowych znacznie spadło.
Dwudziestolecie międzywojenne.
Po plebiscycie na Górnym Śląsku tereny kopalni Bleischarley zostały podzielone granicą państwową między Rzeszę Niemiecką a Polskę; na skutek protestu załogi główna część kopalni Bleischarley przypadła Polsce i została przemianowana na Biały Szarlej, podobnie jak kopalnie Brzozowice i Nowa Helena (funkcjonujące jako jeden zakład Nowa Helena–Brzozowice). Kopalnia jednak pozostała w rękach niemieckiego przedsiębiorstwa Bergwerksgesellschaft Georg von Giesches Erben z siedzibą we Wrocławiu. Niemcy na swoim terytorium z pozostałych wyrobisk i szybów tworzyli od stycznia 1925 do 1928 roku kopalnię Deutsch-Bleischarley (wariant pisowni: Deutsch Blei-Scharley, późniejsze Zakłady Górnicze im. Juliana Marchlewskiego). Wydobywana ruda cynku z braku hut cynku w należącej do Niemiec części Górnego Śląska była przetapiana w polskiej hucie.
Zakład w okresie międzywojennym, poza eksploatacją górniczą, korzystał z przerabiania starych zwałów pogórniczych; w latach 1923–1925 w kopalnianej płuczce galmanowej przerabiano szlamy pochodzące z okolic szybu Dołki. Pozostałe zasoby złoża oszacowano w 1929 roku na 22 mln ton rudy.
Co najmniej od połowy lat 20. XX wieku działała linia kolei wąskotorowej, która stanowiła odgałęzienie głównej linii wychodzące z Maciejkowic; linia łączyła kopalnię Bleischarley z Bogucicami i Szopienicami, gdzie znajdowała się huta cynku Uthemann, należąca – podobnie jak kopalnie – do spółki Georg von Giesches Erben. Zbudowano także połączenie kolejowe z kopalnią węgla kamiennego Andaluzja.
W 1922 roku kopalnia zanotowała spadek wydobycia rudy do 140 tysięcy ton, przy jednoczesnym wzroście liczebności załogi do 3800 osób. W 1923 roku wydobycie wyniosło 135 tysięcy ton, załoga liczyła wówczas 4100 osób. W 1926 roku kopalnia zatrudniała około 5000 pracowników i dysponowała nadal największą w kontynentalnej Europie płuczką. 
W dwudziestoleciu międzywojennym kopalnia należała do spółki filialnej Giesche, z siedzibą w Katowicach przy ulicy Podgórnej 4, której została przekazana od Spadkobierców Gieschego w 1922 roku. W celu uniknięcia zapłaty zaległego podatku, wyliczonego przez Urząd Skarbowy w Katowicach na około 22 mln złotych, spółka Giesche doszła do porozumienia z amerykańskim przedsiębiorstwem Anaconda Copper Mining Company, której głównym udziałowcem był William Averell Harriman i sprzedała koncernowi większość akcji spółki w 1926 roku. W tymże roku utworzono Silesian-American Corporation, które przejęło wszystkie akcje spółki Giesche. Tym samym kopalnia Biały Szarlej od tej pory była pod zarządem amerykańskim. W tym czasie Niemcy na swoim terytorium wybudowali wspomnianą nową kopalnię.
W latach 1927–1928 prowadzono badania przerobu polskich koncentratów cynkowych za pomocą metody elektrolitycznej we współpracy z firmą Anaconda. Polskim kierownikiem badań był dr Jabłoński. Wyniki badań posłużyły do budowy pierwszego zakładu elektrolizy cynku przy hucie cynku Bernhardi w Szopienicach.
W lipcu 1927 roku uruchomiono pierwszy ciąg flotowni, a w 1930 roku przy kopalnianym zakładzie przeróbki powstała wytwórnia niezbędnego odczynnika w procesie flotacji, tj. ciekłego ksantogenianu potasowego. 
Z uwagi na stały wzrost produkcji kopalni Biały Szarlej, w latach 1927–1928 przy kopalni powstała duża huta tlenku cynku (później nazwana Orzeł Biały, potocznie nazywana „oksydką” lub hutą Dworzańczyka, być może od nazwiska członka zarządu koncernu Harrimana K. Dworzańczyka lub od inżyniera Józefa Dworzańczyka, dyrektora generalnego i wiceprezesa zarządu Giesche SA) z obrotowymi piecami przewałowymi (pierwszy piec powstał w 1928 roku, cztery dalsze w 1930 roku; piece miały długość 40 m i średnicę 3,3 m). W hucie wytwarzano spiekany tlenek cynku i tlenki ołowiu bogate w kadm, dlatego powstał również zakład tlenku kadmu. Wybudowano także workownie i młynownie, w 1929 roku uruchomiono piec spiekalniczy. Huta zatrudniała 340 osób w 1928 roku, 403 w 1929 roku i około 450 pracowników w 1930 roku. 
W tym czasie powstał również nowy zakład flotacji blendy i galeny. W 1927 uruchomiono część zakładu z młynem kulowym, pod koniec 1927 roku pracowały cztery maszyny flotacyjne z drugim młynem i innymi urządzeniami (tzw. zespół piaskowy). W 1928 został uruchomiony tzw. system szlamowy, który był wyposażony w 6 maszyn flotacyjnych, jeden młyn kulowy z klasyfikatorem, elewatory i zgęszczacze, a w 1930 roku dokonano połączenia obu zespołów.
W 1929 roku produkcja kopalni wyniosła 79% galmanu, 66% blendy cynkowej i 52% rudy ołowiu całości śląskiego wydobycia, a wydobywany urobek był przetwarzany we własnych prażalniach i hutach. 
Pracownicy w wyniku trudnych warunków pracy zapadali w dwudziestoleciu międzywojennym na ołowicę. W 1930 roku zwolniono 38 robotników z widocznymi objawami tejże choroby. W latach 1929–1932 wydobycie rudy w kopalni spadło o 45%. Działająca przy kopalni huta tlenku cynku została zatrzymana na 13 miesięcy w 1932 roku, gdyż w wyniku wielkiego kryzysu doszło do spadku cen cynku na rynku światowym. Zwolniono wówczas niemal całą załogę huty (zostało 2 kierowników oraz 14 robotników służby remontowej). Produkcja w hucie została wznowiona 11 kwietnia 1933 roku, a liczebność załogi wzrosła do 110 pracowników, w tym 25 kobiet.
Zatrudnienie w omawianym okresie przedstawiało się następująco:
W 1934 roku zmieniono nazwę kopalni Biały Szarlej na Orzeł Biały.
W 1938 huta Orzeł Biały została wyposażona w dwa piece wahadłowo-obrotowe, które służyły do produkcji ołowiu surowego i . Woda z wyrobisk kopalni była wykorzystywana jako woda wodociągowa przez Wodociągi Spółki Akcyjnej Giesche, zaopatrywała częściowo Brzeziny Śląskie z wykorzystaniem wieży ciśnień, która znajdowała się po stronie niemieckiej, 100 metrów od granicy państwowej.
II wojna światowa.
W 1939 roku kopalnię bronioną przez powstańców przejął oddział Freikorpsu, została ona krótkotrwale odbita przez Polaków. W wyniku zastoju na początku II wojny światowej doszło do zalania poziomu 90 m. W czasie tejże wojny złoża kopalni przejętej przez rząd III Rzeszy były eksploatowane ekstensywnie i rabunkowo, wydobycie i produkcja hutnicza w czasie wojny były na poziomie z 1939 roku. Niemcy prowadzili wydobycie w rejonie filara ochronnego Bytomia z podsadzką suchą, która była nanoszona ręcznie. W czasie wojny prowadzono w kopalni akcję sabotażową w celu obniżenia wydajności wydobycia.
Po II wojnie światowej.
Po wyzwoleniu Brzezin Śląskich spod okupacji hitlerowskiej zakład ponownie rozpoczął pracę; kopalnia Orzeł Biały wznowiła eksploatację w lutym 1945 roku, wydobycie w tym roku wyniosło 173 tysiące ton rudy.
Nowe powojenne inwestycje to budowa nowych maszyn flotacyjnych: jednej w 1948, dwóch w 1949, kolejnych dwóch w 1951, a także budowa młyna kulowego w 1953 oraz uruchomienie separatorów zwojowych w 1954 roku. Przebudowano także zakład flotacji na system selektywny i postawiono stację hydrocyklonów.
Rozbudowie uległa również huta, nazywana wówczas Wydziałem Przeróbki Ogniowej. Trafiała do niej ruda z kopalni Orzeł Biały oraz z innych zakładów. Żołnierze radzieccy zdemontowali jeden z pieców prażalniczych, dlatego podjęto jego budowę na nowo, powstało dalszych 8 pieców do 1962 roku. W piecach uzyskiwano półprodukt, który zawierał około 45-55% cynku, 8-12% ołowiu, 4% siarki i 0,4% kadmu. Kierowano go do zakładowej spiekalni, gdzie był poddawany wzbogacaniu i selekcji w mniejszych piecach przewałowych. Uzyskiwano tym samym granulat tlenku cynku oraz gazy tlenku ołowiu. Koncentrat cynkowy w postaci granulatu był przekazywany do innych hut na Górnym Śląsku (np. huta cynku w Szopienicach i Wełnowcu), a tlenek ołowiu trafiał do chłodnic, następnie do odpylarni, a z niej w postaci pyłu o zawartości około 40% ołowiu kierowany był do rafinerii ołowiu, która była rozbudowywana do 1975 roku. Szczytowe wyniki produkcji spiekanego tlenku cynku i ołowiu surowego odnotowano w 1960 roku.
Kopalnia Orzeł Biały osiągała po II wojnie światowej najwyższe wydobycie rud cynkowo-ołowianych w regionie bytomskim: pod koniec 1955 roku najwyższy w historii zakładu dzienny przerób wynosił 1821 ton urobku, aczkolwiek wydobycie w rejonie zaczęło maleć od 1955 roku. 
W 1958 roku połączono Zakład Górniczo-Hutniczy Orzeł Biały z bytomskimi Zakładami Górniczo-Hutniczymi im. Juliana Marchlewskiego; w tymże roku podjęto eksploatację filarów ochronnych, zroby wypełniano podsadzką utwardzoną.
Pod koniec lat 50. XX wieku poddano ponownej obróbce zasoby o niższej zawartości cynku, które dotychczas zalegały na zwałach. Do stopniowej likwidacji hałd przyczyniło się uruchomienie Huty Cynku Miasteczko Śląskie w 1966 roku, która była przystosowana do przetwarzania materiału zwałowego. Ruda galmanowa wydobywana w kopalni Orzeł Biały trafiała do Huty Cynku Miasteczko Śląskie.
W 1967 roku dokonano administracyjnego połączenia zakładów Orzeł Biały z Zakładami Górniczo-Hutniczymi im. Ludwika Waryńskiego, utworzono tym samym Kombinat Górniczo-Hutniczy Orzeł Biały.
W 1969 roku praca zakładu przeróbki mechanicznej przy hucie Orzeł Biały została wstrzymana, jej dotychczasowe zadania zostały powierzone analogicznemu zakładowi przy kopalni Marchlewski, a w miejscu zatrzymanego zakładu otworzono Wytwórnię Wyrobów Aluminiowych w 1970 roku.
Praca huty Orzeł Biały została zatrzymana w 1981 roku, pozostawiono w ruchu Zakład Ołowiu, który od tego czasu zaczął obsługiwać otwarty w tymże roku Oddział Przerobu Złomu Akumulatorowego przy kopalni Marchlewski. W piecach wahadłowych huty produkowano ołów antymonowy (zob. stopy ołowiu), który dostarczał tenże oddział.
Wydobycie w kopalni prowadzono do połowy 1981 roku, do wyczerpania zasobów rud, które można było poddać wzbogaceniu. Kopalnia Orzeł Biały była likwidowana od 1985 roku do marca 1990 roku. Na decyzję o zamknięciu kopalni miała również wpływ likwidacja procesu przewałowego produkcji tlenku cynku z rud galmanowych w Hucie Cynku Miasteczko Śląskie. Szyby zostały zlikwidowane, brak jednak dokumentacji na ten temat w archiwach kopalni, nie wiadomo więc, w jaki sposób przebiegła ich likwidacja; prawdopodobnie były zasypywane do powierzchni, bądź z wykorzystaniem pomostu na niewielkiej głębokości. Zlikwidowano wieże wyciągowe (w tym charakterystyczną wieżę szybu Krakus, „znak firmowy Zakładów”), hale hutnicze, piece, budynek dyrekcji.
W obrębie obszaru kopalni pozostały złoża rud tlenowych cynku (galmanu), oszacowane na 5,96 mln ton, przy zawartości 342,8 tysięcy ton czystego cynku i 51 tysięcy ton czystego ołowiu.
Wydobycie.
Liczba zatrudnionych w 1912 roku wyniosła 3300 osób, w 1914 – 3600 osób. W 1898 roku uzyskano 4406 ton rudy ołowiu, aokoło 1926 roku 5000 ton.
Wykres wielkości produkcji galmanu płukanego w kopalni Bleischarley w latach 1871–1903 w tonach:
W latach 30. XX wieku była to największa w Polsce kopalnia rud cynkowo-ołowiowych, jej wydobycie stanowiło 70% całości krajowego wydobycia tychże rud (wydobycie rudy niesortowanej: 281 tys. t w 1929 roku, 183 tys. t w 1932 roku ). Wydobycie kopalni w 1938 roku stanowiło 84% całości wydobycia rud cynkowo-ołowianych w ówczesnej Polsce. 
Wpływ kopalni na otoczenie.
Kopalnia Orzeł Biały była głównym czynnikiem miastotwórczym Brzezin Śląskich, a jej rozwój doprowadził do znacznego zwiększenia liczby mieszkańców; w 1960 roku 47,9% brzezinian utrzymywało się z pracy w Zakładach Górniczo-Hutniczych Orzeł Biały.
Działalność kulturalna.
13 października 1945 roku otwarto przykopalniany klub-świetlicę, w której działało kilka sekcji: zespół baletowy, orkiestra kameralna (powołana w 1946 roku), zespół mandolinistów, sekcja plastyczna, chór męski Echo (powołany 14 grudnia 1946 roku). Działa również zakładowa orkiestra dęta. Powołano ponadto wielosekcyjny Klub Sportowy Orzeł Biały, z sekcjami: gimnastyczną, podnoszenia ciężarów, bokserską czy piłki nożnej.
Kopalnia wybudowała (bądź wsparła budowę) w Brzezinach Śląskich:
Zakład zaadaptował również pomieszczenia dawnej restauracji Covy’ego na kino Brzoza (zostało zamknięte); własnością przedsiębiorstwa był również duży zakład ogrodniczy.
Po II wojnie światowej w budynku dawnej restauracji Polczyka na Górce (obecna ulica Walentego Roździeńskiego w Piekarach Śląskich) mieścił się klub fabryczny Orła Białego, zbudowano w rejonie później Zakładowy Dom Kultury.
W latach 40. XX wieku do kopalni kursował tramwaj linii 1, która funkcjonowała do 1946 roku (zob. tramwaje w Bytomiu).
Wpływ na środowisko i zdrowie.
Działalność huty tlenku cynku doprowadziła do zanikania okolicznych lasów, skład chemiczny gleby uległ zmianie, dochodziło do jej zasolenia, w konsekwencji stopniowego wyjałowienia, a nawet przekształcenia w nieużytki, odnotowano także osiadanie gruntów, np. w 1958 na terenie ogródków działkowych utworzył się lej o głębokości około 15 metrów.
Zamierały również drzewa w miejscowym parku, niszczały drzewa owocowe oraz inne uprawy w ogródkach działkowych; zakłady z tytułu tzw. szkód dymnych i gazowych wypłacały odszkodowania dla użytkowników pól i ogrodów leżących w ich pobliżu.
Przekształcenie krajobrazu widoczne było zwłaszcza w postaci dużego zwału dolomitu po wschodniej stronie kopalni, jak i hałdy zwałowej żużla popiecowego w pobliżu ulicy Walentego Roździeńskiego w Piekarach Śląskich.
W latach 80. XX wieku odnotowano zachorowania dzieci na ołowicę.

</doc>
<doc id="5278380" url="https://pl.wikipedia.org/wiki?curid=5278380" title="Mociewki">
Mociewki

Mociewki (; ) – wieś na Białorusi, w obwodzie witebskim, w rejonie miorskim, w sielsowiecie Nowy Pohost.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie, a następnie w gminie Nowy Pohost.
Według Powszechnego Spisu Ludności z 1921 roku zamieszkiwało tu 77 osób, 9 było wyznania rzymskokatolickiego a 68 staroobrzędowego. Jednocześnie 16 mieszkańców zadeklarowało polską, 61 białoruską przynależność narodową. Było tu 14 budynków mieszkalnych. W 1931 w 14 domach zamieszkiwały 73 osoby.
Wierni należeli do parafii rzymskokatolickiej i prawosławnej w Nowym Pohoście. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Nowym Pohoście.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5278382" url="https://pl.wikipedia.org/wiki?curid=5278382" title="Michał Wiciński">
Michał Wiciński

Michał Wiciński – polski biolog medyczny, doktor habilitowany, profesor UMK, kierownik Katedry Farmakologii i Terapii oraz prodziekan ds. studenckich Collegium Medicum w Bydgoszczy Wydziału Lekarskiego Uniwersytetu Mikołaja Kopernika w Toruniu.
Życiorys.
Michał Wiciński w 2005 uzyskał stopień magistra analityki medycznej na Collegium Medicum Uniwersytetu Mikołaja Kopernika w Bydgoszczy, w 2009 stopień doktora, a w 2018 habilitację. Był zatrudniony jako pracownik naukowy w Toruńskej Wyższej Szkole Przedsiębiorczości oraz w Wyższej Szkole Inżynierii i Zdrowia w Warszawie.

</doc>
<doc id="5278384" url="https://pl.wikipedia.org/wiki?curid=5278384" title="My Memory of Us">
My Memory of Us

My Memory of Us – komputerowa gra platformowa wyprodukowana przez Juggler Games, a wydana przez IMGN.PRO na komputery osobiste, PlayStation 4 i Xbox One. Jej premiera odbyła się 9 października 2018 roku. Opowiada historię dwojga dzieci w czasach wojny.
Produkcja zebrała mieszane recenzje w mediach branżowych. Chwalono głównie fabułę i oprawę graficzną, natomiast źle oceniono zagadki i niski poziom trudności.
Rozgrywka.
Historia opowiedziana w grze została podzielona na rozdziały, każdy na osobnym poziomie. Rozgrywka toczy się na dwuipółwymiarowych poziomach. Gracz steruje postaciami dziewczyny i chłopca, które mogą chodzić na boki i w głąb. Chłopiec potrafi wchodzić do rur, skradać się i odbijać światło, używając lusterka. Dziewczyna potrafi biegać i strzelać z procy. Postacie mogą złapać się za ręce; wtedy umiejętności jednej z nich przechodzą na drugą, np. jak dziewczyna złapie chłopca za rękę, to mogą razem biec. W zależności od misji, celem jest przejście do kolejnej lokalizacji, zdobycie przedmiotu czy uratowanie bliskiej osoby.
Produkcja.
Na początku 2017 roku polski wydawca IMGN.PRO zapowiedział "My Memory of Us", grę przygodową inspirowaną wydarzeniami II wojny światowej. W sierpniu 2018 roku twórcy udostępnili zwiastun produkcji i zapowiedzieli termin premiery. Brytyjski aktor Patrick Stewart udzielił swojego głosu postaci narratora. Gra charakteryzuje się czarno-białą oprawą graficzną, jednak niektóre przedmioty w grze mają czerwoną barwę, nawiązując do filmu "Lista Schindlera". W 2020 roku gra została wydana na urządzenia mobilne.
Odbiór.
Gra uzyskała średnią z ocen wynoszącą 67/100 punktów w serwisie Metacritic. Produkcja zdobyła nagrodę „2017 Pixel Heaven”, była nominowana do „2018 SXSW” oraz „Best Game Art” i „Best Game Narrative” na konferencji Indie Prize. Gra była nominowana w 2018 roku do nagrody Paszport „Polityki”.

</doc>
<doc id="5278391" url="https://pl.wikipedia.org/wiki?curid=5278391" title="Radisne (rejon bielajewski)">
Radisne (rejon bielajewski)



</doc>
<doc id="5278394" url="https://pl.wikipedia.org/wiki?curid=5278394" title="Mościszcze (zaścianek w sielsowiecie Nowy Pohost)">
Mościszcze (zaścianek w sielsowiecie Nowy Pohost)

Mościszcze – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Nowy Pohost.
Historia.
W czasach zaborów zaścianek w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 15 osób, 8 było wyznania rzymskokatolickiego a 7 prawosławnego. Jednocześnie 7 mieszkańców zadeklarowało polską a 8 białoruską przynależność narodową. Było tu 5 budynków mieszkalnych. W 1931 w 5 domach zamieszkiwało 19 osób.
Wierni należeli do parafii rzymskokatolickiej i prawosławnej w Drui. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5278397" url="https://pl.wikipedia.org/wiki?curid=5278397" title="Carl O. Wegner">
Carl O. Wegner

Carl O. Wegner (ur. 27 grudnia 1897 w Carroll, zm. 13 czerwca 1986 w Minneapolis) – amerykański polityk i prawnik.
Wegner urodził się w Carroll w stanie Iowa i uzyskał tytuł licencjata w Morningside College w Sioux City. Podczas I wojny światowej służył w armii. W 1927 ukończył studia prawnicze na Law School na Uniwersytecie Minnesoty i został przyjęty do palestry. Był prawnikiem w Minneapolis, gdzie mieszkał z żoną i rodziną. W okresie od 1943 do 1952 oraz 1955–1956 był członkiem Izby Reprezentantów Minnesoty. Wegner zmarł z powodu powikłań związanych z cukrzycą w swoim domu w Minneapolis.

</doc>
<doc id="5278398" url="https://pl.wikipedia.org/wiki?curid=5278398" title="Taishi Narikuni">
Taishi Narikuni

 – japoński zapaśnik walczący przeważnie w stylu wolnym. Mistrz świata w 2022. Złoty medalista mistrzostw Azji w 2022. Drugi na mistrzostwach Azji kadetów w 2014 roku.

</doc>
<doc id="5278399" url="https://pl.wikipedia.org/wiki?curid=5278399" title="Muraszki">
Muraszki

Muraszki (; ) – wieś na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwały tu 64 osoby, 1 była wyznania rzymskokatolickiego, 19 prawosławnego a 44 staroobrzędowego. Jednocześnie wszyscy mieszkańcy zadeklarowali białoruską przynależność narodową. Było tu 11 budynków mieszkalnych. W 1931 w 12 domach zamieszkiwało 70 osób.
Wierni należeli do parafii rzymskokatolickiej w Ikaźni i prawosławnej w Przebrodziu. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5278400" url="https://pl.wikipedia.org/wiki?curid=5278400" title="Schluss mit diesem System">
Schluss mit diesem System

Schluss mit diesem System – plakat wyborczy Komunistycznej Partii Niemiec z 1932 roku.
Opis.
Plakat pochodzi z okresu kampanii wyborczej przed ostatnimi wolnymi wyborami parlamentarnymi w Republice Weimarskiej, które odbyły się w listopadzie 1932 roku. Na Komunistyczną Partię Niemiec (KPD), oddano niecałe 6 milionów głosów co przełożyło się na 100 mandatów w Reichstagu i było dla partii wynikiem lepszym niż ten osiągnięty w „wyborach lipcowych”. Tak dobry wynik komuniści zawdzięczali części ludności niemieckiej, a zwłaszcza proletariatowi który był niezadowolony z konserwatywnego i reakcyjnego klubu wielkich posiadaczy ziemskich, bankierów i szeroko pojętego biznesu zwanego "Deutscher Herrenklub", który ich zdaniem oplótł niemiecki rząd. KPD przedstawiała się jako energiczna alternatywa, która wiedziała, co zrobić by zmienić ten system rządów. 
Plakat w sposób bardzo czytelny przedstawia kto jest wrogiem wielkiego czerwonego robotnika uosabiającego proletariat, który unosi prawą rękę i zaciska pięść. Przy okrągłym stole oprócz Adolfa Hitlera i otyłych mężczyzn w cylindrach symbolizujących sojusz nazizmu i kapitalizmu, widoczni są wojskowi w pikielhaubie i stahlhelmie, symbolizujący militaryzm i agresję względem sąsiadów. Na stole leży dokument z napisem „Notverordnung” oznaczający 48 artykuł konstytucji weimarskiej, mówiący o tym że Prezydent Rzeszy może zawiesić prawa obywatelskie po powiadomieniu parlamentu.

</doc>
<doc id="5278402" url="https://pl.wikipedia.org/wiki?curid=5278402" title="Rikuto Arai">
Rikuto Arai

 – japoński zapaśnik walczący w stylu wolnym. Brązowy medalista mistrzostw Azji w 2022 roku.

</doc>
<doc id="5278405" url="https://pl.wikipedia.org/wiki?curid=5278405" title="Kaiki Yamaguchi">
Kaiki Yamaguchi

 – japoński zapaśnik walczący w stylu wolnym. Zajął dziesiąte miejsce na mistrzostwach świata w 2022. Brązowy medalista mistrzostw Azji w 2022. Mistrz świata juniorów w 2017 roku.

</doc>
<doc id="5278407" url="https://pl.wikipedia.org/wiki?curid=5278407" title="Yudai Takahashi">
Yudai Takahashi

 – japoński zapaśnik walczący w stylu wolnym. Zajął siódme miejsce na mistrzostwach świata w 2022. Brązowy medalista mistrzostw Azji w 2022. Trzeci na mistrzostwach Azji kadetów w 2018 roku.

</doc>
<doc id="5278408" url="https://pl.wikipedia.org/wiki?curid=5278408" title="Gerard Kosellek">
Gerard Kosellek

Gerard Kosellek, także Gerard Koziełek (ur. 5 marca 1928 w Raciborzu) – polski germanista, profesor Uniwersytetu Wrocławskiego.
Życiorys.
W 1955 ukończył studia na Uniwersytecie Wrocławskim. W tym samym roku podjął pracę na macierzystej uczelni. W 1960 obronił na UW pracę doktorską "Fryderyk Ludwik Zachariasz Werner. Droga do romantyzmu" napisaną pod kierunkiem Zdzisława Żygulskiego. W 1966 na podstawie pracy "Das dramatische Werk Zacharias Werners" uzyskał na Uniwersytecie im. Adama Mickiewicza w Poznaniu stopień doktora habilitowanego. Od 1970 był kierownikiem Zakładu Literatury Niemieckiej UWr, w 1974 otrzymał tytuł profesora nadzwyczajnego, w 1980 tytuł profesora zwyczajnego. Zajmował się w literaturą niemiecką od jej początków do 1848 i kulturalnymi stosunkami polsko-niemieckimi. Przeszedł na emeryturę w 1993.
Wśród wypromowanych przez niego doktorów byli m.in. Marek Hałub (1989) i Marek Zybura (1989).
Należał do Wrocławskiego Towarzystwa Naukowego. Od 1966 był członkiem Komitetu Neofilologicznego PAN.
W PRL odznaczony Krzyżem Kawalerskim Orderu Odrodzenia Polski.

</doc>
<doc id="5278409" url="https://pl.wikipedia.org/wiki?curid=5278409" title="Gerard Koziełek">
Gerard Koziełek



</doc>
<doc id="5278412" url="https://pl.wikipedia.org/wiki?curid=5278412" title="Nawłoka">
Nawłoka

Nawłoka (; ) – wieś na Białorusi, w obwodzie witebskim, w rejonie miorskim, w sielsowiecie Nowy Pohost.
Inna używana nazwa – Nawłóka.
Historia.
W czasach zaborów folwark w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie majątek leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 17 osób, 16 było wyznania rzymskokatolickiego a 1 prawosławnego. Jednocześnie 4 mieszkańców zadeklarowało polską, 13 białoruską przynależność narodową. Były tu 2 budynki mieszkalne. W 1931 w 3 domach zamieszkiwało 19 osób.
Wierni należeli do parafii rzymskokatolickiej w Borodzieniczach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5278413" url="https://pl.wikipedia.org/wiki?curid=5278413" title="Herbert Guðmundsson">
Herbert Guðmundsson

Herbert „Hebbi” Guðmundsson (ur. 15 grudnia 1953 w Reykjavíku) – islandzki piosenkarz, autor tekstów i producent muzyczny. Najbardziej znany z piosenek „Svaraðu”, „Time”, „Hollywood” i „Can’t Walk Away”, która w 1985 r. osiągnęła 1. miejsce na islandzkiej liście przebojów.
Kariera.
Herbert Guðmundsson zyskał rozgłos w Islandii, gdy w 1971 r. zaproponowano mu współpracę z zespołem Tilvera, który obok Trúbrot i Ævintýri był wówczas jednym z najpopularniejszych islandzkich zespołów. Był członkiem różnych islandzkich grup, w tym Elífð, Tilvera, Stofnþel, Eik, Pelican, Dínamít i Kan. W 1977 z zespołem Eik wydał swój pierwszy debiutancki album "Á ströndinni". W 1984 r. z zespołem Kan nagrali płytę "Í Ræktinni", na której znalazły się takie utwory jak „Megi sá draumur” i „Vestfjarðaróður”.
W 1985 r. Herbert rozpoczął karierę solową, wydając trzeci album "Dawn of the Human Revolution i" pierwszy singiel „Can’t Walk Away”, który natychmiast stał się wielkim przebojem w Islandii i przez kilka tygodni utrzymywał się na szczycie listy przebojów.

</doc>
<doc id="5278416" url="https://pl.wikipedia.org/wiki?curid=5278416" title="Kul Gali">
Kul Gali

Kul Gali (tat. قل علی, Кол Гали, ros. Кул Гали́, chv. Кул Али, bak. Ҡол Ғәли, ur. 1183?, zm. 1236) – średniowieczny muzułmański poeta, żyjący na terenie Bułgarii Wołżańsko-Kamskiej. Jego najsłynniejszym dziełem jest "Qíssa-i Yosıf" ("قصه یوسف", "Opowieść o Jusufie") napisana w języku starotatarskim.
Życie.
Istnieje niewiele informacji na temat jego życia, wszystkie znajdują się w dziele "Таварих-и Болгария" ("Historia Bułgarii") tatarskiego historyka Tadżetdina Jalczygula, który zalicza go do swoich przodków. Na podstawie tej biografii tatarski uczony Muchametow zrekonstruował życiorys Kul Galego. Urodził się prawdopodobnie przed 1174 w Kyszanie (Кышан) lub w innym z miast Bułgarii Wołżańsko-Kamskiej. Jego ojcem był Mirchadżi (Мирхаджи). Ok. 1176 poeta ukończył medresę w Chorezmie i w niej uczył do ok. 1220, następnie przeniósł się do miasta Urgencz, a później wrócił do ojczyzny. Zginął w Biljarze (dziś Biljarsk) podczas podboju nadwołżańskiej Bułgarii przez wojska Batu w 1236. 
Według historyka Rawiła Bucharajewa, Gali prawdopodobnie urodził się w rodzinie duchownego. Mieszkał lub studiował w różnych miastach nadwołżańskiej Bułgarii, a być może podróżował do Iranu, Syrii i innych części Bliskiego Wschodu. Swój najsłynniejszy poemat napisał w 1233. 
Opowieść o Jusufie.
Pierwsze dzieło tureckiej literatury, które powstało na podstawie biblijno-koranicznej opowieści o Józefie Pięknym, wywodzącej się z mitów asyro-babilońskich. Kul Gali twórczo przerobił temat, rozwijając niektóre motywy i dodając nowe epizody i szczegóły. "Qissa" ma charakter religijny i dydaktyczny. Podejmuje ważne tematy: piękno życia, natury, piękno ludzkiego społeczeństwa, ciała i duszy człowieka i problemy moralno-filozoficzne: dobro i zło, wierność i zdrada, przyczyna i skutek, zbrodnia i kara.
Główny bohater Jusuf jest uosobieniem piękna. Jego obecność może leczyć dolegliwości i napełniać świat zapachem. Jest mądry, wierny i zdolny do przebaczania. We śnie Jusuf śni, że staje się władcą, którego imię jest znane na Wschodzie i na Zachodzie. Na wieść o tym śnie zazdrośni bracia próbują się go pozbyć: wrzucają go do studni, a potem sprzedają w niewolę. Dzięki swojej przenikliwości Jusuf ratuje ludność Egiptu przed klęską głodu i zostaje władcą kraju. Wątek miłosny w utworze ma wyraźnie awanturniczy charakter: córka jednego z władców Orientu, Zulejka, zakochuje się we śnie w Jusufie, który jawi się jej jako władca Egiptu. Jej ojciec informuje egipskiego władcę Kansafara o chęci poślubienia mu swojej córki. Po przyjeździe do kraju przyszłego męża bohaterka odkrywa, że nie jest on tym mężczyzną, którego wyobrażała sobie we śnie. Zulejka wychodzi za mąż za Kansafara, ale nie żyje z nim. Kilka lat później jej mąż kupuje Jusufa, a Zulejka wyznaje mu miłość, ale bohater ją odrzuca. Dopiero gdy jest już starszą kobietą, zdobywa uczucie ukochanego, a potęga Allaha sprawia, że znów staje się młoda.
Nie odnaleziono autografu poematu. Znane jest ok. 150 pełnych oraz niekompletnych kopii. Głównym terenem ich występowania jest obszar od Uralu do Wołgi. 
Jest ważnym dziełem w rozwoju literatury i kultury tatarskiej. Poemat wywarł wielki wpływ na rozwój twórczości literackiej ludów tureckojęzycznych, w tym literatury baszkirskiej. Znanych jest ok. 50 utworów poezji i prozy związanych z tym tematem. Przez wieki był często wykorzystywany jako podręcznik do nauki lub doskonalenia umiejętności czytania przez dzieci i dorosłych.

</doc>
<doc id="5278417" url="https://pl.wikipedia.org/wiki?curid=5278417" title="Nadrzecze (rejon brasławski)">
Nadrzecze (rejon brasławski)

Nadrzecze (; ) – wieś na Białorusi, w obwodzie witebskim, w rejonie brasławskim, w sielsowiecie Druja.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie, a następnie w gminie Druja.
Według Powszechnego Spisu Ludności z 1921 roku zamieszkiwało tu 25 osób, 20 było wyznania rzymskokatolickiego a 5 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 4 budynki mieszkalne. W 1931 w 5 domach zamieszkiwały 24 osoby.
Wierni należeli do parafii rzymskokatolickiej i prawosławnej w Drui. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Drui.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5278420" url="https://pl.wikipedia.org/wiki?curid=5278420" title="Azersun Holding">
Azersun Holding

Azersun Holding MMC () – azerski konglomerat, który działa w sektorach produkcji żywności, handlu detalicznego i rolnictwa, głównie w Azerbejdżanie, ale także w innych krajach WNP i na Bliskim Wschodzie. Przedsiębiorstwo powstało w 1991 roku. Jest to największy producent i eksporter żywności w Azerbejdżanie (jego portfolio obejmuje 28 marek żywności), a oprócz tego firma zajmuje się handlem papierniczym.

</doc>
<doc id="5278421" url="https://pl.wikipedia.org/wiki?curid=5278421" title="Marcin Wieluński">
Marcin Wieluński

Marcin Wieluński (ur. 27 marca 1996) – polski koszykarz występujący na pozycjach rozgrywającego lub rzucającego obrońcy, obecnie zawodnik KKS Polonii Warszawa.
W sierpniu 2017 dołączył do I-ligowego KK Warszawa. We wrześniu podczas jednego ze sparingów, z Notecią Inowrocław zderzył się z innym zawodnikiem i doznał kontuzji zerwania więzadła krzyżowego przedniego w lewym kolanie, która to wyeliminowała go z gry na cały sezon 2017/2018. Cały wcześniejszy sezon 2016/2017 spędził na rehabilitacji z powodu tej samej kontuzji.

</doc>
<doc id="5278422" url="https://pl.wikipedia.org/wiki?curid=5278422" title="Albrecht Radziwiłł (1558–1592)">
Albrecht Radziwiłł (1558–1592)



</doc>
<doc id="5278428" url="https://pl.wikipedia.org/wiki?curid=5278428" title="Niwniki">
Niwniki

Niwniki (; ) – wieś na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów wieś włościańska w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 226 osób, wszystkie były wyznania staroobrzędowego i zadeklarowały białoruską przynależność narodową. Było tu 41 budynków mieszkalnych. W 1931 w 48 domach zamieszkiwały 274 osoby.
Wierni należeli do parafii rzymskokatolickiej i prawosławnej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR. 
Od 1991 w składzie niepodległej Białorusi.

</doc>
<doc id="5278429" url="https://pl.wikipedia.org/wiki?curid=5278429" title="Winger (zespół muzyczny)">
Winger (zespół muzyczny)

Winger – amerykański zespół rockowy i metalowy, funkcjonujący od 1987 roku.
Historia.
Założycielem zespołu był basista Kip Winger, który wcześniej grał w zespole Alice'a Coopera. Oprócz Wingera, który był także wokalistą, zespół tworzyli gitarzysta Reb Beach, perkusista Rod Morgenstein i basista Paul Taylor. Pierwotnie grupa miała nosić nazwę „Sahara”. Zespół grał piosenki w stylu glammetalowym, który był wówczas popularny. Pierwszy album zespołu, zatytułowany "Winger", został wydany przez Atlantic Records w 1988 roku. Album zajął 21. miejsce na liście Billboard 200, a piosenki „Seventeen” i „Headed for a Heartbreak” znalazły się w pierwszej trzydziestce zestawienia Hot 100. Drugi album pt. "In the Heart of the Young" ukazał się w 1990 roku i zajął 15. miejsce na Billboard 200, sprzedał się ponadto w milionie egzemplarzy. Pochodzący z niego singel „Miles Away” uplasował się natomiast na 12. pozycji Hot 100. Z uwagi na rosnące zainteresowanie grunge'em kosztem glam metalu album "Pull" z 1993 roku nie odniósł poważniejszego sukcesu komercyjnego i grupa rozpadła się, po czym Kip Winger rozpoczął karierę solową.
W 2002 roku zespół reaktywował się, odbywając wspólną trasę koncertową z Poison. Następnie muzycy powrócili do studia, rozpoczynając prace nad nowym albumem studyjnym, który pod nazwą "IV" ukazał się w 2006 roku. Promująca go trasa została zarejestrowana na dwupłytowym albumie "Winger Live". Kolejne dwa albumy studyjne ukazały się w 2009 ("Karma") i 2014 ("Better Days Comin"') roku.

</doc>
<doc id="5278432" url="https://pl.wikipedia.org/wiki?curid=5278432" title="Albrecht Radziwiłł (zm. 1790)">
Albrecht Radziwiłł (zm. 1790)



</doc>
<doc id="5278433" url="https://pl.wikipedia.org/wiki?curid=5278433" title="Albrecht Radziwiłł (1717– po 1790)">
Albrecht Radziwiłł (1717– po 1790)



</doc>
<doc id="5278436" url="https://pl.wikipedia.org/wiki?curid=5278436" title="Kamjanka (rejon bielajewski)">
Kamjanka (rejon bielajewski)



</doc>
<doc id="5278437" url="https://pl.wikipedia.org/wiki?curid=5278437" title="Majaky (rejon bielajewski)">
Majaky (rejon bielajewski)



</doc>
<doc id="5278438" url="https://pl.wikipedia.org/wiki?curid=5278438" title="Mychajliwka (rejon bielajewski)">
Mychajliwka (rejon bielajewski)



</doc>
<doc id="5278439" url="https://pl.wikipedia.org/wiki?curid=5278439" title="Myrne (rejon bielajewski)">
Myrne (rejon bielajewski)



</doc>
<doc id="5278440" url="https://pl.wikipedia.org/wiki?curid=5278440" title="Porwanie dziewic">
Porwanie dziewic

Porwanie dziewic () – rumuński film płaszcza i szpady z 1968 roku w reżyserii Dinu Cocei. Drugi film z serii "Haiducii".
Fabuła.
Początek XIX wieku. Oddziały Turków, dowodzone przez przerażającego paszę Widynia – Pasvanoglu okrutnie plądrują Wołoszczyznę, nie napotykając żadnego sprzeciwu ze strony rządzących nią fanariotów. Podczas jednego z napadów na wieś porwanie ludności w niewolę zostaje powstrzymane przez hajduków dowodzonych przez Amzę, a Turcy uprzednio upokorzeni uciekają w popłochu. Răspopitul, jeden z hajduków odkrywa list od żony hospodara Hangerli – Damy Haricleei, która chcąc usunąć męża z tronu na rzecz swego syna Hrisantiego, działa w porozumieniu z Pasvanoglu.
Hajducy wracają do rodzinnej wsi. Matka Amzy wytyka synowi, że wciąż się nie ożenił z Anițą. Na domiar złego dowiaduje się, że jego siostra Ioana zaszła w ciążę z jednym z jego podwładnych, Scarlatem. Tymczasem w Widyniu Pasvanoglu dowiaduje się od Maillarda, swego doradcy z Francji, że Hangerli może liczyć na poparcie sułtana Selima III, któremu niegdyś Pasvanoglu się zbuntował. Oboje liczą, że układ z Haricleeą zbliży ich do potęgi równej Napoleonowi. Haricleea w tajemnicy przed mężem wymusza na skarbniku Dudescu sfałszowanie listu, mówiącego o ucieczce hospodara z trybutem należnym Wysokiej Porty do Ameryki. Za jej namowami hospodar, mająco problemy z opłaceniem sułtanowi trybutu, wysyła Hrisantiego, będącego jego pasierbem, do klasztoru w Surpatele.
Hrisanti, będący głupim i roszczeniowym obżartuchem, traktuje to jako złośliwość ojczyma, w którym widzi uzurpatora do tronu. Hajducy Amzy porywają go, by powstrzymać rozboje Pasvanoglu. Odbywa się ślub Ioany i Scarlata, jednak hajducy muszą opuścić wesele, gdy dowiadują się o grabieży Corlătești przez bojara Belivacă. Niestety, pod nich nieobecność oddziały Pazvanoglu atakują wieś porywając młode kobiety, w tym Ioanę, i brutalnie mordują Scarlata. Anița unika losu współbratymek udając kochankę Hrisantiego i oboje trafiają do widyńskiej twierdzy.
Wkrótce tam gości zaprzyjaźniona z hajdukami i Anițą Cyganka Fira, która pośredniczy w przekazaniu hajdukom planu odbicia kobiet. Przebrani hajducy przechodzą przez muzułmański cmentarz, w którym są lochy prowadzące do twierdzy Pasvanoglu. Wpadają oni jednak w pułapkę. Z Pasvanoglu współpracuje też Belivacă licząc na własny harem i tym celu przechodzi na islam. Ceremonię tę przerywa jego żona Marghiolița, wściekła za wielokrotne zdrady i ściga go po całym Widyniu. Korzystając z zamieszania Anița otwiera tajne przejście ratując tym samym życie hajdukom.
Haricleea mająca w zanadrzu kolejny plan mówi hospodarowi o rzekomym spisku bojarów, co daje mu pretekst do ich ścięcia i zagrabienia ich majątków jako trybut dla Wysokiej Porty. Jednak w wyniku intryg żony Hangerli zostaje zabity z rozkazu sułtana. Haricleea ucieka z trybutem do Widynia, gdzie Pasvanoglu urządza przyjęcie. Hajducy z pomocą Anițy wchodzą do pałacu paszy i uwalniają dziewczyny, lecz muszą walczyć ze strażnikami. Amza toczy pojedynek z Pasvanoglu, którego zabija poprzez defenestrację. Hajdukom po wykiwaniu żołnierzy bezpiecznie uciekają z ocalonymi dziewczynami. W chaosie walk ginie uciekający Hrisanti, tym samym niwecząc plany Haricleei co do wołoskiego tronu.
Premiera.
"Porwanie dziewic" miało premierę w rumuńskich kinach 12 marca 1968 roku.
Polska premiera filmu odbyła się w grudniu 1968 roku i był dystrybuowany z dokumentem "Głód broni" Macieja Sieńskiego.
Odbiór.
"Porwanie dziewic" odniosło wielki sukces wśród publiczności, obejrzało go 5,3 mln widzów w rumuńskich kinach, o czym świadczy rejestr frekwencji filmowej do 31 grudnia 2007 roku, utworzony przez Centrul Național al Cinematografiei.

</doc>
<doc id="5278443" url="https://pl.wikipedia.org/wiki?curid=5278443" title="Lazăr Baroga">
Lazăr Baroga

Lazăr Baroga (ur. 11 sierpnia 1937 w Cisnădie, zm. 14 września 2000 w Bukareszcie) – rumuński sztangista, dwukrotny olimpijczyk.
Kariera sportowa.
Startował w kategorii lekkociężkiej (do 90 kg). Zdobył w niej brązowy medal na mistrzostwach Europy w 1960 w Mediolanie. Na igrzyskach olimpijskich w 1960 w Rzymie zajmował 8. miejsce po wyciskaniu i rwaniu, ale spalił podrzut i nie został sklasyfikowany. Na kolejnych igrzyskach olimpijskich w 1964 w Tokio zajął w tej kategorii 5. miejsce. 
Później był autorem książek poświęconych podnoszeniu ciężarów, kulturystyce i jodze. 

</doc>
<doc id="5278448" url="https://pl.wikipedia.org/wiki?curid=5278448" title="Ulica Loretańska w Krakowie">
Ulica Loretańska w Krakowie

Ulica Loretańska – ulica w Krakowie, w Dzielnicy I Stare Miasto, na Piasku. Przebiega południkowo, łącząc ulicę Krupniczą z ulicą Jabłonowskich.
Historia.
Uliczka w śladzie dzisiejszej ulicy Loretańskiej istniała w tym miejscu już w XV wieku, notowana po raz pierwszy w 1431 roku, określana jako „mała”, „wąska”, „ciasna” ("platea parva", "enge gasse", "cleyn gasse"). W XVII wieku na tym obszarze znajdował się klasztor reformatów, zniszczony w trakcie potopu szwedzkiego. Pod koniec owego stulecia na jego miejscu powstał kościół i klasztor kapucynów. W XVIII i XIX wieku ulica prowadząca wzdłuż muru klasztornego widnieje na planach miasta jako bezimienna. Obecnie funkcjonująca nazwa ulicy została nadana około 1880 roku.
Zabudowa.
Obecna zabudowa ulicy pochodzi głównie z lat 90. XIX wieku i stanowią ją kamienice czynszowe o fasadach w stylu historyzmu, w znacznej części projektu Leopolda Tlachny.

</doc>
<doc id="5278452" url="https://pl.wikipedia.org/wiki?curid=5278452" title="Ałmaz Smanbekow">
Ałmaz Smanbekow

Ałmaz Smanbekow (kirg. Алмаз Сманбеков; ur. 13 lutego 1998) – kirgiski zapaśnik w stylu wolnym. Zajął dziewiąte miejsce na mistrzostwach świata w 2019. Jedenasty na igrzyskach azjatyckich w 2018. Brązowy medalista mistrzostw Azji w 2022. Wicemistrz igrzysk solidarności islamskiej w 2021. Trzeci na mistrzostwach Azji juniorów w 2018 roku.

</doc>
<doc id="5278455" url="https://pl.wikipedia.org/wiki?curid=5278455" title="3 Dywizja Zmechanizowana (Federacja Rosyjska)">
3 Dywizja Zmechanizowana (Federacja Rosyjska)

3 Dywizja Zmechanizowana (pełna nazwa: 3 Wiślańska Dywizja Zmechanizowana odznaczona Orderem Czerwonego Sztandaru, Orderami Suworowa i Kutuzowa, ) – związek taktyczny Wojsk Lądowych Sił Zbrojnych Federacji Rosyjskiej, wchodząca w skład 20 Gwardyjskiej Armii Ogólnowojskowej Zachodniego Okręgu Wojskowego.
Dowódcą dywizji jest od stycznia 2019 płk Aleksiej Awdiejew (ros. Алексей Авдеев). Dywizja stacjonuje w obwodach biełgorodzkim i woroneskim. Na wyposażeniu posiada czołgi T72B3M, bojowe wozy piechoty BMP-2, BTR-82A, systemy artylerii rakietowej BM-27 Uragan, Tornado-G, BM-21 Grad.

</doc>
<doc id="5278457" url="https://pl.wikipedia.org/wiki?curid=5278457" title="Rachat Kałżan">
Rachat Kałżan

Rachat Kałżan (kaz. Рахат Қалжан; ur. 1998) – kazachski zapaśnik walczący w stylu wolnym. Zajął czternaste miejsce na mistrzostwach świata w 2022. Srebrny medalista mistrzostw Azji w 2022. Brązowy medalista igrzysk solidarności islamskiej w 2021. Trzeci na mistrzostwach Azji kadetów w 2018 roku.

</doc>
<doc id="5278458" url="https://pl.wikipedia.org/wiki?curid=5278458" title="Mariusz Książkiewicz">
Mariusz Książkiewicz

Mariusz Książkiewicz (ur. 4 października 1989 w Ludwigsburgu) – kanadyjski zawodnik mieszanych sztuk walki (MMA) wagi średniej oraz super średniej pochodzenia niemieckiego, w przeszłości walczył w wadze półśredniej. Uczestnik amerykańskiego programu . Od 17 grudnia 2021 mistrz kanadyjskiej organizacji Unified MMA w wadze super średniej.
Życiorys.
Jego matka mieszkała w Policach oraz Nowym Warpnie. Urodził się w Ludwigsburgu w Niemczech, jednak mając 2 lata przeprowadził się z rodzicami do Kanady, gdzie mieszkają w Winnipegu. Ma żonę i dwie córki, Paulinę oraz Elżbietę. 
Kontakt ze sportami walki zaczął w wieku 5 lat od karate, które pokazał mu jego ojciec. W szkole zaczął trenować zapasy, a mając 16 lat trenował ju-jitsu oraz kick-boxing. Od 2009 walczy w mieszanych sztukach walki. Biegle mówi w języku polskim. Posiadacz czarnego pasa w brazylijskim jiu-jitsu. W wieku 29 lat po raz pierwszy przyjechał do Polski m.in. do Szczecina, w którym trenował w klubie Berserker's Team Poland. 
Kariera MMA.
Kariera amatorska.
W mieszanych sztukach walki zadebiutował 27 marca 2009 roku. Podczas gali "Ultimate Martial Arts Championship 17" odbywającej się w Reginie, wygrał po ponad minucie walki przez poddanie – dźwignią na staw łokciowy z Jasonem Ungarem.
Drugą walkę odbył 30 stycznia 2010 roku w Stanach Zjednoczonych. Podczas gali "Rochester Gladiators" zwyciężył z bardziej doświadczonym, tamtejszym Amerykaninem, Heathem Rudem, poddając go w drugiej rundzie kluczem na rękę tzw. kimurą.
Ostatni swój amatorski pojedynek przegrał przez TKO (ciosy pięściami) w pierwszej rundzie z Rondelem Robertsem 14 marca 2010 na gali Alpha Fight XC 1 w Saskatoon. Po tej walce przeszedł na zawodowstwo.
Pierwsze zawodowe walki.
Swój pierwszy zawodowy pojedynek odbył 13 maja 2011 w Winnipegu. Na gali "Cage Fighting Manitoba 2" wygrał po 27 sekundach przez poddanie duszeniem zza pleców Henry’ego Rowsellesa.
Następne dwie walki stoczył dla kanadyjskiej federacji . 15 września 2011 na gali "AFC 11: Takeover" odbywającej się ponownie w Winnipegu, pokonał na pełnym dystansie (3 rundy/5 minut) jednogłośną decyzją sędziów Dejana Kajicia. 23 marca 2013 na gali "AFC 16: Uprising", która odbyła się po raz kolejny w stolicy kanadyjskiej prowincji Manitoba, wygrał duszeniem zza pleców, po niespełna dwóch minutach walki z Ashem Mashreghim.
15 listopada 2013 podczas "KOTC – Out Cold" w mieście Cold Lake, zwyciężył ponownie duszeniem zza pleców, tym razem zmuszając do odklepania Steve Dubecka w drugiej odsłonie walki.
Po ponad 2 letniej przerwie powrócił 12 marca 2016 na gali "Prestige FC 2 – Queen City Coronation" w Reginie. Pokonał tam przez TKO w drugiej rundzie Micaha Brakefielda, po tym jak ten nie został dopuszczony przez sędziego do rundy finałowej.
W tym samym roku podczas "Alaska FC 126" w Anchorage, widowiskowo znokautował łokciem Amerykanina, Douglasa McFresha w pierwszej rundzie.
Niespełna po dwóch latach zadebiutował w TKO Major League MMA, ówcześnie największej organizacji w Kanadzie. Walkę odbył tam 2 sierpnia 2018 na gali "TKO MMA – TKO Fight Night 1", gdzie poddał w finałowej rundzie swoją firmową techniką (duszenie zza pleców) Jonathana Vallée.
9 listopada 2019 w drugiej głównej walce wieczoru (Co-Main Event) gali "Teofista: Fight For The Troops", która odbyła się w Brandon, pokonał po trzech rundach decyzją jednogłośną doświadczonego Brazylijczyka, Guilherme Miranda.
Program Dana White’s Contender Series.
Książkiewicz będąc na passie 8 zwycięstw z rzędu dostał szansę wzięcia udziału w amerykańskim programie , w którym uczestnicy podczas poszczególnych sezonów muszą zwyciężyć walkę w dobrym stylu, co gwarantuję podpisanie kontraktu z najlepszej federacją MMA na świecie – Ultimate Fighting Championship, program organizowany przez prezesa UFC – Dana White’a. 10 listopada 2021 w Las Vegas podczas 4 sezonu programu, przegrał walkę jednogłośną decyzją sędziów, z młodszym Brazylijczykiem – Mário Sousą, co wykluczyło "The Iron Pola" na podpisanie wspomnianego kontraktu. Pojedynek ten, jednak wzbudzał kontrowersję, co przyznał sam prezes amerykańskiego giganta. Sam Brazylijczyk nie otrzymał także kontraktu, z uwagi na walkę zakończoną decyzją i to dość wątpliwą.
Unified MMA oraz Legacy Fighting Alliance.
Książkiewicz po nieudanej próbie w Contender Series kolejną walkę stoczył o pas mistrzowski federacji Unified MMA w wadze super średniej. 17 grudnia 2021 w Main Evencie na gali "Unified MMA 42" znokautował Grahama Parka, trafiając rywala lewym sierpowym, po czym ten padł na deski, a "The Iron Pol" zdążył zadać na macie jeszcze dwa ciosy z góry, ostatecznie przerwał to starcie sędzia ringowy.
22 kwietnia 2022 w walce wieczoru gali "LFA 130", która odbyła się w New Town, technicznie znokautował kolanem na korpus Brazylijczyka, Alessandro Gambulino po niespełna półtorej minucie. Książkiewicz w wywiadzie po walce, domagał się kontraktu od Dana White’a o nowy kontrakt z UFC.
27 maja 2022 podczas gali "Unified MMA 45" skrzyżował rękawice z niepokonanym Izraelczykiem, Eli Aronovem. Walkę w drugiej rundzie zwyciężył przez poddanie duszeniem trójkątnym Aronov. W stawce pojedynku nie było pasa mistrzowskiego wagi super średniej, gdyż walka odbyła się w wadze średniej.
Następną walkę miał stoczyć 21 stycznia 2023 przeciwko Strahinja'emu Gavriloviciu, podczas walki wieczoru gali "Fight Night 17". Ostatecznie wydarzenie to zostało przeniesione na termin 8 kwietnia.

</doc>
<doc id="5278460" url="https://pl.wikipedia.org/wiki?curid=5278460" title="Orzechówka (leśniczówka w sielsowiecie Przebrodzie)">
Orzechówka (leśniczówka w sielsowiecie Przebrodzie)

Orzechówka – dawna leśniczówka. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 leśniczówka leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwały 4 osoby.

</doc>
<doc id="5278463" url="https://pl.wikipedia.org/wiki?curid=5278463" title="Lamborghini 5-95 Zagato">
Lamborghini 5-95 Zagato

 
Lamborghini 5-95 Zagato – supersamochód klasy średniej wyprodukowany pod włoską marką Lamborghini w 2014 roku.
Historia i opis modelu.
W maju 2014 rok podczas wystawy Concorso d'Eleganza Villa d'Este włoskie studio projektowe Zagato przedstawiło specjalny, unikatowy projekt będący wynikiem trwającej od połowy lat 60. XX wieku współpracy z rodzimym Lamborghini. Model 5-95 Zagato powstał w celu uczczenia 95. rocznicy powstania studia Zagato, stanowiąc manifestację umiejętności projektantów. Samochód zyskał awangardową stylistykę z dużym, owalnym przednim wlotem powietrza, dużą liczbą ostrych linii i zaokrągleń, a także dużymi lampami tylnymi z motywem koła.
Za bazę techniczną dla 5-95 Zagato posłużyło Lamborghini Gallardo w wyczynowym wariancie LP570-4, dzieląc z im jednakże jedynie podzespoły techniczne i platformę, a także układ napędowy. Centralnie umieszczona jednostka napędowa, V10 o pojemności 5,2 litra, rozwinęła 570 KM mocy i 540 Nm maksymalnego momentu obrotowego, przekazując moc na obie osie.
Sprzedaż.
Pierwotnie Lamborghini 5-95 Zagato powstało jako unikatowy samochód typu one-off, będący konstrukcją demonstracyjną opracowaną tylko w jednym egzemplarzu bez planów seryjnej produkcji. Samochód został zakupiony przez Alberta Spiessa, szwajcarskiego kolekcjonera samochodów, bez ujawnienia ceny, jaką zapłacono za samochód. Założenia co do wielkości produkcji uległy zmianie niespełna 4 miesiące później, gdy ujawniono, że poza pomarańczowym egzemplarzem 5-95 Zagato powstała jeszcze jedna, żółta sztuka. Łącznie zbudowano 6 sztuk ściśle limitowanego samochodu.

</doc>
<doc id="5278466" url="https://pl.wikipedia.org/wiki?curid=5278466" title="Osiniki (rejon miorski)">
Osiniki (rejon miorski)

Osiniki – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Nowy Pohost.
Historia.
W czasach zaborów zaścianek w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 7 osób, 6 było wyznania prawosławnego a 1 staroobrzędowego. Jednocześnie 5 mieszkańców zadeklarowało polską a 2 białoruską przynależność narodową. Były tu 2 budynki mieszkalne. W 1931 w 2 domach zamieszkiwało 11 osób.
Wierni należeli do parafii rzymskokatolickiej w Borodzieniczach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5278467" url="https://pl.wikipedia.org/wiki?curid=5278467" title="Focke-Achgelis">
Focke-Achgelis

Focke-Achgelis und Co. G.m.b.H. – niemiecka firma, która projektowała, produkowała i badała śmigłowce założona w 1937 przez konstruktora Hanricha Focke oraz znanego pilota akrobacyjnego Gerda Achgelisa.
Historia.
W 1923 roku profesor Henrich Focke wraz z Georgiem Wulfem założył zakłady lotnicze Focke-Wulf Flugzeugbau AG w Bremie. Po kilku latach współpracy Focke postanowił się usamodzielnić i wraz z grupą inżynierów opuścił zakłady w Bremie i w 1937 wraz z Gerdem Achgelisem utworzył Focke-Achgelis z siedzibą w Delmenhorst.
Po potężnym nalocie alianckich bombowców w 1942 na zakłady Focke-Achgelis w Delmenhorst postanowiono przenieść je w bezpieczniejsze miejsce. Nową siedzibą firmy stało się miasteczko Laupheim, leżące w Szwabskiej Jurze.

</doc>
<doc id="5278469" url="https://pl.wikipedia.org/wiki?curid=5278469" title="Briton Ferry">
Briton Ferry

Briton Ferry () – miasto w południowej Walii, w jednostce administracyjnej Neath Port Talbot, historycznie w hrabstwie Glamorgan, położone na wschodnim brzegu rzeki Neath, blisko jej ujścia do zatoki Swansea Bay (Kanał Bristolski). W 2011 roku liczyło 5911 mieszkańców.
Co najmniej od XII wieku w miejscu tym funkcjonowała przeprawa promowa przez rzekę Neath. Pierwszy most drogowy wybudowany został w latach 1949–1955.
Miasto rozwinęło się w drugiej połowie XIX wieku jako ośrodek przemysłowy (hutnictwo żelaza i stali, przemysł maszynowy i metalowy), port przeładunkowy (dok portowy funkcjonował w latach 1861–1959) oraz stocznia złomowa.
Znajduje się tu stacja kolejowa Briton Ferry na linii South Wales Main Line.

</doc>
<doc id="5278470" url="https://pl.wikipedia.org/wiki?curid=5278470" title="System antybalistyczny Saturn">
System antybalistyczny Saturn

System antybalistyczny Saturn – niezrealizowany projekt radzieckiego systemu antyrakietowego, przeznaczonego do przechwytywania rakiet średniego zasięgu. Projekt powstał na przełomie lat 50. i 60. XX wieku.
Historia.
Decyzja o rozpoczęciu prac nad nowym systemem antyrakietowym, zdolnym do przechwytywania rakiet średniego zasięgu, zapadła 30 stycznia 1958 roku na posiedzeniu Biura Politycznego Komitetu Centralnego Komunistycznej Partii Związku Radzieckiego oraz Rady Ministrów ZSRR. Projekt o kryptonimie Saturn (ros. Сатурн) miał być częścią zakrojonych na szeroką skalę prac, tworzenia antybalistycznego systemu obrony stolicy Związku Radzieckiego, Moskwy. Nowy system miał zostać opracowany w Instytucie Naukowo-Badawczym Przyrządów Precyzyjnych NII-648 (ros. Научно-исследовательский институт точных приборов). Kierownikiem i głównym konstruktorem Instytutu był wówczas Nikołaj Biełow (ros. Николай Белов). Z kolei prace nad zaprojektowaniem nowego pocisku rakietowego, mającego wejść w skład kompleksu, miało podjąć biuro konstrukcyjno-technologiczne przy fabryce rakiet w Dołgoprudnym. 10 marca 1958 roku biuro otrzymało oznaczenie OKB-464, a jego kierownikiem został L. Gołowina (Л. Г. Головинa). Wstępny projekt rakiety oznaczonej jako K-17, zakładał zbudowanie rakiety zdolnej do forsownego manewrowania. Po wykryciu i identyfikacji celu, wystrzelona rakieta K-17 miała dotrzeć w pobliże punktu przechwycenia będąc kierowaną metodą radiokomendową. Będąc już w pobliżu celu miała się samodzielnie, aktywnie naprowadzać przy użyciu własnego radiolokatora. Wysoką manewrowość w tej fazie lotu miały zapewnić rozbudowane powierzchnie sterowe o powierzchni 7 m², wspomagane przez układ gazodynamiczny. Zwalczany pocisk miał być rażony odłamkami eksplodującej głowicy K-17. Dzięki precyzyjnemu naprowadzaniu rakieta miała nieść na znacznie mniejszą i lżejszą niż ówczesne, klasyczne głowice odłamkowe o sferycznym polu rażenia, głowicę o kierunkowej fragmentacji. Jej eksplozja miała ponieść w kierunku celu odłamki unieszkodliwiające atakowaną rakietę. Rakieta składała się z dwóch stopni napędzanych silnikami na paliwo stałe. Stopień z silnikiem marszowym otrzymał dodatkowe cztery silniki rakietowe rozmieszczone wokół niego, zapewniające osiągnięcie odpowiedniej prędkości podczas startu rakiety. Transport na pozycje startowe i start miał być analogiczny jak w przypadku systemu S-25 Berkut. Rakieta K-17 startowała pionowo ze stołu startowego. Projekt kompleksu powstał szybko jak na radzieckie warunki i w 1959 roku Ministerstwo Obrony zaakceptowała wstępny projekt systemu.
Dalsze prace nad kompleksem zostały przerwane w wyniku zakulisowych działań. Prace nowo powstałego biura konstrukcyjnego OKB-464 były początkowo wspierane przez P. Gruszyna, szefa biura projektowego rakiet KB-2, będącego filią Moskiewskiego Instytutu Techniki Cieplnej, opowiedzialnego za prace projektowe nad radzieckimi rakietami przeciwlotniczymi. Wzrost znaczenia OKB-464 mógł spowodować powstanie konkurencji dla KB-2. Argumentem mającym podważyć wiarygodność i celowość utrzymywania OKB-464 był fakt, iż jego istnienie w fabryce odpowiadającej za produkcję rakiet odciąga kadrę naukową od jej głównego zadania, którym był nadzor nad produkcją rakiet, a nie ich konstruowanie. Podobne zdanie wyraził dyrektor fabryki w Dołgoprudnyj, który potrzebował przede wszystkim jednostki zajmującej się technologią produkcji. Dodatkowo NII-648 zażądało włączenia OKB-464 we własne struktury. Konsekwencją sporów kompetencyjnych było rozwiązanie NII-648 i ograniczenie prac OKB-464. Dokumentacja programu Saturn została przekazana do kolejnego biura konstrukcyjnego zajmującego się konstruowaniem radzieckich pocisków rakietowych, KB-1.

</doc>
<doc id="5278485" url="https://pl.wikipedia.org/wiki?curid=5278485" title="45 Brygada Inżynieryjna">
45 Brygada Inżynieryjna



</doc>
<doc id="5278493" url="https://pl.wikipedia.org/wiki?curid=5278493" title="Śledzionka skalna">
Śledzionka skalna



</doc>
<doc id="5278495" url="https://pl.wikipedia.org/wiki?curid=5278495" title="Języcznik zwyczajny">
Języcznik zwyczajny



</doc>
<doc id="5278497" url="https://pl.wikipedia.org/wiki?curid=5278497" title="Ustawy dyktatorskie">
Ustawy dyktatorskie

Ustawy dyktatorskie (ukr. Диктаторські закони 16 січня, Закони про диктатуру) – określenie używane wobec przyjętych 16 stycznia 2014 roku przez Radę Najwyższą Ukrainy aktów prawnych ograniczających wolność zgromadzeń i wolność słowa, zaostrzających odpowiedzialność karną i utrudniających finansowanie działań organizacji pozarządowych w Ukrainie. Przepisy te wprowadzono w celu wspomagania pacyfikacji trwających wówczas antyrządowych protestów Euromajdanu.
Zakładały one m.in. odpowiedzialność karną za "działalność ekstremistyczną", uznanie organizacji pozarządowych korzystających z zagranicznego finansowania za "zagranicznych agentów", wprowadzenie grzywien za zniesławienie, utrudnienie działalności mediów opisujących działalność funkcjonariuszy publicznych oraz sędziów. Ponadto dopuszczono możliwość zastosowania aresztu za obrazę sądu. Przejazd kolumny aut powyżej pięciu pojazdów bez zgody milicji drogowej uznano za wykroczenie, zabroniono zasłaniania twarzy uczestnikom demonstracji, wzmocniono kompetencje komisji ds. nadzoru nad telekomunikacją w obszarze ograniczania dostępu do stron internetowych, wzmocniono kompetencje Służby Bezpieczeństwa Ukrainy m.in. wobec organizacji pozarządowych.
Wśród aktów prawnych przyjętych 16 stycznia 2014 znalazły się:
Część nowych przepisów inspirowana były podobnymi rozwiązaniami stosowanymi w Rosji oraz na Białorusi, a wśród ich inicjatorów byli politycy prorosyjscy, m.in. Wołodymyr Olyjnik z Partii Regionów. Przyjęcie przepisów doprowadziło do nasilenia protestów społecznych – śmierć poniosło sześć osób. Ustawy zostały anulowane przez ukraiński parlament 28 stycznia 2014, a następnie zostały uchylone przez ówczesnego prezydenta Wiktora Janukowycza.

</doc>
<doc id="5278502" url="https://pl.wikipedia.org/wiki?curid=5278502" title="Mistrzostwa Świata w Narciarstwie Dowolnym 2015">
Mistrzostwa Świata w Narciarstwie Dowolnym 2015



</doc>
<doc id="5278503" url="https://pl.wikipedia.org/wiki?curid=5278503" title="N-elipsa">
N-elipsa

W geometrii -elipsa jest uogólnieniem elipsy o więcej niż dwóch ogniskach. -elipsa bywa również nazywa elipsą wieloogniskową, polielipsą i -elipsą. Jako pierwszy badał je James Clerk Maxwell w roku 1846.
Dla danych punktów ogniskowych formula_1 na płaszczyźnie -elipsa jest zbiorem punktów takich, że suma odległości do ognisk jest stała i wynosi . Symbolicznie zapisując, jest to zbiór
1-elipsa to okrąg, 2-elipsa to po prostu elipsa. Obie są krzywymi algebraicznymi stopnia 2.
Dla dowolnej liczby ognisk, -elipsa jest zamkniętą krzywą wypukłą. Krzywa jest gładka, jeżeli nie przechodzi przez ognisko.
-elipsa jest zbiorem punktów spełniających określone równanie algebraiczne. Jeśli "n" jest nieparzyste, stopień algebraiczny krzywej wynosi formula_3 jeśli "n" jest parzyste, stopień wynosi formula_4.

</doc>
<doc id="5278504" url="https://pl.wikipedia.org/wiki?curid=5278504" title="Mistrzostwa Świata w Narciarstwie Dowolnym 2015 - skoki akrobatyczne mężczyzn">
Mistrzostwa Świata w Narciarstwie Dowolnym 2015 - skoki akrobatyczne mężczyzn



</doc>
<doc id="5278505" url="https://pl.wikipedia.org/wiki?curid=5278505" title="Mistrzostwa Świata w Narciarstwie Dowolnym 2015 - jazda po muldach mężczyzn">
Mistrzostwa Świata w Narciarstwie Dowolnym 2015 - jazda po muldach mężczyzn



</doc>
<doc id="5278506" url="https://pl.wikipedia.org/wiki?curid=5278506" title="Mistrzostwa Świata w Narciarstwie Dowolnym 2015 - muldy podwójne mężczyzn">
Mistrzostwa Świata w Narciarstwie Dowolnym 2015 - muldy podwójne mężczyzn



</doc>
<doc id="5278507" url="https://pl.wikipedia.org/wiki?curid=5278507" title="Mistrzostwa Świata w Narciarstwie Dowolnym 2015 - slopestyle mężczyzn">
Mistrzostwa Świata w Narciarstwie Dowolnym 2015 - slopestyle mężczyzn



</doc>
<doc id="5278508" url="https://pl.wikipedia.org/wiki?curid=5278508" title="Mistrzostwa Świata w Narciarstwie Dowolnym 2015 - half-pipe mężczyzn">
Mistrzostwa Świata w Narciarstwie Dowolnym 2015 - half-pipe mężczyzn



</doc>
<doc id="5278509" url="https://pl.wikipedia.org/wiki?curid=5278509" title="Mistrzostwa Świata w Narciarstwie Dowolnym 2015 - skicross mężczyzn">
Mistrzostwa Świata w Narciarstwie Dowolnym 2015 - skicross mężczyzn



</doc>
<doc id="5278510" url="https://pl.wikipedia.org/wiki?curid=5278510" title="Mistrzostwa Świata w Narciarstwie Dowolnym 2015 - skoki akrobatyczne kobiet">
Mistrzostwa Świata w Narciarstwie Dowolnym 2015 - skoki akrobatyczne kobiet



</doc>
<doc id="5278511" url="https://pl.wikipedia.org/wiki?curid=5278511" title="Mistrzostwa Świata w Narciarstwie Dowolnym 2015 - jazda po muldach kobiet">
Mistrzostwa Świata w Narciarstwie Dowolnym 2015 - jazda po muldach kobiet



</doc>
<doc id="5278512" url="https://pl.wikipedia.org/wiki?curid=5278512" title="Mistrzostwa Świata w Narciarstwie Dowolnym 2015 - muldy podwójne kobiet">
Mistrzostwa Świata w Narciarstwie Dowolnym 2015 - muldy podwójne kobiet



</doc>
<doc id="5278513" url="https://pl.wikipedia.org/wiki?curid=5278513" title="Mistrzostwa Świata w Narciarstwie Dowolnym 2015 - slopestyle kobiet">
Mistrzostwa Świata w Narciarstwie Dowolnym 2015 - slopestyle kobiet



</doc>
<doc id="5278514" url="https://pl.wikipedia.org/wiki?curid=5278514" title="Mistrzostwa Świata w Narciarstwie Dowolnym 2015 - half-pipe kobiet">
Mistrzostwa Świata w Narciarstwie Dowolnym 2015 - half-pipe kobiet



</doc>
<doc id="5278515" url="https://pl.wikipedia.org/wiki?curid=5278515" title="Mistrzostwa Świata w Narciarstwie Dowolnym 2015 - skicross kobiet">
Mistrzostwa Świata w Narciarstwie Dowolnym 2015 - skicross kobiet



</doc>
<doc id="5278516" url="https://pl.wikipedia.org/wiki?curid=5278516" title="Zapora Vieux Émosson">
Zapora Vieux Émosson

Zapora Vieux Émosson (fr. "Barrage du Vieux Émosson") – zapora wodna w szwajcarskich Alpach, w kantonie Valais. Na skutek jej budowy na powstał sztuczny zbiornik wodny Lac du Vieux Émosson, którego wody zalały tzw. plateau du Vieux Émosson (stąd nazwa zapory i zbiornika). Pierwotna zapora, zbudowana w latach 1952-1955, w związku z rozpoczęciem budowy elektrowni szczytowo-pompowej Nant de Dranse została w latach 2012-2016 przebudowana i podwyższona.
Położenie.
Zapora znajduje się w gminie Finhaut w dystrykcie Martigny, w odległości ok. 15 km (w linii prostej) na południowy zachód od miasta Martigny. Wraz z utworzonym zbiornikiem Vieux Émosson leży w grupie górskiej zwanej Massif du Giffre, należącej do Prealp Sabaudzkich. Przegrodziła potok Nant de Dranse w górnej partii utworzonego przezeń wąskiego, stromego wąwozu, zwanego Gorge du Vieux, pomiędzy wzniesieniami Tête des Goilles (2351 m n.p.m.) od północy i La Veudale (2491 m n.p.m.) od południa. Podłoże zapory stanowią gnejsy.
Historia.
Zgodnie z decyzjami podjętymi jeszcze przed I wojną światową, szwajcarskie koleje federalne (CFF, fr. "Chemins de fer fédéraux suisses") konsekwentnie wykorzystywały trakcję elektryczną. Wraz z rozwojem sieci kolejowej i intensywności ruchu pociągów przewoźnik stanął z końcem lat 40. XX w. przed koniecznością zapewnienia sobie większych ilości energii elektrycznej. Po analizach, koleje zdecydowały się na budowę kolejnej zapory w Alpach, położonej w sąsiedniej dolinie w stosunku do działającej już zapory Barberine. Budowa miała miejsce w latach 1952-1955.
Po podjęciu decyzji o budowie zupełnie nowego zespołu energetycznego Nant de Drance zaporę przejęła od CFF nowa spółka Nant de Drance S.A.
W latach 2012-2014 zaporę podwyższono o 21,5 m, co pozwoliło przeszło dwukrotnie zwiększyć roboczą pojemność zbiornika zaporowego. Ze względu na planowaną zmianę geometrii zapory jej górna część została najpierw obniżona przez rozebranie 10 metrów muru po stronie górnej wody i 20 metrów po stronie dolnej, a następnie wybudowana na nowo w taki sposób, że zapora uzyskała parametry konstrukcji łukowej o podwójnej krzywiźnie. W latach 2015 i 2016 dokonano wzmocnienia i uszczelnienia konstrukcji zastrzykami betonowymi.
Charakterystyka.
Pierwotnie zapora żelbetowa typu ciężkiego, o kształcie łukowym. W czasie zakończenia budowy i oddania do eksploatacji jej maksymalna wysokość wynosiła 45 m, długość w koronie 170 m. Objętość muru zapory wynosiła 62 000 m3. Pozwalała ona na piętrzenie do poziomu 2205 m n.p.m.
Nowa zapora ma wysokość 76,5 m, długość korony 205 m i pozwala piętrzyć wodę w zbiorniku Vieux Émosson do poziomu 2225 m n.p.m.

</doc>
<doc id="5278517" url="https://pl.wikipedia.org/wiki?curid=5278517" title="Edward Pigott">
Edward Pigott

Edward Pigott (ur. 1753, zm. 27 czerwca 1825 w Bath) – brytyjski astronom.
Biografia.
Edward Pigott urodził się w rodzinie astronoma Nathaniela Pigotta (1725–1804) i Anny Mathurine de Bériot (1727–1792) w 1753 roku. Pracując z ojcem, obserwował satelity Jowisza oraz ze stacji w pobliżu Caen w Normandii przejście Wenus 3 czerwca 1769 roku. Prowadząc obserwacje w Glamorganshire odkrył Galaktykę Czarne Oko w gwiazdozbiorze Warkocza Bereniki 23 marca 1779 roku. W listopadzie 1783 roku odkrył kometę okresową 226P/Pigott-LINEAR-Kowalski (D/1783 W1). Przyjaźnił się i współpracował z astronomem Johnem Goodrickem, badając gwiazdy zmienne. Pigott korespondował z Royal Society, Williamem Herschelem i Nevilem Maskelynem. Zmarł w Bath 27 czerwca 1825 roku.
Upamiętnienie.
Jego imieniem nazwano planetoidę (10220) Pigott.

</doc>
<doc id="5278518" url="https://pl.wikipedia.org/wiki?curid=5278518" title="Ulica Garncarska w Krakowie">
Ulica Garncarska w Krakowie

Ulica Garncarska – ulica w Krakowie, w Dzielnicy I Stare Miasto, na Piasku. Biegnie od ulicy Krupniczej do ulicy Józefa Piłsudskiego, za skrzyżowaniem z którą jej przedłużeniem staje się ulica Retoryka.
Historia.
Ulica znajduje się na obszarze dawnej osady zwanej Krupniki, notowanej od XVI wieku, która stanowiła część podkrakowskiej jurydyki miejskiej Garbary. Osada zamieszkiwana była przeważnie przez krupników – rzemieślników zajmujących się wyrobem mąki i kaszy. Z tego powodu ulica zwana była od XVI wieku Krupniczą lub Krupniki. Obecna nazwa po raz pierwszy jest wzmiankowana w 1836 roku i stosowana była wówczas także w odniesieniu do dzisiejszej ulicy Krupniczej. Regulacje w latach 1883 i 1896 ukształtowały ulicę Garncarską w jej obecnym przebiegu.
Zabudowa.
Zabudowę ulicy stanowią głównie 2- i 3-piętrowe kamienice czynszowe z końca XIX i początku XX wieku, wzniesione w stylu eklektycznym i modernistycznym.

</doc>
<doc id="5278519" url="https://pl.wikipedia.org/wiki?curid=5278519" title="Cukrownia Konary">
Cukrownia Konary



</doc>
<doc id="5278522" url="https://pl.wikipedia.org/wiki?curid=5278522" title="Mistrzostwa Świata w Snowboardzie 2015 – big air kobiet">
Mistrzostwa Świata w Snowboardzie 2015 – big air kobiet



</doc>
<doc id="5278523" url="https://pl.wikipedia.org/wiki?curid=5278523" title="Mistrzostwa Świata w Snowboardzie 2015 – big air mężczyzn">
Mistrzostwa Świata w Snowboardzie 2015 – big air mężczyzn



</doc>
<doc id="5278524" url="https://pl.wikipedia.org/wiki?curid=5278524" title="Mistrzostwa Świata w Snowboardzie 2015 – gigant równoległy kobiet">
Mistrzostwa Świata w Snowboardzie 2015 – gigant równoległy kobiet



</doc>
<doc id="5278525" url="https://pl.wikipedia.org/wiki?curid=5278525" title="Mistrzostwa Świata w Snowboardzie 2015 – gigant równoległy mężczyzn">
Mistrzostwa Świata w Snowboardzie 2015 – gigant równoległy mężczyzn



</doc>
<doc id="5278526" url="https://pl.wikipedia.org/wiki?curid=5278526" title="Mistrzostwa Świata w Snowboardzie 2015 – half-pipe mężczyzn">
Mistrzostwa Świata w Snowboardzie 2015 – half-pipe mężczyzn



</doc>
<doc id="5278527" url="https://pl.wikipedia.org/wiki?curid=5278527" title="Mistrzostwa Świata w Snowboardzie 2015 – slalom równoległy kobiet">
Mistrzostwa Świata w Snowboardzie 2015 – slalom równoległy kobiet



</doc>
<doc id="5278528" url="https://pl.wikipedia.org/wiki?curid=5278528" title="Mistrzostwa Świata w Snowboardzie 2015 – slalom równoległy mężczyzn">
Mistrzostwa Świata w Snowboardzie 2015 – slalom równoległy mężczyzn



</doc>
<doc id="5278529" url="https://pl.wikipedia.org/wiki?curid=5278529" title="Mistrzostwa Świata w Snowboardzie 2015 – slopestyle kobiet">
Mistrzostwa Świata w Snowboardzie 2015 – slopestyle kobiet



</doc>
<doc id="5278530" url="https://pl.wikipedia.org/wiki?curid=5278530" title="Mistrzostwa Świata w Snowboardzie 2015 – slopestyle mężczyzn">
Mistrzostwa Świata w Snowboardzie 2015 – slopestyle mężczyzn



</doc>
<doc id="5278531" url="https://pl.wikipedia.org/wiki?curid=5278531" title="Mistrzostwa Świata w Snowboardzie 2015 – snowcross kobiet">
Mistrzostwa Świata w Snowboardzie 2015 – snowcross kobiet



</doc>
<doc id="5278532" url="https://pl.wikipedia.org/wiki?curid=5278532" title="Mistrzostwa Świata w Snowboardzie 2015 – snowcross mężczyzn">
Mistrzostwa Świata w Snowboardzie 2015 – snowcross mężczyzn



</doc>
<doc id="5278537" url="https://pl.wikipedia.org/wiki?curid=5278537" title="Owsianeczka">
Owsianeczka

Owsianeczka – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Nowy Pohost.
Historia.
W czasach zaborów w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie zaścianek leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 12 osób, 8 było wyznania rzymskokatolickiego a 4 prawosławnego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 w 1 domu zamieszkiwało 12 osób.
Wierni należeli do parafii rzymskokatolickiej w Borodzieniczach i parafii prawosławnej w Przebrodziu. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5278538" url="https://pl.wikipedia.org/wiki?curid=5278538" title="Jet City Woman">
Jet City Woman

Jet City Woman – piosenka rockowa zespołu Queensrÿche, wydana w 1991 roku jako singel promujący album "Empire".
Treść.
Zdaniem współautora piosenki, Geoffa Tate'a, piosenka opowiada o byciu samotnym, przebywaniu z dala od ukochanej osoby i radzeniu sobie z taką sytuacją. „Jet City” jest określeniem Seattle – miasta, niedaleko którego powstał zespół Queensrÿche. W czasie, w którym powstała piosenka, Tate twierdził, że w pewnym stopniu opowiadała o jego ówczesnej żonie.
Wydanie i odbiór.
Singel został wydany przez EMI America w Stanach Zjednoczonych, Kanadzie i Europie. Single różniły się stroną B. W Wielkiej Brytanii dostępny był okolicznościowy box set z okazji Monsters of Rock. Ponadto do piosenki został zrealizowany teledysk.
Piosenka zajęła 39. miejsce na liście UK Singles Chart, osiemnaste na liście Programu Trzeciego oraz szóste na liście Mainstream Rock Tracks.
Utwór był coverowany przez Bonfire na potrzeby albumu "Legends". Pojawił się ponadto w grze "".

</doc>
<doc id="5278539" url="https://pl.wikipedia.org/wiki?curid=5278539" title="Mistrzostwa Świata w Snowboardzie 2015 − half-pipe kobiet">
Mistrzostwa Świata w Snowboardzie 2015 − half-pipe kobiet



</doc>
<doc id="5278543" url="https://pl.wikipedia.org/wiki?curid=5278543" title="Owsianka (rejon miorski)">
Owsianka (rejon miorski)

Owsianka (; ) – wieś na Białorusi, w obwodzie witebskim, w rejonie miorskim, w sielsowiecie Nowy Pohost.
Historia.
W czasach zaborów zaścianek szlachecki w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 89 osób, 79 było wyznania rzymskokatolickiego a 10 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 14 budynków mieszkalnych. W 1931 w 16 domach zamieszkiwały 73 osoby.
Wierni należeli do parafii rzymskokatolickiej w Borodzieniczach i parafii prawosławnej w Przebrodziu. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR. 
Od 1991 w składzie niepodległej Białorusi.

</doc>
<doc id="5278546" url="https://pl.wikipedia.org/wiki?curid=5278546" title="Morgan SP1">
Morgan SP1

Morgan SP1 – samochód sportowy klasy kompaktowej typu one-off wyprodukowany pod brytyjską marką Morgan w 2014 roku.
Historia i opis modelu.
We wrześniu 2014 roku Morgan przedstawił pierwszy w swojej historii samochód zbudowany na specjalne, indywidualne zamówienie typu one-off. Model SP1, czerpiący nazwę od "Special Project 1", powstał jako rozwinięcie prototypu Morgan LifeCar z 2009 roku. Czerpiąc przy tym także obszernie rozwiązania stylistyczne z pokrewnego modelu AeroMax, Morgan SP1 przyjął postać awangardowo stylizowanego coupé ze smukłą sylwetką.Samochód powstał z wykorzystaniem stalowego podwozia oraz aluminiowej karoserii, z kolei do wykończenia luksusowo stylizowanej kabiny pasażerskiej wykorzystano także elementy drewniane drewna: jesionu i afrykańskiego drewna Bubinga.
Deska rozdzielcza wzbogacona została przez dotykowy wyświetlacz obsługujący system multimedialny, a z racji opracowania z myślą o rynku lewostronnym kierownica umieszczona została po prawej stronie. Do napędu Morgana SP1 wykorzystany został powszechnie montowany w różnych konstrukcjach brytyjskiej firmy benzynowy silnik typu V6, który wyróżnił się mocą 280 KM i opracowany został przez konstruktorów amerykańskiego Forda.
Sprzedaż.
Morgan SP1, będąc samochodem typu one-off, skonstruowany został wyłącznie w jednym egzemplarzu na specjalne zamówienie indywidualnego nabywcy. Brytyjska firma nie wskazała zarówno kto był zleceniodawcą wykonania unikatowej kosntrukcji, ani jaka była cena pojazdu.

</doc>
<doc id="5278547" url="https://pl.wikipedia.org/wiki?curid=5278547" title="Ambulans (film)">
Ambulans (film)



</doc>
<doc id="5278549" url="https://pl.wikipedia.org/wiki?curid=5278549" title="Józef Sypnicki">
Józef Sypnicki

Józef Sypnicki (ur. 16 marca 1944 w Łatkowcach, k. Tarnopola, zm. 13 listopada 2014) – romanista, językoznawca, pracownik naukowy Uniwersytetu im. Adama Mickiewicza w Poznaniu.
Życiorys.
W 1967 roku ukończył studia z filologii romańskiej. W tym samym roku został zatrudniony na stanowisku asystenta na Uniwersytecie im. Adama Mickiewicza w Poznaniu. Po 2 latach awansował na starszego asystenta. Odbywał także staże naukowe w Paryżu i Strasburgu, których owocem była obroniona w 1973 roku dysertacja doktorska pt. „Néologismes burlesques dans les oeuvres de Scarron, Saint-Amant et Furetière”. 9 listopada 1978 J. Sypnicki uzyskał stopień naukowy doktora habilitowanego na podstawie rozprawy naukowej pt. „La composition nominale en français et en polonais”. 9 października 1990 r. podniesiono go do godności profesora nauk humanistycznych. Od 1979 r. pełnił funkcję kierownika Zakładu Języków Romańskich Instytutu Filologii Romańskiej Uniwersytetu Adama Mickiewicza w Poznaniu. W latach 1987–1993 piastował stanowisko prodziekana Wydziału Neofilologii UAM. Dwa razy powołany był na dyrektora Instytutu Filologii Romańskiej: 1981-1987 i 1993-2005.
Zainteresowania naukowe prof. J. Sypnickiego obejmowały: leksykologię, słowotwórstwo, złożenia nominalne, relacje semantyczne w derywatach, frazeologię i paremiologię, traduktologię, elementy kulturowe w leksyce, badania konfrontatywne polsko-francuskie. Wypromował 27 doktorów, m.in. Grażynę Małgorzatę Vetulani. Był recenzentem 8 dysertacji habilitacyjnych i 21 doktorskich. Od 1985 roku organizował międzynarodowe konferencje naukowe. Gościnnie prowadził wykłady na uniwersytetach: Université Strasbourg II, Paris XIII, Lyon II, Liège, a także w ośrodkach w Rennes, Luksemburgu, Pavii, Rzymie, Giessen i Bielefeld.
W latach 1987–1991 był wiceprzewodniczącym Polskiego Towarzystwa Neofilologicznego. Od 1973 należał do Polskiego Towarzystwa Językoznawczego. Był członkiem Poznańskiego Towarzystwa Przyjaciół Nauk, a także Societas Linguistica Europea.
Profesor Józef Sypnicki został uhonorowany Złotym Krzyżem Zasługi i Medalem Komisji Edukacji Narodowej.

</doc>
<doc id="5278550" url="https://pl.wikipedia.org/wiki?curid=5278550" title="Gustav Nottebohm">
Gustav Nottebohm

Martin Gustav Nottebohm (ur. 12 listopada 1817 w Lüdenscheid, zm. 29 października 1882 w Grazu) – niemiecki muzykolog i kompozytor.
Życiorys.
W latach 1838–1839 studiował w Berlinie u Siegfrieda Dehna i Ludwiga Bergera. Od 1840 do 1845 roku był uczniem Felixa Mendelssohna i Roberta Schumanna w Lipsku. W 1846 roku wyjechał do Wiednia, gdzie został uczniem Simona Sechtera, a następnie działał jako nauczyciel muzyki. Od 1864 do 1865 roku był archiwistą Gesellschaft der Musikfreunde. Przyjaźnił się z Robertem Schumannem, Robertem Volkmannem i Johannesem Brahmsem, z którymi wymieniał korespondencję.
Prowadził systematyczne badania nad twórczością Ludwiga van Beethovena, których wyniki ogłosił w kilku książkach. Przygotował katalog tematyczny jego kompozycji (1868) i współpracował przy wydaniu krytycznym "L. van Beethoven Werke" (Lipsk 1862–1865). Prowadził także studia nad szkicownikami Beethovena. Ponadto zajmował się badaniami nad twórczością W.A. Mozarta, opracował też katalog tematyczny dzieł Franza Schuberta (1874).

</doc>
<doc id="5278551" url="https://pl.wikipedia.org/wiki?curid=5278551" title="Jacek Kowalski (ujednoznacznienie)">
Jacek Kowalski (ujednoznacznienie)



</doc>
<doc id="5278552" url="https://pl.wikipedia.org/wiki?curid=5278552" title="Ambulans (ujednoznacznienie)">
Ambulans (ujednoznacznienie)



</doc>
<doc id="5278554" url="https://pl.wikipedia.org/wiki?curid=5278554" title="Maria Krystyna Sycylijska (1806–1878)">
Maria Krystyna Sycylijska (1806–1878)



</doc>
<doc id="5278558" url="https://pl.wikipedia.org/wiki?curid=5278558" title="Ulica Jana Sobieskiego w Krakowie">
Ulica Jana Sobieskiego w Krakowie

Ulica Jana Sobieskiego – ulica w Krakowie, w Dzielnicy I Stare Miasto, na Piasku. Łączy ulicę Stefana Batorego na południu z ulicą Henryka Siemiradzkiego na północy.
Ulica została wytyczona w 1887 roku. Nazwę otrzymała w 1890 roku.
Zabudowa.
Zabudowa ulicy pochodzi w większości z lat 90. XIX wieku i początku XX wieku. Stanowią ją przeważnie kamienice czynszowe pozbawione funkcji handlowych, z wyjątkiem budynków na skrzyżowaniach z ulicami Kremerowską i Siemiradzkiego.
Wzdłuż bocznej uliczki, odchodzącej od ulicy Sobieskiego, w latach 1911–1912 zrealizowano zespół pięciu budynków mieszkalnych (pierwotnie projekt przewidywał realizację osiedla złożonego z siedmiu budynków w prostokątnym obwodzie owej uliczki) według projektu Ignacego Wentzla. W skład zespołu wchodzą cztery kamienice o fasadach w stylu malowniczego historyzmu, neogotyku lub neorenesansu. Kamienica przy ulicy Sobieskiego 14 mieściła w pierwszych dekadach XX wieku siedzibę drukarni czasopisma „Sztuka”. Na elewacji kamienicy od strony ulicy Sobieskiego zachował się napis „Drukarnia Sztuka Administracja Wydawnictwa”. Kamienice przy ulicy Sobieskiego 16a i 16b posiadają dekorację fasad nawiązującą do form gotyku małopolskiego, kamienica nr 16c z kolei fasadę o formach neogotyckich i neorenesansowych. Obiekt przy ulicy Sobieskiego 18 to wolnostojąca willa z ogrodem, również będąca elementem zespołu, zrealizowana wcześniej – w latach 1908–1909. 

</doc>
<doc id="5278561" url="https://pl.wikipedia.org/wiki?curid=5278561" title="Pasiuciszki">
Pasiuciszki

Pasiuciszki (; ) – wieś na Białorusi, w obwodzie witebskim, w rejonie brasławskim, w sielsowiecie Ciecierki.
Historia.
W czasach zaborów zaścianek szlachecki w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 26 osób, 2 były wyznania rzymskokatolickiego a 24 staroobrzędowego. Jednocześnie 20 mieszkańców zadeklarowało polską, 6 białoruską przynależność narodową. Były tu 3 budynki mieszkalne. W 1931 w 4 domach zamieszkiwały 24 osoby.
Wierni należeli do parafii rzymskokatolickiej i prawosławnej w Ikaźni. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5278562" url="https://pl.wikipedia.org/wiki?curid=5278562" title="Leif Krantz">
Leif Krantz

Leif Krantz (ur. 15 kwietnia 1932 w Göteborgu, zm. 28 grudnia 2012 w Sztokholmie) – szwedzki reżyser i scenarzysta filmowy i telewizyjny. 
Pracę filmowca rozpoczął jako asystent reżysera przy serialu telewizyjnym "My na wyspie Saltrakan" (1964), adaptacji tekstów Astrid Lindgren. Specjalizował się w gatunku familijnym. Za swój jedyny film fabularny, "Dzielni mali mężczyźni" (1965), zdobył Grand Prix Jury na 26. MFF w Wenecji.

</doc>
<doc id="5278564" url="https://pl.wikipedia.org/wiki?curid=5278564" title="Justin Heinrich Knecht">
Justin Heinrich Knecht

Justin Heinrich Knecht (ur. 30 września 1752 w Biberach an der Riß, zm. 1 grudnia 1817 tamże) – niemiecki kompozytor, organista i teoretyk muzyki.
Życiorys.
Brak bliższych informacji na temat jego młodości. W zakresie muzyki był samoukiem. Przez całe swoje życie związany był z Biberach an der Riß, gdzie od 1771 roku pełnił funkcję organisty i dyrektora muzycznego. Jedynie w latach 1806–1808 przebywał na dworze w Stuttgarcie, gdzie działał jako dyrygent. Pomimo działania poza głównymi ośrodkami życia muzycznego zdobył sobie sławę jako kompozytor i teoretyk muzyki. Pisał singspiele wzorowane na dziełach J.A. Hillera, w dziełach instrumentalnych takich jak symfonia "Le Portrait musical de la nature" (ok. 1784) stosował programowość ilustrującą naturę.
Był autorem prac dydaktycznych oraz kompendiów prezentujących ówczesny stan wiedzy o muzyce. W swoich pracach teoretycznych nawiązywał do koncepcji Georga Josepha Voglera, prowadził spekulacje na temat tercjowej budowy akordów.

</doc>
<doc id="5278569" url="https://pl.wikipedia.org/wiki?curid=5278569" title="Pawluczonki">
Pawluczonki

Pawluczonki – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów zaścianek w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 20 osób, 19 było wyznania prawosławnego a 1 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 4 budynki mieszkalne. W 1931 w 5 domach zamieszkiwało 28 osób.
Wierni należeli do parafii prawosławnej w Drui. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5278574" url="https://pl.wikipedia.org/wiki?curid=5278574" title="Pawłowszczyzna (rejon miorski)">
Pawłowszczyzna (rejon miorski)

Pawłowszczyzna – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów folwark w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 13 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 13 osób.
Wierni należeli do parafii rzymskokatolickiej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5278577" url="https://pl.wikipedia.org/wiki?curid=5278577" title="Henryk Orleański (hrabia Paryża)">
Henryk Orleański (hrabia Paryża)



</doc>
<doc id="5278579" url="https://pl.wikipedia.org/wiki?curid=5278579" title="79 Brygada Artylerii Rakietowej">
79 Brygada Artylerii Rakietowej



</doc>
<doc id="5278581" url="https://pl.wikipedia.org/wiki?curid=5278581" title="Pierchulewo">
Pierchulewo

Pierchulewo – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów zaścianek w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 16 osób, wszystkie były wyznania rzymskokatolickiego i zadeklarowały białoruską przynależność narodową. Były tu 3 budynki mieszkalne. W 1931 w 3 domach zamieszkiwało 13 osób.
Wierni należeli do parafii rzymskokatolickiej w Drui. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
Urodził się tu Tomasz Podziawo, białoruski duchowny katolicki obrządku bizantyjsko-słowiańskiego, doktor filozofii, marianin.

</doc>
<doc id="5278582" url="https://pl.wikipedia.org/wiki?curid=5278582" title="79 Brygada Zmechanizowana">
79 Brygada Zmechanizowana



</doc>
<doc id="5278583" url="https://pl.wikipedia.org/wiki?curid=5278583" title="High Enough">
High Enough

High Enough – ballada rockowa zespołu Damn Yankees, wydana w 1990 roku jako singel promujący album "Damn Yankees".
Powstanie i treść.
Wspominając okoliczności powstania piosenki, Jack Blades powiedział, że pewnego dnia w mieszkaniu Tommy'ego Shawa, robiąc pranie, zaczął śpiewać do wymyślonej melodii słowa "I don't want to hear about it anymore, it's a shame I've got to live without you anymore". Shaw zainteresował się tym, po czym muzycy zaczęli grać na pianinie i gitarze. Piosenka, wliczając tekst, powstała według Bladesa w 45 minut, a muzycy zadowoleni z efektu nagrali ją na kasetę. Następnie przedstawili ją Tedowi Nugentowi, który dograł partie gitarowe. Po odrzuceniu piosenki przez Geffen Records, zespół zaprezentował demo Warner Bros. Records, które zdecydowało się w efekcie podpisać kontrakt z Damn Yankees.
Zdaniem Bladesa piosenka opowiada o tym, że nie chce się kogoś odstraszyć, kochając tę osobę. Podmiot liryczny spanikował, kiedy usłyszał po raz pierwszy od sympatii wyznanie miłosne i uciekł. Teraz pragnie przeprosić ukochaną i proponuje jej zapomnienie przeszłości.
Odbiór.
Piosenka zajęła trzecie miejsce na liście Hot 100 oraz 470. w zestawieniu wszech czasów listy za lata 1958–2018. W styczniu 1991 roku singel uzyskał w Stanach Zjednoczonych status złotej płyty.

</doc>
<doc id="5278584" url="https://pl.wikipedia.org/wiki?curid=5278584" title="Izabella Orleańska-Bragança">
Izabella Orleańska-Bragança



</doc>
<doc id="5278585" url="https://pl.wikipedia.org/wiki?curid=5278585" title="112 Brygada Rakietowa">
112 Brygada Rakietowa



</doc>
<doc id="5278586" url="https://pl.wikipedia.org/wiki?curid=5278586" title="Diana Orleańska">
Diana Orleańska



</doc>
<doc id="5278588" url="https://pl.wikipedia.org/wiki?curid=5278588" title="Robert Lapoujade">
Robert Lapoujade

Robert Lapoujade (ur. 3 stycznia 1921 w Montauban, zm. 17 maja 1993 w Saincy-sur-Bellot) – francuski malarz, litograf, rytownik i reżyser filmowy, znany ze swoich awangardowych projektów. Za swój reżyserski debiut fabularny pt. "Sokrates" (1968) zdobył Grand Prix Jury na 29. MFF w Wenecji. Laureat Cezara za najlepszy krótkometrażowy film animowany za "Un comédien sans paradoxe" (1974).

</doc>
<doc id="5278589" url="https://pl.wikipedia.org/wiki?curid=5278589" title="114 Gwardyjska Orszańska Brygada Rakiet Operacyjno Taktycznych">
114 Gwardyjska Orszańska Brygada Rakiet Operacyjno Taktycznych



</doc>
<doc id="5278590" url="https://pl.wikipedia.org/wiki?curid=5278590" title="Anna Orleańska">
Anna Orleańska



</doc>
<doc id="5278592" url="https://pl.wikipedia.org/wiki?curid=5278592" title="Grabów (Grabów)">
Grabów (Grabów)

Grabów – osiedle w dzielnicy Ursynów w Warszawie.
Położenie i charakterystyka.
Osiedle Grabów położone jest na stołecznym Ursynowie, na wschodzie obszaru Miejskiego Systemu Informacji Grabów. Jest usytuowane między ulicami Puławską, Zdzisława Mączyńskiego i Taneczną. Południową granicę stanowi Kanał Grabowski. W sąsiedztwie znajdują się klasztor Zgromadzenia Najświętszego Serca Jezusa oraz kościół pw. św. Zofii Barat.
Osiedle złożone jest z domów jednorodzinnych w zabudowie szeregowej. Powstało w dwóch etapach według projektów Zbigniewa Panka i Andrzeja Wolskiego (I etap) oraz Krystyny Szedny (II etap). W jego skład wchodzi ponad 240 domów wybudowanych na przełomie lat 80. i 90. XX w. Budynki mają garaże na parterze. Elementem charakterystycznym są jasne elewacje i wysokie, czerwone dachy. Osiedle wybudowała i nim zarządza, powstała w 1981 roku, Międzyzakładowa Spółdzielnia Mieszkaniowa „Grabów”. Zabudowę uzupełnia pawilon handlowy oraz wybudowana wcześniej szkoła podstawowa.
Wewnętrzne ulice na osiedlu noszą nazwy inspirowane Tatrami: Białej Wody, Cyrhli, Czerwonych Wierchów, Giewont, Goryczkowa, Harendy, Kondracka, Liptowska, Litwarowa, Magury, Olczyska, Ornak, Pięciu Stawów, Pyszniańska, Roztoki, Rysy, Uhrocie, Waksmundzka i Wantule. Nadano je wszystkie w 1981 r.

</doc>
<doc id="5278594" url="https://pl.wikipedia.org/wiki?curid=5278594" title="152 Brygada Rakietowa">
152 Brygada Rakietowa



</doc>
<doc id="5278596" url="https://pl.wikipedia.org/wiki?curid=5278596" title="Pietkuny (sielsowiet Przebrodzie)">
Pietkuny (sielsowiet Przebrodzie)

Pietkuny (; ) – wieś na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów zaścianek w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 124 osoby, 25 było wyznania rzymskokatolickiego a 99 staroobrzędowego. Jednocześnie 27 mieszkańców zadeklarowało polską, 97 białoruską przynależność narodową. Były tu 22 budynki mieszkalne. W 1931 w 27 domach zamieszkiwało 141 osób.
Wierni należeli do parafii rzymskokatolickiej w Ikaźni i prawosławnej w Przebrodziu. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5278598" url="https://pl.wikipedia.org/wiki?curid=5278598" title="Henryk Orleański (książę Francji)">
Henryk Orleański (książę Francji)



</doc>
<doc id="5278601" url="https://pl.wikipedia.org/wiki?curid=5278601" title="336 Brygada Piechoty Morskiej">
336 Brygada Piechoty Morskiej



</doc>
<doc id="5278603" url="https://pl.wikipedia.org/wiki?curid=5278603" title="Łubianka (obwód kurski)">
Łubianka (obwód kurski)

Łubianka () – wieś (ros. деревня, trb. dieriewnia) w zachodniej Rosji, w sielsowiecie kitajewskim rejonu miedwieńskiego w obwodzie kurskim.
Geografia.
Miejscowość położona jest nad rzeką Połnaja (lewy dopływ Sejmu), 5 km od centrum administracyjnego sielsowietu (2-ja Kitajewka), 21 km na północny wschód od centrum administracyjnego rejonu (Miedwienka), 28 km na południowy wschód od Kurska, 20 km od drogi magistralnej (federalnego znaczenia) M2 «Krym».
We wsi znajdują się 43 posesje.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. wieś zamieszkiwały 54 osoby.

</doc>
<doc id="5278605" url="https://pl.wikipedia.org/wiki?curid=5278605" title="Łubjanka">
Łubjanka

Łubjanka, Łubianka – nazwa toponimów na Białorusi, w Rosji i na Ukrainie

</doc>
<doc id="5278606" url="https://pl.wikipedia.org/wiki?curid=5278606" title="Franciszek Orleański (hrabia Clermont)">
Franciszek Orleański (hrabia Clermont)



</doc>
<doc id="5278607" url="https://pl.wikipedia.org/wiki?curid=5278607" title="Pietkuny (sielsowiet Ciecierki)">
Pietkuny (sielsowiet Ciecierki)

Pietkuny (; ) – wieś na Białorusi, w obwodzie witebskim, w rejonie brasławskim, w sielsowiecie Ciecierki.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 61 osób, 19 było wyznania rzymskokatolickiego, 23 prawosławnego a 19 staroobrzędowego. Jednocześnie wszyscy mieszkańcy zadeklarowali białoruską przynależność narodową. Było tu 9 budynków mieszkalnych. W 1931 w 12 domach zamieszkiwało 60 osób.
Wierni należeli do parafii rzymskokatolickiej w Ikaźni i prawosławnej w Przebrodziu. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5278609" url="https://pl.wikipedia.org/wiki?curid=5278609" title="Jan Orleański (książę Vendôme)">
Jan Orleański (książę Vendôme)



</doc>
<doc id="5278611" url="https://pl.wikipedia.org/wiki?curid=5278611" title="Before the Flood (ścieżka dźwiękowa)">
Before the Flood (ścieżka dźwiękowa)

Before the Flood (Music From The Motion Picture) – ścieżka dźwiękowa skomponowana przez Trenta Reznora i Atticusa Rossa oraz Gustava Santaolallę i szkocki zespół Mogwai do filmu pod tym samym tytułem (polski tytuł: "Czy czeka nas koniec?") w reżyserii Fishera Stevensa. Album ze ścieżką został wydany (jako digital download) 21 października 2016 roku, równocześnie z premierą kinową filmu.
Film.
W filmie "Czy czeka nas koniec?" główną rolę kreuje Leonardo DiCaprio, który jako Wysłannik Pokoju ONZ udaje się w podróż na pięć kontynentów i do Arktyki, by osobiście przekonać się o zmianach klimatycznych. Podróżuje z naukowcami, spotyka się z przywódcami politycznymi odkrywając przy okazji kampanię dezinformacyjną, mającą na celu zmylenie opinii publicznej co do narastającego kryzysu klimatycznego.
Film miał premierę 9 września 2016 roku na Międzynarodowym Festiwalu Filmowym w Toronto. 21 października film trafił do wybranych kin w Nowym Jorku i Los Angeles, a 30 października został wyemitowany przez stację telewizyjną National Geographic w 171 krajach i 45 językach.
Muzyka filmowa.
Skomponowanie muzyki do swojego filmu Fisher Stevens zaproponował Trentowi Reznorowi i Atticusowi Rossowi. Jak stwierdził w wywiadzie dla Billboardu, widział wcześniej film "The Social Network", do którego muzykę obaj twórcy napisali i która go poruszyła:
Ze swej strony również Reznor i Ross podzielili się z Billboardem refleksjami o tym, dlaczego tak bardzo chcieli pracować nad filmem. Ross określił siebie jako „fana jego [Stevensa] pracy dokumentalnej”. Pomyśleli następnie, żeby wciągnąć do współpracy innych artystów, których znali i cenili, więc skontaktowali się z Gustavo Santaolallą i Mogwai, po czym zaczęli wspólnie pisać muzykę. 
Ścieżka dźwiękowa.
Zwiastunem albumu ze ścieżką dźwiękową był wspólny utwór Reznora i Rossa, „A Minute to Breathe”, opublikowany 7 października 2016 roku za pośrednictwem Apple Music jako streaming. Album został wydany (jako digital download) 21 października. Ukazał się następnie jako podwójna płyta kompaktowa promo, a 21 kwietnia 2017 toku – jako trzypłytowe wydawnictwo winylowe z ostatnią stroną pustą.
Lista utworów.
Lista według Discogs: 
Opinie krytyków.
Według Roba Waceya z AllMusic "Before the Flood" „to idealna ścieżka dźwiękowa do wędrówki DiCaprio przez świat, podczas której bada on zagrożenia związane ze zmianami klimatycznymi oraz to, co musimy zrobić, aby ocalić planetę. Ścieżka dźwiękowa do filmu to imponujący efekt współpracy jednych z najbardziej kreatywnych muzyków na współczesnej scenie”.

</doc>
<doc id="5278614" url="https://pl.wikipedia.org/wiki?curid=5278614" title="Wojciech Kazieczko">
Wojciech Kazieczko

Wojciech Kazieczko (ur. 29 maja 1997 w Nowej Soli) – polski kick-bokser walczący w formule K-1 oraz zawodnik MMA wagi piórkowej. Sześciokrotny mistrz Polski w kickboxingu (PZKB), medalista mistrzostw Świata i Europy (WAKO), brązowy medalista The World Games. Aktualnie zawodnik KSW.
Kariera MMA.
W formule MMA zadebiutował podczas gali "Contender Fight Night 5". Kazieczko zmierzył się z Miłoszem Wąsikiem, w limicie kategorii piórkowej. Walka zakończyła się po niecałych dwóch minutach, kiedy po kopnięciach technicznie znokautował rywala w parterze.
30 marca 2022 ogłoszono, że podpisał kontrakt z największą polską organizacją KSW. 23 kwietnia 2022 roku w pierwszej walce, w nowej organizacji, w pojedynku rozpoczynającym galę "KSW 69" znokautował po naporze uderzeń pochodzącego z Czech Luboša Lesáka. Po pojedynku otrzymał pierwszy bonus za najlepszy "nokaut wieczoru".
10 września 2022 na gali "KSW 74", która odbyła się w Arenie Ostrów w Ostrowie Wielkopolskim, podjął w konfrontacji zawodnika z Ukrainy, Eduarda Demenko. Walka trwała trzy pełne rundy, po których to Kazieczko zwyciężył walkę jednogłośną decyzją sędziowską (30-27, 29-28, 30-27).
17 marca 2023 podczas "KSW 80: Eskiev vs. Ruchała" w Lubinie zmierzył się z Mołdawianinem, Danu Tărchilą. Kazieczko odnotował pierwszą porażkę w formule MMA, przegrywając jednogłośną decyzją sędziów.
Życie prywatne.
Ukończył pierwszy stopień wychowania fizycznego na Uniwersytecie Zielonogórskim. Jego starszy brat Maciej Kazieczko jest także zawodnikiem MMA.

</doc>
<doc id="5278616" url="https://pl.wikipedia.org/wiki?curid=5278616" title="Nebojša Skopljak">
Nebojša Skopljak

Nebojša Skopljak (ser. cyr. Небојша Скопљак, ur. 12 maja 1987 w Belgradzie) – serbski piłkarz występujący na pozycji środkowego obrońcy w serbskim klubie Proleter Nowy Sad. Były młodzieżowy reprezentant Serbii.

</doc>
<doc id="5278619" url="https://pl.wikipedia.org/wiki?curid=5278619" title="Grupa „Włodzimierz”">
Grupa „Włodzimierz”

Grupa „Włodzimierz” – improwizowany związek taktyczny Wojska Polskiego w II Rzeczypospolitej, improwizowany w trakcie kampanii wrześniowej 1939 roku. 
Sformowana z jednostek zapasowych i pododdziałów marszowych oraz rozbitków wycofujących się na teren Wołynia w okresie od 11 do 14 września 1939.
Formowanie i zmiany organizacyjne.
Realizując wytyczne Naczelnego Wodza WP z 11 września 1939, minister spraw wojskowych gen. dyw. Tadeusz Kasprzycki zarządził organizowanie zapór policyjnych, zamknięcie przejść dla ludności cywilnej i władz samorządowych przez Bug od Brześcia do Sokala, a następnie przez Bełz Rawę Ruską do rzeki Wereszycy i do południowej granicy państwa. Utworzono trzy odcinki: „Szack” od Brześcia do Dubienki, „Włodzimierz” od Dubienki do północnej granicy Okręgu Korpusu nr VI oraz „Stanisławów” od rzeki Dniestr do miejscowości Sławsko. I wiceminister spraw wojskowych gen. bryg. Janusz Głuchowski 11 września rozkazał gen. bryg. Kazimierzowi Sawickiemu dyrektorowi Państwowego Urzędu Wychowania Fizycznego i Przysposobienia Wojskowego zorganizowanie zapory na Bugu na odcinku Włodawa-Sokal, ze stanowiskiem dowodzenia we Włodzimierzu Wołyńskim. Zadaniem głównym było zatrzymywanie oraz zbieranie żołnierzy i pododdziałów maszerujących na wschód z rozbitych na zachodzie jednostek. Z nich miano formować oddziały uzupełnień dla wycofujących się na wschód i południe wielkich jednostek. Zapora na Bugu miała stać się też linią obrony. Na terenie objętym jurysdykcją wojskową dowódcy Okręgu Korpusu nr II gen. bryg. Mieczysława Smorawińskiego, dowódcy zapory policyjnej we Włodzimierzu Wołyńskim gen. bryg. Kazimierzowi Sawickiemu podporządkowano po uzgodnieniu: 
Od 11 września w w/w ośrodkach zapasowych podjęto intensywne prace organizacyjne mające na celu zorganizowanie i sformowanie z posiadanych zasobów osobowych, uzbrojenia, wyposażenia i sprzętu jednostek bojowych mających obsadzić linię rzeki Bug. Przekazano do dyspozycji gen. Sawickiego z MSWoj. oficerów; ppłk. Józefa Zończyk-Bohusza, płk. Józefa Tunguz-Zawiślaka, ppłk. Władysława Turczyna. Z Dowództwa OK nr II przydzielono ppłk. Józefa Kutybę. Zmobilizowano dodatkową ilość słabej jakości koni, pozyskano siodła i uprząż. Pozyskiwano mundury, broń i amunicję ze składnic OK nr II i wysuniętej składnicy w Czerkasach oraz z Głównej Składnicy nr 2 w Stawach koło Dęblina. Własnymi samochodami dla jednostek dostarczono kilka tysięcy karabinów i 120 sztuk broni maszynowej (rkm i ckm). Z Brześcia n/Bugiem dostarczono pociągami amunicję strzelecką i artyleryjską. Z podległych ośrodków zapasowych i pododdziałów marszowych sformowano:
Stany osobowe w batalionach piechoty nie przekraczały 500 żołnierzy, część baterii artylerii była bez zaprzęgów i jaszczy. W części oddziałów było słabe wyszkolenie piechoty, konie w zaprzęgach i kawalerii nie wszystkie wypełniały normy. Brak hełmów, masek pgaz., łopatek piechoty oraz części oporządzenia. 
Wykorzystując przeszkody terenowe, takie jak zabagnione brzegi rzek, przeszkody wodne, wykonano polowe prace fortyfikacyjne wokół Włodzimierza Wołyńskiego i Usiługu. Łączność początkowo zapewniono poprzez istniejące linie telefoniczne napowietrzne, lecz z uwagi na działalność niemieckich grup dywersyjnych i bojówek ukraińskich w dalszej części walk posługiwano się sporadycznie łącznością radiową, a najczęściej gońcami konnymi, rowerowymi i motorowymi.
Działania bojowe.
Realizując zadania obronne już część jednostek 11 września zajęła stanowiska obronne, organizując ośrodki oporu na linii rzeki Bug. Batalion 23 pułku piechoty kpt. Stefana Cybulskiego w rejonie Gródek-Wygadanka, batalion 24 pułku piechoty kpt. Tadeusza Kostarkiewicza w Sokalu przy moście, batalion 50 pułku piechoty mjr. Stanisława Stawarza w Korytnicy. Tego dnia do Kryłowa został wysłany wzmocniony 3 szwadron I dywizjonu konnego z formującego się Zgrupowania Kawalerii ppłk. Kazimierza Halickiego. Od 12 września w rejon Sokala sukcesywnie przemieściły się pozostałe dywizjony i szwadrony ppłk. Halickiego z Hrubieszowa i baterie improwizowane z OZAK nr 2 z Zamościa oraz batalion marszowy 43 pułku piechoty z Dubna. Odbywała się dalsza organizacja jednostek i polowe prace fortyfikacyjne. 13 września gen. Sawicki uzyskał informację od gen. bryg. Piotra Skuratowicza o niemieckim zagonie pancerno-motorowym maszerującym w kierunku Rawy Ruskiej i na Sokal i Hrubieszów. Z uwagi na powyższe dowódca grupy zorganizował również obronę na linii rzeki Ług na odcinku Uściług-Włodzimierz. Wycofał z Sokala Zgrupowanie Kawalerii ppłk. Halickiego organizując nim obronę rzeki Ług w rejonie Porycka. 13 września nad Bug dotarły pierwsze rozpoznawcze czołówki niemieckiej 4 Dywizji Lekkiej ze składu 14 Armii. 14 września walkę w rejonie Kryłowa stoczył szwadron 3/I dywizjonu konnego rtm. Tomasza Wdziękońskiego. W dniu 14 września gen. Sawicki zorganizował obronę linii rzeki Ług od Włodzimierza do ujścia Ługu do Buga poprzez stworzenie ośrodków obrony:
Nocą 14/15 września Zgrupowanie Kawalerii ppłk Halickiego przeszło do rejonu Łucka do dyspozycji gen. Skuratowicza, batalion marszowy 43 pp odmaszerował do Dubna. Również nocą z linii Bugu ściągnięto bataliony 23 i 50 pp przydzielając je do ośrodka „Uściług”, a batalion 24 pp do ośrodka „Włodzimierz”. Wieczorem czołowe niemieckie pododdziały nawiązały styczność bojową z obsadą ośrodka Uściług oraz podeszły w rejon Włodzimierza. Rano 15 września niemiecki 11 pułk strzelców kawalerii ze wsparciem 102 pułku artylerii wykonały natarcie na przeprawę w Uściługu, które odparto. Ok. godz. 13.00 przy silnym wsparciu artylerii niemiecka piechota przeprowadziła natarcie przez bród na Ługu i uderzyła na skrzydło batalionu marszowego 50 pp mjr Stawarza, batalion został zmuszony do wycofania się do Uściuługa i poniósł znaczne straty osobowe. Niemiecka piechota zdobyła most na Ługu i przeprawiła dodatkowe pododdziały na wschodni brzeg. Silne niemieckie natarcie wyparło bm 50 pp z Uściługa. O godz. 15.00 wprowadzony do kontrataku batalion 24 pp kpt. Sosińskiego ze skutecznym wsparciem baterii 105 mm kpt. Leona Meleszkiewicza, odbił Uściług. Inny niemiecki oddział po walce pod Kryłowem 14 września i wycofaniu się szwadronu 3/I dywizjonu konnego do Łucka. Dotarł o godz. 15.00 15 września dotarł do Włodzimierza Woł. od strony południowej i stoczył walkę z obsadą ośrodka „Włodzimierz”. W wyniku walki bataliony ppłk Gawlika wsparte baterią por. Gila, odparły niemieckie natarcie i odrzuciły jednostkę wroga wzięły do niewoli jeńców i zdobyły motocykle i broń maszynową. Nocą obsady odcinków płk. Tunguz-Zawiślaka i ppłk Gawlika wykonały wypady na siły niemieckie. Powodzenie odniósł wypad z Uściługu, gdzie podpalono kilka niemieckich pojazdów. 16 września w godzinach porannych na odcinku płk Tunguz-Zawiślaka niemiecka piechota zmotoryzowana kontynuowała natarcie na Uściług ponownie zmuszając o godz. 11.00 część bm 50 pp do wycofania się z zachodniej części miasta. Ponowny kontratak batalionu 24 pp ze wsparciem artylerii, odbił utraconą część Uśiługu. Batalion mjr Stawarza przeszedł do odwodu. Na odcinku ppłk Kutyby ok. godz. 15.00 przy silnym wsparciu artylerii, niemiecka piechota zmotoryzowana z udziałem 30 pojazdów pancernych wykonała natarcie na Włodzimierz. Próba natarcia została zatrzymana ześrodkowaniem ognia większości artylerii grupy. Następnym celem były koszary 27 pułku artylerii lekkiej, natarcie odparła artyleria odcinka i broniący koszar oddział spieszonych artylerzystów mjr. Baranowskiego. Baterie artylerii z odcinka zniszczyły dwa niemieckie czołgi, a pozostałe zostały zmuszone do odwrotu. Oddział artylerzystów mjr Baranowskiego wziął do niewoli kilku niemieckich motocyklistów. Ok. godz. 17.00 jeden z niemieckich pododdziałów w rejonie Folwarku Zarzecze wyszedł na przedpole obrony batalionu 23 pp i w ogniu jego kompanii ckm pod dowództwem kpt. Władysława Łozińskiego poniósł duże straty. Ostrzał artylerii, w tym dwóch haubic 155 skutecznie powstrzymywał niemieckie natarcia głównie 11 pułku strzelców kawalerii i elementów 9 pułku rozpoznawczego. Niemieckie oddziały 4 DLek. w rejonie Włodzimierz -Hrubieszów były atakowane przez klucz polskich bombowców z XV dywizjonu bombowego. Na odcinkach Włodzimierz i Uściług trwała wymiana ognia artyleryjskiego do późnych godzin wieczornych. Nocą 16/17 września piechota z odwodu grupy wykonała wypad na wieś Zarzecze, wyrzucając niemiecki pododdział z niej. Nocą oddziały 4 DLek. rozpoczęły odwrót, rano 17 września na wszystkich odcinkach obrony nie było kontaktu bojowego z nieprzyjacielem. W dniu 17 września po otrzymaniu informacji o wkroczeniu wojsk sowieckich na teren II RP, gen. Sawicki zamierzał wyruszyć z Grupą „Włodzimierz” w kierunku południowym, lecz gen. Smorawiński zakazał tego i podczas odprawy odebrał dowództwo gen. Sawickiemu, jednocześnie podjął decyzję o przeprowadzeniu demobilizacji żołnierzy zamieszkałych na wschód od Bugu. Z pozostałą częścią zamierzał skapitulować przed wojskami sowieckimi. O godz. 2.00 18 września gen. Sawicki odjechał z grupą oficerów sztabu w kierunku południowym, przekraczając granicę węgierską 20 września. We Włodzimierzu nastąpiła 18 września demobilizacja, oficerowie podzielili się, na tych którzy nie zamierzali podporządkować się rozkazowi i na tych którzy zamierzali skapitulować. Artylerzyści mający zamiar dalej walczyć uformowali dywizjon spieszony pod dowództwem mjr Mrówczyńskiego i pomaszerowali 19 września o godz. 9.00 do Uściługa. Skąd po postoju w Bereźnicy koło Horodła pomaszerowali na południe. W trakcie dalszego marszu 20 września dywizjon rozpadł się na mniejsze grupki, które kontynuowały dalszy marsz na południe lub na zachód. Płk Józef Zawiślak i ppłk Stanisław Klementowski z chcących dalej walczyć żołnierzy sformowali 3 bataliony z 23 pp, 24 pp i 50 pp. Bataliony te przeprawiły się przez Bug w Horodle na jego zachodni brzeg. W Horodle poprzez łącznika płk Zawiślak otrzymał rozkaz zawrócenia do Włodzimierza, rozkaz wykonał i z dwoma batalionami powrócił do Włodzimierza. Batalion ppłk. Klementowskiego składający się z żołnierzy 24 pp i 23 pp zawrócił do Uściuługa i tam zatrzymał się oczekując na rozwój dalszych wydarzeń. Oba bataliony płk. Zawiślaka oraz batalion ON „Łuck” zakwaterowane w koszarach Wołyńskiej Szkoły Podchorążych Rezerwy Artylerii, stoczyły z wkraczającymi oddziałami pancernymi 26 Brygady Czołgów, dwugodzinną walkę. Rano 20 września obrońcy koszar zgodzili się złożyć broń na prośbę gen. Smorawińskiego, za cenę wolnego marszu na zachodni brzeg Bugu. Po wyjściu z koszar i złożeniu broni, kolumna została otoczona przez czołgi sowieckie i popędzona na wschód do niewoli. Batalion ppłk Stanisława Klementowskiego po uzyskaniu informacji o losie pozostałych batalionów 21 września rano ruszył w kierunku Krasnegostawu, gdzie dołączył do XIX Brygady Piechoty płk dypl. Jana Korkozowicza. Dużą grupę 160 żołnierzy 50 i 23 pp z Włodzimierza wyprowadził mjr Piotr Kiełkowski, w Hrubieszowie grupa ta weszła w skład odtworzonego 43 pułku piechoty XIII Brygady Piechoty. Część żołnierzy dołączyła do wszystkich okolicznych oddziałów WP walczących na terenie Lubelszczyzny, nieliczni przedarli się przez granicę węgierską. 

</doc>
<doc id="5278620" url="https://pl.wikipedia.org/wiki?curid=5278620" title="Kimi Goetz">
Kimi Goetz

Kimi Goetz (ur. 13 sierpnia 1994 w Flemington) – amerykańska łyżwiarka szybka rywalizująca na torach krótkich i długich, olimpijka z Pekinu 2022.
Kariera.
Początkowo uprawiała short track. Była bliska kwalifikacji na Zimowe Igrzyska Olimpijskie 2018, jednak podczas amerykańskich kwalifikacji doznała upadku i wstrząsu mózgu, co wykluczyło ją z rywalizacji. W 2019 uznała, że jeździ zbyt zachowawczo, aby osiągać wyższe wyniki w sporcie kontaktowym, jakim jest short track i postanowiła rywalizować na długim torze.

</doc>
<doc id="5278624" url="https://pl.wikipedia.org/wiki?curid=5278624" title="Han Mei">
Han Mei

Han Mei (; ur. 27 stycznia 1998 w Hohhot) – chińska łyżwiarka szybka, olimpijka z Pjongczangu 2018 i z Pekinu 2022.

</doc>
<doc id="5278631" url="https://pl.wikipedia.org/wiki?curid=5278631" title="Miriam Baruch Chalfi">
Miriam Baruch Chalfi

Miriam Baruch Chalfi (hebr. מרים ברוך חלפי) (ur. 1917 w Sokołowie Podlaskim, zm. 17 października 2002 w Tel Awiwie) – izraelska rzeźbiarka i poetka pochodzenia polskiego.
Życiorys.
Urodziła się jako Miriam Sternbaum w Sokołowie Podlaskim, jej ojciec Baruch był kupcem, a matka Rachel urodziła się w rodzinie Salzbergów. Miriam dorastała w tradycyjnym, syjonistycznym domu. Jej ojciec był maskilem, zwolennikiem Haskali i w młodości uczył ją hebrajskiego. Dwa lata po śmierci matki w 1925 przeniosła się z ojcem, trzema braćmi i siostrą do Palestyny, gdzie zamieszkali w Tel Awiwie. Uczyła się w wieczorowym liceum Gymnasia Humanista, na następnie studiowała na kursie dla nauczycieli przedszkolnych. Równocześnie w tym czasie pracowała wykonując różne prace, aby utrzymać rodzinę i braci. Po studiach pracowała jako nauczycielka przedszkolna, następnie w szkolnictwie specjalnym, w 1937 wyszła za mąż za poetę i dramaturga Shimszona Chalfiego, który pochodził z Łodzi. W 1952 para została wysłana do Meksyku, aby uczyć w systemie szkolnym "Tarbut/Cultura", gdzie założyła przedszkole hebrajskie. Tam ukończyła studia rzeźbiarskie w La Academía del Arte w Meksyku, oprócz tego zajmowała się poezją, którą publikowała pod pseudonimem „Miriam Baruch”. Po powrocie w 1956 do Izraela kontynuowała studia rzeźbiarskie u Rudiego Lehmanna i Dova Feigina. W 1969 została przyjęta do Stowarzyszenia Malarzy i Rzeźbiarzy. W latach 1977-1975 tworzyła rzeźby w Carrerze i Pietra-Santa we Włoszech. W 1992 ukazał się pierwszy tomik jej poezji, mieszkała i pracowała w Tel Awiwie.
Jej córka Raquel Chalfi jest poetką i filmowcem.
Twórczość.
Twórczość Miriam Chalfi dotyczyła rzeźby, jej prace miały charakter abstrakcyjno-modernistyczny. Ponadto stworzyła kilka prac, które zostały umieszczone przestrzeni publicznej, m.in. płaskorzeźby dla szkoły w Kiryat Gat (1968), rzeźba w Boys' Garden w Ofakim (1975) oraz ścianę pamiątkową na Boys' Mountain w Bnei Brak (1976). .
Miriam Baruch CHalfi jest autorką dwóch książek z wierszami, pierwsza "Ba-Tavekh" ukazała się w 1992 pod pseudonimem Miriam Baruch, w 1999 podczas publikacji drugiej "Kimmahon" ujawniła swoją tożsamość.

</doc>
<doc id="5278632" url="https://pl.wikipedia.org/wiki?curid=5278632" title="Sachin Sahrawat">
Sachin Sahrawat

Sachin Sahrawat (ur. 1997) – indyjski zapaśnik walczący w stylu klasycznym. Brązowy medalista mistrzostw Azji w 2022 roku.

</doc>
<doc id="5278633" url="https://pl.wikipedia.org/wiki?curid=5278633" title="Podlesnaja Tawla">
Podlesnaja Tawla

Podlesnaja Tawla (, ) – wieś (ros. село, trb. sieło) w rejonie koczkurowskim w Republice Mordowii, centrum administracyjne osiedla wiejskiego Podlesnaja Tawla.
Wioska położona jest nad niewielką rzeką Tawla, w pobliżu lasu. Nazwa to toponim, zawierający turkijskie elementy leksykalne: tau/tav – góra. Według Dmitrija Cygankina, ugrofińskiego językoznawcy w dosłownym tłumaczeniu Tawla oznacza "górzysty".
Pierwsza wzmianka o miejscowości znajduje się w "Sarańskiej księdze celnej" (Саранской таможенной книге) z 1692.
Akt notarialny z 1706 wymienia 57 gospodarstw w miejscowości. W latach 1866-1869 parafianie własnym kosztem wybudowali drewnianą cerkiew Narodzenia Pańskiego (nie zachowała się do czasów współczesnych). "Spis miejscowości guberni Penza" (Список населённых мест Пензенской губернии) z 1869 wspomina, że we wsi znajdują się 183 gospodarstwa, 3 młyny i olejarnia. W 1929 założono komunę "Erzjan zorja" (Эрзянь зоря), a w 1931 powstały kołchozy "Erzja" (Эрзя) i "Czerwony traktor" (Красный тракторi). W 1939 roku kołchoz powiększono. W 2001 roku przekształca się w Tawla sp. z o. o.
W miejscowości znajduje się dom kultury, szkoła podstawowa, a także Podleśno-Tawłowska Eksperymentalna Dziecięca Szkoła Artystyczna (Подлесно-Тавлинская экспериментальная детская художественная школа). 6 września 2006 otwarto dom-muzeum "Etno-Kudo", nazwany imieniem W. I. Romaszkina.
Drewniana cerkiew została całkowicie zniszczona w czasach sowieckich. Po utworzeniu diecezji sarańskiej i mordowskiej jednopiętrowy drewniany budynek dawnej stołówki PGR-u został w 2001 przekazany odnowionej parafii, następnie został przebudowany, wzniesiono złoconą kopułę z krzyżem, zbudowano małą dwukondygnacyjną ośmioboczną dzwonnicę, zwieńczoną czterospadowym dachem z małą kopułą.
W Podlesnej Tawle urodzili się

</doc>
<doc id="5278635" url="https://pl.wikipedia.org/wiki?curid=5278635" title="Neeraj">
Neeraj

Neeraj Neeraj (ur. 2000) – indyjski zapaśnik walczący w stylu klasycznym. Zajął szesnaste miejsce na mistrzostwach świata w 2022. Brązowy medalista mistrzostw Azji w 2022. Mistrz Azju U-23 w 2022. Trzeci na mistrzostwach Azji kadetów w 2019 roku.

</doc>
<doc id="5278637" url="https://pl.wikipedia.org/wiki?curid=5278637" title="Naveen">
Naveen

Naveen Naveen Malik (ur. 21 listopada 2002) – indyjski zapaśnik walczący w stylu wolnym. Zajął piąte miejsce na mistrzostwach świata w 2022. Złoty medalista igrzysk wspólnoty narodów w 2022. Brązowy medalista mistrzostw Azji w 2022 i piąty w 2020. Ósmy w Pucharze Świata w 2020 roku.

</doc>
<doc id="5278639" url="https://pl.wikipedia.org/wiki?curid=5278639" title="Mistrzostwa Panamerykańskie w Zapasach 2022">
Mistrzostwa Panamerykańskie w Zapasach 2022

Mistrzostwa panamerykańskie w zapasach w 2022 roku zostały rozegrane w dniach 5 – 8 maja w mieście Acapulco w Meksyku. Zawody pierwotnie miały odbyć się w Santiago w Chile, ale zostały przeniesione z powodu zbyt restrykcyjnych wymagań tamtejszego Ministerstwa Zdrowia.

</doc>
<doc id="5278640" url="https://pl.wikipedia.org/wiki?curid=5278640" title="Lipsk (powiat augustowski)">
Lipsk (powiat augustowski)



</doc>
<doc id="5278648" url="https://pl.wikipedia.org/wiki?curid=5278648" title="Witold Kłębkowski">
Witold Kłębkowski

Witold Edward Kłębkowski (ur. 31 maja 1897 w Wadowicach, zm. 20 marca 1983 w Warszawie) – polski architekt i malarz tworzący w stylu modernizmu, aktywny głównie w dwudziestoleciu międzywojennym.
Życiorys.
Studiował na Akademii Sztuk Pięknych w Wiedniu u profesora . Studiował na Akademii Sztuk Pięknych w Krakowie w pracowni Józefa Mehoffera i Juliana Fałata. W latach 1920–1923 studiował na Politechnice Lwowskiej, na Wydziale Architektury. Działał na Górnym Śląsku, był urzędnikiem państwowym wysokiego szczebla. Od 1 lipca 1934 roku do 7 grudnia 1934 roku był wiceprezesem katowickiego oddziału Stowarzyszenia Architektów Polskich. Przebywał w Wielkiej Brytanii w latach 1942–1946, gdzie wykładał przy University of Liverpool. Po powrocie do Polski wykładał na Politechnice Warszawskiej. Na emeryturze zajmował się malarstwem, głównie tworzył akwarele. W 1964 roku nakładem Wydawnictwa „Arkady” ukazała się publikacja pt. "Budowle miejskie", której był głównym autorem. Został pochowany na Cmentarzu Wawrzyszewskim.

</doc>
<doc id="5278651" url="https://pl.wikipedia.org/wiki?curid=5278651" title="Irena Wita">
Irena Wita

Irena Wita (ur. 5 września 1938 w Rzeszowie, zm. w styczniu 2022) – polska biolog, prof. dr hab.
Życiorys.
W 1956 ukończyła w Wałbrzychu liceum ogólnokształcące, w 1965 studia biologiczne na Wydziale Biologii i Nauk o Ziemi Uniwersytetu Marii Curie-Skłodowskiej. Od 1970 była związana z Zakładem Parazytologii PAN, przekształconym w 1980 w Instytut Parazytologii Polskiej Akademii Nauk, najpierw jako doktorant, od 1973 jako pracownik. W 1974 obroniła tam pracę doktorską"Euglenoidina - pasożyty Ergsilus sieboldi Normann występującego na szczupakach (Esox lucuis L.) z Jezior Mazurskich" napisaną pod kierunkiem Włodzimierza Michałjowa, w 1992 habilitowała się na podstawie pracy zatytułowanej "Badania nad endopasożytniczymi Euglenida z rodzaju Parastasia Michajłow, 1972". 2 września 2004 nadano jej tytuł profesora w zakresie nauk biologicznych. Przeszła na emeryturę w 2012.
Zajmowała się badaniami protoparazytologicznymi, badała eugleniny, a od lat 90. XX wieku świdrowce i mikrosporydia.
Zmarła w styczniu 2022.

</doc>
<doc id="5278653" url="https://pl.wikipedia.org/wiki?curid=5278653" title="Giennadij Bucharin">
Giennadij Bucharin

Giennadij Iwanowicz Bucharin (ros. Геннадий Иванович Бухарин, ur. 16 marca 1929 w Masłowce w rejonie rybno-słobodzkim Tatarstanu, zm. 3 listopada 2020) – rosyjski kajakarz, kanadyjkarz, dwukrotny medalista olimpijski i mistrz świata. W imprezach międzynarodowych startował jako reprezentant Związku Radzieckiego.
Kariera sportowa.
Na igrzyskach olimpijskich w 1956 w Melbourne zdobył brązowe medale w wyścigach kanadyjek jedynek (C-1) na 1000 metrów (przegrywając jedynie z Leonem Rotmanem z Rumunii i Istvánem Hernkiem z Węgier) i na 10 000 metrów (za Rotmanem i Węgrem Jánosem Partim). Zdobył srebrne medale na obu tych dystansach na mistrzostwach Europy w 1957 w Gandawie, przegrywając tylko z Węgrami: na 1000 metrów z Gáborem Novákiem, a na 10 000 metrów z Partim).
Zwyciężył w konkurencji kanadyjek jedynek na 1000 metrów i na 10 000 metrów na mistrzostwach świata w 1958 w Pradze. Zdobył srebrny medal w wyścigu na 10 000 metrów na mistrzostwach Europy w 1959 w Duisburgu, przegrywając ponownie z Jánosem Partim.
Był mistrzem ZSRR w konkurencji C-1 na 10 000 metrów w latach 1955–1955 i 1959 oraz w sztafecie C-1 4 × 500 metrów w 19603.
Po zakończeniu wyczynowego uprawiania sportu był trenerem, m.in. przez 9 lat pracował w tym charakterze w Bułgarii.

</doc>
<doc id="5278655" url="https://pl.wikipedia.org/wiki?curid=5278655" title="Płaskosz purpurowy borówki">
Płaskosz purpurowy borówki

Płaskosz purpurowy borówki ("Exobasidium splendidum" Nannf.) – gatunek grzybów z rodziny płaskoszowatych ("Exobasidiaceae").
Systematyka i nazewnictwo.
Pozycja w klasyfikacji według Index Fungorum: "Exobasidium, Exobasidiaceae, Exobasidiales, Exobasidiomycetidae, Exobasidiomycetes, Ustilaginomycotina, Basidiomycota, Fungi".
Po raz pierwszy opisał go w 1981 r. John Axel Nannfeldt na borówce brusznicy w Szwecji. Polską nazwę zarekomendowała Komisja do spraw polskiego nazewnictwa grzybów.
Charakterystyka.
Grzyb pasożytniczy, monofag. Jest ogólnoustrojowym pasożytem obligatoryjnym porażającym borówkę brusznicę. Bazydiospory infekują ją wiosną po pierwszych roztopach śniegu. Objawy porażenia rośliny stają się widoczne po kilku tygodniach. Porażone pędy roczne po wytworzeniu zarodników brunatnieją, następnie czernieją i obumierają.
Porażone pędy są lekko wydłużone i występują zwykle w skupisku, rzadziej w rozproszeniu lub pojedynczo. Liście są umiarkowanie powiększone, zwłaszcza na długość, miękkie z zaokrąglonymi brzegami, na całej powierzchni początkowo jasnoróżowoczerwone, ostatecznie kredowobiałe. Hymenium gęste, pokrywające całą dolną powierzchnię liścia. Podstawki duże, o średnicy 6–8 µm, z 2 sterygmami. Bazydiospory (15–)20–27 × 6,0–11,5 µm, szeroko cylindryczne, elipsoidalne do sprawie gruszkowatych, bez przegród. Konidia nie są znane.
Znane jest występowanie tego gatunku w Ameryce Północnej, Europie i Azji. Najwięcej stanowisk podano na Półwyspie Skandynawskim.
Płaskosz purpurowy borówki jest najczęstszym z trzech gatunków płaskoszy porażających borówkę brusznicę. Pozostałe to płaskosz pędowy borówki ("Exobasidium juelianum") i płaskosz borówki ("Exobasidium vaccinii").

</doc>
<doc id="5278656" url="https://pl.wikipedia.org/wiki?curid=5278656" title="Exobasidium splendidum">
Exobasidium splendidum



</doc>
<doc id="5278657" url="https://pl.wikipedia.org/wiki?curid=5278657" title="Lorenzo Sala">
Lorenzo Sala

Lorenzo Sala (ur. 15 września 2002 w Trydencie) – włoski siatkarz, grający na pozycji atakującego. 
Jego ojciec Andrea Sala, również jest siatkarzem.

</doc>
<doc id="5278658" url="https://pl.wikipedia.org/wiki?curid=5278658" title="Azaryna płożąca">
Azaryna płożąca

Azaryna płożąca ("Asarina procumbens") – gatunek roślin z rodziny babkowatych z monotypowego rodzaju azaryna "Asarina". Występuje naturalnie na obszarze Europy Zachodniej od środkowej Francji po północno-wschodnią Hiszpanię. Jako gatunek introdukowany obecny jest w Niemczech, Szwajcarii, Austrii i na Węgrzech. 
Roślina uprawiana jest jako ozdobna, zwłaszcza na skalniakach, kamiennych murach i w pojemnikach, które porasta płożącymi i zwisającymi pędami.
Systematyka.
Gatunek z monotypowego rodzaju azaryna "Asarina" z rodziny babkowatych "Plantaginaceae". W niektórych ujęciach dawniej do rodzaju "Asarina" były włączane także gatunki klasyfikowane w rodzajach: "Maurandya" i "Lophospermum" (np. azaryna pnąca "Asarina lophospermum" ≡ "Lophospermum scandens" ). "Asarina procumbens" była z kolei też włączana do rodzaju wyżlin jako "Antirrhinum asarina".
Uprawa.
Roślina najlepiej rośnie w miejscu słonecznym lub w półcieniu, w przepuszczalnej glebie piaszczystej, zasobnej (próchnicznej) i średnio wilgotnej. Obficiej kwitnie w klimacie o niezbyt gorącym lecie. W łagodnych warunkach klimatycznych jest rośliną zimozieloną. Podczas mroźniejszych zim przemarza, ale w miejscach uprawy utrzymuje się, odnawiając się z nasion.

</doc>
<doc id="5278659" url="https://pl.wikipedia.org/wiki?curid=5278659" title="Asarina procumbens">
Asarina procumbens



</doc>
<doc id="5278660" url="https://pl.wikipedia.org/wiki?curid=5278660" title="Azaryna">
Azaryna



</doc>
<doc id="5278661" url="https://pl.wikipedia.org/wiki?curid=5278661" title="Asarina">
Asarina



</doc>
<doc id="5278662" url="https://pl.wikipedia.org/wiki?curid=5278662" title="Wilhelm Rust">
Wilhelm Rust

Wilhelm Rust (ur. 15 sierpnia 1822 w Dessau, zm. 2 maja 1892 w Lipsku) – niemiecki kompozytor, wydawca, pianista, organista i pedagog.
Życiorys.
Był wnukiem kompozytora Friedricha Wilhelma Rusta. Uczył się gry na organach i fortepianie u wuja, Wilhelma Karla Rusta, następnie był uczniem Friedricha Schneidera. Od 1849 do 1878 roku przebywał w Berlinie, gdzie 
był organistą w kościele św. Łukasza (od 1861), kierownikiem Bach-Verein (1862–1875) oraz wykładowcą w Konserwatorium Sterna (od 1870). W 1864 roku otrzymał tytuł dyrektora muzycznego pruskiego dworu królewskiego. W 1878 roku wyjechał do Lipska, gdzie objął funkcję organisty w kościele św. Tomasza i posadę wykładowcy w lipskim konserwatorium. Od 1880 roku był także kantorem Thomasschule.
Był autorem utworów na fortepian i organy oraz polifonicznych pieśni religijnych. Zajmował się wydaniem dzieł muzycznych Johanna Sebastiana Bacha, pod jego auspicjami ukazało się 26 tomów "J.S. Bachs Werke" (Lipsk 1855–1881).

</doc>
<doc id="5278663" url="https://pl.wikipedia.org/wiki?curid=5278663" title="Dwór obronny w Dobrej">
Dwór obronny w Dobrej

Zamek w Dobrej – renesansowy dwór obronny w Dobrej, w województwie dolnośląskim, w powiecie oleśnickim, w gminie Dobroszyce.
Historia.
Zbudowany w latach 1631–1632 dla księcia ziębicko-oleśnickiego Karola Fryderyka Podiebradowicza w stylu renesansowym. W 1633 roku została dobudowana wieża. Na początku XX wieku został odrestaurowany i przebudowany uzyskując aktualny wygląd. Aktualnie w zamku działa hotel.
Opis.
Konstrukcja budynku wykonana z kamienia i cegły, zbudowana na planie prostokąta. Dwór posiada dwie kondygnacje z podpiwniczeniem i poddaszem. W skład budynku wchodzi też trzykondygnacyjna baszta.

</doc>
<doc id="5278665" url="https://pl.wikipedia.org/wiki?curid=5278665" title="Friedrich Wilhelm Rust">
Friedrich Wilhelm Rust

Friedrich Wilhelm Rust (ur. 6 lipca 1739 w Wörlitz, zm. 28 lutego 1796 w Dessau) – niemiecki kompozytor.
Życiorys.
Był synem skrzypka Johanna Ludwiga Antona Rusta. Uzdolnienia muzyczne przejawiał już jako dziecko. Ukończył szkołę powszechną w Gröbzig i gimnazjum luterańskie w Cöthen. W latach 1758–1762 studiował prawo na uniwersytecie w Halle, jednocześnie pobierał lekcje muzyki u Wilhelma Friedemanna Bacha. Następnie trafił na dwór księcia Leopolda III von Anhalt-Dessau, studiując w Zerbst u Carla Höckha. Od 1763 do 1764 roku przebywał w Poczdamie, gdzie był uczniem Franza Bendy (skrzypce) i C.P.E. Bacha (gra na instrumentach klawiszowych). W latach 1765–1766 odbył podróż do Włoch, następnie powrócił na dwór księcia Leopolda III. W 1775 roku otrzymał tytuł nadwornego dyrektora muzycznego. Organizował cykle publicznych koncertów, założył także teatr muzyczny.
Jego dorobek kompozytorski obejmuje sześć oper, osiem kantat, ponad 100 pieśni, sonaty na dwa instrumenty oraz sonaty na instrumenty klawiszowe, kwartety, tria, wariacje.

</doc>
<doc id="5278667" url="https://pl.wikipedia.org/wiki?curid=5278667" title="Kościół św. Anny w Bytomiu">
Kościół św. Anny w Bytomiu

Kościół św. Anny i Miłosierdzia Bożego w Bytomiu – rzymskokatolicki kościół parafialny parafii św. Anny w Bytomiu wzniesiony w latach 1984–1989 w Bytomiu-Rozbarku przy ul. Chorzowskiej. 
Historia.
11 października 1982 roku papież Jan Paweł II poświęcił kamień węgielny (kamień z grobu św. Piotra w Rzymie) pod budowę nowego kościoła w Bytomiu (wmurowano go 24 czerwca 1984 roku wraz z aktem erekcyjnym). Rozpisano konkurs na projekt kościoła. Działka pod budowę została przyznana Kościołowi 2 sierpnia 1982 roku, a pozwolenie na budowę wydano 2 października 1982 roku. Świątynia została wzniesiona według projektu bytomskiego architekta Huberta Wagnera w latach 1984–1989. Projekt konstrukcyjny kościoła oraz projekt plebanii wykonał inżynier Mieczysław Radomski z Tarnowskich Gór. Prace nadzorował wikariusz ks. Antoni Żelasko z parafii Wniebowzięcia Najświętszej Maryi Panny w Bytomiu oraz proboszcz parafii św. Anny, ks. prałat Wacław Schenk (29 października 1982 zginął w wypadku, gdy jechał na miejsce budowy kościoła św. Anny). Świątynia została konsekrowana 20 listopada 1989 roku. 
Architektura.
Świątynia ośmioboczna, wolnostojąca o dwóch kondygnacjach, nieorientowana w stylu współczesnego funkcjonalizmu. Kondygnację dolną stanowi kościół Miłosierdzia Bożego, natomiast górną: kościół św. Anny z jedną emporą bez wydzielonej absydy. Przy kościele wolnostojąca dzwonnica.
Na szkielecie z żelbetu wymurowano ściany z cegły, elewację pokrywają żółte cegły, natomiast wnętrze świątyni zostało potynkowane. Wnętrza kościoła są przestronne i jasne, z minimalistycznym wyposażeniem. W górnym kościele znajdują się trzy rzeźby w drewnie przedstawiające Chrystusa ukrzyżowanego (nad głównym ołtarzem) oraz św. Piotra i św. Annę Samotrzeć po bokach prezbiterium; autorem tych dzieł jest ludowy twórca Stanisław Klupa z Kielc.

</doc>
<doc id="5278671" url="https://pl.wikipedia.org/wiki?curid=5278671" title="Płaskosz pędowy halny">
Płaskosz pędowy halny

Płaskosz pędowy halny ("Exobasidium vaccinii-uliginosi" Boud.) – gatunek grzybów z rodziny płaskoszowatych ("Exobasidiaceae").
Systematyka i nazewnictwo.
Pozycja w klasyfikacji według Index Fungorum: "Exobasidium, Exobasidiaceae, Exobasidiales, Exobasidiomycetidae, Exobasidiomycetes, Ustilaginomycotina, Basidiomycota, Fungi".
Po raz pierwszy opisał go w 1894 r. Jean Louis Émile Boudier. Polską nazwę zarekomendowała Komisja do spraw polskiego nazewnictwa grzybów.
Morfologia i rozwój.
Grzyb pasożytniczy. Bazydiospory infekują roślinę wiosną. Objawy porażenia rośliny stają się widoczne po kilku tygodniach. Następuje przerost pędów na długość, liście stają się większe niż normalnie i zmieniają barwę, najpierw żółkną, a następnie czerwienieją. Zazwyczaj porażane są sąsiednie pędy, rzadko pojedyncze. W okresie tworzenia zarodników na dolnej powierzchni liści pojawia się mączysty, szarobiały nalot z bazydiosporami. Mają rozmiary 20–22 × 8–10 µm. Porażone pędy roczne po wytworzeniu zarodników brunatnieją, następnie czernieją i obumierają.
Występowanie i siedlisko.
Znane jest występowanie tego gatunku w Ameryce Północnej, Europie i Azji. Najwięcej stanowisk podano na Półwyspie Skandynawskim. Występuje również w Polsce.
Jest ogólnoustrojowym pasożytem obligatoryjnym, monofagiem porażającym borówkę bagienną ("Vaccinium uliginosum"). Borówkę bagienną porażają jeszcze dwa inne gatunki płaskosza – płaskosz halny ("Exobasidium pachysporum") i płaskosz łochyni ("Exobasidium expansum").

</doc>
<doc id="5278672" url="https://pl.wikipedia.org/wiki?curid=5278672" title="Exobasidium vaccinii-uliginos">
Exobasidium vaccinii-uliginos



</doc>
<doc id="5278676" url="https://pl.wikipedia.org/wiki?curid=5278676" title="Płaskosz halny">
Płaskosz halny

Płaskosz halny ("Exobasidium pachysporum" Nannf.) – gatunek grzybów z rodziny płaskoszowatych ("Exobasidiaceae").
Systematyka i nazewnictwo.
Pozycja w klasyfikacji według Index Fungorum: "Exobasidium, Exobasidiaceae, Exobasidiales, Exobasidiomycetidae, Exobasidiomycetes, Ustilaginomycotina, Basidiomycota, Fungi".
Po raz pierwszy opisał go w 1981 r. John Axel Nannfeldt w Szwecji na borówce bagiennej. Polską nazwę zarekomendowała Komisja do spraw polskiego nazewnictwa grzybów.
Morfologia i rozwój.
Grzyb pasożytniczy. Na liściach porażonych roślin powoduje powstawanie dobrze odgraniczonych plam, których średnica rzadko przekracza 0,5 cm. Sąsiednie plamy czasem zlewają się z sobą. Blaszka liściowa porażonych liści jest nieco pogrubiona. Górna powierzchnia plam ma barwę od bladoróżowej do winnoczerwonej z żółtą obwódką, na dolnej zaś w okresie tworzenia zarodników powstaje biały, proszkowaty nalot. Jest to hymenium, w którym wytwarzane są bazydiospory. Podstawki cylindryczno-maczugowate, 50–55 × 4,5–5,5 µm, z (3–)4 sterygmami, bez sprzążek bazalnych. Bazydiospory cylindryczno-eliptyczne, gładkie, szkliste, niektóre z gutulami lub 1–3 septami, 10–16 × 2–6 µm, czasami również pączkujące z konidiów. Konidia 6–10 × 1–1,5 µm. Cystyd brak. Strzępki o średnicy 1–2 µm, przegrody bez sprzążek.
Monofag pasożytujący wyłącznie na borówce bagiennej ("Vaccinium uliginosi"). Notowany również w Polsce w 1931, 1963 i 1988 r.
Na borówce bagiennej pasożytują jeszcze dwa inne gatunki płaskosza – płaskosz pędowy halny ("Exobasidium pachysporum") i płaskosz łochyni ("Exobasidium expansum").

</doc>
<doc id="5278677" url="https://pl.wikipedia.org/wiki?curid=5278677" title="Exobasidium pachysporum">
Exobasidium pachysporum



</doc>
<doc id="5278683" url="https://pl.wikipedia.org/wiki?curid=5278683" title="Mychajło Hankewycz">
Mychajło Hankewycz

Mychajlo Hankiewicz (1804- zm. 30 września 1861 w Dobrotworze, zm. ?) – ksiądz greckokatolicki, poseł do austriackiego Sejmu Ustawodawczego podczas Wiosny Ludów.
Po ukończeniu seminarium gr.-kat. we Lwowie w 1831 r. pełnił posługę i zajmował różne funkcje kościelne w powiecie kamioneckim w Galicji. Był m.in. administratorem parafii gr.-kat. w Nowym Witkówie (1831-1838) i proboszczem parafii Dobrotworze. W l. 1847-1855 był równolegle współpromotorem parafii Sielec-Bieńków, a w l. 1842-1848 także administratorem gr.-kat. dekanatu Busk.
Podczas Wiosny Ludów poseł z Galicji (okręg 97 Radziechów) do austriackiego Sejmu Ustawodawczego (sierpień 1848 - 7 marca 1849)
Jego żoną była Barbara z Domańskich z którą miał jednego syna i cztery córki/
Bibliografia.
Дмитро Блажейовський, "Історичний шематизм Перемиської Епархії з включенням Апостольської Адміністратури Лемківщини (1828—1939)," Львів, 1995, c. 321
Parlament Österreich Republik, Franz Adlgasser, "Hankiewicz (Hankevyč), Michael (Mychajlo)" - Parlamentarier 1848-1918 online (24.04.2022)

</doc>
<doc id="5278684" url="https://pl.wikipedia.org/wiki?curid=5278684" title="Biegi narciarskie na Mistrzostwach Świata Juniorów w Narciarstwie Klasycznym 2022">
Biegi narciarskie na Mistrzostwach Świata Juniorów w Narciarstwie Klasycznym 2022

Biegi narciarskie na 42. mistrzostwach świata juniorów odbyły się w dniach 22-27 lutego 2022 roku w norweskiej miejscowości Lygna. Zawodnicy i zawodniczki rywalizowali łącznie w 13 konkurencjach, w dwóch kategoriach wiekowych: juniorów oraz młodzieżowców.

</doc>
<doc id="5278686" url="https://pl.wikipedia.org/wiki?curid=5278686" title="Mateusz Kaszowski">
Mateusz Kaszowski

Mateusz Kaszowski (ur. 19 lutego 2001) – polski koszykarz występujący na pozycji rozgrywającego, obecnie zawodnik Decki Pelplin.
W październiku 2021 dołączył do I-ligowej Decki Pelplin.

</doc>
<doc id="5278689" url="https://pl.wikipedia.org/wiki?curid=5278689" title="Oleica fiołkowa">
Oleica fiołkowa



</doc>
<doc id="5278691" url="https://pl.wikipedia.org/wiki?curid=5278691" title="Galicyjskie Towarzystwo Cyklistów i Motorzystów">
Galicyjskie Towarzystwo Cyklistów i Motorzystów

Galicyjskie Towarzystwo Cyklistów i Motorzystów – stowarzyszenie działające w Galicji z siedzibą we Lwowie.
Galicyjskie Towarzystwo Cyklistów i Motorzystów powstało we Lwowie z dwóch wcześniej istniejących klubów. Według stanu z kwietnia 1910 zrzeszało 200 członków, a ponadto posiadało konsulów w innych miastach Galicji i Królestwie Polskim.
Wiosną 1910 wybrano nowy zarząd GTCiM. Prezesem został wybrany Henryk Mikolasch. Współdziałali z nim wtedy kapitanowie Porczyński i Florek. 10 kwietnia 1910 otwarto tor wyścigowy Towarzystwa, założony za Rogatką Stryjską. Nowo wybrany zarząd podjął zamiar rozpropagowania wycieczek celem poznawania okolic oraz wyraził plan organizowania wyścigów torowych i drogowych.

</doc>
<doc id="5278692" url="https://pl.wikipedia.org/wiki?curid=5278692" title="Paul P. Boswell">
Paul P. Boswell

Paul P. Boswell (ur. 12 czerwca 1905 w Pittsburghu, zm. 3 marca 1982 w Chicago) – amerykański polityk i lekarz.
Boswell urodził się w Pittsburghu. Uczył się w Central High School w Minneapolis. Boswell był Afroamerykaninem. Ukończył Lincoln University w 1929 i wydział lekarski Uniwersytetu Minnesoty w 1939. Praktykował medycynę w Chicago w Michael Reese Hospital. Boswell był członkiem Izby Reprezentantów stanu Illinois w latach 1965-1966 roku, jako republikanin. Boswell zmarł w Michael Reese Hospital w Chicago.

</doc>
<doc id="5278696" url="https://pl.wikipedia.org/wiki?curid=5278696" title="Heinrich Focke">
Heinrich Focke



</doc>
<doc id="5278697" url="https://pl.wikipedia.org/wiki?curid=5278697" title="Dekaping mRNA">
Dekaping mRNA

Dekaping mRNA – proces hydrolizy mostka fosforanowego w strukturze czapeczki mRNA, stanowiący kluczowy etap regulacji stabilności i translacji mRNA.
Specyficzne ścieżki rozpadu.
Organizmy eukariotyczne.
W organizmach eukariotycznych istnieją dwa główne szlaki degradacji mRNA: w kierunku od 5’ do 3’-końca oraz w kierunku od 3’ do 5’-końca, oba inicjowane przez deadenylację ogona poli(A). W degradację mRNA od 5’ do 3’-końca zaangażowany jest kompleks dekapujący Dcp1/Dcp2. Dcp2 jest podjednostką katalityczną należącą do rodziny hydrolaz Nudix, natomiast Dcp1 jest podjednostką regulacyjną, która może wchodzić w interakcje z dodatkowymi wzmacniaczami dekapingu, takimi jak Edc1, 2 i 3 czy PNRC2. Dcp2 jest w stanie hydrolizować czapeczki zawierające zarówno monometylowane (m7G), jak również trimetylowane (m2,2,7G) reszty guanozyny. Rozpad następuje między grupą fosforanową α i β w mostku trifosforanowym, prowadząc do oderwania się difosforanu m7GDP lub m2,2,7GDP oraz 5’-monofosforanu RNA, który jest podatny na degradację przez odpowiednie 5’-egzonukleazy. Odkryto również, że przyjemniej kilka innych enzymów, takich jak Nud16, Dxo i Rai1, jest w stanie katalizować hydrolizę mostka fosforanowego pomiędzy resztami fosforanowymi α i β.
W szlaku 3’-5’ zdeadenylowane RNA jest degradowane od końca 3’ przez egzosom RNA. Struktura czapeczki jest hydrolizowana przez enzym dekapujący DcpS między resztami fosforanowymi β i γ, co prowadzi do powstania monofosforanu m7GMP oraz difosforanu 5’-końcowego nukleozydu.
Organizmy prokariotyczne.
Cechą prokariotycznego mRNA jest brak charakterystycznej struktury czapeczki na końcu 5'. Jednakże wykazano, że dinukleotyd nikotynamidoadeninowy (NAD) lub grupa trifosforanowa połączone na 5'-końcu mRNA u niektórych organizmów prokariotycznych mogą pełnić rolę czapeczki, poprawiając tym stabilność transkryptu. Za hydrolizę NAD lub grupy trifosforanowej z RNA odpowiedzialne są odpowiednio pirofosfataza NADH (NudC) oraz pirofosfohydrolaza RNA (RppH). Powstały 5'-fosforan RNA jest degradowany przez odpowiednie rybonukleazy.
Rola dekapingu.
Czapeczka ma istotny wpływ na stabilność mRNA oraz efektywność translacji; chroni RNA przed degradacją, a także oznacza komórkowe mRNA jako „własne” w celu uniknięcia rozpoznania przez wrodzony układ odpornościowy. Dekaping jest uważany za ostatni, kluczowy i nieodwracalny etap przed szybką degradacją mRNA. Defekty dekapingu mogą mieć szkodliwe konsekwencje dla rozwoju komórek i zostały powiązane z ciężkimi zaburzeniami neurologicznymi u ludzi. Osiągnięcie zwiększonej stabilności mRNA jest jednym z najważniejszych problemów zastosowania mRNA w celach terapeutycznych. Poznanie ścieżek degradacji mRNA jest kluczowe do projektowania terapeutycznego mRNA.

</doc>
<doc id="5278700" url="https://pl.wikipedia.org/wiki?curid=5278700" title="George Edward Dobson">
George Edward Dobson

George Edward Dobson (ur. 4 września 1848 w Edgeworthstown, zm. 26 listopada 1895 w West Malling) – irlandzki zoolog, fotograf i chirurg wojskowy.
W nazwach naukowych zwierząt stosuje się skrótu dla oznaczenia George'a Dobsona jako autora pierwszego opisu danego taksonu, np. "Sorex unguiculatus" (, 1890).
Biografia.
George Dobson urodził się w Edgeworthstown w hrabstwie Longford 4 września 1848 roku. Ukończył Kolegium Trójcy Świętej w Dublinie. Został lekarzem wojskowym w 1868 roku. przebywał w Indiach. W 1872 roku przebywał na Andamanach, gdzie zbierał okazy dla muzeum oraz badał w sensie etnologicznym Andamanów. W 1876 opublikował "Monograph of the Asiatic Chiroptera" i powrócił do Anglii. Około 1878 roku został kuratorem muzeum w Netley i wydał "Catalogue of the Chiroptera in the Collection of the British Museum". W latach 1882–1890 pracował nad przygotowaniem "Monograph of the Insectivora, Systematic and Anatomical", której nigdy nie udało mu się wydać drukiem. W 1883 roku został członkiem Towarzystwo Królewskie w Londynie. Dobson zmarł w West Malling 26 listopada 1895 roku.

</doc>
<doc id="5278712" url="https://pl.wikipedia.org/wiki?curid=5278712" title="Ministerstwo Leśnictwa i Przemysłu Drzewnego">
Ministerstwo Leśnictwa i Przemysłu Drzewnego

Ministerstwo Leśnictwa i Przemysłu Drzewnego – polskie ministerstwo istniejące w latach 1956–1985, powołane z zadaniem zagospodarowania lasów, przemysłu drzewnego i ochrony przyrody. Minister był członkiem Rady Ministrów.
Utworzenie urzędu.
Na podstawie dekretu z 1956 r. o utworzeniu urzędu Ministra Leśnictwa i Przemysłu Drzewnego ustanowiono nowy urząd, który powstał w miejsce zniesionego urzędu Ministra Leśnictwa oraz urzędu Ministra Przemysłu Drzewnego i Papierniczego.
Zakres działania.
Do zakresu działania Ministra Leśnictwa i Przemysłu Drzewnego należały sprawy:
Rada Ministrów określiła w drodze rozporządzenia szczegółowy zakres działania Ministra Leśnictwa i Przemysłu Drzewnego.
Pracownicy zatrudnieni w dniu wejścia w życie dekretu w Ministerstwie Leśnictwa i w Ministerstwie Przemysłu Drzewnego i Papierniczego oraz w ich organach terenowych przeszli do pracy w Ministerstwie Leśnictwa i Przemysłu Drzewnego i jego organach terenowych.
Zniesienie urzędu.
Na podstawie ustawy z 1985 r. o zmianach w organizacji oraz zakresie działania niektórych naczelnych i centralnych organów administracji państwowej utworzono urząd Ministra Ochrony Środowiska i Zasobów Naturalnych, do którego zostały przekazane sprawy ochrony przyrody objęte dotychczas zakresem działania Ministra Leśnictwa i Przemysłu Drzewnego oraz utworzono urząd Ministra Rolnictwa, Leśnictwa i Gospodarki Żywnościowej, do którego zostały przekazane sprawy gospodarki leśnej i ochrony lasów objęte dotychczas działaniem Ministra Leśnictwa i Przemysłu Drzewnego.

</doc>
<doc id="5278719" url="https://pl.wikipedia.org/wiki?curid=5278719" title="Henok Mulubrhan">
Henok Mulubrhan

Henok Mulubrhan (ur. 11 listopada 1999 w Asmarze) – erytrejski kolarz szosowy.
Osiągnięcia.
Opracowano na podstawie:

</doc>
<doc id="5278723" url="https://pl.wikipedia.org/wiki?curid=5278723" title="Ligat ha’Al (2005/2006)">
Ligat ha’Al (2005/2006)

Ligat ha’Al 2005/2006 (hebr. "ליגת העל" albo zwana "Izraelską Ekstraklasą" lub ze względów sponsorskich "Ligat Toto") – 
była 7. edycją najwyższej klasy rozgrywkowej piłki nożnej w Izraelu pod tą nazwą. 
Brało w niej udział 12 drużyn, które w okresie od 26 sierpnia 2005 do 14 maja 2006 rozegrały 33 kolejki meczów. 
Maccabi Hajfa zdobył trzeci tytuł z rzędu, a dziesiąty w swojej historii.

</doc>
<doc id="5278724" url="https://pl.wikipedia.org/wiki?curid=5278724" title="Isak Mannheimer">
Isak Mannheimer

Isak Noa (Isaak Noah) Mannheimer (ur. 17 października 1793 w Kopenhadze, zm. 18 marca 1865 w Wiedniu) – rabin i poseł do austriackiego Sejmu Ustawodawczego podczas Wiosny Ludów
Urodził się jako syn żydowskiego kupca i kantora synagogi w Kopenhadze. Od 1824 r. żonaty z Lisette Damier (zm. 1858), z którą miał 4 synów i 3 córki. Absolwent gimnazjum w Kopenhadze (1814) oraz szkoły rabinackiej w Kopenhadze gdzie zapoznał się z zasadami nauczania religii i dyscyplin talmudycznych. W l. 1814-1816 studiował filozofię, fizykę i matematykę na Uniwersytecie w Kopenhadze. W l. 1816-1822 był katechetą w Kopenhadze, potem kaznodzieja w Berlinie (1823) i Hamburgu i Lipsku (1824). Był nauczycielem religii (1825-1828), a także kaznodzieją (1825-1852) w żydowskiej szkole religijnej w Wiedniu. Od powstania gminy wyznaniowej w Wiedniu w 1852 rabin, a następnie główny rabin. Twórca wielu organizacji charytatywnych i opiekuńczych, m.in. stowarzyszenia sierot (1839), stowarzyszenia dla promocji rzemiosła wśród Żydów (1840), zakładu opieki nad dziećmi (1843), stowarzyszenia wspierającego handel żydowski (1846), Instytutu dla głuchoniemych (1852), stowarzyszenia pomocy żydowskim studentom (1861). Wraz z 24 innymi austriackimi rabinami doprowadził w 1846 do zniesienie dyskryminującej przysięgi żydowskiej (Iuramentum Iudaeorum) w sądach austriackich.
Był jednym z czołowych myślicieli judaizmu w pierwszej połowie XIX wieku. Początkowo znajdował się pod wpływami liberalnych myślicieli żydowskich i sympatyzował z postulatami reformy judaizmu. M.in. jako czołowy katecheta w Kopenhadze początkowo całkowicie zrezygnował z języka hebrajskiego, a także wykorzystywał muzykę kompozytorów chrześcijańskich. W późniejszym okresie zrezygnował z radykalnej reformy judaizmu i stał się bardziej umiarkowany, m.in. uznał język hebrajski za niezbędny dla nauki religii. Zreformował zasady kultu zwane odtąd jako tzw. ryt wiedeński albo ryt Mannheima, które zyskały szeroką aprobatę wśród austriackich Żydów. Ich istotą było skrócenie porządku modlitwy, wprowadzenie wstępu do modlitwy oraz kazania w języku niemieckim, z zachowaniem jednak dominującej roli języka hebrajskiego. Przetłumaczył na język niemiecki modlitewnik i teksty modlitw postnych. Wprowadził także do obrządku chór, zachęcał i wspierał także przedsięwzięcia charytatywne. Jego reformy mające charakter konserwatywny zapobiegły rozłamowi między ortodoksją a reformatorami. Swój sukces zawdzięczał m.in. swym zdolnościom oratorskim. Opublikował następujące prace: "Praedikener Holdte ved det Mosaiske Troes-Samfund Andagts-Övelser i Modersmaalet i Sommerhalvaaret 1819" (Kopenhaga, 1819); "Gottesdienstliche Vorträge Gehalten im Israelitischen Bethause zu Wien im Monate Tischri 5594" (Wiedeń, 1834); "Gottesdienstliche Vorträge für die Wochenabschnitte des Jahres," tom. I, "Genesis i Exodus" (ib. 1835; częściowo przetłumaczone na hebrajski przez E Kuttner, ib. 1865); tłumaczenie modlitewnika i modlitw postnych według rytuału synagogi wiedeńskiej (1840; często wznawiane).
Podczas Wiosny Ludów poseł z Galicji (okręg 96 Brody) do austriackiego Sejmu Ustawodawczego (10 lipca 1848 – 7 marca 1849). W parlamencie doprowadził wraz z innymi posłami żydowskimi do zniesienia tzw. podatku żydowskiego. Honorowy obywatel Wiednia (1863). Dużą część swego majątku zapisał na rzecz powstałej po jego śmierci fundacji pomocy rabinom, kaznodziejom i nauczycielom, która do dziś nosi jego imię. Początkowo został pochowany na cmentarzu żydowskim w Währing, potem jego szczątki zostały przeniesione do żydowskiej części Cmentarza Centralnego w Wiedniu.

</doc>
<doc id="5278725" url="https://pl.wikipedia.org/wiki?curid=5278725" title="Herb gminy Wilczyce">
Herb gminy Wilczyce

Herb gminy Wilczyce – jeden z symboli gminy Wilczyce, ustanowiony 30 sierpnia 2005..
Wygląd i symbolika.
Herb przedstawia na tarczy w polu błękitnym dwie wspięte srebrne wilczyce, stojące na złotym kole i opierające się o srebrny miecz, z którego wystają dwa topory. Wilki nawiązują do legendy o powstaniu miejscowości, miecz i koło do postaci św. Katarzyny, patronki kościoła w Łukawie, natomiast topory do herbu szlacheckiego właścicieli terenów gminy.

</doc>
<doc id="5278727" url="https://pl.wikipedia.org/wiki?curid=5278727" title="Herb gminy Kluczewsko">
Herb gminy Kluczewsko

Herb gminy Kluczewsko – jeden z symboli gminy Kluczewsko, ustanowiony 29 czerwca 2012.
Wygląd i symbolika.
Herb przedstawia na tarczy w polu błękitnym srebrną podkowę zwieńczoną złotym krzyżem, zwróconą barkiem do góry, z drugim złotym krzyżem umieszczonym w środku, a nad nią złoty klucz skierowany w prawo.

</doc>
<doc id="5278732" url="https://pl.wikipedia.org/wiki?curid=5278732" title="Herb gminy Moskorzew">
Herb gminy Moskorzew

Herb gminy Moskorzew – jeden z symboli gminy Moskorzew, ustanowiony 20 sierpnia 2010.
Wygląd i symbolika.
Herb przedstawia na tarczy w polu błękitnym złoty herb Pilawa (półtrzeciakrzyż), obok niej złota litera „M” (nawiązująca do nazwy gminy).

</doc>
<doc id="5278735" url="https://pl.wikipedia.org/wiki?curid=5278735" title="Irena Bredel">
Irena Bredel

Irena Bredel, ps. „Alina”, „Alina Bomba” (ur. 11 lutego 1917 w Wieluniu, zm. 2 sierpnia 1944 w Warszawie) – polska łączniczka, minerka, podporucznik Armii Krajowej. Dwukrotnie odznaczona Krzyżem Walecznych.
Życiorys.
Irena Bredel była córką Ignacego Bredela i Bronisławy z domu Perlic. Była absolwentką Państwowej Szkoły Handlowej w Łodzi i pracowała zawodowo na poczcie. Była działaczką Przysposobienia Wojskowego Kobiet. Zajmowała funkcję komendantki hufca szkolnego PWK nr 3 w Łodzi. W trakcie kampanii wrześniowej była sanitariuszką w Szpitalu Ujazdowskim w Warszawie, a po kapitulacji powróciła do Łodzi, gdzie dołączyła do Służby Zwycięstwu Polski, a następnie odkomenderowaną ją do służby w Komendzie Głównej Związku Walki Zbrojnej, gdzie działała jako kurierka na trasie Kielce – Lublin. Ponadto była instruktorką Wojskowej Służby Kobiet oraz dowodziła patrolem doświadczalno-bojowym w Kobiecych Patrolach Minerskich Kedywu Okręgu Warszawa Armii Krajowej. We wrześniu 1943 w Michalinie była uczestniczką testów nowego granatu przeciwpancernego, a zimą 1943/1944 testowała granaty „filipinki” w testach zorganizowanych przez Biuro Badań Technicznych. 15 marca 1944 przy ul. Miodowej wraz z Elżbietą Ostrowską „Justyną” wykonała wyrok śmierci na współpracowniku Gestapo Mieczysławie Darmaszku, skazanym na śmierć przez sąd podziemny AK. Darmaszek doniósł na ich koleżanki do Gestapo, w wyniku czego te zostały zamordowane. Uczestniczyła w powstaniu warszawskim, w którym w stopniu podporucznika dowodziła patrolem minerek, wchodzącym w skład Oddziału Osłony Wojskowych Zakładów Wydawniczych. Zginęła 2 sierpnia 1944 podczas ataku powstańców na Pocztę Główną w trakcie próby zatrzymania czołgu na placu Napoleona.
Została dwukrotnie odznaczona Krzyżem Walecznych.

</doc>
<doc id="5278738" url="https://pl.wikipedia.org/wiki?curid=5278738" title="Lilia Fisikowici">
Lilia Fisikowici



</doc>
<doc id="5278740" url="https://pl.wikipedia.org/wiki?curid=5278740" title="Alessandro Fedeli">
Alessandro Fedeli

Alessandro Fedeli (ur. 2 marca 1996 w Negrar) – włoski kolarz szosowy.
Osiągnięcia.
Opracowano na podstawie:

</doc>
<doc id="5278742" url="https://pl.wikipedia.org/wiki?curid=5278742" title="Herb gminy Radków (województwo świętokrzyskie)">
Herb gminy Radków (województwo świętokrzyskie)

Herb gminy Radków – jeden z symboli gminy Radków, ustanowiony 30 grudnia 2008.
Wygląd i symbolika.
Herb przedstawia na tarczy w polu czerwonym srebrną budowlę z trzema złotymi wieżami (pochodzącymi z pieczęci Kossowa) z herbem Lis. W górnej części znajdują się dwie korony, nawiązujące do herbu archidiecezji krakowskiej.

</doc>
<doc id="5278743" url="https://pl.wikipedia.org/wiki?curid=5278743" title="Staw Tarnopolski">
Staw Tarnopolski

Staw Tarnopolski (ukr. "Тернопільський став", "Тернопільське озеро") – staw na rzece Seret na terenie miasta Tarnopol. Jest sztucznym zbiornikiem wodnym, którego historia sięga XVI wieku, gdy Seret został przegrodzony groblą z przepustem. Nad stawem położony jest m.in. tarnopolski zamek. Staw wraz z umocnieniami wzniesionymi przez hetmana Jana Tarnowskiego stanowił wzmocnienie obrony miasta przez najazdami. Podczas II wojny światowej staw został zniszczony, jego odnowa miała miejsce w latach 50. XX wieku. W jej wyniku obszar stawu znacznie się powiększył. 

</doc>
<doc id="5278744" url="https://pl.wikipedia.org/wiki?curid=5278744" title="Zakazany (film 2019)">
Zakazany (film 2019)

Zakazany (robocze tytuły: „Ptak duszy” oraz „Stus”) – ukraiński film biograficzny z 2019 roku w reżyserii Romana Browko.
Kinową premierę w Ukrainie film miał 5 września 2019 roku.
Fabuła.
Na tle historii rozterek i trudności, z którymi mierzyli się ukraińscy dysydenci w okresie od końca lat 1960 do początków lat 1980, film opowiada historię owianej tajemnicą śmierci ukraińskiego poety Wasyla Stusa.
Opowieść w filmie podzielona jest na trzy części. Pierwsza z nich nosi tytuł „Kijów” i opowiada historię Wasyla Stusa jako jednego z radzieckich dysydentów lat 1960. Młody Stus – aspirant w Narodowej Akademii Nauk Ukrainy, poznaje dziewczynę, z którą wybiera się na wieczór literacki pamięci Wasyla Symonenki. Impreza zostaje jednak przerwana przez milicję. Nie godząc się z pozbawianiem Ukraińców praw obywatelskich w ZSRR, Wasyl Stus wraz z podobnie myślącymi towarzyszami rzuca wyzwanie systemowi totalitarnemu. Próbuje mówić o tym, o czym inni milczą. Podczas premiery filmu „Cienie zapomnianych przodków”, w kinie Ukraina, Stus bierze czynny udział w akcji politycznej w związku z aresztowaniem Switlicznego. Za to zostaje wydalony ze szkoły wyższej. Podejmuje pracę jako strażak, ale ostatecznie traci też tę pracę. Stus zaczyna pisać poezję, w której znajduje ucieczkę i medium dla poglądów. Jednak i na to nie przyzwalają sowieckie władze. Wkrótce potem Stus jest świadkiem samospalenia Wasyla Makuchy. Doświadczenie to motywuje go do intensyfikacji działań na rzecz praw obywatelskich Ukraińców.
W tej części filmu przedstawiono wiele portretów działaczy z lat 1960., najwięcej uwagi poświęca artystce Ałła Horska.
Druga część filmu („Sąd”) rozpoczyna się sceną ze słynnej rozprawy sądowej Stusa z 1980 roku. W procesie uczestniczy wielu przypadkowych i rzekomych (podstawionych) świadków, których on sam nigdy nie spotkał. W tej części najwięcej uwagi poświęcone jest jednemu z nich, któremu nadano nazwisko Szarikow, jako nawiązanie do „Psiego serca” Bułhakowa. Chronologiczny zarys filmu bywa przerywany jest wstawkami i wspomnieniami. Wplecione są też historyczne kroniki filmowe z lat 1950. i 1970., ukazujące ludność sowiecką na ulicach Kijowa. Zabieg ten tworzy wrażenie historycznie autentycznego kina.
Trzecia – i najdłuższa – część filmu nosi tytuł „Wiara”. Ukazuje ona osadzenie Wasyla Stusa w obozie permskim specjalnego reżimu VS-389/36 we wsi Kuczino, w obwodzie permskim do ostatnich dni jego życia. Ta część częściowo przedstawia wydarzenia opisane w książce o tym samym tytule co film, której autorami są autorzy scenariusza filmu. Bohater – Wasyl Stus – opisuje swoje doświadczenie osoby pochodzącej z Donbasu, która pracuje jako nauczyciel języka ukraińskiego w Gorłówce gdzie doświadcza i obserwuje dyskryminację języka ukraińskiego w Ukraińskiej SRR. Pomimo ciągłej presji i gróźb, motywuje to Stusa do niezaprzestania walki i kontynuacji działań nawet na zesłaniu do obozu. Film przedstawia prawdziwą historię niepokonanego poety, historię miłości i zdrady, godności i podłości człowieka. Jednocześnie dużo uwagi poświęcono w filmie operacji specjalnej KGB, kiedy pułkownik Wira Cholod (postać fikcyjna) próbuje namówić Stusa do napisania listu przyznającego się do własnych błędów. Miało to na celu oczywistą dyskredytację wszystkich działań poety, oraz zapobiegnięcie nominowania go przez Ukraińską diasporę i migrację do pokojowej Nagrodę Nobla w 1985 r. Zwiększyłoby to szanse otrzymania nagrody przez I sekretarza KC KPZR Michaiła Gorbaczowa. Jednocześnie szef obozu Żurawlow ma własne plany co do Stusa.
Ze wszystkich części filmu, w ostatniej szczegółowo przedstawiono historię relacji Wiry Cholod – pułkownik KGB, ze Stusem. Ich rozmowy stanowią główną osnowę historii. Jest to także próba pokazania miłości i cierpienia ludzi. Ale uparty poeta stoi na drodze ich miłości. W szczególności za odmowę zawarcia porozumienia z władzami sowieckimi i przyznanie się do błędów, ostatni zbiór poezji Stusa „Ptak duszy” nie trafia do publikacji. Na oczach poety kagiebista niszczy kartkę ze zbiorem rękopisów poety. Film przedstawia również miłosną tragedię, kiedy szef kolonii major Żurawlow zabija swojego kochanka, lejtnanta Kuzniecowa.
"Jeśli pierwsza połowa filmu jest stosunkowo jasna, nostalgiczna, impulsywna, druga połowa jest posępna, psychologiczna, pełna akcji. W pierwszym – panteon lat sześćdziesiątych, które przeciwstawiają się anonimowym siłom reżimu. Po drugiej stronie barykad – Stus ze zbiorowym portretem więźniów politycznych (prawie w duchu sowieckiej „przyjaźni narodów”: Ukrainiec Łewko Łukjanenko, Rosjanin Leonid Borodin, Ormianin Hakobyan), z drugiej – jaskrawo malowane portrety obozowe przywódcy i „goście z Kijowa „Wiry Cholod, gdzie dochodzi do konfrontacji, która dodatkowo podsyca spisek”, powiedziała Anastasia Kaniwec""."
Tytuł.
Początkowo film miał nosić tytuł „Ptak duszy” – jak ostatni zbiór wierszy Stusa. Jednak w okresie prac nad filmem postanowiono zmienić tytuł na „Stus”, co miało podkreślić osnowę fabuły na życiu i śmierci legendarnego ukraińskiego poety i dysydenta Wasyla Stusa. W dalszym toku pracy tytuł zmieniono ponownie na „Zakazany”. Według Kina Państwowego (Ukrainy), zespół kreatywny produkcji dokonał tej ostatniej zmiany, żeby jednak podkreślić, że film jest więcej niż biografią Stusa, ale obrazem czasów i personifikacją szerszego doświadczenia dysydentów ukraińskich przeciwko totalitarnemu reżimowi Związku Radzieckiego.
Obsada.
W rolach głównych:
Zespół.
Reżyserem filmu jest Roman Browko.
Scenariusz napisali Sergiej Dzuba, oraz Artem Kirsanow.
Producentem jest Artem Denisow.
Zdjęcia: Konstantin Ponomariew.
Muzyka: Oleksandr Soszalski.
Produkcja.
Budżet.
Projekt filmu został jednym z laureatów X Konkursu Kina Państwowego. 18 grudnia 2017 r. Państwowa Agencja Ukrainy ds. Kina podpisała umowę z UM-GROUP na zapewnienie państwowego wsparcia finansowego dla filmu „Ptak duszy”. Agencja przeznaczyła 19,05 mln hrywien. Cały budżet filmu wyniósł 38,1 mln hrywien.
Preprodukcja.
Przez okres trzech miesięcy poprzedzających rozpoczęcie zdjęć (tj. 30 kwietnia 2018 r.) ekipa filmowa dokonała preprodukcyjnych przygotowań. Polegały one na kwerendzie i przeprowadzeniu wywiadów z żyjącymi świadkami wydarzeń, m.in. Iwanem Drachem, Łewkiem Łukjanenką, czy Margaritą Dowhan. Podjęto też probę współpracy z synem poety Dmitrem Stusem. Pomimo nalegań reżysera filmu, Ditro Stus odmówił współpracy. Reżyserowi zależało m.in. na otrzymaniu od krewnych poety prawa dla producenta filmu do wykorzystywania wierszy, cytatów i nazwiska Stus. Według reżysera filmu, Dmitro Stus udzielił takiej zgody, ale pod warunkiem, że „nie należy go już na próżno wspominać, bo ma już dość tego całego skandalu” [z włączeniem sceny sądowej do adwokat poety Wiktor Medwedczuk].
Dystrybucja.
Premiera filmu miała się odbyć 28 lutego 2019 roku, jednak w grudniu 2018 r. UFD (dystrybutor filmu) bez wyjaśnienia usunął film z harmonogramu premier. W kwietniu 2019 r. okazało się, że data premiery została zmieniona na 5 września 2019 r. Zmienił się też dystrybutor filmu z UFD na B&amp;H.
Telewizyjna premiera filmu odbyła się 28 listopada 2020 roku na kanale telewizyjnym 1+1.
Nagrody.
Nagrody:
Nominacje:

</doc>
<doc id="5278747" url="https://pl.wikipedia.org/wiki?curid=5278747" title="Alfa Romeo TZ3 Corsa">
Alfa Romeo TZ3 Corsa

Alfa Romeo TZ3 Corsa – samochód sportowy klasy kompaktowej typu one-off wyprodukowany pod włoską marką Alfa Romeo w 2010 roku.
Historia i opis modelu.
Wiosną 2010 roku podczas corocznego wydarzenia Concorso d'Eleganza Villa d'Este włoskie studio projektowe i producent nadwozi Zagato przedstawił rezultat współpracy z rodzimym Alfa Romeo w postaci unikatowego modelu TZ3 Corsa, stanowiąc przypieczętowanie wspólnych projektów tworzonych przez ostatnie 90 lat. Samochód powstał jako nowoczesna interpretacja klasycznych modeli wyścigowych Alfa Romeo Giulia TZ z lat 60. XX wieku, zyskując rozwiązania typowe dla nowoczesnego 8C Competizione, jak i stylistykę retro charakteryzującą się m.in. charakterystyczną, smukłą sylwetką z nisko opadającą, przeszkloną linią dachu.
Za bazę techniczną dla Alfy Romeo TZ3 Corsa posłużył małoseryjny, belgijski samochód sportowy Gillet Vertigo, z kolei do napędu wykorzystany została jednostka napędowa pochodząca z regularnego modelu 8C Competizione. Benzynowy silnik typu V8 o pojemności 4,2 litra rozwinął moc 420 KM, z kolei dzięki rekordowo niskiej masie nadwozia wynoszącej 850 kilogramów samochód zyskał osiągi pozwalające na rozpędzenie się do 100 km/h w 3,5 sekundy i maksymalnie poruszanie się 300 km/h. Napęd współtworzyła sekwencyjna, zautomatyzowana 6-biegowa skrzynia biegów. Obniżenie wagi samochodu możliwe było dzięki wykorzystaniu do konstrukcji sztywnej ramy z włókna węglowego.
Sprzedaż.
Alfa Romeo TZ3 Corsa powstało jako unikalny projekt typu one-off, zbudowany w jednym egzemplarzu na specjalne zamówienie niemieckiego kolekcjonera samochodów Martina Kappa, który w swoich zbiorach posiadał już inne unikatowe specjalne modele Alfy Romeo jak m.in. klasyczne modele Giulia TZ, czy SZ. Nie została ujawniona wartość, na jakiej podstawie określona została cena projektu w momencie jego wykonania w 2010 roku.

</doc>
<doc id="5278748" url="https://pl.wikipedia.org/wiki?curid=5278748" title="Staw tarnopolski">
Staw tarnopolski



</doc>
<doc id="5278758" url="https://pl.wikipedia.org/wiki?curid=5278758" title="Wojska Kolejowe (Federacja Rosyjska)">
Wojska Kolejowe (Federacja Rosyjska)



</doc>
<doc id="5278759" url="https://pl.wikipedia.org/wiki?curid=5278759" title="Ministerstwo Leśnictwa">
Ministerstwo Leśnictwa

Ministerstwo Leśnictwa – polskie ministerstwo istniejące w latach 1947–1956, powołane z zadaniem prowadzenia polityki w zakresie leśnictwa. Minister był członkiem Rady Ministrów.
Ustanowienie urzędu.
Na podstawie ustawy z 1947 r. o upoważnieniu Rządu do wydawania dekretów z mocą ustawy, Rada Ministrów ustanowiła dekretem z 1947 r. urząd Ministra Leśnictwa.
Zakres działania.
Do zakresu działania urzędu Ministra Leśnictwa należały sprawy:
Likwidacja Naczelnej Dyrekcji Lasów Państwowych.
Dekretem z 1947 r. zniesiono Dyrekcję Naczelną Lasów Państwowych, utworzoną rozporządzeniem Prezydenta RP w 1930 r., której uprawnienia przeszły na Ministra Leśnictwa. 
Zniesienie urzędu.
Na podstawie dekretu z 1956 r. o utworzeniu urzędu Ministerstwa Leśnictwa i Przemysłu Drzewnego, zniesionego urzędy Ministerstwa Leśnictwa i Ministerstwa Przemysłu Drzewnego i Papierniczego. 

</doc>
<doc id="5278760" url="https://pl.wikipedia.org/wiki?curid=5278760" title="Maryna Zujewa">
Maryna Zujewa

Maryna Arturauna Zujewa (; , "Marina Arturowna Zujewa"; ur. 20 marca 1992 w Mińsku) – białoruska łyżwiarka szybka, olimpijka z Pjongczangu 2018 i z Pekinu 2022, brązowa medalistka mistrzostw Europy.
Uprawia także wrotkarstwo szybkie, startując na mistrzostwach świata, oraz kolarstwo szosowe, w którym została wicemistrzynią Białorusi.

</doc>
<doc id="5278762" url="https://pl.wikipedia.org/wiki?curid=5278762" title="François Margolin">
François Margolin

François Margolin (ur. 29 marca 1955 w Paryżu) – francuski reżyser, producent filmowy i scenarzysta.
Kariera.
François Margolin urodził się w Paryżu 29 marca 1955 roku. W 1987 roku jego film krótkometrażowy "Elle et lui" nagrodzony został Złotym Jednorożcem na Międzynarodowym Festiwalu Filmowym w Amiens. Za ten sam obraz sędziowie nagrodzili Margolina podczas Międzynarodowego Festiwalu Filmów Krótkometrażowych w Clermont-Ferrand w 1988 roku, przyznając mu nagrodę specjalną. W 2007 roku Margolin był współautorem scenariusza do "Podróży czerwonego balonika", dramatu obyczajowego w koprodukcji francusko-tajwańskiej, nominowanego w konkursie głównym podczas Międzynarodowego Festiwalu Filmowego w Valladolid. W 2016 roku był jednym z producentów filmu "Śmierć w Sarajewie" w reżyserii Danisa Tanovića. Obraz otrzymał Srebrnego Niedźwiedzia oraz Nagrodę Międzynarodowej Federacji Krytyki Filmowej podczas Berlinale w 2016 roku.
Wybrana filmografia.
Od 1987 roku François Margolin uczestniczył w różnych rolach w produkcji szeregu obrazów filmowych:

</doc>
<doc id="5278765" url="https://pl.wikipedia.org/wiki?curid=5278765" title="Mistrzostwa Świata w Kajakarstwie 1978">
Mistrzostwa Świata w Kajakarstwie 1978

14. Mistrzostwa świata w kajakarstwie odbyły się w dniach 10–13 sierpnia 1978 w Belgradzie.
Rozegrano 15 konkurencji męskich i 3 kobiece. Mężczyźni startowali w kanadyjkach jedynkach (C-1) i dwójkach (C-2) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. Liczba i rodzaj konkurencji nie zmieniły się od poprzednich mistrzostw.
Pierwsze miejsce w klasyfikacji medalowej wywalczyli reprezentanci Niemieckiej Republiki Demokratycznej.

</doc>
<doc id="5278766" url="https://pl.wikipedia.org/wiki?curid=5278766" title="Bogoiskatielstwo">
Bogoiskatielstwo

Bogoiskatielstwo (, bogoiskatiel znaczy szukający Boga) – prąd religijno-filozoficzny w Rosji. Powstał w kręgu uczestników Petersburskich Religijno‑Filozoficznych Zebrań, które odbywały się w latach 1901–1903. Przedstawicielami bogoiskatielstwa byli Siemion Frank, Dmitrij Mereżkowski i jego żona Zinaida Gippius, ich przyjaciel Dmitrij Fiłosofow i in.. W bogoiskatielstwie zwykło wydzielać się dwa zasadnicze kierunki. Bogoiskatieli częstokroć byli dysydentami religijnymi. Teodor Parnicki napisał cykl artykułów o bogoiskatielstwie rosyjskim.

</doc>
<doc id="5278768" url="https://pl.wikipedia.org/wiki?curid=5278768" title="Bogoiskatiel">
Bogoiskatiel



</doc>
<doc id="5278769" url="https://pl.wikipedia.org/wiki?curid=5278769" title="98 Pułk Lotnictwa">
98 Pułk Lotnictwa



</doc>
<doc id="5278770" url="https://pl.wikipedia.org/wiki?curid=5278770" title="7 Gwardyjski Pułk Zmechanizowany">
7 Gwardyjski Pułk Zmechanizowany



</doc>
<doc id="5278775" url="https://pl.wikipedia.org/wiki?curid=5278775" title="Modern Day Delilah (singel Vana Stephensona)">
Modern Day Delilah (singel Vana Stephensona)

Modern Day Delilah – piosenka rockowa Vana Stephensona, wydana w 1984 roku jako singel promujący album "Righteous Anger".
Treść.
Podmiot liryczny śpiewa o kobiecie, której negatywne cechy charakteru ujawnia. Czyni to poprzez porównanie do biblijnej Dalili. Podmiot liryczny ostrzega słuchaczy, że kobieta, kiedy już odkryje słabość mężczyzny, wbije mu w serce swoje „nożyczki”.
Wydanie.
Do piosenki zrealizowano teledysk, przedstawiający Vana Stephensona odwiedzającego salon piękności „Delilah's”. Intensywna promocja piosenki przyczyniła się do jej sukcesu komercyjnego; utwór zajął 22. miejsce na liście Hot 100 oraz dziewiąte na Mainstream Rock Tracks, stając się najwyżej notowanym dziełem Stephensona.
Piosenka została ponadto wydana na singlu przez MCA Records. Singel wydano w Stanach Zjednoczonych, Kanadzie, Australii i Wielkiej Brytanii. Stronę B stanowił utwór „Don't Do That”.

</doc>
<doc id="5278776" url="https://pl.wikipedia.org/wiki?curid=5278776" title="13 Gwardyjski Sewastopolski Pułk Piechoty Zmotoryzowanej">
13 Gwardyjski Sewastopolski Pułk Piechoty Zmotoryzowanej



</doc>
<doc id="5278777" url="https://pl.wikipedia.org/wiki?curid=5278777" title="MLS is Back Tournament">
MLS is Back Tournament

Turniej MLS is Back Tournament odbył się podczas sezonu Major League Soccer 2020, aby zaznaczyć powrót ligi do gry po zawieszeniu w wyniku pandemii COVID-19. Spośród 26 drużyn Major League Soccer, 24 wzięło udział w turnieju; FC Dallas i Nashville SC wycofały się po tym, jak kilku ich graczy uzyskało pozytywny wynik testu na COVID-19 tuż przed pierwszymi meczami. Turniej odbywał się za zamkniętymi drzwiami od 8 lipca do 11 sierpnia 2020 r. w kompleksie ESPN Wide World of Sports w Walt Disney World Resort w Bay Lake na Florydzie, niedaleko Orlando. Turniej obejmował fazę grupową, która była liczona do klasyfikacji w sezonie zasadniczym 2020 MLS, a następnie rundy pucharowe. Mistrz turnieju, Portland Timbers, zakwalifikował się do Ligi Mistrzów CONCACAF 2021, a sezon 2020 został wznowiony po zakończeniu turnieju.
Tło.
Sezon Major League Soccer 2020, 25. sezon najwyższej profesjonalnej ligi piłkarskiej w Stanach Zjednoczonych i Kanadzie, rozpoczął się 29 lutego 2020 r. 12 marca sezon został zawieszony z powodu pandemii COVID-19 w Ameryce Północnej, po anulowanie kilku meczów. W momencie odwołania wszystkie 26 drużyn rozegrało dwa mecze ligowe. 19 marca zawieszenie przedłużono do 10 maja, a 17 kwietnia ponownie przedłużono do 8 czerwca. 1 maja liga ogłosiła, że 6 maja gracze mogą wznowić indywidualne treningi na świeżym powietrzu w obiektach MLS. Pandemia COVID-19 jest pierwszą przerwą w rozgrywkach w sezonie zasadniczym od sezonu 2001, w którym wiele meczów pod koniec sezonu regularnego zostało odwołanych z powodu ataków z 11 września.
Format.
Turniej został ogłoszony przez Major League Soccer 10 czerwca 2020 r. Drużyny mogły rozpocząć podróż na Florydę 24 czerwca, choć mogły przybyć nie później niż siedem dni przed pierwszym meczem. W turnieju zaplanowano 54 mecze (później zredukowane do 51 po wycofaniu się FC Dallas) rozgrywane przez 26 dni, wszystkie rozgrywane za zamkniętymi drzwiami bez widzów w ESPN Wide World of Sports Complex w Bay Lake na Florydzie.
26 zespołów zostało pierwotnie podzielonych na sześć grup w oparciu o ich konferencję, przy czym jedna grupa zawierała sześć zespołów, a pięć zawierało cztery zespoły. Każda drużyna rozegra trzy mecze w fazie grupowej, a wyniki będą liczone do klasyfikacji w sezonie zasadniczym 2020 MLS. Jednak po wycofaniu się FC Dallas i Nashville SC z turnieju, 9 lipca 2020 r. ogłoszono zmienioną strukturę fazy grupowej. Turniej został podzielony na sześć grup po cztery, a Chicago Fire przeniosło się z grupy A do B.
Po fazie grupowej do fazy pucharowej awansowało szesnaście drużyn: dwie najlepsze drużyny z każdej z sześciu grup oraz cztery najlepsze zespoły zajmujące trzecie miejsce. Faza pucharowa zakończyła się finałem turnieju 11 sierpnia. Jeśli mecz pucharowy był remisowy, do wyłonienia zwycięzcy stosowano rzuty karne (nie rozgrywano dogrywki).
Podczas turnieju zespoły mogły wystawić maksymalnie dwanaście rezerwowych, co stanowi wzrost w stosunku do zasady MLS o siedem. Dodatkowo, zezwolono zespołom na dokonanie do pięciu zmian w meczu, po tymczasowej zmianie Przepisów Gry przez IFAB w celu zmniejszenia wpływu przeciążenia meczów spowodowanego pandemią. Jednak każda drużyna miała tylko trzy możliwości dokonania zmian, z wyjątkiem tych dokonanych w przerwie.
Mistrzowie MLS to Back Tournament zakwalifikowani do Ligi Mistrzów CONCACAF 2021. W ramach jednorazowej zmiany miejsce to zastąpiło to, które zwykle przyznaje się mistrzowi konferencji sezonu zasadniczego, który nie zdobył Tarczy Kibiców. Miejsce zostało przyznane niezależnie od tego, czy mistrz pochodził ze Stanów Zjednoczonych czy Kanady. Gdyby zwycięzcy z Kanady, nadal brali udział w Mistrzostwach Kanady w 2020 roku.[13] Turniej zawierał również pulę nagród o wartości 1,1 miliona dolarów dla graczy, aby zdobyć dodatkowe bonusy.
Po turnieju wznowiono sezon regularny MLS ze zmienionym harmonogramem, który zakończy się playoffami.
Nagrody.
Nagrody indywidualne.
Na zakończenie turnieju przyznano następujące nagrody:
Złoty But został przyznany królowi strzelców turnieju. Jeśli wielu graczy miało tyle samo strzelonych bramek, czynnikiem decydującym o losie nagrody była liczba asyst. Audi przekazało 10 000 dolarów akademii klubu zwycięskiego gracza. Zawodnik Turnieju, Złota Rękawica i Młody Zawodnik Turnieju zostali wyłonieni na podstawie głosowania mediów (75%) i fanów (25%). Bramka i obrona turnieju zostały określone przez redakcję MLSsoccer.com, która wyłoniła ośmiu kandydatów, a ostateczny wynik został wybrany w głosowaniu fanów online.
Drużyna turnieju.
Media wybrały najlepszych jedenastu zawodników turnieju w układzie 4–3–3.
Transmisja w telewizji.
Wszystkie mecze turnieju zostały wyprodukowane przez ESPN jako nadawcę prowadzącego i były transmitowane przez partnerów medialnych Major League Soccer w Stanach Zjednoczonych, Kanadzie i na całym świecie. Zgodnie z protokołami zdrowotnymi, niewielu członków personelu ESPN miało dostęp w terenie, pracownicy produkcyjni na miejscu zostali podzieleni na mniejsze grupy, a wszystkie gry były wywoływane zdalnie (przy czym gry ESPN były wywoływane z centrali sieci w Bristolu). ESPN zdecydowało się nie używać symulowanego hałasu tłumu do swoich transmisji, zamiast tego kładąc nacisk na „ulepszony” dźwięk w grze za pomocą mikrofonów osadzonych w terenie (Fox Sports i Univision / TUDN stwierdziły, że w przeciwieństwie do tego użyją sztucznego hałasu tłumu, a Fox oferuje opcje dźwięku tłumu w internetowych strumieniach meczów). ESPN używało 33 kamer każda na trzech polach, a także używało kamer dronów do ujęć lotniczych. W miejscu trybun na każdym polu wzniesiono dużą ścianę, która służyła do wyświetlania logo sponsorów w grze. Jon Champion i Taylor Twellman służyli jako główny zespół transmisji turnieju ESPN, podczas gdy Adrian Healey i Alejandro Moreno oraz Steve Cangialosi i Shep Messing komentowali wybrane mecze, a Stefano Fusaro pełnił funkcję reportera na miejscu we wszystkich meczach. Wszystkie mecze Fox Sports komentowali John Strong i Stuart Holden, podczas gdy Rob Stone, Alexi Lalas i Maurice Edu prowadzili pokazy przedmeczowe i pomeczowe dla wybranych meczów.

</doc>
<doc id="5278778" url="https://pl.wikipedia.org/wiki?curid=5278778" title="Modern Day Delilah">
Modern Day Delilah



</doc>
<doc id="5278779" url="https://pl.wikipedia.org/wiki?curid=5278779" title="Oki (raper)">
Oki (raper)

Oki, właśc. Oskar Kamiński (ur. 10 sierpnia 1998 w Lubinie) – polski raper, piosenkarz oraz autor tekstów.
Najbardziej znane utwory z udziałem rapera to: "Jeżyk", "Jakie to uczucie?", "Amerykańskie teledyski" i "Przypadkiem".
Życiorys.
Urodzony w 1998 w Lubinie. Zaczął publikować swoje pierwsze kawałki w 2013 na swoim kanale w serwisie YouTube. Pierwszy jego album "Szanuj EP" we współpracy z Mongołem został wydany w maju 2014. W tym czasie nagrał m.in. "Microphone Killah Mixtape" i "C.R.E.A.M Mixtape". Był wsparciem podczas koncertów grupy PRO8L3M i Wojtka "Sokoła" Sosnkowskiego. Współpracował z Pezetem.
Popularność zdobył w marcu 2018 za sprawą wydania płyty "Oki &amp; Nearr" opierającej się na produkcjach polskiego producenta Nearra. W tym samym roku wydał single „Ślad”, „TJT” oraz utwory „Żółty humor” i „Żółty Vestax”, które miały być częścią "Yellowmind EP". W grudniu upublicznił numer „Whoop”, którym zapowiadał album pt. "47universe" z 2019. We wrześniu 2019 wraz z Otsochodzi, Janem-Rapowanie i Zdechłym Osą trafił na jeden z remixów utworu „Gorzka Woda” Pezeta. W październiku został wybrany do grona Młodych Wilków 7, akcji serwisu internetowego popkiller.pl. W 2020 wydał debiutancki album studyjny pt. "47playground", który ukazał się pod szyldem wytwórni 2020. Na płycie gościnnie pojawili się Paluch, Szpaku, Gedz i ZetHa. Projekt ten zapowiadany był przez cztery single: „Kochać bloki” (z udziałem Szpaka), „Ktoś czeka”, „Justin Bieber” i „Na kodach” (z Gedzem). W tym samym roku wydał także mixtape pt. "77747mixtape", który był dostępny tylko w przedsprzedaży. Mixtape zapowiadany był przez utwory: „Dla Ziomali” (z udziałem Żabsona), „Nie martw się mamo”, „Tak bardzo” (we współpracy z Red Bull Mobile) i „77747”.
Pod koniec 2020 wydał "Remix Pack", na którym umieścił single: „Siri”, „Dla ziomali” oraz „Koła”. W 2021 wraz z Young Igim i Otsochodzi stworzył kolektyw muzyczny OIO (OKI-Igi-Otsochodzi), z którym nagrał album pt. "OIO". Płyta została nominowana do Fryderyka 2022 w kategorii "Zespół artystyczny roku". Oki zwyciężył w kategorii "Progres roku" podczas gali Popkillery 2021. 
W kwietniu 2022 opublikował utwór „Jeżyk”, pierwszy singiel do albumu pt. "Produkt47". Po trzech miesiącach utwór odtworzono w serwisie YouTube ponad 18 mln razy. Za sprzedaż albumu pt. "Produkt47" uzyskał status podwójnej platynowej płyty. Wszedł w skład supergrupy club2020, z którą w marcu 2023 wydał album "club2020".
Życie prywatne.
Od 2019 roku życiową partnerką artysty jest Sara Woś, znana również w sieci jako Choigorue.

</doc>
<doc id="5278780" url="https://pl.wikipedia.org/wiki?curid=5278780" title="Grupa Azoty ZAK">
Grupa Azoty ZAK



</doc>
<doc id="5278783" url="https://pl.wikipedia.org/wiki?curid=5278783" title="Dawne więzienie miejskie we Wrocławiu">
Dawne więzienie miejskie we Wrocławiu

Dawne więzienie miejskie – dawne więzienie miejskie znajdujące się u zbiegu ulic Więziennej i Nożowniczej we Wrocławiu, obecnie siedziba wrocławskiego oddziału Instytutu Archeologii i Etnologii PAN.
Historia i opis architektoniczny.
Czteroskrzydłowy, jednotraktowy budynek z kwadratowym dziedzińcem został wzniesiony w pierwszej połowie XIV wieku z przeznaczeniem na więzienie dla stanu niższego (wyposażone było w dyby) oraz dla osób skazanych na karę śmieci. We wschodnim skrzydle w jego podziemnej części przeprowadzano przesłuchania i tortury. Według wrocławskiej legendy w więzieniu swoją roczną karę miał odbyć Wit Stwosz, oskarżony o podrobienie weksla, co jest nieprawdą. Pierwsze wzmianki o budynku pojawiły się w 1349, 1358 oraz w 1367 roku; pierwsza wzmianka o więzieniu pochodzi z 1403 roku.
Pierwotnie była to jedynie trzykondygnacyjna gotycka wieża ceglana wzniesiona na planie kwadratu, w której znajdowały się pomieszczenia dla więźniów i dla strażników. W kolejnych dziesięcioleciach do wieży dobudowano dwie izby od strony ulicy Więziennej (zachodniej) oraz cztery izby w podłużnym budynku o dwuspadowym dachu od strony ulicy Nożowniczej (północnej). Według Janiny Eysmontt to jednak północne skrzydło jest najstarszą częścią budynku. W jej wschodniej części znajduje się piwnica ze sklepieniem krzyżowo-żebrowym z talerzowymi zwornikami datowanymi na pierwszą połowę XIV wieku. W zachowanych materiałach źródłowych ta część więzienia określana była jako "in fundo" („w głębi”). Skrzydło to jeszcze w średniowieczu zostało podzielone gotycką ścianą szczytową. W 1464 roku, w skrzydle północnym urządzono nieistniejącą obecnie kaplicę, wzmiankowaną po raz pierwszy w 1555 roku; od 1585 roku nad wejściem do niej umieszczono również niezachowane malowidło przedstawiające Chrystusa Boleściwego.
Skrzydło zachodnie zostało wzniesione w okresie gotyckim, ale widoczny jest w nim również renesansowy podział architektoniczny. Zachodnia część szczytu budynku była zamknięta kocimi schodami i zębatym fryzem pochodzącym z ok. 1500 roku. Po tym okresie wybudowano trzykondygnacyjne obecnie skrzydło wschodnie. Najmłodsze skrzydło południowe ma już cechy renesansowego budownictwa – długa cegła, fasciowe obramienia okien. W okresie renesansowym wszystkie pomieszczenia uległy zmianom; większość z nich została przykryte sklepieniami kolebkowymi z lunetami.
W 1683 lub w 1689 roku budynek więzienia został przebudowany i otrzymał obecny kształt. Skrzydło zachodnie zostało podwyższone o jedną kondygnację, wzniesiono wówczas ścianę attykową, sklepione podcienie w części przybramia oparte na kamiennym słupie oraz drewniane ganki podwieszone na wspornikach przy elewacji dziedzińcowej. W 1733 roku na terenie obiektu mogło przebywać jednocześnie stu więźniów.
Do 1792 roku budynek był jedynym miejskim więzieniem we Wrocławiu. Na przełomie XVIII i XIX wieku więzienie zostało zamknięte. Od 1818 roku w murach budynku znajdował się lombard i swoją siedzibę miały różne instytucje filantropijne. Wykonano wówczas przebudowę budynku: powstała północna i zachodnia klatka schodowa przykryta dwudzielnym sklepieniem. W 1877 roku miała miejsce kolejna przebudowa, podczas której przekształcono wewnętrzny układ pomieszczeń, wzniesiono nową klatkę schodową w miejsce starej krętej, zlikwidowano część zewnętrznych drewnianych ganków oraz zlikwidowano zewnętrzne schody dziedzińcowe. W 1910 roku elewacja budynku została obłożona częściowo cegłą licówką; w 1912 roku powiększono otwory okienne od strony ulicy Nożowniczej, w 1927 roku zlikwidowano sklepienie krzyżowe w północnej izbie na parterze i umieszczono tam skarbiec oraz przebito nowe wejście do piwnicy.
Po 1945 roku.
Poważniejsze prace remontowo-konserwatorskie miały miejsce: według Janiny Eysymontt w latach 1968–1975, wg Antkowiaka w latach 1967–1973, wg Małachowicza w latach 1971–1974. Prace prowadziły Pracownie Konserwacji Zabytków pod okiem architekta Jerzego Burka. Dzięki tym pracom obniżono o jedną kondygnację skrzydło zachodnie, odtworzono drewniany ganek we wschodnim skrzydle i częściowo arkady w zachodnim skrzydle, w pomieszczeniu na I piętrze w skrzydle północnym, odtworzono późnośredniowieczne inskrypcje, a w skrzydle zachodnim polichromowany strop renesansowy. Zmieniono wówczas również układ komunikacyjny, likwidując m.in. wejście od strony północnej. Obecnie komunikację zapewniają trzy klatki schodowe oraz zewnętrzne galerie w skrzydle wschodnim na drugiej i trzeciej kondygnacji. Całość pokryta jest dwuspadowym dachem wzbogaconym w skrzydle północnym i zachodnim lukarnami; w skrzydle wschodnim zachowała się dawna więźba dachowa.
W budynku mieściły się m.in.: Instytut Historii Kultury Materialnej Polskiej Akademii Nauk, Zakład Archeologii Nadodrza PAN, Pracownia Archeologii Śląska czy redakcja „Przeglądu Architektonicznego”. Obecnie w murach budynku znajduje się wrocławski oddział Instytutu Archeologii i Etnologii PAN, biblioteka z czytelnią i pokoje gościnne. Od lat 90. na parterze i w podziemiu działa pub z ogródkiem na dziedzińcu.

</doc>
<doc id="5278787" url="https://pl.wikipedia.org/wiki?curid=5278787" title="Zakłady Chemiczne Police">
Zakłady Chemiczne Police



</doc>
<doc id="5278792" url="https://pl.wikipedia.org/wiki?curid=5278792" title="Kopalnie i Zakłady Chemiczne Siarki Siarkopol w Grzybowie">
Kopalnie i Zakłady Chemiczne Siarki Siarkopol w Grzybowie



</doc>
<doc id="5278793" url="https://pl.wikipedia.org/wiki?curid=5278793" title="ThinkPad T61">
ThinkPad T61

ThinkPad T61 – to ostatni model z serii T6x i następca T60. Produkowany był od maja 2007 do maja 2009. T61 jest również dostępny jako wariant T61p. Był produkowany przez firmę Lenovo.
Specyfikacja Techniczna.
Dysk twardy.
Interfejs: SATA
Pojemności: 60 GB, 80 GB, 100 GB, 120 GB lub 160 GB.
Pojemności akumulatora.
Ekran 4:3 14,1 cala
Ekran 16:10 14,1 cala
Ekran 16:10 15,4 cala
Najczęściej występujące problemy.
Awaria BIOSu.
Objawy: brak obrazu na matrycy przy włączaniu laptopa, brak reakcji na przycisk włączenia
Uszkodzony procesor graficzny.
Objawy: Zakłócenia obrazu, brak obrazu na matrycy
Uszkodzony układ zasilania.
Objawy: brak jakiejkolwiek reakcji na ładowarkę

</doc>
<doc id="5278794" url="https://pl.wikipedia.org/wiki?curid=5278794" title="Lariste">
Lariste

Lariste właśc. Youssef Akdim (ur. 4 lipca 1985 roku) – francuski raper.
Życiorys.
Urodził się miasteczku Imintanoute niedaleko Marrakeszu w Maroku. Z rodzicami, w wieku 6 lat przeniósł się do Aulnay-Sous-Bois a następnie do Bondy na przedmieściach Paryża, gdzie w wieku 13 lat dołączył do swojej pierwszej grupy rapowej Malediction, od 15 roku życia występuje jako Lariste. Wydany w 2006 roku album „Evasion” dał mu rozpoznawalność w krajach francuskojęzycznych, to poskutkowało niedługo potem współpracą z koncernem muzycznym EMI w której wydał płytę „Lalbum”. W 2015 roku ukazał się jego album „Fenomeno”. W 2016 roku założył swoją wytwórnię Purple Money. W niej w 2019 roku wydał album „Quartier Latin”.
Działalność społeczna.
Jest pedagogiem w ośrodkach resocjalizacyjnych dla młodzieży.

</doc>
<doc id="5278795" url="https://pl.wikipedia.org/wiki?curid=5278795" title="Rakhat Kalzhan">
Rakhat Kalzhan



</doc>
<doc id="5278797" url="https://pl.wikipedia.org/wiki?curid=5278797" title="Almaz Smanbekov">
Almaz Smanbekov



</doc>
<doc id="5278800" url="https://pl.wikipedia.org/wiki?curid=5278800" title="Ligat ha’Al (2006/2007)">
Ligat ha’Al (2006/2007)

Ligat ha’Al 2006/2007 (hebr. "ליגת העל" albo zwana "Izraelską Ekstraklasą" lub ze względów sponsorskich "Ligat Toto") – 
była 8. edycją najwyższej klasy rozgrywkowej piłki nożnej w Izraelu pod tą nazwą. 
Brało w niej udział 12 drużyn, które w okresie od 26 sierpnia 2006 do 27 maja 2007 rozegrały 33 kolejki meczów. 
Obrońcą tytułu była drużyna Maccabi Hajfa.
Mistrzostwo po raz piąty w historii zdobyła drużyna Beitar Jerozolima.

</doc>
<doc id="5278802" url="https://pl.wikipedia.org/wiki?curid=5278802" title="Rusłan Striłeć">
Rusłan Striłeć

Rusłan Ołeksandrowycz Striłeć, ukr. Руслан Олександрович Стрілець (ur. 30 czerwca 1984 w Dniepropetrowsku) – ukraiński urzędnik państwowy, w latach 2021–2022 p.o. ministra, a od 2022 minister ochrony środowiska i zasobów naturalnych.
Życiorys.
Ukończył międzynarodowe stosunki gospodarcze na Dniepropetrowskim Uniwersytecie Narodowym. Kształcił się też w zakresie prawa, ochrony środowiska i administracji publicznej. W 2007 podjął pracę jako urzędnik w Dniepropetrowskiej Obwodowej Administracji Państwowej. W latach 2012–2014 był zastępcą kierownika państwowej administracji ds. ochrony środowiska w obwodzie. Od 2014 był p.o. dyrektora, a w latach 2015–2019 dyrektorem departamentu ekologii i zasobów naturalnych w administracji obwodowej. W 2019 objął funkcję zastępcy dyrektora jednego z departamentów w ministerstwie energetyki i ochrony środowiska.
W lipcu 2020 został zastępcą ministra ochrony środowiska i zasobów naturalnych. Od listopada 2021 był pełniącym obowiązki ministra, a w kwietniu 2022 został powołany na ministra ochrony środowiska i zasobów naturalnych w rządzie Denysa Szmyhala.

</doc>
<doc id="5278803" url="https://pl.wikipedia.org/wiki?curid=5278803" title="Hieronim Franciszek Zbroski">
Hieronim Franciszek Zbroski



</doc>
<doc id="5278805" url="https://pl.wikipedia.org/wiki?curid=5278805" title="Sanne in 't Hof">
Sanne in 't Hof

Sanne in 't Hof (ur. 24 stycznia 1998 w Schalkhaarze) – holenderska łyżwiarka szybka, olimpijka z Pekinu 2022, wicemistrzyni świata juniorów.

</doc>
<doc id="5278806" url="https://pl.wikipedia.org/wiki?curid=5278806" title="Alfa Romeo TZ3 Stradale">
Alfa Romeo TZ3 Stradale

Alfa Romeo TZ3 Stradale – samochód sportowy klasy kompaktowej wyprodukowany pod włoską marką Alfa Romeo w 2011 roku.
Historia i opis modelu.
Rok po premierze unikatowego modelu Alfa Romeo TZ3 Corsa, włoskie studio projektowe i producent nadwozi Zagato przedstawiło kolejny rezultat 90-letniej współpracy z producentem samochodów z Turynu. Rozwinięciem tamtego projektu utrzymanym w stylu retro został kolejny model, TZ3 Stradale, mający uczcić nie tylko setną rocznicę powstania Alfy Romeo, ale i wkład firmy w sporty motorowe. Pod kątem stylistycznym TZ3 Stradale połączyło specyficzne cechy przedstawioneo przed rokiem TZ3 Corsa, jak i klasycznych modeli Giulia TZ z lat 60. XX wieku stanowiących kluczowe źródło inspiracji dla smukłej, specyficznie ukształtowanej sylwetki.
Za bazę techniczną dla Alfa Romeo TZ3 Stradale posłużył Dodge Viper, od którego zapożyczono nie tylko płytę podłogową, ale i podzespoły techniczne oraz jednostkę napędową. Tą zostało amerykańskiej konstrukcji 8,4 litrowe V10 o mocy 610 KM, którą sprzężono z 6-stopniową manualną skrzynią biegów. Dzięki bliskiemu pokrewieństwu technicznym ze sportowym modelem Dodge'a, Zagato koordynujące projekt określiło TZ3 Stradale jako "pierwszą w historii amerykańską Alfę Romeo". Do uzyskania relatywnie niskiej masy całkowitej kluczowe okazało się z kolei przygotowanie szkieletu nadwozia wykonanego w całości z włókna węglowego.
Sprzedaż.
Alfa Romeo TZ3 Stradale powstało jako ściśle limitowana seria skierowana do wyselekcjonowanego grona nabywców, ograniczając wielkość produkcji do 9 egzemplarzy. Pierwszą ze sztuk o czerwonym lakierze przygotowano dla amerykańskiego kolekcjonera włoskich samochodów, Erica Kinga, drugą dostarczono nabywcy z Japonii, z kolei trzeci z egzemplarzy zamówił nabywca z Europy. 9 lat po premierze TZ3 Stradale, w październiku 2020 roku jeden z egzemplarzy limitowanego modelu trafił na sprzedaż na rynku wtórnym - w Stanach Zjednoczonych samochód z przebiegiem 323 kilometrów znalazł nowego nabywcę za kwotę 489 tysięcy dolarów.

</doc>
<doc id="5278812" url="https://pl.wikipedia.org/wiki?curid=5278812" title="Mia Kilburg">
Mia Kilburg



</doc>
<doc id="5278814" url="https://pl.wikipedia.org/wiki?curid=5278814" title="Mykoła Solski">
Mykoła Solski

Mykoła Tarasowycz Solski, ukr. Микола Тарасович Сольський (ur. 22 maja 1979 w m. Rosochy) – ukraiński polityk, przedsiębiorca rolny i prawnik, deputowany, od 2022 minister polityki rolnej i żywnościowej.
Życiorys.
Ukończył studia prawnicze na Lwowskim Uniwersytecie Narodowym im. Iwana Franki. Pracował jako prawnik, był dyrektorem generalnym i zastępcą dyrektora wykonawczego w firmach prawniczych. Współtworzył kilka przedsiębiorstw branży rolnej, m.in. w 2007 należał do założycieli holdingu UkrAhroChołdynh.
W wyborach parlamentarnych w 2019 z ramienia prezydenckiego ugrupowania Sługa Ludu uzyskał mandat posła do Rady Najwyższej IX kadencji. W parlamencie stanął na czele komisji do spraw polityki rolnej. W marcu 2022 dołączył do rządu Denysa Szmyhala jako minister polityki rolnej i żywnościowej.

</doc>
<doc id="5278817" url="https://pl.wikipedia.org/wiki?curid=5278817" title="José Carabalí">
José Carabalí

José Joel Carabalí Prado (ur. 19 maja 1997 w Esmeraldas) – ekwadorski piłkarz występujący na pozycji środkowego pomocnika, reprezentant kraju, obecnie zawodnik Universidad Católica.

</doc>
<doc id="5278821" url="https://pl.wikipedia.org/wiki?curid=5278821" title="Giorgia Birkeland">
Giorgia Birkeland

Giorgia Birkeland (ur. 14 czerwca 2002 w Scandiano) – amerykańska łyżwiarka szybka, olimpijka z Pekinu 2022.

</doc>
<doc id="5278824" url="https://pl.wikipedia.org/wiki?curid=5278824" title="Exile (japoński zespół muzyczny)">
Exile (japoński zespół muzyczny)

Exile (zapis stylizowany: EXILE) – japońska 19-osobowa grupa wokalno-taneczna. Grupa zadebiutowała w drugiej połowie 2001 roku.
Historia.
27 września 2001 roku grupa zadebiutowała singlem „Your eyes only ~Aimai na boku no katachi~”.
W lipcu 2005 roku wydali we współpracy z japońskim zespołem rockowym Glay piosenkę „Scream”, która osiągnęła pierwsze miejsce na liście Oriconu i sprzedała się w liczbie ponad 500 tys. egzemplarzy.
29 marca 2006 roku wokalista Shun opuścił Exile, aby skupić się na karierze solowej. W czerwcu tego samego roku do grupy dołączył Akira. Podczas przesłuchania Exile Vocal Battle Audition 2006 ~Asian Dream~, które odbyło się 22 września 2006 roku, Takahiro został wybrany jako nowy wokalista Exile, po przesłuchaniu około 10 tysięcy osób, co zapoczątkowało drugą generację Exile.
W 2008 roku odbyli swoją pierwszą trasę koncertową „Exile Live Tour 'Exile Perfect Live 2008'”. 30 grudnia tego samego roku ich singel „Ti Amo” zdobył nagrodę Japan Record Award.
1 marca 2009 roku Kenchi Tachibana, Keiji Kuroki, Tetsuya, Nesmith, Shokichi, Naoto i Naoki Kobayashi z grupy J Soul Brothers dołączyli do Exile, co sugerowało początek trzeciej generacji. 12 listopada zaśpiewali piosenkę „Taiyō no kuni” na krajowych obchodach 20. rocznicy wstąpienia na tron Cesarza Japonii Akihito. 30 grudnia singel „Someday”, zdobył nagrodę Japan Record Award, zdobywając tym samym drugą z rzędu nagrodę w tej kategorii.
W lipcu 2010 roku odbyła się ich pierwsza trasa po stadionach w Japonii „Exile Live Tour 2010 Fantasy”. 30 grudnia utwór „I Wish For You” zdobył nagrodę Japan Record Award i przyniósł im trzecią wygraną z rzędu.
Od 2011 roku grupa zaczęła występować w innych krajach azjatyckich poza ojczystą Japonią. 15 stycznia Exile wystąpili w Hongkongu jako gość specjalny na gali The 2011 Jade Solid Gold Best Ten Music Awards Presentation, a 25 września na festiwalu Three Kingdoms Performing Arts – China, Japan i Korea Music Festival w Pekinie. 14 września 2011 roku Exile wydali singel „Rising Sun”, który zawierał popularną piosenkę o tym samym tytule, wspierającą ludzi po trzęsieniu ziemi i tsunami w Regionie Tōhoku z 2011 roku.
1 stycznia 2012 roku Exile wydali swój dziewiąty album "EXILE JAPAN/Solo". Płyta zajmowała pierwsze miejsce listy Oricon Albums Chart nieprzerwanie przez trzy tygodnie, co ustanowiło nowy rekord grupy. W czerwcu grupa wygrała nagrodę w kategorii Najlepszy Teledysk Roku na MTV Video Music Awards Japan.
30 grudnia 2013 roku singel „Exile Pride ~Konna sekai o sisuru tame~” zdobył nagrodę Japan Record Awards, co uczyniło ich pierwszą grupą w historii, która zdobyła tę nagrodę 4 razy. Następnego dnia, 31 grudnia, lider Hiro ogłosił swoje odejście z grupy.
Wraz z początkiem 2014 roku rozpoczął się duży, całoroczny projekt — Exile Tribe Perfect Year. 27 kwietnia zostało wybranych pięciu nowych członków (Takanori Iwata, Alan Shirahama, Mandy Sekiguchi, Sekai i Taiki Sato) w ramach nowego przesłuchania „Exile Performer Battle Audition”, co zapoczątkowało czwartą generację grupy. W tym samym roku, 23 lipca, ukazał się ich pierwszy singel „New Horizon” z nowymi członkami.
25 marca 2015 roku ukazał się ich pierwszy album w nowym składzie „19 -Road to AMAZING WORLD-”. 31 grudnia, pierwotni członkowie Exile: Toshio Matsumoto, Üsa i Makidai zakończą aktywność jako tancerze.
17 sierpnia 2016 roku grupa wydała utwór „Joy-ride”, który stał się piosenką przewodnią w stacji Fuji TV podczas transmisji na żywo Igrzysk Olimpijskich w Rio. 27 września tego samego roku grupa wydała album „Extreme Best” z największymi przebojami, aby uczcić 15. rocznicę powstania Exile.
Od 2 lutego do 6 lipca 2018 roku w pierwszy piątek każdego miesiąca była wydawana nowa piosenka jako singel cyfrowy w ramach specjalnego projektu zatytułowanego „Exile Friday”. 25 lipca Exile wydali swój pierwszy od 3 lat album „Star Of Wish”, a od 15 września 2018 roku do 11 lutego 2019 roku odbywała się ich pierwsza trasa koncertowa „Exile Live Tour 2018-2019 'Star Of Wish'”, również po 3 latach.
3 stycznia 2019 roku wydali cyfrowy singel „Love of History”.
1 stycznia 2020 roku ukazał się singel „Ai no tame ni ~for love, for a child~”. 19 stycznia tego samego roku odbyła się trasa koncertowa „Exile Perfect Live 2001▶2020”. 2 listopada Atsushi ogłosił, że wycofał się ze stanowiska wokalisty Exile, aby skupić się na działalności solowej, ale pozostanie częścią grupy. Grupa poinformowała, że będzie kontynuować swoją działalność z pozostałymi 14 aktywnymi członkami.
W 2021 roku z okazji 20. rocznicy istnienia grupy na ich stronie przygotowano wiele niespodzianek, pamiątek i gadżetów. 27 kwietnia grupa wydała swój 51. singel „Paradox”. To był ich pierwszy singel w 14-osobowym składzie i pierwszy bez Atsushiego. 27 maja grupa wydała piosenkę „One Nation”. Piosenka posłużyła jako motyw do gry "Samurai Warriors 5". 1 lipca grupa wydała nowy cyfrowy singel zatytułowany „Havana Love”. 27 września grupa świętowała 20-lecie swojego debiutu. Tego samego dnia w oficjalnym fanklubie, sklepie mobilnym i sklepie mu-mo wydano 14 różnych specjalnych kart muzycznych i filmowych zatytułowanych „Exile 20th Anniversary Memorial Music &amp; Movie Card”. Na każdej karcie znajduje się 5 utworów, które zostały wybrane jako playlista przez każdego członka spośród ponad 200 utworów Exile.
1 stycznia 2022 roku grupa wydała swój dwunasty album studyjny "Phoenix". Od 26 lutego do 26 maja odbyła się trasa koncertowa "Exile 20th Anniversary Exile Live Tour 2021 „RED PHOENIX”". Choć odbyła się w 2022 roku, była częścią obchodów 20-lecia istnienia grupy.

</doc>
<doc id="5278825" url="https://pl.wikipedia.org/wiki?curid=5278825" title="Alois Hans Schram">
Alois Hans Schram

Alois Hans Schram (ur. 20 sierpnia 1864 w Wiedniu, zm. 8 kwietnia 1919, tamże) – austriacki malarz secesyjny.
Życiorys.
Alois Hans Schram był absolwentem Akademii Sztuk Pięknych w Wiedniu, na której studiował w latach 1879–1888. Uczył się na niej u malarzy takich jak: , Hans Makart i . Otrzymał za kompozycję w 1881, a w 1887 specjalną nagrodę szkolną za obraz przedstawiający . Po ukończeniu studiów otrzymał stypendium Staatspreisstipendium (1890/1891), które umożliwiło mu wyjazd do Rzymu. Po powrocie Schram pracował jako malarz portretowy i dekoracyjny w Wiedniu. W latach 90. XIX w. podróżował po krajach Europy i Bliskiego Wschodu. W 1909 zaprojektował mozaikę Mozaika, na fasadzie Pałac Juliusza Kindermanna w Łodzi, wykonaną przez wenecką firmę sztukatorska Antonia Salviatiego. W latach 1909–1911 tworzył alegoryczne fryzy w gmachu austriackiego parlamentu. W 1915 wykonał serię malowideł sufitowych w sali balowej w Hofburgu. Poza Wiedniem pracował także w Palazzo Vivante w Trieście i gmachu sądu w Salzburgu. W 1917 uzyskał tytuł profesora. W testamencie swój majątek przekazał Związkowi Artystów Plastyków w Wiedniu. Schram był członkiem .
Jest uważany za przedstawiciela secesji i późnej fazy neobaroku.
Został pochowany na Cmentarzu Centralnym w Wiedniu.

</doc>
<doc id="5278830" url="https://pl.wikipedia.org/wiki?curid=5278830" title="Figura św. Jana Nepomucena w Nowej Rudzie (ul. Bohaterów Getta 15)">
Figura św. Jana Nepomucena w Nowej Rudzie (ul. Bohaterów Getta 15)

Figura św. Jana Nepomucena w Nowej Rudzie (ul. Bohaterów Getta 15) – barokowa rzeźba św. Jana Nepomucena w Nowej Rudzie z 1707 r. wykonana z piaskowca.
Figura stoi przy balustradzie mostku nad strumieniem, dopływem Włodzicy. Na postumencie widoczna jest inskrypcja w języku "". Rzeźba w latach 60. XX wieku została uderzona przez samochód ciężarowy i powalona. Przez lata jej szczątki leżały za kaplicą pocmentarną z 1898 r. przy kościele pw. św. Mikołaja, potem stała na placu ks. Białowąsa przy ul. Kościelnej. Montaż zrewitalizowanej figury przy ul. Bohaterów Getta 15 odbył się w kwietniu 2022 r.
Nepomucen przy ul. Bohaterów Getta jest jednym z sześciu przedstawień tego świętego w Nowej Rudzie; pozostałe znajdują się przy: ul. Akacjowej 2 (obok kościoła), ul. Cichej 2, ul. Cmentarnej, ul. Piastów i ul. Radkowskiej 95.

</doc>
<doc id="5278834" url="https://pl.wikipedia.org/wiki?curid=5278834" title="Zamek Dobra">
Zamek Dobra



</doc>
<doc id="5278836" url="https://pl.wikipedia.org/wiki?curid=5278836" title="VolleyLigaen (2021/2022)">
VolleyLigaen (2021/2022)

VolleyLigaen 2021/2022 – 60. sezon rozgrywek o mistrzostwo Danii w piłce siatkowej zorganizowany przez stowarzyszenie Volleyball Danmark. Zainaugurowany został 26 września 2021 roku i trwał do 18 kwietnia 2022 roku.
W VolleyLigaen uczestniczyło 10 drużyn. Po zakończeniu sezonu 2020/2021 ze względu na problemy kadrowe klub wycofał się z najwyższej klasy rozgrywkowej. Do rozgrywek dołączyły natomiast dwa kluby z 1. division: i .
Rozgrywki składały się z fazy zasadniczej, fazy play-off oraz meczów o miejsca 5-7 i 8-10. W fazie zasadniczej drużyny rozegrały między sobą po dwa spotkania systemem kołowym. W fazie play-off uczestniczyło 8 najlepszych drużyn fazy zasadniczej. Faza play-off składała się z ćwierćfinałów, półfinałów, meczów o 3. miejsce oraz finałów.
Po raz piąty mistrzem Danii został , który w finale fazy play-off pokonał . Trzecie miejsce zajął klub . MVP rozgrywek wybrany został Amerykanin Ryan Mather.
W sezonie 2021/2022 w Pucharze Challenge Danię reprezentowały kluby i .
System rozgrywek.
Mistrzostwa Danii w sezonie 2021/2022 składały się z fazy zasadniczej, fazy play-off oraz rywalizacji o miejsca 5-7 i 8-10.
Faza zasadnicza.
W fazie zasadniczej uczestniczyło 10 drużyn. Rozegrały one ze sobą po dwa spotkania systemem kołowym (każdy z każdym – mecz u siebie i rewanż na wyjeździe). Osiem najlepszych drużyn awansowało do fazy play-off, natomiast te z miejsc 9-10 trafiły do grupy, w której grały o miejsca 8-10.
Faza play-off.
Ćwierćfinały
W ćwierćfinałach fazy play-off uczestniczyło osiem najlepszych zespołów fazy zasadniczej. Pary ćwierćfinałowe utworzone zostały według klucza: 1-8; 2-7; 3-6; 4-5. Rywalizacja toczyła się do dwóch zwycięstw ze zmianą gospodarza po każdym meczu. Gospodarzem pierwszego spotkania był zespół, który w fazie zasadniczej zajął wyższe miejsce w tabeli.
Zwycięzcy w parach awansowali do półfinałów. Trzy najwyżej sklasyfikowane drużyny w fazie zasadniczej, które odpadły w ćwierćfinałach, rywalizowały o miejsca 5-7, natomiast zespół, który w fazie zasadniczej zajął najniższe miejsce spośród tych, które przegrały w ćwierćfinałowych parach, dołączył do drużyn z miejsc 9-10 fazy zasadniczej i grał o miejsca 8-10.
Półfinały
W półfinałach fazy play-off uczestniczyły drużyny, które wygrały w parach ćwierćfinałowych. Pary półfinałowe powstały na podstawie miejsc z fazy zasadniczej, tj. pierwszą parę utworzyły drużyna, która w fazie zasadniczej zajęła najwyższe miejsce spośród drużyn uczestniczących w półfinałach oraz ta, która zajęła najniższe miejsce, drugą parę – dwa pozostałe zespoły. Rywalizacja toczyła się do trzech zwycięstw ze zmianą gospodarza po każdym meczu. Gospodarzem pierwszego spotkania był zespół, który w fazie zasadniczej zajął wyższe miejsce w tabeli.
Zwycięzcy w poszczególnych parach awansowali do finału, natomiast przegrani rywalizowali o 3. miejsce.
Mecze o 3. miejsce
O 3. miejsce grali przegrani w parach półfinałowych. Rywalizacja toczyła się do dwóch zwycięstw ze zmianą gospodarza po każdym meczu. Gospodarzem pierwszego spotkania był zespół, który w fazie zasadniczej zajął wyższe miejsce w tabeli. 
Finały
O tytuł mistrzowski grali zwycięzcy w parach półfinałowych. Rywalizacja toczyła się do trzech zwycięstw ze zmianą gospodarza po każdym meczu. Gospodarzem pierwszego spotkania był zespół, który w fazie zasadniczej zajął wyższe miejsce w tabeli.
Mecze o miejsca 5-7.
O miejsca 5-7 rywalizowały trzy najwyżej sklasyfikowane drużyny w fazie zasadniczej, które odpadły w ćwierćfinałach fazy play-off. Rozegrały one między sobą po dwa spotkania systemem kołowym (każdy z każdym – mecz u siebie i rewanż na wyjeździe). Pozycja w tabeli po rozegraniu wszystkich meczów decydowała o ostatecznym miejscu w klasyfikacji końcowej, tj. ta drużyna, która zajęła 1. miejsce w tabeli zakończyła sezon na 5. miejscu itd.
Mecze o miejsca 8-10.
O miejsca 8-10 rywalizowały drużyny, które w fazie zasadniczej zajęły miejsca 9-10 oraz najniżej sklasyfikowany zespół w fazie zasadniczej spośród tych, które odpadły w ćwierćfinałach fazy play-off. Rozegrały one między sobą po dwa spotkania systemem kołowym (każdy z każdym – mecz u siebie i rewanż na wyjeździe). Pozycja w tabeli po rozegraniu wszystkich meczów decydowała o ostatecznym miejscu w klasyfikacji końcowej, tj. ta drużyna, która zajęła 1. miejsce w tabeli zakończyła sezon na 8. miejscu itd.
Drużyny uczestniczące.
Uwagi:
Drużyna sezonu.
Drużyna sezonu wybierana była przez członków poszczególnych drużyn. Po jednym głosie mieli kapitan oraz trener zespołów grających w VolleyLigaen.

</doc>
<doc id="5278844" url="https://pl.wikipedia.org/wiki?curid=5278844" title="Ahenaer Adake">
Ahenaer Adake

Ahenaer Adake (; , "Aknar Adakkyzy"; ur. 1 czerwca 1999) – chińska łyżwiarka szybka kazachskiego pochodzenia, olimpijka z Pekinu 2022.
Pochodzi z Sinciangu.

</doc>
<doc id="5278845" url="https://pl.wikipedia.org/wiki?curid=5278845" title="Adake Ahenaer">
Adake Ahenaer



</doc>
<doc id="5278846" url="https://pl.wikipedia.org/wiki?curid=5278846" title="Herb gminy Secemin">
Herb gminy Secemin

Herb gminy Secemin – jeden z symboli gminy Secemin, ustanowiony 5 czerwca 2002.
Wygląd i symbolika.
Herb przedstawia na tarczy podzielonej w pas w górnej części w polu błękitnym białego orła, a pod nią złotą wstęgę z czarnym napisem „IN PRINCIPIO” (nawiązanie do kościoła w Seceminie); w czerwonym polu dolnym umieszczono godło z herbu Starykoń. 

</doc>
<doc id="5278848" url="https://pl.wikipedia.org/wiki?curid=5278848" title="Fiodor Czesnokow">
Fiodor Czesnokow

Fiodor Markiełłowicz Czesnokow (ur. 7 maja 1896 r. w Pyłkowie, zm. 1938) – radziecki pisarz, z pochodzenia Mordwin, z ludu erzja. Działacz na rzecz rozwoju kultury erzjańskiej, jeden z pierwszych twórców dramatycznych w literaturze mordwińskiej.
Życiorys.
Pochodził ze średniozamożnej rodziny chłopskiej. Ukończył szkołę ziemską w rodzinnej miejscowości, a następnie dwuletnią szkołę w Kutjinie. W wieku szesnastu lat pracował już jako nauczyciel szkoły podstawowej. W 1914 r. został powołany do wojska rosyjskiego. Podczas wojny domowej w Rosji walczył w Armii Czerwonej, na froncie wschodnim. 
W 1922 r. zamieszkał w Moskwie. Ukończył studia literaturoznawcze w Instytucie Czerwonej Profesury, następnie studia doktoranckie na Komunistycznym Uniwersytecie Pracujących Wschodu. Zaangażował się w działania na rzecz rozwoju kultury ludu, z którego pochodził, zaczął również publikować własne utwory. Były to dzieła poświęcone rewolucji, budowaniu nowego społeczeństwa, zmianom w kulturze, wojnie domowej i kolektywizacji. Swoje pierwsze opowiadanie pt. "Syre uczitiel'" ("Stary nauczyciel") wydał w 1922 r. Krótko potem opublikował zbiór opowiadań. Natomiast w 1924 r. wspólnie z T. Wasiljewem i J. Okinem wydał zbiór "Erzjan' pjesat" ("Sztuki erzjańskie)", w którym znalazło się pięć jego dramatów. Był jednym z pierwszych twórców mordwińskich piszących dramaty. W jego dorobku są sztuki pisane na cele rewolucyjnej propagandy i agitacji, jak również utwory rodzajowe i satyryczne. Akcja jego najważniejszych dzieł rozgrywa się na mordwińskiej wsi po rewolucji. Pisał także utwory dla dzieci. W 1926 r. i 1927 r. opublikował kolejne tomy prozy - "Wieles' jawows"' i "Lija kijawa." W czasie, gdy w ZSRR prowadzono politykę korienizacji i wspierania kultur narodowych, tworzył podręczniki dla nowo powstających szkół mordwińskich, współpracował z gazetą "Jakstere teszte" ("Czerwona gwiazda"). Do 1932 r. był pracownikiem sekcji mordwińskiej Centralnego Wydawnictwa Ludów ZSRR. W tym roku wydał tom prozy "Wasien' tołt", w którym ukazywał rolę kobiet w rewolucyjnych przemianach na wsi mordwińskiej.
Następnie wyjechał z Moskwy i zamieszkał w Sarańsku, stolicy Mordwińskiego Obwodu Autonomicznego, gdzie był pracownikiem naukowym w instytucie kultury mordwińskiej. W tym samym roku współorganizował konferencję naukową dotyczącą zasad ortografii, składni i terminologii języków ludów mordwińskich. W 1934 r. brał udział w I Wszechzwiązkowym zjeździe pisarzy radzieckich, gdzie wystąpił z referatem poświęconym literaturze mordwińskiej. 
W 1938 r., podczas wielkiego terroru, został aresztowany, skazany na śmierć i rozstrzelany. Zrehabilitowany w 1957 r. 

</doc>
<doc id="5278852" url="https://pl.wikipedia.org/wiki?curid=5278852" title="Lista obsady serii Downton Abbey">
Lista obsady serii Downton Abbey

Lista obsady serii Downton Abbey – lista aktorów występujących w brytyjskim serialu telewizyjnym "Downton Abbey" (2010–2015) oraz stanowiących jego kontynuacje filmach "Downton Abbey" (2019) i "" (2022). Serial "Downton Abbey" został stworzony przez Juliana Fellowesa dla stacji telewizyjnej ITV. Producentem serii jest wytwórnia Carnival Films. Serial i filmy przedstawiają życie mieszkańców posiadłości ziemskiej Downton Abbey: arystokratycznej rodziny Crawley i jej służby.
Tabela przedstawia informacje o każdym z sześciu sezonów serialu i obu filmach. Aktorzy zostali ułożeni w kolejności sezonu lub serialu, w którym wystąpili po raz pierwszy. Każda rola jest zaklasyfikowana ze względu na typ (główna, drugoplanowa lub gościnna).

</doc>
<doc id="5278853" url="https://pl.wikipedia.org/wiki?curid=5278853" title="Lista obsady serrii Downton Abbey">
Lista obsady serrii Downton Abbey



</doc>
<doc id="5278858" url="https://pl.wikipedia.org/wiki?curid=5278858" title="Spiridon Ilo">
Spiridon Ilo

Spiridon Ilo (ur. 30 września 1876 r. w Korczy, zm. 7 listopada 1950 r. tamże) – albański aktor i muzyk, jeden z sygnatariuszy Albańskiej Deklaracji Niepodległości.
Życiorys.
Po ukończeniu greckiego liceum w Szkodrze wyemigrował do Bukaresztu, gdzie do 1905 roku działał na rzecz mniejszości albańskiej. Następnie wyjechał do Bostonu, gdzie wspierał albańskojęzyczne czasopisma i angażował się w działalność polityczną; był współzałożycielem patriotycznych organizacji "Malli i Mëmëdheut⁠" i "Besa-Besë", pracował również jako aktor teatraly.
W 1910 roku wrócił do Bukaresztu, gdzie założył drukarnię i był jednym z głównych działaczy na rzecz mniejszości albańskiej w tym mieście.
28 listopada 1912 jako przedstawiciel regionu Korczy podpisał Albańską Deklarację Niepodległości jako Spiro T. Ilo. W kwietniu 1914 roku wrócił do Albanii i dołączył do oddziału Themistokliego Gërmenjiego, walczącego przeciwko greckim nacjonalistom w Korczy,⁠ jednak po kilku miesiącach, z powodu wybuchu I wojny światowej był zmuszony wrócić do Rumunii. Z powodu przyłączenia się Rumunii do wojny, w 1916 roku ponownie wyemigrował do Stanów Zjednoczonych, gdzie otworzył kawiarnię w Nowym Jorku i prowadził działalność patriotyczną oraz muzyczną.
W 1923 roku założył w Chicago Albanian Phonograph Records – przedsiębiorstwo produkujące płyty gramofonowe i nagrywające pieśni patriotyczne, które jest znane z nagrania wersji instrumentalnej hymnu Albanii. Nagrania gramofonowe, przywiezione w 1946 roku przez Spiridona Ila do Korczy, zostały nieumyślnie zniszczone, ponieważ były wykonane z miedzi, wobec czego zostały wykorzystane do budowy anteny radiowej w Korczy.
W marcu 1926 wrócił do Korczy, gdzie spędził resztę życia. Podczas II wojny światowej działał w antyfaszystowskim ruchu oporu.
W 1945 roku przeszedł na emeryturę.
Odznaczenia.
28 listopada 2012 roku, w związku z 100. rocznicą odzyskania niepodległości przez Albanię, wraz z pozostałymi sygnatariuszami Albańskiej Deklaracji Niepodległości, został odznaczony Orderem Honor Narodu przez prezydenta Albanii, Bujara Nishaniego.

</doc>
<doc id="5278859" url="https://pl.wikipedia.org/wiki?curid=5278859" title="Isak Samokovalija">
Isak Samokovalija



</doc>
<doc id="5278861" url="https://pl.wikipedia.org/wiki?curid=5278861" title="Religia w Erytrei">
Religia w Erytrei

Religia w Erytrei zdominowana jest przez religie abrahamowe. Rząd uznaje jedynie cztery zarejestrowane grupy religijne: islam sunnicki, oraz trzy chrześcijańskie odłamy: Erytrejski Kościół Ortodoksyjny, Kościół rzymskokatolicki i Kościół Ewangelicko-Luterański Erytrei. 
Według "World Christian Database" (WCD) z 2021 roku: 51,4% populacji to muzułmanie, 47,0% to chrześcijanie, ponad 1% to osoby niewierzące i 0,5% wyznawało tradycyjne religie plemienne. Ogromna większość chrześcijańskiej populacji Erytrei należy do Erytrejskiego Kościoła Ortodoksyjnego Tewahedo, ponadto odnotowano 177 tys. katolików, 72,8 tys. protestantów i 12,6 tys. członków niezależnych kościołów. Chrześcijanie to głównie Tigrajczycy, podczas gdy muzułmanie przeważają na północy kraju wśród ludów Tigre i Rashaida.
Międzynarodowe organizacje pozarządowe (NGO) i międzynarodowe media stale donoszą o różnym stopniu nadużyć, wobec wszystkich grup religijnych w kraju. Członkowie nieuznanych grup religijnych zgłaszają przypadki uwięzienia i aresztowania. Według raportu z 2020 roku rząd bez żadnych procesów i postawienia zarzutów przetrzymywał 345 przywódców i urzędników kościelnych, podczas gdy liczba zatrzymanych świeckich wahała się od 800 do więcej niż 1000. Władze aresztowały także 27 Świadków Jehowy za działalność religijną, bez postawienia aktu oskarżenia więziono 27 Świadków Jehowy.
Kraj jest na niechlubnym 4. miejscu w rankingu organizacji Open Doors pod względem prześladowań na świecie. Za główny powód prześladowań chrześcijan podaje się totalitarne rządy prezydenta Isajasa Afewerki. Aby utrzymać się przy władzy reżim aresztuje, prześladuje i zabija chrześcijan krytycznych wobec władz, często pod pretekstem, że są agentami Zachodu. Organizacje praw człowieka uważają Erytreę za jeden z najbardziej represyjnych krajów na świecie.

</doc>
<doc id="5278864" url="https://pl.wikipedia.org/wiki?curid=5278864" title="Porta Valbona (Urbino)">
Porta Valbona (Urbino)

Porta Valbona – najważniejsza z dawnych bram miejskich w Urbino we Włoszech. Na zewnątrz otwiera się na Piazza del Mercatale. O jej znaczeniu decyduje fakt, że wchodzi się przez nią na Via Mazzini, główną ulicę miasta, wiodącą wprost do jego historycznego centrum.
Powstała w drugiej połowie XV w., kiedy z rozkazu księcia Urbino, Federico III da Montefeltro, zbudowano nowe mury miejskie. Do obecnej postaci została przebudowana w 1621 roku w ramach przygotowań do powitania nowożeńców, Federica Ubaldo della Rovere i Claudii de' Medici, o czym świadczy do dziś okolicznościowa inskrypcja umieszczona powyżej gzymsu: "Urbinum romanorum antiquissimum municipum" / "Umbriae olim vetustissima civitas" / "Modo inter piceni maiores" / "Longe tamen hisce temporibus" / "Sub serenissimus ducibus suis clarior" / "Sed ilarior numquam" / "Federico et Claudiae principibus" / "Fastum et foecundum praecatur coniugium". Ponadto na cokole pośrodku przełamanego frontonu umieszczono wówczas posąg, przedstawiający alegorię Sławy, który zaginął po XVIII wieku, podobnie jak dwa posągi w bocznych niszach, które miały przedstawiać Umbro Suasso (mitycznego założyciela miasta) i Federica da Montefeltro, które również nie dotrwały do naszych czasów. Na początku XVIII wieku urodzony w Urbino papież Klemens XI chciał zmodernizować obiekt, zlecając interwencję architektowi Carlo Fontanie, ale ostatecznie dodano tylko dwa orły, umieszczone po bokach bramy, wykonane przez Giovana Francesco Buonamiciego.
Bramę odrestaurowano z okazji jubileuszu 1950 roku, o czym świadczy napis umieszczony na jej szczycie, pośrodku przełamanego frontonu. Podczas prac wykopaliskowych, prowadzonych w 1986 r., wydobyto na światło dzienne pozostałości pierwszej bramy, wybudowanej w czasach Federico III da Montefeltro.
Przed bramą, na Piazza Mercatale, znajduje się duży parking publiczny oraz przystanki miejskiej i regionalnej komunikacji autobusowej.

</doc>
<doc id="5278866" url="https://pl.wikipedia.org/wiki?curid=5278866" title="Oblężenie Paryża (1870–1871)">
Oblężenie Paryża (1870–1871)

Oblężenie Paryża – oblężenie miasta przez wojska pruskie, które miało miejsce od 19 września 1870 do 28 stycznia 1871, podczas wojny francusko-pruskiej. Zakończyło się kapitulacją Paryża, proklamacją Cesarstwa Niemieckiego oraz wybuchem komuny paryskiej.
Tło sytuacyjne.
Z początkiem września 1870 roku pruska 3 Armia, dowodzona przez księcia Fryderyka Pruskiego, maszerowała na Paryż. Francuskie siły Napoleona III miały wesprzeć Francuzów okrążonych przez Prusaków podczas oblężenia Metzu. Wsparcie to zostało zniszczone w bitwie pod Sedanem. Droga do Paryża stała otworem. Pruska 3 Armia, dowodzona przez króla Wilhelma I i szefa sztabu Helmutha von Moltke oraz Armia Mozy Alberta I, bez oporu maszerowały na stolicę Francji. W Paryżu gubernator i komendant obrony miejskiej Louis Jules Trochu zorganizował 60 000 żołnierzy, którzy pod dowództwem Josepha Vinoya zdołali wycofać się z bitwy pod Sedanem lub zostali powołani z rezerw wojskowych. Wraz z 90 000 "Gardes Mobiles", brygady złożonej z 13 000 marynarzy oraz 350 000 żołnierzy Gwardii Narodowej liczba potencjalnych obrońców Paryża liczyła około 513 000 osób. Jednakże zwerbowani żołnierze Gwardii Narodowej nie byli przećwiczeni. Posiadali 2500 armat, w tym 350 było w rezerwie, oraz 8 000 000 kg prochu strzelniczego.
Wcześniej Francuzi przewidywali, że wojna będzie toczyć się na niemieckim terytorium. Dopiero po przegranych bitwach pod Spicheren i Froeschwiller władze zaczęły podejmować poważne działania w organizacji obrony Paryża. Utworzono komitet pod przywództwem marszałka Vaillanta, który otrzymał budżet w wysokości 12 milionów franków na wzmocnienie obrony. Wokół miasta wzniesiono barykady, 12 000 robotników zatrudniono do robót ziemnych, na Sekwanie utworzono zapory, a wybrane podejścia zaminowano. Wycięto również lasy i wyburzono zabudowania, aby oczyścić pola ostrzału. Rozkopano drogi, a kolej oraz trasy prowadzące do stolicy zablokowano. Katakumby Paryża oraz część kamieniołomów, znajdujących się poza miastem, zamknięto obawiając się ich wykorzystania przez Prusaków.
Oblężenie.
Wojska pruskie szybko podeszły pod Paryż, a 15 września Moltke wydał rozkaz budowy cyrkumwalacji wokół miasta. Jednocześnie armia księcia Alberta bez żadnego oporu podchodziła Paryż od północy, natomiast armia księcia Fryderyka od południa. W dniu 17 września oddziały francuskie pod dowództwem Vinoya, próbując uratować miejscowy skład zaopatrzenia, uderzyły na armię Fryderyka w pobliżu Villeneuve-Saint-Georges. Francuski atak został odparty przez ogień artyleryjski. Droga kolejowa prowadząca do Orleanu została odcięta przez Prusaków, a 18 września zdobyty został Wersal, gdzie utworzono kwaterę główną 3 Armii oraz króla Wilhelma I. 19 września zakończono okrążanie stolicy i rozpoczęto oblężenie miasta pod dowództwem Leonharda Graf von Blumenthala.
Premier Prus Otto von Bismarck proponował ostrzał Paryża, aby zapewnić szybką kapitulacje miasta. Niemieckie naczelne dowództwo pod naciskiem generała von Blumenthala odmówiło argumentując, że bombardowanie dotknęłoby ludność cywilną, tym samym łamiąc zasady użycia siły, i spowodowałoby zwrócenie się opinii publicznej przeciwko Niemcom, nie przyśpieszając zwycięstwa.
Trochu nie wierzył w możliwości Gwardii Narodowej, która stanowiła połowę sił broniących miasto, dlatego nie podjął on działań, które zatrzymały by budowę cyrkumwalacji. Trochu miał nadzieję, że Moltke spróbuje zająć stolicę szturmem, wówczas Francuzi polegaliby na miejskich fortyfikacji. Składała się ona z 33 kilometrowego wału Thiersa oraz pierścienia szesnastu fortów, które powstały w latach 40 XIX wieku. Jednak Moltke nigdy nie planował ataku na miasto, co zostało szybko zauważone wraz z rozpoczęciem oblężenia. W efekcie Trochu zmienił plan i pozwolił Vinoyowi przeprowadzić atak na wojska pruskie znajdujące się na zachód od Sekwany. 30 września w miejscowości Chevilly doszło do bitwy, w której 20 000 żołnierzy Vinoya zostało powstrzymanych, a następnie wypartych przez 3 Armię. 13 października Francuzi ponownie uderzyli i zajęli Chevilly wypierając II Korpus bawarski. Jednakże ostrzał pruskiej artylerii zmusił wojska francuskie do wycofania się.
29 października pod Le Bourget generał Carey de Bellemare, który dowodził najsilniejszą twierdzą północy Paryża, bez żadnego rozkazu zaatakował Gwardię Pruską i zdobył miasto. Niemcy nie mieli interesu w odbijaniu utraconej pozycji. Pomimo tego książę Albert rozkazał zająć miasto. W bitwie pod Le Bourget Gwardia Pruska z powodzeniem przejęła miasto i wzięła do niewoli 1200 francuskich żołnierzy. Wraz z wieściami o francuskich porażkach pod Metz i Le Bourget morale mieszkańców Paryża uległo pogorszeniu. Niemiecka blokada zaczęła dawać się we znaki ludności Paryża. 31 października po ogłoszeniu przez rząd porażki: kapitulacji Metzu i utraty Le Bourget rozwścieczony tłum z okrzykami otoczył i wdarł się do Hôtelu de Ville biorąc Trochu i członków rządu jako zakładników. Przywódcy rewolucyjni (m.in. Gustave Flourens, Charles Delescluze, Louis Auguste Blanqui) podjęli nieudaną próbę obalenia rządu Trochu i ustanowienia własnego. W tym samym czasie bataliony Gwardii Narodowej prowadzone przez Jules Ferry'ego i oddział Garde Mobiles prefekta policji Edmunda Adama przygotowywały się do odbicia budynku. Doszło do negocjacji między dwoma stronami. O poranku 1 listopada w efekcie rozmów rewolucjoniści pokojowo wypuścili zakładników. Pomimo obietnic władz dotyczących braku represji wobec rewolucjonistów, rząd aresztował i uwięził 22 przywódców. Wydarzenie to znacząco rozgoryczyło ruch lewicowy Paryża.
30 listopada Trochu w nadziei na poprawę morale przeprowadził atak z Paryża wierząc, że dojdzie do przełomu. Wysłał generała Auguste-Alexandre Ducrot z 80 000 żołnierzami przeciwko Prusakom pod Champigny, Créteil i Villiers-sur-Marne. Wówczas doszło do bitwy pod Villiers, podczas której Francuzom udało się zdobyć i utrzymać pozycje w Créteil i Champigny. Do 2 grudnia Korpus z Wirtembergii odparł Ducrota na pozycje obronne, gdzie bronił się do zakończenia bitwy 3 grudnia.
9 grudnia, miejscowość Ham położona ok. 104 km od Paryża, została zdobyta przez francuską armię Louisa Faidherbe. 21 grudnia Trochu i Ducrot wydali rozkaz oddziałom francuskim podjęcia próby przełomu pod Le Bourget w nadziei na połączenie się z armią Faidherbe. Pogoda była bardzo zimna, a ukryta i dobrze ulokowana pruska artyleria zadała ciężkie straty nacierającym Francuzom. Żołnierze obozowali w nocy bez paliwa do ogrzania się, przy temperaturze -14°. Po stronie francuskiej było ponad 900 przypadków odmrożenia i 2000 ofiar. Po stronie pruskiej zginęło mniej niż 500 osób.
19 stycznia wojska francuskie przeprowadziły ostatnią próbę przebicia. Atak został skierowany na park Buzenval w Saint-Cloud w pobliżu pruskiego sztabu położonego na zachód od Paryża. Książę Fryderyk odparł atak, podczas którego zginęło 4000 francuzów, a 600 odniosło rany. Trochu zrezygnował z funkcji gubernatora i pozostawił generała Josepha Vinoya z 146 000 obrońców.
Podczas zimy w naczelnym dowództwie rosło napięcie między Prusakami. Feldmarszałek Helmuth von Moltke i generał Leonhard von Blumenthal, którzy dowodzili działaniami wojsk, skupieni byli przede wszystkim na metodycznym oblężeniu, które zniszczyłoby fortyfikacje wokół miasta i powoli zmniejszałoby liczbę obrońców przy minimalnych stratach po stronie niemieckiej.
Z upływem czasu narastała obawa, że przedłużająca się wojna może negatywnie wpłynąć na niemiecką gospodarkę, oraz że przeciągające się oblężenie Paryża upewnia francuski Rząd Obrony Narodowej co do możliwości pokonania Prus. Przedłużająca się kampania dałaby również Francji czas na stworzenie nowej armii i przekonania neutralnych państw do dołączenia do wojny przeciwko Prusom. Dla Bismarcka zdobycie Paryża było kluczową kwestią dla złamania bezkompromisowego rządu republikanów, jak najszybszego zakończenia wojny i zapewnienia korzystnych postanowień pokoju dla Prus. Moltke również martwił się z powodu zimowych dostaw, które były niewystarczające dla niemieckiej armii oblegającej Paryż. Wśród żołnierzy zaczęły coraz częściej występować choroby (np. gruźlica). Ponadto operacje oblężnicze konkurowały o priorytet z Kampanią Loary, która była prowadzona przeciwko pozostałym armiom francuskim.
W związku z poważnym niedoborem żywności paryżanie byli zmuszeni do uboju wszystkich dostępnych zwierząt. Szczury, psy, koty i konie jako pierwsze zostały zabite i były stałym elementem menu paryskich restauracji. Gdy skończyły się zapasy tych zwierząt, mieszkańcy Paryża zaczęli wykorzystywać zwierzęta z ogrodów zoologicznych przebywających w Jardin des plantes. Jako pożywienie zostały wykorzystane również dwa słonie: Castor i Pollux, które były jedynymi w Paryżu.
Jedynym ambasadorem mocarstwa, który pozostał podczas oblężenia, był dyplomata Stanów Zjednoczonych Elihu B. Washburne. Jako przedstawiciel neutralnego kraju Washburne odgrywał wyjątkową rolę w konflikcie. Przez większość czasu był on jednym z niewielu kanałów komunikacji miasta z światem zewnętrznym. Przodował także w dostarczaniu pomocy humanitarnej cudzoziemcom, w tym etnicznym Niemcom, żyjącym w stolicy.
Bombardowanie.
W styczniu 1871 roku, na polecenie Bismarcka, w ciągu dwudziestu trzech nocy Niemcy wystrzelili około 12 000 pocisków w kierunku miasta, próbując załamać morale mieszkańców i obrońców Paryża. 5 stycznia bezpośredni atak na miasto poprzedziło zbombardowanie południowych fortów przeprowadzone z wyżyn Châtillon. Tego samego dnia forty Issy i Vanves zostały uszkodzone przez zmasowany ostrzał, co pozwoliło pruskiej artylerii przenieść się o 750 metrów bliżej granic Paryża. Zmieniło to znacząco sytuację, ponieważ wcześniej artyleria w zasięgu miała jedynie obrzeża miasta. Pierwsze pociski spadły na lewy brzeg jeszcze tego samego dnia.
Pruscy artylerzyści wycelowali działa pod najwyższym możliwym kątem i zwiększono ładunki, aby móc ostrzelać nieosiągalne dotąd obszary. Pociski spadły na most Pont Notre-Dame i Île Saint-Louis, lecz nie osiągnęły Prawego Brzegu. Do 20 000 uchodźców opuściło Lewy Brzeg zatrzymując się na Prawym obciążając już znacząco przeciążone zapasy żywności w dzielnicach. Kopuły Panteonu i Les Invalides były częstym celem artylerzystów, a ich okolice zostały w szczególności zniszczone. Pociski trafiały również w szpital Salpetrière i Théâtre de l’Odéon (wówczas używany jako szpital), co doprowadziło niektórych do przekonania, że Prusacy celowo bombardowali obiekty. Moltke, w odpowiedzi na oskarżenia Trochu dotyczące bombardowania szpitali, odpowiedział, że ma nadzieję wkrótce zbliżyć artylerię, aby jego żołnierze mogli lepiej rozpoznawać flagi Czerwonego Krzyża.
Około 400 osób, które zginęły lub odniosły rany z powodu bombardowań „nie miało większego wpływu na ducha obrońców Paryża”. Charles Delescluze stwierdził „Francuzi 1870 roku są synami tych Galów, dla których bitwy były urlopem”. W rzeczywistości poziom zniszczeń nie był taki jakiego Prusacy oczekiwali. Pociski często powodowały niewielkie uszkodzenia budynków, a wiele z nich spadało na otwarte przestrzenie z dala od ludzi. Angielski obserwator Edwin Child napisał, że „Coraz bardziej przekonywał się o niemożliwości skutecznego zbombardowania Paryża, którego domy budowano z tak solidnych bloków kamiennych, że można je było niszczyć jedynie po kawałku”.
Zawieszenie broni i kapitulacja.
25 stycznia 1871 roku Wilhelm I polecił generałowi Moltke skonsultować się z Bismarckiem w sprawie przyszłych operacji. Bismarck natychmiast rozkazał zbombardować miasto za pomocą działa oblężniczego Krupp dużego kalibru. Skłoniło to stolicę do kapitulacji dnia 28 stycznia 1871 roku.
Tajne rozmowy o zawieszeniu broni rozpoczęły się 23 stycznia 1871 roku i trwały do 27 stycznia w Wersalu między Jules’em Favre’em a Bismarckiem. Po stronie francuskiej istniała obawa, że Gwardia Narodowa zbuntuje się po publicznym ogłoszeniu kapitulacji. Bismarck zasugerował Favre sprowokowanie wybuchu powstania, które następnie mógłby spacyfikować francuską armią. Uzgodniono warunki, wedle których regularne wojska francuskie (z wyjątkiem jednej dywizji) zostaną rozbrojone, Paryż zapłaci odszkodowanie w wysokości dwustu milionów franków, a fortyfikacje zostaną zajęte przez Prusaków. W zamian zawieszenie broni przedłużono do 19 lutego.
Dostawy żywności z prowincji, a także ze statków Wielkiej Brytanii i Stanów Zjednoczonych, niemal natychmiast zaczęto dostarczać głodującemu miastu. Brytania wysłała statki Royal Navy załadowane zapasami żywności dla armii. Do pomocy dołączyły także prywatne organizacje, takie jak Fundusz Pomocy (Relief Fund) lorda majora i Londyński Komitet Pomocy (London Relief Committee), które przekazały spore darowizny. Według brytyjskiego przedstawiciela odpowiedzialnego za dystrybucję żywności, na początku lutego London Relief Committee przekazał „około 10 000 ton mąki, 450 ton ryżu, 900 ton herbatników, 360 ton ryb i prawie 4000 ton paliwa, wraz z około 7000 sztuk bydła”. Stany Zjednoczone wysłały żywność wartą około 2 miliony dolarów, ale większość z nich pozostała w porcie Hawr z powodu braku robotników potrzebnych do rozładunku statków. Przybycie pierwszego brytyjskiego konwoju z żywnością do Les Halles wywołało zamieszki i plądrowanie.
1 marca 1871 roku trzydzieści tysięcy pruskich, bawarskich i saskich żołnierzy przeprowadziło krótką paradę zwycięstwa w Paryżu, a Bismarck uhonorował rozejm wysyłając koleją żywność do miasta. Po dwóch dniach niemieckie wojska wyruszyły na wschód miasta, aby zatrzymać się w tymczasowych obozach do momentu, gdy Francja zapłaci uzgodnione odszkodowania wojenne. Podczas gdy paryżanie odbudowywali wyniszczoną stolicę, znajdującą się pod krótką i symboliczną okupacją, nie doszło do poważniejszych incydentów. Brak znaczących konfliktów wynikał po części z tego, że Niemcy unikali obszarów takich jak Belleville, gdzie wrogość wobec okupantów była wysoka.
Następstwa.
18 stycznia 1871 roku Wilhelm I w pałacu wersalskim proklamował Cesarstwo Niemieckie. Królestwo Bawarii, Wirtembergii i Saksonii, księstwa Badenii i Hesji oraz wolne miasta Hamburg i Brema zostały zjednoczone z Związkiem Północnoniemieckim, tworząc Cesarstwo Niemieckie. 10 maja 1871 roku podpisano pokój frankfurcki kończący wojnę francusko-pruską. W wyniku postanowień Francja utraciła Alzację i Lotaryngię, którą Otto von Bismarck włączył bezpośrednio w skład Cesarstwa Niemieckiego.
Dalsza obecność wojsk niemieckich poza miastem rozgniewała paryżan. Kolejne niechęci pojawiały się przeciwko rządowi francuskiemu, a w marcu 1871 roku paryscy robotnicy i członkowie Gwardii Narodowej zbuntowali się i ustanowili Komunę Paryską (zryw rewolucyjny ludności stolicy), która stłumiona została do końca maja 1871 roku.
Poczta powietrzna.
Poczta balonowa była jedynym środkiem, za pomocą którego oblężone miasto mogło nawiązać komunikację z resztą Francji. Wykorzystanie balonów do transportu poczty podczas oblężenia po raz pierwszy zostało zaproponowane przez fotografa i entuzjastę baloniarstwa Felixa Nadar. 17 września Nadar zwrócił się do Rady Obrony Paryża, proponując użycie balonów do komunikacji ze światem zewnętrznym, podobną propozycję złożył również pilot Eugène Godard.
Pierwszą próbę realizacji pomysłu dokonano 23 września przy użyciu balonu o nazwie "Neptun". Oprócz pilota przewoził 125 kg poczty. Po trzygodzinnym locie wylądował w Craconville położonym 83 km od Paryża. Po udanej próbie powstała regularna usługa pocztowa, która ustaliła stawkę 20 centymów za list. Utworzono dwie manufaktury produkujące balony, jedną zarządzaną przez Nadara w sali tanecznej Elysềe-Montmartre (później przeniesiono ją do Gare du Nord), a drugą pod kierownictwem Godarda w Gare d’Orléans. Wykonano około 66 lotów balonami, w tym jeden, który przypadkowo ustanowił rekord przelotu, lądując w Norwegii. Zdecydowana większość z nich się powiodła: tylko pięć zostało schwytanych przez Prusaków, a trzy zaginęły: prawdopodobnie wpadły do Oceanu Atlantyckiego lub Morza Irlandzkiego. Liczbę przewiezionych listów szacuje się na około 2,5 miliona.
Niektóre balony oprócz poczty przewoziły także pasażerów. Najpopularniejszym przykładem jest minister wojny Léon Gambetta, który 7 października wyleciał z Paryża. Balonami transportowano również gołębie pocztowe poza Paryż, gdzie miały być wykorzystywane jako poczta gołębia. Był to jedyny sposób, dzięki któremu oblężone miasto mogło skomunikować się z resztą Francji. 27 września Prusacy odkryli i przecięli specjalny kabel telegraficzny, który ułożony był na dnie Sekwany. Prawie wszyscy kurierzy próbujący przedostać się przez niemieckie pozycje zostali przechwyceni. Ptaki zostały zabrane do swoich gołębników, najpierw w Tours, a później w Poitiers, a po tym jak wypoczęły i zostały nakarmione, były przygotowane do podróży. Przed ich wypuszczeniem zaczepiono depesze. Początkowo gołębia poczta była używana tylko do oficjalnej komunikacji. 4 listopada rząd ogłosił, iż cywile również mogą wysyłać wiadomości, które mogą liczyć maksymalnie 20 słów przy opłacie 50 centymów za każde słowo.
Depesze zostały następnie skopiowane na arkusze tektury i sfotografowane przez M. Barreswille, fotografa z Tours. Każdy arkusz zawierał 150 wiadomości, które zostały zreprodukowane jako odbitka o wymiarach około 40 na 55 mm (1,6 na 2,2 cala): gdzie każdy gołąb mógł nieść po dziewięć z nich. Proces fotograficzny został później dopracowany przez René Dagrona, aby umożliwić transport większej ilości: Dagron ze swoim oprzyrządowaniem wyleciał z Paryża 12 listopada balonem nazwanym Niépce, niemal złapanym przez Prusaków. Proces fotograficzny umożliwił wysłanie wielu kopii wiadomości. Pomimo tego, że 57 z 360 wypuszczonych gołębi dotarło do Paryża, dostarczono ponad 60 000 z 95 000 wysłanych wiadomości (niektóre źródła podają znacznie wyższą liczbę około 150 000 oficjalnych i 1 milion prywatnych wiadomości, ale liczbę tę uzyskuje się, licząc wszystkie kopie każdej wiadomości).
W kulturze popularnej.
"Empires of Sand" (1999, David W. Ball) to powieść składająca się z dwóch części, z których pierwsza rozgrywa się podczas oblężenia Paryża zimą 1870-71.
"The Old Wives' Tale" (Arnold Bennett) to powieść, która opisuje losy dwóch sióstr, Constance i Baines, która przeżywa oblężenie Paryża.
"Elusive Liberty" (Glen Davies) powieść opowiadająca historię rzeźbiarza Frédérica Bartholdi, który walczył z Niemcami jako adiutant Giuseppe Garibaldiego i przebywał w Paryżu podczas oblężenia.
"Król w Żółci" (1895, Robert W. Chambers) cykl czterech powieści zawiera historię, która ma miejsce w trakcie kilku dni oblężenia.
"Woman of the Commune" (1895, G. A. Henty) nawiązuje do oblężenia stolicy oraz wydarzeń następujące wydarzenia komuny paryskiej.
"Mistrz", film z 2012 roku w reżyserii Paula Thomasa Andersona, nawiązuje do oblężenia w scenie, w której Lancaster Dodd mówi Freddiemu Quell, że obaj uczestniczyli w gołębiej poczcie.

</doc>
<doc id="5278874" url="https://pl.wikipedia.org/wiki?curid=5278874" title="Gábor Novák">
Gábor Novák

Gábor Novák (ur. 14 sierpnia 1934 w Budapeszcie, zm. 5 sierpnia 2021) – węgierski kajakarz, kanadyjkarz, wicemistrz olimpijski i mistrz Europy.
Kariera sportowa.
Zdobył srebrny medal w wyścigu kanadyjek jedynek (C-1) na dystansie 10 000 metrów na igrzyskach olimpijskich w 1952 w Helsinkach, przegrywając jedynie z Frankiem Havensem ze Stanów Zjednoczonych, a wyprzedzając Alfréda Jindrę z Czechosłowacji. Zajął 6. miejsce w konkurencji C-1 na 10 000 metrów na mistrzostwach świata w 1954 w Mâcon. Nie bronił medalu na igrzyskach olimpijskich w 1956 w Melbourne, zamiast niego Węgry reprezentował János Parti, który również zdobył srebrny medal.
Novák zdobył złoty medal w wyścigu C-1 na 1000 metrów na mistrzostwach Europy w 1957 w Gandawie. Na mistrzostwach świata w 1958 w Pradze zajął 7. miejsce w konkurencji C-1 na 1000 metrów i 8. miejsce w C-1 na 10 000 metrów, a na mistrzostwach świata w 1963 w Jajcach 11. miejsce w kanadyjkach dwójkach (C-2) na 10 000 metrów.
Po zakończeniu wyczynowego uprawiania sportu był trenerem.

</doc>
<doc id="5278878" url="https://pl.wikipedia.org/wiki?curid=5278878" title="Aleksander Swieżawski">
Aleksander Swieżawski

Aleksander Maria Swieżawski (ur. 3 stycznia 1924 we Lwowie, zm. 14 lutego 2013 w Łodzi) – polski historyk, dr hab.
Życiorys.
Aleksander Swieżawski urodził się w rodzinie ziemiańskiej – był synem Tomasza Swieżawskiego i Marii z domu Kościelskiej. Jednym z jego krewnych był filozof Stefan Swieżawski. Aleksander Swieżawski uczył się w szkołach powszechnych we Lwowie i Łaszczowie, następnie uczył się w Gimnazjum im. Jana Długosza w Nowym Sączu, w którym do wybuchu II wojny światowej zdołał ukończyć naukę w 3 klasach. Od 1939 Aleksander Swieżawski mieszkał w Łykoszynie. W 1942 w ramach tajnego nauczania zdał maturę w Hrubieszowie, a następnie zajął się działalnością w konspiracji, pracując w prasie podziemnej.
W październiku 1942 dołączył do 9 Pułku Piechoty Legionów AK. W 1944 w wyniku dekonspiracji uciekł do Warszawy, gdzie uczestniczył w powstaniu warszawskim, dołączając do plutonu łączności na Żoliborzu. 30 września 1944 został schwytany i wzięty do niewoli niemieckiej, a następnie skierowany do Stalagu II A Neubrandenburg. Pracował pod przymusem w cukrowni w Stavenhagen oraz przy pracach ziemnych w Rostocku. Został wyzwolony 2 maja 1945, a następnie przedostał się do brytyjskiej strefy okupacyjnej. Następnie zamieszkał w Wielkiej Brytanii, gdzie podjął pracę urzędnika i robotnika, m.in. w kopalni węgla w Crewe. Uczestniczył również w połowach na Atlantyku.
Do Polski powrócił w 1947, początkowo pracując jako urzędnik w fabryce papieru w Jeziornej. Jesienią 1948 zamieszkał w Łodzi, gdzie podjął studia z filozofii i historii na Uniwersytecie Łódzkim. W 1951 zdał ponownie maturę ze względu na nieuznanie matury zaliczonej podczas II wojny światowej. W 1952 obronił pracę magisterską pt. „Sprawa chłopska w pismach księdza Wincentego Skrzetuskiego”, napisaną pod kierunkiem Bohdana Baranowskiego. W latach 1951–1953 pracował w bibliotece Politechniki Łódzkiej, a od 1956 w bibliotece Państwowej Wyższej Szkoły Filmowej, pracując jednocześnie na stanowisku nauczyciela przedmiotu nauka o książce i bibliotece w Państwowym Liceum Bibliotekarskim w Łodzi.
W latach 1957–1980 pracował jako asystent, a następnie jako adiunkt w Instytucie Historii Uniwersytetu Łódzkiego, w międzyczasie w 1964 broniąc pracę doktorską pt. „Ziemia bełska w latach 1388–1462” napisaną pod kierunkiem Stefana Krakowskiego oraz pracę habilitacyjną pt. „Rawskie Księstwo Książąt Mazowieckich”. W 1980 podjął pracę w Wyższej Szkoły Pedagogicznej w Częstochowie, gdzie w latach 1983–1987 był kierownikiem Zakładu Historii Kultury Polskiej i dziekanem Wydziału Humanistyczno-Pedagogicznego. Był później współtwórcą Instytutu Historii w Akademii Humanistyczno-Przyrodniczy im. Jana Długosza w Częstochowie. W 1995 uzyskał tytuł profesora zwyczajnego i przeszedł na emeryturę.
Aleksander Swieżawski był członkiem Polskiego Towarzystwa Historycznego, członkiem założycielem Polskiego Towarzystwa Heraldycznego, członkiem zwyczajnym Łódzkiego Towarzystwa Naukowego i członkiem honorowym Towarzystwa Przyjaciół Rawy Mazowieckiej. Przed jego śmiercią rozpoczęto starania o nadanie mu Honorowego Obywatelstwa Miasta Rawy Mazowieckiej ze względu na jego zasługi w badaniu dziejów miejscowości.
Zmarł 14 lutego 2013 w Łodzi. Został pochowany na cmentarzu Rakowickim w Krakowie.

</doc>
<doc id="5278892" url="https://pl.wikipedia.org/wiki?curid=5278892" title="Karol Tarło (zm. 1703)">
Karol Tarło (zm. 1703)



</doc>
<doc id="5278898" url="https://pl.wikipedia.org/wiki?curid=5278898" title="Zapaśnicy">
Zapaśnicy

Zapaśnicy (fr. "Lutteurs") – obraz olejny francuskiego malarza Gustave’a Courbeta eksponowany w Muzeum Sztuk Pięknych w Budapeszcie.
Historia.
Z powodu oszczędności do stworzenia obrazu artysta użył starego płótna, na którym namalował wcześniej "Noc Walpurgi". "Zapaśnicy" zostali wystawieni na Salonie w 1853 wraz z dwoma innymi pracami Courbeta – "Śpiącą prządką" i "Kąpiącymi się".
Podczas pracy nad obrazem malarz wykorzystał wspomnienia z zawodów zapaśniczych, które oglądał, jak i rysunki ilustrujące takie zawody z ówczesnej prasy. Krytycy sztuki dostrzegają również wpływy Pollaiuola, Michała Anioła, Caravaggia i Géricaulta.
Obraz nabył Ferenc Hatvany, węgierski finansista. "Zapaśnicy" stali się częścią jego kolekcji, w której znalazło się wiele dzieł Courbeta. Po II wojnie światowej obraz trafił do Muzeum Sztuk Pięknych w Budapeszcie.
Opis.
Obraz przedstawia dwóch skąpo odzianych zapaśników o ciałach splecionych w walce. Scena rozgrywa się na paryskim hipodromie położonym w pobliżu Łuku Triumfalnego. Malarz wyeksponował sylwetki półnagich mężczyzn, wiernie oddając anatomiczne szczegóły jak napięte mięśnie i nabrzmiałe żyły. Ciała sportowców są modelowane silnym światłocieniem. Chociaż Courbet ukazał moment zmagania dwóch mężczyzn, to jednak ich sylwetki sprawiają wrażenie nieco sztywnych i statycznych, a to wrażenie podkreśla fakt, że grupa ta jest umieszczona na tle potraktowanym bardzo szkicowo i prawie pozbawionym głębi. Malarz, przedstawiając na pierwszym planie zapaśników, w roli publiczności obsadza obserwującego obraz widza, a nie umieszczonych po prawej paryskich dystyngowanych mieszczan patrzących na walkę z dużej odległości.
Interpretacja.
"Zapaśników" określano jako obraz realistyczny, zgodny z założeniem artystycznym Courbeta, który za tematykę swej twórczości przyjmował sceny ze zwyczajnego życia, a walki zapaśnicze stanowiły popularną rozrywkę. Uznawano go też za część programowych działań malarza zmierzających do malowania aktów; "Kąpiące się" wystawione na tym samym Salonie ukazywały nagość kobiecą, a "Zapaśnicy" – męską. Inne interpretacje podkreślają polityczne zaangażowanie Courbeta i wymowę obrazu jako sprzeciwu wobec obowiązujących stosunków społecznych: przedstawione na pierwszym planie monumentalne postacie pochodzą z niskich klas, a artysta ukazał je bez idealizacji. Bohaterami obrazu są dwaj walczący mężczyźni, a nie obserwująca zawody paryska burżuazja.

</doc>
<doc id="5278900" url="https://pl.wikipedia.org/wiki?curid=5278900" title="Aleksander Drzewicki">
Aleksander Drzewicki



</doc>
<doc id="5278902" url="https://pl.wikipedia.org/wiki?curid=5278902" title="Jan Bochotnicki">
Jan Bochotnicki



</doc>
<doc id="5278922" url="https://pl.wikipedia.org/wiki?curid=5278922" title="Gwiezdna Eskadra">
Gwiezdna Eskadra



</doc>
<doc id="5278929" url="https://pl.wikipedia.org/wiki?curid=5278929" title="Władysław Myszkowski">
Władysław Myszkowski



</doc>
<doc id="5278934" url="https://pl.wikipedia.org/wiki?curid=5278934" title="Sokoli ząb">
Sokoli ząb

Sokoli ząb – termin odnoszący się do tępej struktury na dziobie u podrodziny sokołów (Falconinae). 
Struktura ta znajduje się na szczęce. Sokolemu zębowi natomiast odpowiada wcięcie na żuchwie. Służy przede wszystkim do chwytania zdobyczy i szybkiego jej uśmiercania poprzez łamanie kręgów szyjnych, później ten przyrząd nie jest potrzebny (następuje „skubanie” ofiary). Sokoli ząb jest skuteczny do zabijania przeważnie małych ofiar jak np. gryzoni i innych drobnych ssaków lub małych i dużych ptaków (np. wróbli, skowronków, bażantów, gołębi) oraz ich piskląt. Sokoli ząb to także cecha różniąca sokoły od jastrzębiowatych (Accipitridae). Przykładem sokoła z sokolim zębem może być rzadki, mały gatunek – drzemlik ("Falco columbarius").

</doc>
<doc id="5278935" url="https://pl.wikipedia.org/wiki?curid=5278935" title="Mistrzostwa Świata w Kajakarstwie 1979">
Mistrzostwa Świata w Kajakarstwie 1979

15. Mistrzostwa świata w kajakarstwie odbyły się w dniach 15–19 sierpnia 1979 w Duisburgu.
Rozegrano 15 konkurencji męskich i 3 kobiece. Mężczyźni startowali w kanadyjkach jedynkach (C-1) i dwójkach (C-2) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. Liczba i rodzaj konkurencji nie zmieniły się od poprzednich mistrzostw.
Pierwsze miejsce w klasyfikacji medalowej wywalczyli reprezentanci Związku Radzieckiego.

</doc>
<doc id="5278939" url="https://pl.wikipedia.org/wiki?curid=5278939" title="Patointeligencja">
Patointeligencja

Patointeligencja – singiel polskiego rapera Maty. Wydawnictwo, w formie digital download ukazało się 11 grudnia 2019 roku na kanale SBM Label. Tekst utworu został napisany przez Michała Matczaka.
Nagrywanie.
Utwór wyprodukowany przez Trooh Hippiego został zarejestrowany w studiu NoBoCoTo Studio. Za reżyserię teledysku odpowiada Gabriel Szałyga oraz Mariusz Stykała.
Przyjęcie.
Singiel zdobył popularność zdobywając ponad 1,5 miliona wyświetleń w 2 dni od publikacji na platformie YouTube (obecnie ma 61 545 000 wyświetleń na platformie YouTube). Bardzo szybko się przyjął również na Spotify (obecnie ma 34 200 604 odtworzeń na Spotify).
Nagranie osiągnęło status diamentowej płyty.

</doc>
<doc id="5278940" url="https://pl.wikipedia.org/wiki?curid=5278940" title="Ferdynand Myszkowski">
Ferdynand Myszkowski



</doc>
<doc id="5278943" url="https://pl.wikipedia.org/wiki?curid=5278943" title="Porta Santa Lucia (Urbino)">
Porta Santa Lucia (Urbino)

Porta Santa Lucia – jedna ze średniowiecznych bram w murach miejskich Urbino we Włoszech.
Znajduje się na grzbiecie wzgórza Colle del Monte, w najbardziej na północ wysuniętej części murów miejskich. Wyznacza północny kraniec dzisiejszej Via Donato Bramante, której najstarsza i najpopularniejsza nazwa nawiązywała do nazwy bramy i pobliskiego bastionu. Nazwa wywodzi się od dawnego klasztoru i przylegającego doń kościoła pod wezwaniem Świętej Łucji, które wznosiły się u podnóży zbocza.
W średniowieczu brama ta dawała bezpośredni wjazd do miasta przybyszom z północy. W czasie włoskiego Risorgimento w 1860 roku pierwsze oddziały piemonckie wkroczyły do miasta przez bramę Santa Lucia i ulicę o tej samej nazwie.
Wysoka budowla wzniesiona jest z cegły, z wysokim przejazdem sklepionym łukowo. W nadbramiu znajduje się pomieszczenie dla straży. Jej konstrukcja ma pewne cechy wspólne z bramą Lavàgine. Przebudowano ją w pierwszej połowie XIX wieku, aby ułatwić wjazd do miasta dużym powozom. Nad przejazdem od strony miasta zegar słoneczny. Aktualnie w przyziemiu budynku bramnego znajduje się lokal gastronomiczny (bar-kawiarnia). Teren na zboczu przed bramą zajmuje ukryte pod ziemią centrum handlowe "Porta Santa Lucia".
Brama Santa Lucia jest dobrym punktem widokowym, przede wszystkim w kierunku miasta, gdzie w panoramie dominują kopuła i dzwonnica katedry Wniebowzięcia Najświętszej Maryi Panny. W kierunku północnym widać w oddali wzgórza San Marino, zaś w kierunku wschodnim pojawia się tafla Adriatyku.

</doc>
<doc id="5278951" url="https://pl.wikipedia.org/wiki?curid=5278951" title="Jadwiga Lubomirska">
Jadwiga Lubomirska

Jadwiga Julia Wanda Lubomirska, zam. de Ligne (ur. 29 czerwca 1815 w Przeworsku, zm. 14 lutego 1895 w Brukseli) – polska księżniczka z rodu Lubomirskich, księżna de Ligne jako żona Eugène'a.
Życiorys.
Jadwiga Julia Wanda Lubomirska urodziła się 29 czerwca 1815 r. w Przeworsku w rodzinie szlacheckiej. Była jednym z czworga dzieci Henryka Lubomirskiego i Teresy Czartoryskiej. 28 października 1836 r. wyszła za mąż w Wiedniu za Eugeniusza de Ligne, dwukrotnie owdowiałego, syna księcia Ludwika Eugeniusza de Ligne i Luisy van der Noot, hrabiny Duras. Jej mąż był kandydatem do tronu belgijskiego, posłem Belgii w Londynie, Paryżu i dworach włoskich. Mieszkali w rodowej rezydencji na zamku Beloeil koło Tournai, gdzie doczekali się licznego potomstwa:

</doc>
<doc id="5278954" url="https://pl.wikipedia.org/wiki?curid=5278954" title="Petrelek modry">
Petrelek modry

Petrelek modry ("Halobaena caerulea") – gatunek średniej wielkości ptaka z rodziny burzykowatych (Procellariidae), jedyny przedstawiciel rodzaju Halobaena. Gniazduje na subantarktycznych wyspach w południowej części Oceanu Atlantyckiego i Indyjskiego oraz na wyspie Macquarie, która znajduje się na skraju Oceanu Spokojnego. Gniazduje kolonijnie na wyspach między równoleżnikami 40° i 56°S, poza okresem lęgowym dociera dalej na północ i południe (w tym na Ocean Południowy), gniazdem jest nora wykopana w ziemi. W zniesieniu jest jedno jajo. Odżywia się głównie morskimi skorupiakami, rybami i głowonogami, które chwyta tuż pod powierzchnią morza, zazwyczaj na akwenach o temperaturze powierzchni od –2 do 2 °C, z dala od pływającego lodu. Żeruje zarówno w dzień, jak i w nocy. Bytuje w grupach od kilku do kilkuset osobników. Nie jest zagrożony wyginięciem.
Taksonomia.
Po raz pierwszy zgodnie z zasadami nazewnictwa binominalnego gatunek ten opisał Johann Friedrich Gmelin w 1789 w 13. edycji "Systema Naturae". Holotyp pochodził z nieokreślonego miejsca na Oceanie Południowym. Autor nadał gatunkowi nazwę "Procellaria caerulea".
Obecnie (2022) Międzynarodowy Komitet Ornitologiczny umieszcza petrelka modrego w monotypowym rodzaju Halobaena i nie wyróżnia podgatunków, podobnie jak inne autorytety. Nazwę rodzajową "Halobaena" można przetłumaczyć jako „krocząca przez morze”; pochodzi od greckich słów ἅλς "hals" – „morze” oraz βάσκω "baino" – „iść”, „kroczyć”.
W literaturze polskojęzycznej gatunek występuje pod nazwą: petrelek modry.
Filogeneza.
W 2004 ukazały się wyniki badania nad pokrewieństwem w obrębie rodziny burzykowatych (Procellariidae), podczas których wykorzystano sekwencje genu cytochromu b. Według nich petrelek modry stanowi grupę siostrzaną wobec rodzaju "Pachyptila". Na drzewie filogenetycznym utworzonym przy użyciu metody największej oszczędności (ang. "maximum parsimony") obydwa te taksony miały być blisko spokrewnione z "Procellaria". Na innym, wykorzystującym metodę największej wiarygodności (ang. "maximum likelihood"), okazały się być "incertae sedis". Nie udało się wówczas ustalić dobrze pokrewieństwa i kilku innych taksonów. W 2021 opublikowano wyniki badań z użyciem sekwencji wielu genów. Inaczej niż w tych opartych jedynie o gen cytochromu b, te wykazały bliskie pokrewieństwo kladu "Halobaena"+"Pachyptila" z "Pelecanoides". Pozycję petrelka modrego w obrębie rodziny przedstawia poniższy kladogram będący uproszczonym fragmentem drzewa filogenetycznego całej rodziny burzykowatych:
W bazie timetree.org w kwietniu 2022 dostępne było tylko jedno badanie, którego wyniki określałyby moment oddzielenia się "Halobaena" od "Pachyptila". Według Jetz "et al". (2012) miało to miejsce blisko 17,2 mln lat temu.
Badanie sekwencji genu cytochromu b oraz mikrosatelitów z 18 loci wykazało brak wyraźnej struktury genetycznej w populacji petrelków modrych, co wskazuje na silny przepływ genów pomiedzy populacjami i duże tempo migracji.
Morfologia.
Długość ciała petrelków modrych wynosi 26–32 cm, rozpiętość skrzydeł: 62–71 cm. Masa ciała wynosi około 200 g; przykładowo u 215 osobników z Wyspy Mariona: 163–251 g (średnio 202 ± 17,5 g), u 103 osobników z Wysp Kerguelena: 154–268 g (średnio 198 ± 20 g). Zmienia się w zależności od kondycji ptaka. Wysiadujące petrelki modre zmieniają swojego partnera zwykle co 8–12 dni. Same wyruszają na morze i zanim wrócą, ich masa ciała może zwiększyć się o blisko 29 g do 63 g – wraz z postępem inkubacji zwiększa się przyrost masy ciała, aż do około 6 g na dobę. Przeciętna masa ciała na początku i na końcu zmiany jest znacząco odmienna na różnych etapach inkubacji. Średnia masa ciała u wymytych na wybrzeża Wiktorii martwych osobników to 128,8 g ("n"=44, samce i samice).
Petrelek modry jest stosunkowo niewielkim przedstawicielem rodziny, który rozmiarami ciała, sylwetką i proporcjami przypomina petrelki z rodzaju "Pachyptila". Cechują go jednak nieco dłuższe i węższe skrzydła, których zewnętrzna część zazwyczaj wydaje się być dłuższa, węższa i ostrzej zakończona.
Upierzenie petrelków modrych z wierzchu jest głównie jasne, niebieskoszare, z rozciągającymi się przez wierzch skrzydeł paskami układającymi się w częściowo przerwane „M”. Czarna czapeczka jest wyraźnie widoczna, podobnie jak białe czoło. Ogon prostokątnie zakończony, szary z wąskim popielatym paskiem przedkońcowym oraz białym paskiem końcowym, unikatowym wśród rurkonosych. Spód ciała jest głównie biały, wyróżnia się jedynie niedomknięta ciemna obroża zachodząca na boki piersi. W upierzeniu nie występuje dymorfizm płciowy, nie ma również różnic między dorosłymi i młodymi osobnikami. Sezonowa zmienność upierzenia widoczna jest jedynie w jego zużyciu. Zmienność geograficzna przejawia się w budowie dzioba: petrelki modre z Wysp Kerguelena mają dłuższe i węższe dzioby niż te z dwóch pozostałych badanych populacji. Podobną zależność zaobserwowano u petrelków antarktycznych. Możliwym wyjaśnieniem jest zmienność w składzie pożywienia między populacjami z różnych miejsc gniazdowania. Tęczówka jest ciemnobrązowa, niemal czarna. Dziób ma barwę ciemnoszarą, jedynie jego boczna część zdaje się być nieco fioletowa. Inne opisy mówią o oliwkowoczarnym kolorze z jasną niebieskawą krawędzią tnącą w bocznej części oraz niebieskawej lub różowawej spodniej części nasady żuchwy. Skok oraz wewnętrzne palce są jasnoniebieskie, zewnętrzne palce i dalsza od ciała część błony pławnej – ciemnobrązowe, a pozostała część błony pławnej – różowobrązowa.
Pierzenie.
Petrelki modre przechodzą pierzenie po odbyciu lęgów, kiedy wyruszą już na morze; w przypadku tych z Wysp Kerguelena zwykle rozpoczyna się w 1. lub 2. tygodniu lutego. Podawany czas jego trwania to 83–131 dni (w populacji z Wysp Księcia Edwarda) i około 10 tygodni (w populacji z Wysp Kerguelena). Pierzenie w obrębie skrzydeł przebiega intensywnie, jednocześnie wymieniane jest 7 lub 8 wewnętrznych lotek I rzędu, odpowiadające im pokrywy I-rzędowe oraz wszystkie pokrywy II-rzędowe większe.
Zasięg występowania.
Miejsca gniazdowania.
Petrelki modre gniazdują głównie na wyspach u wybrzeży południowej Ameryki Południowej położonych po obydwu stronach strefy konwergencji antarktycznej. Wszystkie znane dawniej kolonie mieszczą się między równoleżnikami 47°S a 56–58°S. W 2014 odnaleziona została kolonia na wyspie Gough, na szerokości 40°S – około 700 km na północ od dotychczasowej północnej granicy zasięgu gniazdowania. Prawdopodobnie nie powstała wskutek zajmowania nowych terenów, a została przeoczona podczas prac terenowych. Pozostałe kolonie petrelków modrych mieszczą się na pojedynczych wyspach u wybrzeża Chile oraz pięciu grupach wysp lub wyspach. Wszystkie znane miejsca gniazdowania obejmują (dokładne dane dotyczące liczebności znajdują się w sekcji „Status, zagrożenia i ochrona”):
Zasięg na morzu i przygodne obserwacje.
Niektóre petrelki modre pozostają w okolicy kolonii cały rok. Te wędrujące po oceanie najdalej na południe odnotowywano do strefy występowania paku lodowego. Osobniki w trakcie pierzenia, które prawdopodobnie gniazdowały na Wyspach Diego Ramírez, obserwowano na szerokości 67–71°S i na długości 78–119°W. Petrelki modre gniazdujące na Wyspach Kerguelena i Georgii Południowej podczas pierzenia przebywają na szerokościach 55–65°S i długościach od 20°W do 30°E. Najdalej na północ występują głównie do szerokości 30°S, jednak zimą u wybrzeży Peru docierają z Prądem Peruwiańskim w okolice równoleżnika 20°S. 
Liczba obserwacji na wodach południowej Australii i Nowej Zelandii zaczęła wzrastać w 2. połowie XX wieku i współcześnie prawdopodobnie petrelki modre pojawiają się tam regularnie, być może nawet często. Według innego źródła na nowozelandzkich morzach ptaki te są widywane rzadko, jednak pod koniec zimy i wiosną na brzeg wyrzucane bywają martwe osobniki w dość dużej liczbie. Szczególny był przypadek wyrzucenia na plaże Zatoki Obfitości 13 petrelków modrych pokrytych paliwem w październiku 2011. Doszło wówczas do wycieku paliwa z kontenerowca MV Rena, a odnalezienie petrelków nim oblepionych świadczy o tym, że docierają na wody przybrzeżne Nowej Zelandii.
Pożywienie.
Sposoby zdobywania pożywienia.
Prawdopodobnie głównym sposobem pozyskiwania zdobyczy u petrelków modrych jest łapanie jej tuż spod powierzchni, zarówno w locie, jak i podczas unoszenia się na wodzie. Rzadziej nurkują na kilka sekund. W badaniu prowadzonym na kilku gatunkach gniazdujących na Georgii Południowej średnia głębokość nurkowania petrelków modrych wyniosła 1,85 ± 0,29 m. Na bardzo podobną głębokość przeciętnie nurkowały nurce czarnoskrzydłe. Petrelki antarktyczne nurkowały płycej, natomiast nurce małe – znacznie głębiej od petrelków modrych. Obserwowano petrelki modre podążające za statkami, a czasem za żerującymi delfińcami płaszczowymi ("Lissodelphis peronii").
W okresie karmienia młodych petrelki modre wyruszają na morze na zmianę na krótki i długi okres; wśród osobników z Wysp Kerguelena te trwały średnio 1,8 dnia (ogółem 1–4 dni) i 7,2 dnia (ogółem 5–8 dni). Tę strategię u petrelków modrych opisano po raz pierwszy w 1994 i nie odnotowano opuszczania nor na „średni” okres. Mimo że po krótszym okresie spędzonym na morzu pisklęta otrzymywały z pożywienia więcej energii w przeliczeniu na czas nieobecności rodzica, to dłuższe pobyty na morzu okazywały się być korzystne. Zasoby energetyczne zgromadzone podczas dłuższych wypraw pozwalają dorosłym petrelkom modrym na odbywanie tych krótszych, podczas których zużywają od 1,5 do 2,2 razy więcej energii na jednostkę czasu. Dzięki połączeniu ich obydwu zwiększa się częstotliwość karmienia piskląt: ze średnio 0,28 na 0,43 porcji pokarmu na dobę.
Skład pożywienia i jego zmienność.
Petrelki modre żywią się głównie morskimi skorupiakami, rybami i głowonogami, okazjonalnie łapią też owady i inną zdobycz. Jej procentowy udział zmienia się w poszczególnych latach i zależnie od miejsca występowania. Zwykle jednak większość biomasy (od co najmniej 50% do ponad 90%) stanowią skorupiaki, drugi z kolei udział mają w niej ryby, a głowonogi stanowią od niecałego procenta do kilkunastu procent. W wyjątkowej sytuacji w diecie mogą niemal nie występować ryby, jednak jest to spowodowane anomaliami klimatycznymi i ma wyraźnie negatywny wpływ na sukces lęgowy. Zazwyczaj obecność oleju (wytwarzanego przez niektóre rurkonose) oraz kryla antarktycznego ("Euphausia superba") w treści żołądka świadczy o odbyciu przez petrelki modre dłuższej wyprawy na morze.
W poniższej tabeli przedstawiono w uproszczony sposób skład pokarmu petrelków modrych w badaniach prowadzonych w różnym miejscu i czasie. Pod tabelą znajdują się między innymi informacje o udziale w biomasie oleju oraz niezidentyfikowanej materii, a także udziale konkretnych grup organizmów.
Zapotrzebowanie pokarmowe.
Weimerskich "et al". (2003) określili potrzeby i wydatki energetyczne dorosłych petrelków modrych w okresie karmienia młodych osobno dla krótszych i dłuższych pobytów na morzu (dalej: ST i LT). Dzienne zapotrzebowanie kaloryczne z uwzględnieniem potrzeb pisklęcia wyniosło przeciętnie 422 kJ dla ST i 322 kJ dla LT. Dla własnych potrzeb było to odpowiednio 288 kJ i 257 kJ dziennie. Kaloryczność zdobyczy wynosiła blisko 490 kcal/100 g. ST wiąże się z większym kosztem energetycznym, który w znacznej części pokrywają zgromadzone w organizmie zasoby (co przejawia się w spadku masy ciała). Dzięki temu wartość energetyczna posiłku, który otrzymuje pisklę, w przeliczeniu na dobę jest około dwukrotnie wyższa po ST niż LT.
Co najmniej do 2008 roku nie poznano dokładnie składu pożywienia, które dorosłe petrelki modre pozyskują podczas LT wyłącznie na potrzeby własne. Na ogólniejszym poziomie pozwoliło go ustalić zbadanie składu chemicznego oleju w żołądku. Ten gromadzony jest tylko podczas LT, a tworzące go lipidy pochodzą z pokarmu pozyskanego przed tym dla piskląt. Ponad 90% tworzyły triacyloglicerole (TG), estry woskowe (WE) i dialkiloglicerole (DAGE; przeciętnie najmniejszy odsetek we wszystkich 4 latach). Lipidy należące do 5 innych grup albo były niekiedy nieobecne, albo obecne w śladowych ilościach (&lt;3% oleju w żołądku). Wyniki opublikowane w 2008 dotyczyły osobników z Wysp Kerguelena. Wcześniej, w 1976, TG i WE okazały się tworzyć większość oleju w żołądku petrelków modrych z Georgii Południowej. TG i WE pochodzą głównie od ryb z rodziny świetlikowatych. DAGE są stosunkowo rzadkie wśród potencjalnej zdobyczy; ich jedynym poznanym źródłem w Oceanie Południowym mogą być kałamarnice (oprócz nich DAGE występują tylko u niektórych ślimaków).
U Ridoux (1994) średnia masa zwróconych próbek wyniosła 9 ± 6 g. Średnia masa zawartości żołądka po dłuższej wyprawie na morze w badaniu Connana i innych (2008) w poszczególnych latach: od 15,3 ± 6,5 g do 24,3 ± 5,1 g. 49 próbek pochodzących z krótszych wypraw ważyło średnio 14 g (w różnych latach od 8,8 ± 2,3 g do 21,1 ± 5,2 g.
Podczas badań, jakie prowadzili Chaurand i Weimerskirch (1994) na populacji z Wysp Kerguelena, ilość pokarmu dostarczanego jednorazowo pisklęciu wynosiła 31–83 g, średnio 62,1 ± 11,1 g ("n" = 131). Jest to około 36% masy ciała dorosłego osobnika (bez pokarmu dla młodego).
Głos.
Do lat 90. XX wieku głos petrelka modrego poznano głównie z doniesień dwóch autorów. Wówczas nie było też wiadomo o różnicach międzyosobniczych, między płciami lub zależnych od miejsca występowania. Na morzu petrelki modre przeważnie milczą. W koloniach są głośne, wołają zarówno z powietrza, jak i nor. Dokładniej opisano kilka odgłosów. Wiadomo o podobnym do gołębiego gruchaniu, rzekomo podobnym do głosu innych petrelków. W norach petrelki modre odzywają się głośnym ćwierkaniem.
U burzykowatych wszystkie odgłosy są wrodzone i w przeciwieństwie do wróblowych nie uczą się nowych w ciągu życia. Ich różnorodności i możliwości dopasowywania do różnych sytuacji długo jednak nie doceniano. U samców petrelków modrych, które jeszcze nie znalazły partnerki, występują 3 rodzaje odgłosów. Pierwszy to dźwięki wydawane spontanicznie, bez konkretnego odbiorcy w pobliżu. Drugie skierowane są do samic, trzecie – do samców. Gémard "et al". (2021) postawili dwie hipotezy wyjaśniające możliwe różnice między nimi. Według pierwszej zachowana jest ogólna struktura odgłosu, a poszczególne trzy kategorie odróżniają dwie struktury wskazujące na motywacje osobnika. Kolejna hipoteza dotyczy zmienności parametrów odgłosów kierowanych do innych samców: miałyby wskazywać na agresywne lub nieagresywne zamiary, stąd byłyby podobne u samców z partnerką lub bez partnerki. Uzyskano dowody na poparcie obydwu tych hipotez.
Ekologia i zachowanie.
Preferencje środowiskowe.
Petrelki modre występują na morzach strefy subantarktycznej i antarktycznej. Zwykle przebywają nad wodami o temperaturze powierzchni od –2 do 2 °C. Z zimnymi prądami docierają jednak na północ do szerokości około 30°S, a na południe – do strefy występowania paku lodowego. Preferują otwarte wody i starają się unikać pływającego lodu, zbliżają się jedynie do jego krawędzi. Żerują u podstaw gór lodowych. W większej liczbie zbierają się w miejscach występowania ławic kryla blisko powierzchni, chociaż w strefie konwergencji antarktycznej wykazują niewielkie zainteresowanie nimi. Chociaż przeważnie przebywają na morzu, zdarza im się żerować w strefie przybrzeżnej podczas złej pogody – na Wyspach Kerguelena były obserwowane w strefie występowania wielkomorszcza ("Macrocystis") oraz na częściowo osłoniętych odcinkach wybrzeża. Petrelki modre mogą pojawiać się w głębi lądu przy silnych wiatrach. Temperatura wody jest najważniejszym czynnikiem wpływającym na rozmieszczenie petrelków modrych, antarktycznych i cienkodziobych. W przypadku petrelka modrego okazała się jedynym istotnym parametrem – inaczej niż u antarktycznych i cienkodziobych nie miało znaczenie stężenie chlorofilu wraz z zasoleniem ani minimalne zachmurzenie (ważne dla petrelków cienkodziobych). Dzięki prowadzonym na Wyspach Kerguelena badaniom z użyciem nadajników ustalono, że petrelki antarktyczne preferują wody o temperaturze powierzchni 10,1–17,5 °C, cienkodziobe: −0,8–5,4 °C, a modre: −1,2–3,0 °C. Dzięki temu przedstawiciele tych gatunków przebywają na morzu na różnych szerokościach geograficznych, nawet gdy gniazdują w jednym miejscu. Na zajmowanie odmiennych nisz ekologicznych wskazują nie tylko lokalizacje z nadajników, ale i proporcje izotopów δ13C oraz δ15C w tkankach. Podczas pierzenia petrelki modre często przesiadują w mocno skupionych grupach na wodzie o temperaturze −0,7–0,9 °C na granicy pływającego lodu.
Tereny lęgowe petrelków modrych znajdują się na nizinnych częściach wysp, do około 500 m n.p.m., oraz na przybrzeżnych wysepkach i skałach. Ich gniazda umieszczone są w szczelinach skalnych lub norach wykopanych w suchym podłożu pokrytym niską roślinnością, tworzoną głównie przez rośliny z rodzajów: kotula ("Cotula"), kolobant ("Colobanthus"), acena ("Acaena") i azorella ("Azorella"). Na Gough w okolicy większości nor w roślinności dominował sitowiec "Scirpus bicolor" i acena "Acaena sarmentosa". Zagęszczenie nor jest skorelowane z nachyleniem stoku oraz wilgotnością gleby - jest większe na terenach suchych i płaskich. Na Wyspie Mariona największe zagęszczenie nor odnotowano na obszarach zdominowanych przez kotule, mniejsze było na tych porośniętych głównie wiechlinami, a kilka razy mniejsze – w zdominowanych przez aceny. Najchętniej petrelki modre wybierają strome nadbrzeżne zbocza; pozwala to skrócić czas potrzebny na dotarcie do gniazd.
Tryb życia i zachowanie.
Tryb życia petrelków modrych zmienia się wraz z porą roku i towarzyszącymi jej wydarzeniami. Przejawia się to między innymi w proporcjach czasu spędzanego w locie, na żerowaniu i odpoczynku na wodzie. Między końcem sezonu lęgowego i rozpoczęciem kolejnego (od opuszczenia kolonii do powrotu do niej) mija około 30–32 tygodni. Na początku tego okresu, kilka dni po opuszczeniu kolonii, zaczyna się pierzenie. U większości petrelków modrych jest to początek lutego; trwające blisko 10 tygodni pierzenie kończy się w kwietniu. Wcześniejsze dane o dłuższym o kilka tygodni pierzeniu pochodziły jeszcze z okresu, w którym nie prowadzono badań z użyciem telemetrii satelitarnej (pierwsze odbywały się na początku lat 90. XX wieku). Tę w połączeniu z innymi metodami wykorzystali Cherel "et al". (2016) do ustalenia między innymi czasu trwania okresu pierzenia i przemieszczania się petrelków modrych, antarktycznych i cienkodziobych w jego trakcie. Kilka miesięcy po zakończeniu pierzenia petrelki modre wracają do kolonii. Większość dociera do nich na początku i w połowie września, nieliczne jeszcze do pierwszych dni października.
Petrelki modre są regularnie obserwowane w grupach 2–3 osobników, zdarzają się również obserwacje kilkuset osobników naraz. Gniazdują w koloniach o dość dużym zagęszczeniu gniazd, jednak niezwracających uwagi. Część nor może mieć więcej niż jedno wejście, niektóre pozostają puste. W koloniach petrelki modre są aktywne głównie nocą, choć odzywają się z wnętrza nor również i za dnia. Podczas pierzenia żerują więcej za dnia, średnio 4,7 "vs" 3 godziny w nocy. W okresie od ukończenia pierzenia do powrotu do kolonii żerują głównie w nocy, średnio 6,4 godziny "vs" 4,4 godziny za dnia. Ogółem poza okresem lęgowym spędzają na szukaniu pożywienia około 40–50% doby.
Fizjologia, zmysły i nawigacja.
Osobniki tego gatunku w odnajdywaniu kierunku w ciemnościach polegają na węchu: na podstawie zapachu rozróżniają własną norę od nor innych petrelków modrych oraz nor petrelków modrych i petrelków antarktycznych, oraz swoje jaja od jaj innych petrelków modrych. Na 24 samice, które umieszczono u wejścia do tunelu w kształcie litery T, wyboru nie podjęło 7 z nich, a z pozostałych 17 samic do swojego jaja podążyło 14. Nie stwierdzono, by w przypadku trafiania do własnych nor, a nie sąsiada swojego gatunku, petrelki modre kierowały się tylko lub głównie kierunkiem. W tunelu w kształcie litery T prowadzącym do jednej z dwóch nor większość osobników (16 z 23; niecałe 70%) kierowała się do właściwego gniazda. Kiedy odnogi tunelu na końcu zamknięto, a więc nie prowadziły do wejść do nory i do petrelka nie docierał ich zapach, większość osobników (17 z 20; około 85%) kierowała się w niewłaściwą stronę. Sugeruje to, że do prawidłowej orientacji przestrzennej ptaki te potrzebują również sygnałów zapachowych. Wcześniej sprawdzano użyteczność węchu przy trafianiu do nor w ciemności poprzez podanie donosowo roztworu siarczanu cynku, który czasowo upośledza funkcjonowanie nabłonka węchowego. Osobniki z grupy kontrolnej otrzymały donosowo sól fizjologiczną. Wszystkie petrelki modre z grupy kontrolnej wróciły do swoich nor, co nie udało się żadnemu osobnikowi z pierwszej grupy.
Eksperymenty z wyborem tunelu wiodącego do jednego z dwóch źródeł zapachu – partnera lub obcego petrelka, własnego lub partnera oraz własnego lub obcego petrelka – wykazały, że znaczenie rozpoznawania zapachu swojego lub partnera wykracza poza kierowanie się do własnej nory. Prawdopodobnie sygnały zapachowe mają zastosowanie przy wyborze partnera oraz identyfikacji różnych osobników, jednak ten aspekt życia petrelków modrych nie został jeszcze dobrze poznany.
Miejsca potencjalnie obfitujące w pokarm mogą być zlokalizowane między innymi dzięki zapachowi siarczku dimetylu. Jego zwiększone wydzielanie się jest związane z intensywnym żerowaniem zooplanktonu, którym żywi się zdobycz petrelka modrego. Prawdopodobnie zainteresowanie zapachem siarczku dimetylu jest wrodzone. Reakcję na niego sprawdzano na grupie 20 piskląt w wieku, w którym nie mogły one jeszcze opuścić gniazda. Zaoferowano im wybór odnóg tunelu (o kształcie litery Y) prowadzących albo do źródła zapachu glikolu propylenowego, albo rozpuszczonego w nim siarczku dimetylu. 16 z nich (80%) skierowało się do drugiej odnogi. Chociaż zwracanie uwagi na zapach DMS wydaje się być wrodzone, prawdopodobnie po opuszczeniu gniazda już samodzielnie żerujące młode muszą się nauczyć interpretować te sygnały. Na zależnych jeszcze pisklętach sprawdzano również zdolność do rozpoznawania zapachów we śnie – zarówno związanych z pożywieniem, jak i nowych; użyto do tego oleju z wątroby dorsza i alkoholu fenyloetylowego (o różanym zapachu), a podczas próby kontrolnej – wody destylowanej. Do oceny zachowania posłużyły wyniki obserwacji 6 zachowań: kręcenia głową, całym ciałem, dziobania, czyszczenia upierzenia, rozciągania skrzydeł i przejścia pewnego dystansu. Jedynie po rozpyleniu roztworu zawierającego olej z wątroby dorsza pisklęta zaczynały wykazywać zachowania związane z poszukiwaniem, co wskazuje na zdolność rozpoznawania zapachu potencjalnej zdobyczy jeszcze przed opuszczeniem nory. Śpiące pisklęta, którym zaprezentowano wspomniane źródła zapachów, wykazywały nimi zainteresowanie (poprzez popiskiwanie lub kręcenie głową) już w wieku 4–17 dni.
Lęgi.
Okres lęgowy.
Czas przystępowania do lęgów jest podobny we wszystkich miejscach występowania petrelków modrych. Na Wyspach Kerguelena zaczynają wracać do kolonii lęgowych głównie od 4 do 20–21 września. Pojedyncze osobniki pojawiają się tam jeszcze do 6 października. Na Wyspach Księcia Edwarda najmniej petrelków modrych wraca w na początku września, najwięcej – w połowie września, a nieco mniej – pod koniec. Po dotarciu do kolonii na początku sezonu lęgowego petrelki modre nie przystępują od razu do lęgów, ale rozpraszają się na około 1,5 miesiąca. Samce przybywają do kolonii przez dłuższy okres, a tym samym w mniejszych liczbach niż samice. Podobnie ich wyloty na morze przed rozpoczęciem składania jaj ("pre-laying exodus") są bardziej rozłożone w czasie, tak jak i powroty. Pobyty poza kolonią trwają dłużej niż u samic – średnio 47,3 ± 3,2 "vs" 44,1 ± 3,2 dni. Na decyzję o podjęciu rozrodu zarówno u samców, jak i u samic ma wpływ kondycja; doświadczenie w lęgach również jest istotne, chociaż bardziej u samców.
Okres składania jaj na Wyspach Księcia Edwarda trwa od co najmniej 19 do 27 października (w innym źródle mowa jest już o końcu września, bez dokładniejszej daty), na Wyspach Kerguelena – od 24 października do 1 listopada. Na Macquarie podczas badań w 1976 pierwsze jaja znaleziono 22 października. Na Wyspach Księcia Edwarda klucie ma miejsce od 4 do 17 grudnia, a opierzanie się młodych i opuszczenie nory – od 25 stycznia do 1 lutego; na Wyspach Kerguelena klucie trwa od 6 do 24 grudnia, opierzanie się młodych – od 6 do 25 lutego (według innego źródła odnoszącego się do Wyspy Mayesa – od 13 stycznia do 7 lutego). Na Gough okres składania jaj jest przesunięty o blisko miesiąc i prawdopodobnie przypada na przełom listopada i grudnia. Podczas prac terenowych nie udało się określić dokładnej daty zniesień, jednak 7 grudnia znaleziono kilka jaj o białej skorupie; musiały być więc złożone niedawno, inaczej byłyby ubrudzone ziemią.
Na poniższej osi czasu przedstawiono przybliżony czas trwania poszczególnych etapów lęgów oraz powrotu do nory po przejściu pierzenia; każdy z miesięcy podzielono na 6 pentad.
Zaloty.
Zaloty wśród burzykowatych, również petrelków modrych, były słabo poznane jeszcze na początku 2. dekady XXI wieku. Ze względu na nocny tryb życia, brak dymorfizmu płciowego oraz istnienie fizycznej bariery między samcami w norach a samicami latającymi nad kolonią to sygnały głosowe wydają się być głównym sposobem na zaimponowanie potencjalnej partnerce. Ich znaczenie badano w populacji z Wysp Kerguelena. Wyniki ukazały się w 2021; w poprzednich latach wykazano już związek między wysokością wydawanych dźwięków a długością i głębokością dzioba. U ptaków żerujących podobnie, jak to czynią petrelki modre, budowa dzioba ma za to związek z wydajnością zdobywania pokarmu. Okazało się, że samice bardziej zainteresowane są samcami odzywającymi się z większą częstotliwością i wyższymi dźwiękami, mimo że takie odgłosy mogą bardziej zwracać uwagę drapieżników. Samiec i samica podczas zalotów długo i żywo odzywają się w duecie, zwykle w norze lub ogólnie na podłożu. Wcześniej samica odpowiada samcowi z powietrza; odgłosy te, wydawane tylko przez samice, w odpowiednim okresie roku stanowią najwyżej 5% wszystkich słyszalnych w nocy.
Gniazdo.
Petrelki modre gniazdują w norach znajdujących się od 15 do 37 cm pod poziomem gruntu. Tunel prowadzący do komory gniazdowej ma średnicę około 6 cm i długość przeważnie od 0,3 do 1 m (na Wyspach Kerguelena do 2 m). Sama komora ma przeciętnie 11,5 ± 1,0 cm (8–15 cm) wysokości oraz 15,1 ± 2,1 cm szerokości (12–16 cm; "n"=10). Zwykle zawiera jedynie zagłębienie, jednak stare doniesienia z Wysp Kerguelena mówią o włóknach roślinnych, liściach lub gałązkach. W jej wygrzebywaniu uczestniczą obydwa ptaki z pary. Ponieważ wykopanie nory jest dość wymagające, u petrelków modrych pojawił się inny sposób na zdobycie miejsca do gniazdowania. Niektóre samce (przez autorów nazywane „squattersami”) zajmują puste nory. Na Wyspach Kerguelena, gdzie po raz pierwszy zbadano ten zwyczaj, petrelki antarktyczne przystępują do rozrodu około miesiąca po petrelkach modrych. Znacznie łatwiej dostępne są więc nory petrelków antarktycznych. Te jednak często wracają i przepędzają niechcianych lokatorów, stąd petrelki modre chętniej zajmują nory przedstawicieli własnego gatunku, które odróżniają po zapachu.
Na Wyspie Mayesa odnotowano przeciętne zagęszczenie nor 0,136 ± 0,026 wejścia na m², a najwyższe – 2,3 wejścia na m². Odsetek zajętych nor wzrastał wraz z ich zagęszczeniem, jednak stabilizował się na poziomie około 0,6 zajętej nory na m². W latach 80. XX wieku na Wyspie Mariona nory petrelków modrych stwierdzono w 5 z 6 badanych miejsc ze stromymi i pokrytymi roślinnością zboczami. Na wszystkich z nich zagęszczenie nor wynosiło średnio 77 ± 254 na ha (0,0077 ± 0,0254 na m²), a w najgęściej zamieszkałym – 278 na ha (0,0278 na m²). Na Diego Ramirez na bardziej płaskim obszarach z suchszym podłożem wynosi średnio 2,03 nory na m², a na bardziej stromych o wilgotniejszym podłożu – 1,11 nory na m². Na obszarach tych wykorzystywane do gniazdowania było odpowiednio 85% i 64% nor. Na niektórych wyspach petrelki różnych gatunków gniazdują osobno, gdzie indziej tworzą mieszane kolonie. Na Wyspach Kerguelena gniazdują razem z petrelkami cienkodziobymi i antarktycznymi, petrelami białogłowymi ("Pterodroma lessonii") i nurzcami "Pelecanoides".
W norze w okresie wysiadywania jaj występują cykliczne zmiany temperatury w ciągu doby, jednak nie tak znaczne jak poza nią. Na Wyspach Kerguelena przy wahaniach temperatury powietrza od 5 °C do 20 °C w norach w ciągu dnia panuje 8–10 °C, a w nocy – 5–7 °C.
Jaja.
W zniesieniu petrelków modrych znajduje się jedno jajo. Kształt jest zmienny, choć zwykle bardziej owalny. Skorupa ma nieco ziarnistą powierzchnię o białej barwie, często jednak w trakcie wysiadywania stają się poplamione ziemią. Wymiary 14 jaj z Macquarie: 46,5–52,1 × 35,6–40,1 mm (50,3 ± 0,41 × 37,3 ± 0,28 mm); 86 jaj z Wysp Księcia Edwarda: 48,0–58,5 × 34,4–40,2 mm (51,6 ± 1,9 × 37,8 ± 1,0 mm).
Składanie jaj w obrębie kolonii jest dobrze zsynchronizowane. W miejscach, gdzie dokładniej poznano fenologię lęgów trwa około 8 dni.
Wysiadywanie.
Wysiadywanie trwa od 45 do 52 dni. Samiec i samica zmieniają się, jako pierwsza do wysiadywania przystępuje samica. W badaniach odnotowano różną liczbę zmian – niezmiennie 6 dni lub przeciętnie 11 (podano liczbę 9, ponieważ odliczono pierwszą i ostatnią zmianę). Podawany czas trwania pobytu dorosłego w norze to 8–12 dni (w przypadku 6 zmian), średnio 5 dni w przypadku około 11 zmian oraz 6,8 dnia dla samicy i 8,9 dnia dla samca, liczby zmian nie wspomniano.
Temperatura jaja podczas wysiadywania utrzymuje się na poziomie około 32,0 °C, niecałe 8 °C mniej niż wynosi wówczas temperatura ciała dorosłego petrelka. Jaja petrelków modrych są w pewnym stopniu odporne na wychłodzenie. Dzięki temu osobniki, które nie są w stanie efektywnie zmieniać się z partnerem mogą tymczasowo zostawić jajo. Jest to szczególnie przydatne w okresach niedoboru pożywienia. Ważenie dorosłych osobników na różnych etapach inkubacji wykazało, że decyzja o opuszczeniu jaja jest związana ze zużyciem rezerw tłuszczu i spadkiem masy ciała do określonej wartości. Przeważnie pisklę zaczyna kwilić 2 dni przed wykluciem.
Opieka nad młodymi i ich rozwój.
Od wyklucia do pełnego opierzenia mija od 48 do 60 dni, średnio 53 ± 2,5 dni ("n"=41). Pisklęta w pierwszym puchu są niebieskoszare, następnie szare. Mają czarny dziób z dobrze widocznym zębem jajowym, który zwykle odpada w ciągu pierwszego tygodnia życia. Tuż po wykluciu młode ważą około 30–38 g. W ciągu kilku godzin zyskują zdolność termoregulacji. Ich masa ciała zwiększa się aż do około 28.–40. dnia życia, w którym przekracza przeciętną masę ciała dorosłego osobnika. Następnie znów zmniejsza się i w momencie opierzenia jest nieznacznie mniejsza niż u dorosłego. Według Browna (1988) dzienny wydatek energetyczny piskląt w przeliczeniu na masę ciała jest największy niedługo po wykluciu, a następnie do około 20. dnia życia spada do poziomu właściwego dorosłym osobnikom. W badaniu uwzględniono pisklęta trzech gatunków petreli, jednak tylko u młodych petrelków modrych zaobserwowano późniejszy wzrost wydatku energetycznego: od około 28. dnia życia (największa masa ciała) do opierzenia.
Częstotliwość karmienia częściowo zależy od etapu odchowu – jest mniejsza w okresie zmniejszania się masy ciała przed opierzeniem. Samce i samice petrelków młodych mają zbliżony udział w karmieniu młodych. Wyruszają na morze na zmianę na krótki i długi okres, bez wypraw „średniej” długości. Zwykle samiec i samica rozmijają się. Rzadko zdarza się otrzymanie pokarmu dwa razy w ciągu jednej nocy (3,1% z "n"=350). Prawdopodobieństwo spotkania się wówczas samca i samicy jest niewielkie, ponieważ ich wizyty w norze dzieliło średnio 5 godzin, a po dostarczeniu pokarmu pozostawały z młodym najwyżej 65 minut. W okresie, w którym młode zbliżają się już do pełnego opierzenia, ich rodzice przybywają z pokarmem jedynie w całkowitej ciemności. Zostają z potomstwem około 20 minut, później natychmiast wracają na morze.
Status, zagrożenia i ochrona.
IUCN uznaje petrelka modrego za gatunek najmniejszej troski (LC, "Least Concern") nieprzerwanie od 1988 (stan w 2022). BirdLife International uznaje trend liczebności populacji za prawdopodobnie spadkowy. Wiadomo o spadku liczebności populacji w obrębie części Wysp Kerguelena oraz Wysp Księcia Edwarda; ponieważ tamtejsze populacje są 2. i 3. najliczniejszymi, ten trend liczebności może przekładać się na całkowitą populację.
Według BirdLife International w 2004 całkowita populacja petrelka modrego mogła składać się z co najmniej 3 milionów osobników. Sytuacja populacji lęgowej w poszczególnych miejscach gniazdowania jest następująca:

</doc>
<doc id="5278956" url="https://pl.wikipedia.org/wiki?curid=5278956" title="Masnawi">
Masnawi

Masnawi (arabski: مثنوي, perski: مثنوی) – to rodzaj wiersza o rymach parzystych. Każdy z wersów ("bejt") składa się z dwóch połówek ("mesra’"), w których rymy układają się w schemat aa/bb/cc. Forma masnawi nie stawia ograniczeń dotyczących długości tekstu, przez co często wykorzystywana była w poematach epickich i dydaktycznych. Uważana jest za rdzennie perską formę literacką, choć wiersze i poematy w masnawi powstały również w językach arabskim, tureckim, kurdyjskim i urdu.

</doc>
<doc id="5278961" url="https://pl.wikipedia.org/wiki?curid=5278961" title="Mistrzostwa Świata w Narciarstwie Dowolnym i Snowboardingu 2015 - snowcross mężczyzn">
Mistrzostwa Świata w Narciarstwie Dowolnym i Snowboardingu 2015 - snowcross mężczyzn



</doc>
<doc id="5278962" url="https://pl.wikipedia.org/wiki?curid=5278962" title="Mistrzostwa Świata w Narciarstwie Dowolnym i Snowboardingu 2015 - snowcross kobiet">
Mistrzostwa Świata w Narciarstwie Dowolnym i Snowboardingu 2015 - snowcross kobiet



</doc>
<doc id="5278963" url="https://pl.wikipedia.org/wiki?curid=5278963" title="Mistrzostwa Świata w Narciarstwie Dowolnym i Snowboardingu 2015 - slopestyle mężczyzn (snowboarding)">
Mistrzostwa Świata w Narciarstwie Dowolnym i Snowboardingu 2015 - slopestyle mężczyzn (snowboarding)



</doc>
<doc id="5278964" url="https://pl.wikipedia.org/wiki?curid=5278964" title="Mistrzostwa Świata w Narciarstwie Dowolnym i Snowboardingu 2015 - slopestyle mężczyzn (narciarstwo dowolne)">
Mistrzostwa Świata w Narciarstwie Dowolnym i Snowboardingu 2015 - slopestyle mężczyzn (narciarstwo dowolne)



</doc>
<doc id="5278965" url="https://pl.wikipedia.org/wiki?curid=5278965" title="Mistrzostwa Świata w Narciarstwie Dowolnym i Snowboardingu 2015 - big air kobiet">
Mistrzostwa Świata w Narciarstwie Dowolnym i Snowboardingu 2015 - big air kobiet



</doc>
<doc id="5278966" url="https://pl.wikipedia.org/wiki?curid=5278966" title="Mistrzostwa Świata w Narciarstwie Dowolnym i Snowboardingu 2015 - big air mężczyzn">
Mistrzostwa Świata w Narciarstwie Dowolnym i Snowboardingu 2015 - big air mężczyzn



</doc>
<doc id="5278967" url="https://pl.wikipedia.org/wiki?curid=5278967" title="Mistrzostwa Świata w Narciarstwie Dowolnym i Snowboardingu 2015 - gigant równoległy kobiet">
Mistrzostwa Świata w Narciarstwie Dowolnym i Snowboardingu 2015 - gigant równoległy kobiet



</doc>
<doc id="5278968" url="https://pl.wikipedia.org/wiki?curid=5278968" title="Mistrzostwa Świata w Narciarstwie Dowolnym i Snowboardingu 2015 - gigant równoległy mężczyzn">
Mistrzostwa Świata w Narciarstwie Dowolnym i Snowboardingu 2015 - gigant równoległy mężczyzn



</doc>
<doc id="5278969" url="https://pl.wikipedia.org/wiki?curid=5278969" title="Mistrzostwa Świata w Narciarstwie Dowolnym i Snowboardingu 2015 - half-pipe kobiet (narciarstwo dowolne)">
Mistrzostwa Świata w Narciarstwie Dowolnym i Snowboardingu 2015 - half-pipe kobiet (narciarstwo dowolne)



</doc>
<doc id="5278970" url="https://pl.wikipedia.org/wiki?curid=5278970" title="Synagoga Etz Ahajim w Stambule">
Synagoga Etz Ahajim w Stambule



</doc>
<doc id="5278971" url="https://pl.wikipedia.org/wiki?curid=5278971" title="Mistrzostwa Świata w Narciarstwie Dowolnym i Snowboardingu 2015 - skicross mężczyzn">
Mistrzostwa Świata w Narciarstwie Dowolnym i Snowboardingu 2015 - skicross mężczyzn



</doc>
<doc id="5278972" url="https://pl.wikipedia.org/wiki?curid=5278972" title="Mistrzostwa Świata w Narciarstwie Dowolnym i Snowboardingu 2015 - skoki akrobatyczne kobiet">
Mistrzostwa Świata w Narciarstwie Dowolnym i Snowboardingu 2015 - skoki akrobatyczne kobiet



</doc>
<doc id="5278973" url="https://pl.wikipedia.org/wiki?curid=5278973" title="Mistrzostwa Świata w Narciarstwie Dowolnym i Snowboardingu 2015 - skoki akrobatyczne mężczyzn">
Mistrzostwa Świata w Narciarstwie Dowolnym i Snowboardingu 2015 - skoki akrobatyczne mężczyzn



</doc>
<doc id="5278974" url="https://pl.wikipedia.org/wiki?curid=5278974" title="Mistrzostwa Świata w Narciarstwie Dowolnym i Snowboardingu 2015 - half-pipe mężczyzn (narciarstwo dowolne)">
Mistrzostwa Świata w Narciarstwie Dowolnym i Snowboardingu 2015 - half-pipe mężczyzn (narciarstwo dowolne)



</doc>
<doc id="5278975" url="https://pl.wikipedia.org/wiki?curid=5278975" title="Mistrzostwa Świata w Narciarstwie Dowolnym i Snowboardingu 2015 - half-pipe mężczyzn (snowboarding)">
Mistrzostwa Świata w Narciarstwie Dowolnym i Snowboardingu 2015 - half-pipe mężczyzn (snowboarding)



</doc>
<doc id="5278976" url="https://pl.wikipedia.org/wiki?curid=5278976" title="Mistrzostwa Świata w Narciarstwie Dowolnym i Snowboardingu 2015 - jazda po muldach kobiet">
Mistrzostwa Świata w Narciarstwie Dowolnym i Snowboardingu 2015 - jazda po muldach kobiet



</doc>
<doc id="5278977" url="https://pl.wikipedia.org/wiki?curid=5278977" title="Mistrzostwa Świata w Narciarstwie Dowolnym i Snowboardingu 2015 - slalom równoległy kobiet">
Mistrzostwa Świata w Narciarstwie Dowolnym i Snowboardingu 2015 - slalom równoległy kobiet



</doc>
<doc id="5278978" url="https://pl.wikipedia.org/wiki?curid=5278978" title="Mistrzostwa Świata w Narciarstwie Dowolnym i Snowboardingu 2015 - slalom równoległy mężczyzn">
Mistrzostwa Świata w Narciarstwie Dowolnym i Snowboardingu 2015 - slalom równoległy mężczyzn



</doc>
<doc id="5278980" url="https://pl.wikipedia.org/wiki?curid=5278980" title="Mistrzostwa Świata w Narciarstwie Dowolnym i Snowboardingu 2015 - slopestyle kobiet (narciarstwo dowolne)">
Mistrzostwa Świata w Narciarstwie Dowolnym i Snowboardingu 2015 - slopestyle kobiet (narciarstwo dowolne)



</doc>
<doc id="5278981" url="https://pl.wikipedia.org/wiki?curid=5278981" title="Mistrzostwa Świata w Narciarstwie Dowolnym i Snowboardingu 2015 - jazda po muldach mężczyzn">
Mistrzostwa Świata w Narciarstwie Dowolnym i Snowboardingu 2015 - jazda po muldach mężczyzn



</doc>
<doc id="5278982" url="https://pl.wikipedia.org/wiki?curid=5278982" title="Mistrzostwa Świata w Narciarstwie Dowolnym i Snowboardingu 2015 - muldy podwójne kobiet">
Mistrzostwa Świata w Narciarstwie Dowolnym i Snowboardingu 2015 - muldy podwójne kobiet



</doc>
<doc id="5278983" url="https://pl.wikipedia.org/wiki?curid=5278983" title="Mistrzostwa Świata w Narciarstwie Dowolnym i Snowboardingu 2015 - muldy podwójne mężczyzn">
Mistrzostwa Świata w Narciarstwie Dowolnym i Snowboardingu 2015 - muldy podwójne mężczyzn



</doc>
<doc id="5278984" url="https://pl.wikipedia.org/wiki?curid=5278984" title="Mistrzostwa Świata w Narciarstwie Dowolnym i Snowboardingu 2015 - skicross kobiet">
Mistrzostwa Świata w Narciarstwie Dowolnym i Snowboardingu 2015 - skicross kobiet



</doc>
<doc id="5278985" url="https://pl.wikipedia.org/wiki?curid=5278985" title="Tallboy (mebel)">
Tallboy (mebel)

Tallboy – rodzaj mebla. Nazywany był również "chest-on-chest", "double chest", "high chest". Jest to wysoka komoda, składająca się z dwóch mniejszych komód, z szufladami, ustawionych na sobie. Jej podstawa jest zwykle wsparta na niskich nóżkach, a góra mebla jest zakończona ozdobnym gzymsem lub szczytem. Tallboy wykształcił się z komody jednoczęściowej o wysokich, toczonych lub wygiętych nogach. Formę dwuczęściową osiągnął w XVII wieku w Anglii, gdzie również nadano mu nazwę. Mebel był charakterystyczny dla meblarstwa angielskiego i amerykańskiego. Największą popularność osiągnął w XVIII i XIX wieku. Używany był głównie w sypialniach. Zachowane wczesne przykłady tallboya wykonane są z drewna orzechowego, ale większość istniejących do dziś egzemplarzy wytwarzano z mahoniu, będącego w XVIII wieku częstym surowcem do wyrobu mebli.
Zastępowanie tallboya innymi rodzajami komód było związane ze zmianą w budowie łóżek. Do najwyższych szuflad tallboya można było sięgnąć jedynie stając na podstawce, która służyła jako pomoc do wchodzenia do wysokiego łóżka. Zanikanie wysokich łóżek i wynikające stąd nieużywanie podstawek wpłynęły również na spadek popularności tallboya.
Jego szczególną odmianą był "highboy", popularny w Ameryce Północnej. Wspierał się na nogach kabriolowych, a u góry miał ozdobne zwieńczenie, które przyjmowało różne formy – w zależności od lokalnych upodobań i tendencji stylistycznych. Mebel miał pojedyncze, duże szuflady, a kilka małych szufladek stanowiło najwyższą warstwę. Często stanowił komplet z niską komodą, nazywaną lowboy.

</doc>
<doc id="5278986" url="https://pl.wikipedia.org/wiki?curid=5278986" title="Mistrzostwa Świata w Narciarstwie Dowolnym i Snowboardingu 2015 - slopestyle kobiet (snowboarding)">
Mistrzostwa Świata w Narciarstwie Dowolnym i Snowboardingu 2015 - slopestyle kobiet (snowboarding)



</doc>
<doc id="5278988" url="https://pl.wikipedia.org/wiki?curid=5278988" title="Diane d'Orléans">
Diane d'Orléans



</doc>
<doc id="5278990" url="https://pl.wikipedia.org/wiki?curid=5278990" title="Jean d'Orléans">
Jean d'Orléans



</doc>
<doc id="5278992" url="https://pl.wikipedia.org/wiki?curid=5278992" title="Jean d'Orléans (1874-1940)">
Jean d'Orléans (1874-1940)



</doc>
<doc id="5278993" url="https://pl.wikipedia.org/wiki?curid=5278993" title="Henri d'Orléans (1933-2019)">
Henri d'Orléans (1933-2019)



</doc>
<doc id="5278996" url="https://pl.wikipedia.org/wiki?curid=5278996" title="François d'Orléans (1961-2017)">
François d'Orléans (1961-2017)



</doc>
<doc id="5278998" url="https://pl.wikipedia.org/wiki?curid=5278998" title="Henri d'Orléans (1908-1999)">
Henri d'Orléans (1908-1999)



</doc>
<doc id="5279000" url="https://pl.wikipedia.org/wiki?curid=5279000" title="Philippe d'Orléans (1869-1926)">
Philippe d'Orléans (1869-1926)



</doc>
<doc id="5279001" url="https://pl.wikipedia.org/wiki?curid=5279001" title="Isabelle d'Orléans-Bragance">
Isabelle d'Orléans-Bragance



</doc>
<doc id="5279004" url="https://pl.wikipedia.org/wiki?curid=5279004" title="Zemsta hajduków">
Zemsta hajduków

Zemsta hajduków () – rumuński film płaszcza i szpady z 1968 roku w reżyserii Dinu Cocei. Trzeci film z serii "Haiducii".
Fabuła.
Do małego portu nad Dunajem przybija niemiecki statek towarowy "Welle" pod kapitanem Herr Weberem przewożący ładunek z Wiednia do Odessy. Tym statkiem przybywa Maria, córka skarbnika Dudescu. Odkrywa, że jej ojciec oszalał po tym, jak jego majątek skonfiskowała jego kuzynka i wdowa po zabitym wołoskim hospodarze – Haricleea Hangerli. Maria chce zemścić na Haricleei i odzyskać przywłaszczoną fortunę. W tym celu prosi o pomoc znanego jej Amzę, herszta hajduków, ale spotyka się z odmową. Do żony Amzy – Anițy przybywają zrozpaczone kobiety informujące, że Turcy najechali ich wioskę i uprowadzili wszystkie dzieci.
Stoi za tym widyński pasza Pasvanoglu, który przeżył defenestrację w walce z Amzą. Dowiedziawszy się, że sułtan Selim III chce przybyć do Widynia, aby go zabić, za radą Maillarda postanawia mu sprezentować dzieci, aby te zostały janczarami. Răspopitul w przebraniu tureckiego bogacza wykupuje je, chcąc je sprowadzić do domu. Zostają jednak zarekwirowane przez Ibrahima, kapitana straży paszy. Anița na wieść o tym, że dzieci zostały załadowane na statek płynący Dunajem do Stambułu, udaje się przed oblicze Pasvanoglu jako bogaczka chcąca otworzyć dom publiczny w Wiedniu. Przekonuje go, by zabrał ją swoim statkiem do Braiły.
W tym samym czasie Haricleea wchodzi na pokład "Welle", by zabrał ją do Stambułu. Zamieszkuje w tej samej kabinie, co Maria, która chciała udać się do swojej posiadłości w Braile. Maria zabija Haricleeę i wyrzuca jej ciało za burtę. Jednak Maria nie znajduje klejnotów, które miała Haricleea w swojej walizce, lecz odciętą głowę bojara. Sporozumieni z Anițą hajducy przejmują "Welle", wyruszając w pogoń za statkiem Pasvanoglu. Tam w wyniku działań Cygana Parpanghela, przyjaciela Anițy ster nie działa i okręt łamie kil o skały. Pasvanoglu decyduje się na transport zastępczy w postaci "Welle". Hajducy ukrywają przed nim prawdziwą tożsamość. 
Czytając dziennik pokładowy, Maillard dowiaduje się, że na pokładzie musi znajdować się jedynie dwóch pasażerów, a kapitan inaczej się nazywa. Pasza proponuje zdemaskowanym hajdukom, aby przeszli na jego służbę, a Amzę poddaje się torturom, by poznać lokalizację Haricleei i jej klejnotów. Znaleziona jest też Maria, która wydaje Anițę. W obliczu groźby jej ścięcia, Amza twierdzi, że klejnoty ukryto na pobliskiej Wyspie Raków. Udaje się tam w towarzystwie Pasvanoglu i jego oddziałów. Tak naprawdę Amza blefował i Turcy zostają zaatakowani i zabici przez inną bandę hajduków pod wodzą Stănculeasy, działających przy Dunaju i współpracującą z Amzą. Widząc powieszonych Turków, Pasvanoglu w popłochu ucieka z powrotem na "Welle".
W międzyczasie Parpanghelowi udaje się uciec i przemycić środek odurzający, którym podlewa się zupę i wodę pitną Turków. Daje to przewagę hajdukom, którzy po pozbyciu się wrogów uwalniają dzieci. Wychodząc, Anita chcąc odegrać się na Marii, zostawia ją uwięzioną i podpala ładownię. Marii udaje się uwolnić i gdy "Welle" trawią płomienie, widzi zwłoki Haricleei wiszące na kotwicy i odkrywa klejnoty w wewnętrznych kieszeniach jej ubrania. W tym samym czasie Pasvanoglu pojawia się za nią. Maria broni się i oślepia go płonącą pochodnią. Statek eksploduje, a biżuteria Haricleei opada na dno. Hajducy bezpiecznie wracają z dziećmi do ojczyzny.
Produkcja.
Zdjęcia odbyły się latem 1967 roku, równocześnie z "Porwaniem dziewic". Koszty produkcji wyniosły prawie 5 mln lei. Film nakręcono w systemie CinemaScope na taśmie o szerokości 35 mm.
Żaglowiec, na którym kręcono zdjęcia, został zaprojektowany, zbudowany i prowadzony przez kapitana długodystansowego Marina Deboveanu, który był dowódcą na statkach kompanii „Navrom” i profesorem nawigacji na Wydziale Marynarki Cywilnej Akademii Morskiej „Mircea cel Batran” w Konstancy, szkolił kapitanów jachtów i szyprów na kursach organizowanych przez Rumuński Królewski Klub Jachtowy. Deboveanu oprócz tego zaprojektował i zbudował statki z "Porwania dziewic" i erefenowskiego "Wilka morskiego" oraz szkuner Speranța z serialu telewizyjnego "Na pełnych żaglach".
Odbiór.
"Zemsta banitów" cieszyła się sukcesem frekwencyjnym w rumuńskich kinach – obejrzało ją 5,9 mln widzów. W ten sposób zajmuje 19. miejsce w czołówce najchętniej oglądanych filmów rumuńskich wszech czasów, o czym świadczy komunikat prasowy Uniunii Autorilor și Realizatorilor de Film din România z 2006 roku.
Krytyk Tudor Caranfil przyznał filmowi dwie z pięciu gwiazdek i skomentował: „Hajducy energicznie interweniują, aby zapobiec transportowi grup dzieci skradzionych z rumuńskich wiosek, ku uciesze pedofilów ze Stambułu. Po znękaniu męża dama Heracleea ucieka z klejnotami, które pozostaną motorem przyszłych odcinków, a Anita jest zakłopotana nieustannym ogniem zazdrości. Trzeci odcinek serialu jest odczuwalny z powodu dramatycznej niekonsekwencji. Ale kiedy Cocei udaje się uciec z archaicznych pułapek, przesyconych kolorami scenariusza i dialogów, narzuca wymowne obszary kina, jak prolog filmu. Bilans handlowy: prawie 6 milionów widzów.”
Inny krytyk, Ioan Lazăr, zauważa, że chociaż „film ograniczają się do silnie fotogenizowanej scenerii, oczywiście przezwyciężając przestarzałość podobnych produkcji, za sprawą Horii Igiroșanu” scenarzyści nadają filmowi wyobraźnię, luźne dialogi pełne humoru i suspensu. Chwalił sfilmowane pejzaże „w zgodzie z wyluzowaną atmosferą hajduków”, na przykładzie ostatniej sceny w którym szereg jeźdźców przechodzi przez wzgórza czy kadru, w którym pojawiają się Turcy zwisający głową w dół w leśnych pułapkach.

</doc>
<doc id="5279007" url="https://pl.wikipedia.org/wiki?curid=5279007" title="Agusta-Bell AB.102">
Agusta-Bell AB.102

Agusta-Bell AB.102 – włoski śmigłowiec wielozadaniowy opracowany przez spółkę Agusta. Maszyna wykorzystywała wiele elementów ze śmigłowca Bell 48. Wybudowano tylko cztery egzemplarze.
Historia.
W 1956 roku amerykańska spółka Bell Helicopter dostarczyła jeden śmigłowiec Bell 48 do Włoch. Projektanci Agusty w ramach współpracy z przedsiębiorstwem Bell postanowili przeprojektować i powiększyć kadłub amerykańskiego śmigłowca oraz poprawić jego aerodynamikę. W ten sposób powstał śmigłowiec, który oznaczono początkowo jako A.102. Oblot prototypu A.102 miał miejsce 3 lutego 1959 roku. Śmigłowiec zaprezentowano po raz pierwszy w wojskowym malowaniu na 23. Międzynarodowym Salonie Lotniczym, który odbywał się tego samego roku w Paryżu. Wiropłat przeznaczony był także między innymi na rozwijający się wówczas we Włoszech rynek cywilny. Nazwę maszyny zmieniono na AB.212.
Po zakończeniu wszystkich badań i testów śmigłowca, włoski rejestr lotniczy oraz urząd lotnictwa cywilnego 12 maja 1960 roku dopuścił śmigłowiec do eksploatacji. 18 sierpnia 1960 roku AB.102 został dopuszczony na amerykański rynek przez Federal Aviation Administration. Firma Elivie zakupiła wiosną 1961 roku dwa egzemplarze, których używano do obsługi regularnych połączeń między centrum Turynu a lotniskami w Mediolanie. Wkrótce na rynku pojawiły się śmigłowce z napędem turbowałowym, które oferowały lepsze parametry, co sprawiło, że AB.102 szybko stał się przestarzałą konstrukcją. Wyprodukowano tylko cztery egzemplarze, które zostały zarejestrowane pod numerami: I-AGUT (prototyp), HB-XAY, I-ECIN oraz I-ESEI. Maszyna o numerach HB-XAY została zakupiona przez prywatną spółkę ze Szwajcarii. Miejsce AB.102 zajęła maszyna Bell 204, która była produkowana na licencji przez firmę Agusta jako AB.204. Prototyp A.102 znajduje się w pobliżu Museo Agusta, zaś egzemplarz zarejestrowany jako I-ECIN przechowywany jest w magazynie Muzeum Włoskich Sił Powietrznych w Bracciano.
Konstrukcja.
AB.102 był śmigłowcem pasażerskim produkowanym przez firmę Agusta zarówno na rynek cywilny, jak i wojskowy. Załogę stanowił jeden pilot, zaś w kabinie pasażerskiej mógł przewieźć w zależności od konfiguracji do 9 pasażerów. Fotele w wariancie dziewięcioosobowym ułożone były w układzie 4-4-1. Istniała także możliwość skonfigurowania kabiny do wykonywania zadań SAR – montowano wówczas cztery nosze, miejsca dla personelu medycznego oraz wciągarkę elektryczną. Inna konfiguracja dostosowywała kabinę do transportu ładunków. Dostęp do kabiny pasażerskiej zapewniony był poprzez parę drzwi o wymiarach 135×120 cm po każdej stronie kadłuba. Piloci do kokpitu wchodzili przez własne, niezależne drzwi. Śmigłowiec mógł też transportować do 750 kg ładunku. Podwozie śmigłowca było płozowe, jednak istniała możliwość montażu pływaków.
Układ napędowy wraz z wirnikiem głównym pochodził ze śmigłowca Bell 48. Wirnik główny miał średnicę 14,47 m, zaś śmigło ogonowe 2,59 m. Napęd stanowił silnik gwiazdowy Pratt &amp; Whitney R-1340-S1H4, który generował moc 600 KM. Silnik ten ustawiony był pionowo. Przedział silnikowy został oddzielony od kabiny osłonami przeciwpożarowymi z tytanu. Kadłub miał konstrukcję całkowicie metalową. Dostęp do przedziału napędowego zapewniony był przez parę dużych drzwi serwisowych. W śmigłowcu znajdował się także duży luk ładunkowy, w którym można było pomieścić ładunek o masie do 200 kg. Zbiornik paliwa znajdował się pod podłogą z tyłu kabiny i mieścił 380 litrów paliwa. Instalacja elektryczna składała się z akumulatora o napięciu 24 V, który umieszczono w przedniej części kabiny oraz generatora prądu o natężeniu 50 A. Zewnętrzne gniazdo, służące do ładowania instalacji przed startem zostało umieszczone pod drzwiami pilota.

</doc>
<doc id="5279008" url="https://pl.wikipedia.org/wiki?curid=5279008" title="Djorkaeff Reasco">
Djorkaeff Reasco

Djorkaeff Néicer Reasco González (ur. 18 stycznia 1999 w Quito) – ekwadorski piłkarz występujący na pozycji napastnika, reprezentant Ekwadoru, od 2022 roku zawodnik argentyńskiego Newell’s Old Boys.
Jest synem piłkarza Néicera Reasco i bratem tenisistki Mell Reasco. Otrzymał imię na cześć francuskiego piłkarza Youriego Djorkaeffa.
W LDU Quito zadebiutował 12 listopada 2016 w ligowym meczu z Fuerza Amarilla (1:1), u boku swojego ojca.

</doc>
<doc id="5279011" url="https://pl.wikipedia.org/wiki?curid=5279011" title="Jean d’Orléans">
Jean d’Orléans



</doc>
<doc id="5279013" url="https://pl.wikipedia.org/wiki?curid=5279013" title="Franciszek de Asís Burbon">
Franciszek de Asís Burbon



</doc>
<doc id="5279024" url="https://pl.wikipedia.org/wiki?curid=5279024" title="Jagoda Murczyńska">
Jagoda Murczyńska

Jagoda Hanna Murczyńska (ur. 15 maja 1982 w Krakowie, zm. 11 lutego 2022 w Warszawie) – kulturoznawczyni, psycholożka, znawczyni i popularyzatorka kina Azji Wschodniej oraz Południowo-Wschodniej, przede wszystkim japońskiego. Badaczka teorii mody, roli i znaczenia kulturowego kostiumów filmowych. Autorka, tłumaczka i redaktorka książek, artykułów, podkastów, wideoesejów.
Życiorys.
Murczyńska ukończyła studia licencjackie w Katedrze Porównawczych Studiów Cywilizacji UJ i studia magisterskie z zakresu psychologii stosowanej na tej samej uczelni.
Od roku 2012 selekcjonerka i współorganizatorka azjatyckiego festiwalu filmowego Pięć Smaków. Od 2020 była członkinią zarządu Fundacji Sztuki Arteria.
Twórczość.
Publikowała m.in. w Kinie i w Ekranach oraz na portalach Stopklatka i Dwutygodnik. Pisała o kinematografiach Malezji czy Tajlandii, a także o przedstawicieli nowego kina japońskiego – , , Naomi Kawase. Do monografii „Kino końca wieku. Historia kina, tom 4” napisała rozdział o historii kina Azji Południowo-Wschodniej lat 1980-2000. Pojawiała się regularnie w polskich mediach, udzielając eksperckich wypowiedzi na tematy związane z kinematografiami azjatyckimi.
We współpracy z Ha!art i festiwalem Pięć Smaków przygotowała redakcję książki „Cicha eksplozja. Nowe kino Azji Wschodniej i Południowo-Wschodniej” (2016), która przyniosła jej nagrodę Polskiego Instytutu Sztuki Filmowej za najlepszą książkę o tematyce filmowej. Wraz z festiwalem przygotowała również książkę „Made in Hong Kong. Kino czasu przemian” (2019). W ostatnich latach pracowała nad publikacją poświęconą kostiumowi w kinie polskim, która czeka na wydanie.
Tłumaczka i redaktorka książki „Za różową kurtyną. Historia japońskiego kina erotycznego” Jaspera Sharpa (2011) oraz „Inteligencja osobowościowa” (2015). Współredagowała również „Nie tylko Bollywood” (2009), „Władczynie spojrzenia” (2010), „Dziedzictwo Sinobrodego: śmierć i tajemnice od Bartóka do Hitchcocka” (2013) i „Oblicza kina queer” (2014).
W latach 2020-2022 prowadziła z Marcinem Krasnowolskim podcast „Azja kręci”.
Życie prywatne.
Była partnerką reżysera i badacza filmu Kuby Mikurdy, z którym miała córkę.
Zmarła w 2022 roku w wieku 39 lat w wyniku choroby serca. Pochowana w Bochni na cmentarzu komunalnym.

</doc>
<doc id="5279025" url="https://pl.wikipedia.org/wiki?curid=5279025" title="Oona Brown">
Oona Brown

Oona Brown (ur. 10 września 2004 w Nowym Jorku) – amerykańska łyżwiarka figurowa, startująca w parach tanecznych z bratem Gage’m Brownem. Mistrzyni świata juniorów (2022), medalistka zawodów z cyklu Junior Grand Prix oraz wicemistrzyni Stanów Zjednoczonych juniorów (2021).
Urodziła się w rodzinie Zhon Brown i Louisa DeVirgilio. Ma sześcioro rodzeństwa.

</doc>
<doc id="5279028" url="https://pl.wikipedia.org/wiki?curid=5279028" title="Gage Brown">
Gage Brown

Gage Brown (ur. 20 października 2002 w Nowym Jorku) – amerykański łyżwiarz figurowy, startujący w parach tanecznych z siostrą Ooną Brown. Mistrz świata juniorów (2022), medalista zawodów z cyklu Junior Grand Prix oraz wicemistrz Stanów Zjednoczonych juniorów (2021).
Urodził się w rodzinie Zhon Brown i Louisa DeVirgilio. Ma sześcioro rodzeństwa.

</doc>
<doc id="5279031" url="https://pl.wikipedia.org/wiki?curid=5279031" title="Alfons Orleański (ur. 1968)">
Alfons Orleański (ur. 1968)



</doc>
<doc id="5279033" url="https://pl.wikipedia.org/wiki?curid=5279033" title="Filip I d’Orléans">
Filip I d’Orléans



</doc>
<doc id="5279038" url="https://pl.wikipedia.org/wiki?curid=5279038" title="Ludwik Burbon">
Ludwik Burbon



</doc>
<doc id="5279039" url="https://pl.wikipedia.org/wiki?curid=5279039" title="Ludwik XVII Burbon">
Ludwik XVII Burbon



</doc>
<doc id="5279050" url="https://pl.wikipedia.org/wiki?curid=5279050" title="Rinflajš">
Rinflajš

Rinflajš (cyr. ринфлајш) – tradycyjna potrawa kuchni serbskiej pochodząca z okręgu Wojwodiny. Nazwa wywodzi się od niemieckiego słowa "Rindfleisch" (wołowina). Tradycyjnie stanowi posiłek przygotowywany na niedzielne obiady. Rinflajš przygotowuje się z mięsa wołowego lub w niektórych wariantach z mięsa kurczaka gotowanego w bulionie z marchwią, selerem, pasternakiem, cebulą i pietruszką. Zwykle podawany jest z puree ziemniaczanym z dodatkiem sosu z pomidorów.

</doc>
<doc id="5279052" url="https://pl.wikipedia.org/wiki?curid=5279052" title="Agusta A.101">
Agusta A.101

Agusta A.101 – włoski prototypowy ciężki śmigłowiec transportowy opracowany przez spółkę Agusta w latach sześćdziesiątych XX wieku. Wybudowano jeden prototyp.
Historia.
Pod koniec lat pięćdziesiątych XX wieku spółka Agusta podjęła decyzję o opracowaniu nowego, własnego śmigłowca. Nowa maszyna miała być ciężkim śmigłowcem transportowym. Jej głównym przeznaczeniem miał być przede transport żołnierzy i zaopatrzenia oraz pełnienie misji SAR. Projekt nowego śmigłowca zaprezentowano w 1958 roku. Oblot prototypu miał miejsce 19 października 1964 roku. Prototyp oznaczono jako AZ.101, z czasem oznaczenie zmieniono na Agusta A.101G. Głównym celem konstruktorów było opracowanie maszyny dysponującej dużymi możliwościami transportowymi, dodatkowo zastosowano w niej dużo oryginalnych rozwiązań technicznych niespotykanych wówczas na rynku. Agusta A.101 był największym śmigłowcem, jaki został kiedykolwiek wyprodukowano we Włoszech.
Wybudowano jeden główny prototyp i według niektórych źródeł, od 3 do 8 maszyn serii przedprodukcyjnej, które wykorzystywane były w Aeronautica Militare do testów. Były one konstrukcją udaną, jednak bolączką A.101 były słabe osiągi, mimo zastosowania trzech silników. Problem ten miała rozwiązać projektowana wersja A.101H, która wyposażona była w trzy silniki General Electric T58, jednak prace nad tą wersją zostały zarzucone. Próby śmigłowca A.101 prowadzono do lata 1971 roku, po czym cały projekt został zarzucony przez przestarzałą wówczas konstrukcję, która nie dorównywała zagranicznym odpowiednikom. W momencie oblotu A.101 był nowoczesną maszyną, jednak na początku lat siedemdziesiątych była to już relatywnie stara konstrukcja. 
Konstrukcja.
Agusta A.101 to ciężki śmigłowiec transportowy napędzany za pośrednictwem trzech silników turbowałowych Rolls-Royce Gnome H.1400 o mocy 1000 kW (1400 KM). Pozwalało to osiągnąć prędkość maksymalną wynoszącą 241 km/h i przelotową 180 km/h. Czteropłatowy wirnik główny miał średnicę 20,4 m. Śmigło ogonowe, które mieściło się na końcu belki ogonowej, miało sześć płatów. Masa startowa maszyny wynosiła około 12 900 kg. Dysponował on udźwigiem 5000 kg. W zależności od konfiguracji, śmigłowiec miał być w stanie przetransportować maksymalnie 35 żołnierzy, 5000 kg ładunku, lub 18 rannych na noszach i 5 sanitariuszy. Z kadłuba umieszczono rampę załadunkową. W przedniej części kadłuba za kokpitem znajdowała się para przesuwanych drzwi, które ulokowano bo obu jego stronach. 
Zaprojektowano także powiększoną wersję maszyny, oznaczoną jako A.101H. Przeprojektowano kadłub wydłużając go o 3 metry, wirnik pozostał bez zmian i zainstalowano mocniejsze silniki General Electric T58, jednak projekt ten nie doczekał się realizacji.

</doc>
<doc id="5279053" url="https://pl.wikipedia.org/wiki?curid=5279053" title="Bärn">
Bärn

Geografia.
Czechy.
Niemiecka nazwa miejscowości:

</doc>
<doc id="5279054" url="https://pl.wikipedia.org/wiki?curid=5279054" title="Baern">
Baern



</doc>
<doc id="5279056" url="https://pl.wikipedia.org/wiki?curid=5279056" title="Podjelce (sielsowiet Przebrodzie)">
Podjelce (sielsowiet Przebrodzie)

Podjelce – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów folwark w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Powszechny Spis Ludności z 1921 roku nie podał danych dotyczących miejscowości. W 1931 w 2 domach zamieszkiwało 7 osób.

</doc>
<doc id="5279057" url="https://pl.wikipedia.org/wiki?curid=5279057" title="Marianna Wiktoria Burbon">
Marianna Wiktoria Burbon



</doc>
<doc id="5279060" url="https://pl.wikipedia.org/wiki?curid=5279060" title="Piluczonki">
Piluczonki

Piluczonki (; ) – chutor na Białorusi, w obwodzie witebskim, w rejonie miorskim, w sielsowiecie Przebrodzie.
Dawniej używana nazwa – Piluczenki, Piliczanki.
Historia.
W czasach zaborów zaścianek w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie, a następnie w gminie Nowy Pohost.
Według Powszechnego Spisu Ludności z 1921 roku zamieszkiwało tu 17 osób, wszystkie były wyznania staroobrzędowego i zadeklarowały białoruską przynależność narodową. Były tu 3 budynki mieszkalne. W 1931 w 5 domach zamieszkiwało 30 osób.
Wierni należeli do parafii prawosławnej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5279062" url="https://pl.wikipedia.org/wiki?curid=5279062" title="Maria Teresa Rafaela Burbon">
Maria Teresa Rafaela Burbon



</doc>
<doc id="5279067" url="https://pl.wikipedia.org/wiki?curid=5279067" title="Instytut Ceramiki i Materiałów Budowlanych">
Instytut Ceramiki i Materiałów Budowlanych



</doc>
<doc id="5279072" url="https://pl.wikipedia.org/wiki?curid=5279072" title="Lago di Resia">
Lago di Resia

Lago di Resia (niem. "Reschensee", pol. "jezioro Resia" lub "jezioro Reschen") – zbiornik zaporowy w Tyrolu Południowym (Prowincja Bolzano), w gminie Curon Venosta we Włoszech, powstały w latach 1948–1950 przez przegrodzenie zaporą źródłowego toku Adygi. Przy objętości ok. 120 mln m³ jest największym zbiornikiem wodnym tego regionu. Jego lustro wody leży na maksymalnej wysokości 1497 m n.p.m., a północny kraniec znajduje się ok. 2 km na południe od granicy włosko-austriackiej.
Pierwotnie w dolinie Val Venosta znajdowały się tu trzy jeziora naturalne: "Lago di Resia" (niem. "Reschensee"), "Lago di Curon" zwane również "Lago di Mezzo" (niem. "Mittersee", również "Grauner See") oraz Lago di San Valentino alla Muta.
Najwyżej z nich położone dawne Lago di Resia miało długość z północy na południe 2,8 km, szerokość maksymalną 630 m (średnią 350 m) i powierzchnię 0,91 km². Średnia głębokość wynosiła 8 m, maksymalna 22,5 m. Powierzchnia lustra wody znajdowała się na wysokości 1475 m n.p.m. Wody jeziora obfitowały w ryby. Droga w kierunku przełęczy Resia biegła wzdłuż wschodniego brzegu jeziora.
W 1949 r., poprzez budowę zapory ziemnej, w miejscu dwóch wcześniej istniejących jezior Resia i Mezzo, uzyskano nowy zbiornik Resia w najwyższej części val Venosta (Górna Adyga). Przy maksymalnym poziomie piętrzenia długość obecnego jeziora Resia wynosi 7,5 km, szerokość do 1,3 km, powierzchnia 6,5 km², jezioro gromadzi 116–120 mln m³ wody.
Utworzenie jeziora Resia wymagało zalania 523 hektarów ziemi uprawnej (głównie sady owocowe), rozebrania 163 wysokiej klasy, zabytkowych domów tyrolskich w wioskach Graun im Vinschgau (Curon Venosta) i Reschen (Resia) oraz kościoła z XIV wieku w Graun in Vinschgau. Pozostawiona jako pamiątka z wód jeziora wyłania się XIV-wieczna dzwonnica kościoła św. Anny w starym centrum Graun im Vinschgau. Tylko część mieszkańców zdecydowała się osiedlić na brzegu nowego jeziora – większość, pozbawiona ziemi i pracy wyprowadziła się z tego regionu.
Okolica jeziora jest piękna i dobrze zagospodarowana turystycznie. Szczególnie okazale znad północnego brzegu jeziora, w jego osi na południu prezentuje się wysoki, pokryty śnieżno-lodową czapą szczyt Ortler (3905 m n.p.m.) – do 1919 r. najwyższy szczyt monarchii Habsburgów.

</doc>
<doc id="5279075" url="https://pl.wikipedia.org/wiki?curid=5279075" title="Aleksander Lewandowski (ur. 2000)">
Aleksander Lewandowski (ur. 2000)

Aleksander Lewandowski (ur. 30 września 2000 w Radomiu) – polski koszykarz, występujący na pozycjai niskiego skrzydłowego, aktualnie zawodnik zespołu Enea Abramczyk Astoria Bydgoszcz.
27 lipca 2019 zawarł kolejną umowę z HydroTruckiem Radom.
Zajął ósme miejsce w plebiscycie na najpopularniejszego sportowca Radomskich Gwiazd Sportu 2021.
25 maja 2022 został zawodnikiem Enea Abramczyk Astorii Bydgoszcz.
Jego ojciec Przemysław również był koszykarzem.

</doc>
<doc id="5279077" url="https://pl.wikipedia.org/wiki?curid=5279077" title="Olaf Perzanowski">
Olaf Perzanowski

Olaf Perzanowski (ur. 19 marca 2002) – polski koszykarz, występujący na pozycjach niskiego lub silnego skrzydłowego, obecnie zawodnik Asseco Arki Gdynia. 

</doc>
<doc id="5279079" url="https://pl.wikipedia.org/wiki?curid=5279079" title="Teresa Czartoryska (1785-1868)">
Teresa Czartoryska (1785-1868)

Teresa Czartoryska także Teresa z Czartoryskich Lubomirska (ur. 13 lipca 1785 w Korcu, zm. 31 grudnia 1868 w Krakowie) – 
polska szlachcianka z rodu Czartoryskich, żona Henryka Lubomirskiego herbu Szreniawa bez Krzyża.
Życiorys.
Teresa Czartoryska urodziła się 13 lipca 1785 r. w Korcu, w rodzinie szlacheckiej. Była jednym z pięciorga dzieci założyciela fabryki porcelany w Korcu, stolnika litewskiego Józefa Klemensa Czartoryskiego i Doroty Barbary Jabłonowskiej. W 1801 r. jedna z najsłynniejszych malarek francuskich Élisabeth Louise Vigée-Lebrun podczas wizyty w Dreźnie odwiedziła księżną Dorotę Czartoryską i sportretowała jej nastoletnią córkę Teresę. Obecnie obraz znajduje się w Muzeum Okręgowym w Tarnowie. 
24 maja 1807 r. wyszła za mąż w Łańcucie za księcia Henryka Lubomirskiego, założyciela Muzeum Książąt Lubomirskich we Lwowie i ordynacji przeworskiej. Ślubu udzielił im biskup przemyski Antoni Gołaszewski. Małżeństwo zostało zaaranżowane przez daleką ciotkę, księżną marszałkową Izabelę z Czartoryskich Lubomirską, która posiadając jedynie córki uznawała Henryka za przybranego syna. Po ślubie zamieszkali w pałacu w Przeworsku. 
Doczekali się czworga dzieci:
Jedyny syn książę Jerzy Henryk Lubomirski był pierwszym Ordynatem Przeworskim. Przyjaźnił się z Zygmuntem Krasińskim i stał się pierwowzorem Orcia z Nie-Boskiej komedii. 

</doc>
<doc id="5279080" url="https://pl.wikipedia.org/wiki?curid=5279080" title="Daniel Ziółkowski">
Daniel Ziółkowski

Daniel Ziółkowski (ur. 19 stycznia 2002) – polski koszykarz, występujący na pozycjach rzaucającego obrońcy lub niskiego skrzydłowego, obecnie zawodnik Trefla Sopot. 

</doc>
<doc id="5279084" url="https://pl.wikipedia.org/wiki?curid=5279084" title="Ruch Wolności">
Ruch Wolności

Ruch Wolności () – słoweńska, demokratyczna, prośrodowiskowa, proeuropejska partia centrowa, którą w roku 2021 roku założył Jure Leben.
Pierwsza nazwa partii to "Stranka zelenih dejanj", co przetłumaczyć można jako „Partia Zielonego Działania”. Aktualne, słoweńskie brzmienie nazwy partii to „Gibanje Svoboda”, co przez polskich dziennikarzy tłumaczone jest jako „Ruch Wolności”.
W styczniu 2022 roku przewodniczącym ugrupowania został słoweński polityk i przedsiębiorca Robert Golob, pod którego to przewodnictwem partia Ruch Wolności wygrała wybory parlamentarne w Słowenii 24 kwietnia 2022 roku, zdobywając 34,5% głosów i 41 mandatów w Zgromadzeniu Państwowym. Lider Ruchu Wolności Robert Golob objął następnie urząd premiera w ramach rządu tworzonego przez swoją partię oraz Socjaldemokratów i Lewicę. W czerwcu 2022 roku do Ruchu Wolności przyłączyły się obie partie centrowo-liberalne, które w latach 2018–2020 współtworzyły koalicję rządową czyli Lista Marjana Šarca i Partia Alenki Bratušek.
Partia Ruch Wolności w swoim programie mówi o ekologii, wolności, szacunku dla różnorodności.

</doc>
<doc id="5279085" url="https://pl.wikipedia.org/wiki?curid=5279085" title="Karol Michałek">
Karol Michałek

Karol Michałek (ur. 4 grudnia 1987) – polski koszykarz występujący na pozycji środkowego, obecnie zawodnik Decki Pelplin.

</doc>
<doc id="5279087" url="https://pl.wikipedia.org/wiki?curid=5279087" title="Artur Mikołajko">
Artur Mikołajko

 
Artur Mikołajko (ur. 4 stycznia 1979) – polski koszykarz, występujący na pozycjach silnego skrzydłowego lub środkowego, obecnie zawodnik Znicza Pruszków.
W sezonie 2006/2007 i latach 2008–2010 reprezentował Znicz Jarosław w PLK, rozgrywając w lidze 69 spotkań.

</doc>
<doc id="5279090" url="https://pl.wikipedia.org/wiki?curid=5279090" title="Adam Kaczmarzyk (koszykarz)">
Adam Kaczmarzyk (koszykarz)

 
Adam Kaczmarzyk (ur. 1 lutego 1988) – polski koszykarz, występujący na pozycji niskiego skrzydłowego, obecnie zawodnik Weegree AZS-u Politechniki Opolskiej.
22 lipca 2019 został zawodnikiem I-ligowej Weegree AZS-u Politechniki Opolskiej.

</doc>
<doc id="5279092" url="https://pl.wikipedia.org/wiki?curid=5279092" title="Karol Dębski">
Karol Dębski

 
Karol Dębski (ur. 11 lutego 1984) – polski koszykarz, występujący na pozycjach silnego skrzydłowego lub środkowego, obecnie zawodnik Znicza Pruszków.

</doc>
<doc id="5279094" url="https://pl.wikipedia.org/wiki?curid=5279094" title="Piotr Miś">
Piotr Miś

 
Piotr Miś (ur. 6 sierpnia 1977) – polski koszykarz, występujący na pozycji środkowego.

</doc>
<doc id="5279096" url="https://pl.wikipedia.org/wiki?curid=5279096" title="Andrzej Misiewicz">
Andrzej Misiewicz

 
Andrzej Misiewicz (ur. 20 lipca 1984) – polski koszykarz, występujący na pozycji silnego skrzydłowego, obecnie zawodnik Żubrów Chorten Białystok .

</doc>
<doc id="5279098" url="https://pl.wikipedia.org/wiki?curid=5279098" title="Michał Jędrzejewski (koszykarz)">
Michał Jędrzejewski (koszykarz)

 
Michał Jędrzejewski (ur. 4 marca 1998 we Wrocławiu) – polski koszykarz, występujący na pozycji rozgrywającego, obecnie zawodnik WKK Wrocław.

</doc>
<doc id="5279102" url="https://pl.wikipedia.org/wiki?curid=5279102" title="Maciej Bender">
Maciej Bender

 
Maciej Bender (ur. 28 stycznia 1997 w Warszawie) – polski koszykarz, występujący na pozycjach silnego skrzydłowego lub środkowego, obecnie zawodnik WKS Śląska Wrocław.
Ze względu na międzyuczelniane przepisy transferowe NCAA był zmuszony opuścić sezon 2018/2019.
Pod koniec lutego 2021 dołączył do WKS Śląska Wrocław.

</doc>
<doc id="5279104" url="https://pl.wikipedia.org/wiki?curid=5279104" title="Benjamin Didier-Urbaniak">
Benjamin Didier-Urbaniak

Benjamin Didier-Urbaniak (ur. 3 lutego 2001 w Warszawie) – polski koszykarz występujący na pozycjach rzucającego obrońcy lub niskiego skrzydłowego, obecnie zawodnik Legii Warszawa.
30 czerwca 2020 został zawodnikiem Akademii Koszykówki Legii Warszawa.

</doc>
<doc id="5279106" url="https://pl.wikipedia.org/wiki?curid=5279106" title="Filip Małgorzaciak">
Filip Małgorzaciak

Filip Małgorzaciak (ur. 18 czerwca 1993) – polski koszykarz występujący na pozycji rzucającego obrońcy, obecnie zawodnik SKS-u Starogard Gdański.
1 czerwca 2021 dołączył do MKS-u Dąbrowa Górnicza. W sierpniu 2022 został zawodnikiem SKS-u Starogard Gdański.

</doc>
<doc id="5279109" url="https://pl.wikipedia.org/wiki?curid=5279109" title="Wiktor Rajewicz">
Wiktor Rajewicz

Wiktor Rajewicz (ur. 10 kwietnia 2000 w Zielonej Górze) – polski koszykarz występujący na pozycji rozgrywającego, obecnie zawodnik MKS-u Dąbrowa Górnicza.
25 sierpnia 2021 dołączył do MKS-u Dąbrowa Górnicza.

</doc>
<doc id="5279112" url="https://pl.wikipedia.org/wiki?curid=5279112" title="Michał Samsonowicz">
Michał Samsonowicz

Michał Samsonowicz (ur. 7 sierpnia 1998) – polski koszykarz, występujący na pozycjach rozgrywającego lub rzucającego obrońcy, obecnie zawodnik Suzuki Arki Gdynia.
31 lipca 2022 został zawodnikiem Suzuki Arki Gdynia

</doc>
<doc id="5279114" url="https://pl.wikipedia.org/wiki?curid=5279114" title="Szymon Janczak">
Szymon Janczak

Szymon Janczak (ur. 27 lutego 2000 w Zabrzu) – polski koszykarz, występujący na pozycjach silnego skrzydłowego lub środkowego. W sezonie 2022/2023 przeszedł do drugoligowego zespołu- Niedźwiadki Chemart Przemyśl.

</doc>
<doc id="5279116" url="https://pl.wikipedia.org/wiki?curid=5279116" title="Maciej Klima (koszykarz)">
Maciej Klima (koszykarz)

Maciej Klima (ur. 23 stycznia 1982) – polski koszykarz występujący na pozycjach silnego skrzydłowego lub środkowego.
Po sezonie 2020/2021 zakończył oficjalnie karierę sportową. Przez wiele lat pełnił funkcję kapitana zespołu Sokoła Łańcut.

</doc>
<doc id="5279118" url="https://pl.wikipedia.org/wiki?curid=5279118" title="Tomasz Pięta">
Tomasz Pięta

Tomasz Pięta (ur. 11 grudnia 1974) – polski koszykarz występujący na pozycji środkowego.

</doc>
<doc id="5279122" url="https://pl.wikipedia.org/wiki?curid=5279122" title="Beogradski Sindikat">
Beogradski Sindikat

Beogradski Sindikat (cyr. Београдски синдикат) – serbska grupa muzyczna wykonująca hip-hop. Powstała w 1999 roku w Belgradzie z połączenia zespołów Red Zmaja i „TUMZ“ (Tehnika Upravljanja Mikrofonom i Znanjem) wraz z artystami solowymi MC Flex (Feđa). i Šef Sale. Prota i DJ Iron dołączyli do zespołu odpowiednio w 2004 i 2006 roku. Są przedstawicielami tzw. drugiej fali serbskiego hip-hopu. Zespół jest właścicielem wytwórni Prohibicija.

</doc>
<doc id="5279124" url="https://pl.wikipedia.org/wiki?curid=5279124" title="Zapora Resia">
Zapora Resia

Zapora Resia – zapora wodna w Tyrolu Południowym (Prowincja Bolzano), w gminie Curon Venosta we Włoszech. Zbudowana w latach 1948-1950 w dolinie val Venosta na źródłowym toku Adygi pozwoliła utworzyć zbiornik zaporowy zwany Lago di Resia (niem. "Reschensee"), którego wody wykorzystywane są do produkcji energii energetycznej.
Zapora wodna ziemna, typu ciężkiego, od strony wody okryta płaszczem betonowym, ma długość 230 m. Jej korona leży na wysokości 1498 m n.p.m. Przy zachodnim końcu zapory znajdują się trzy upusty przelewowe. Sztolnia o długości 12 km i kolejny rurociąg długości 991 m dostarczają wodę do dużej elektrowni wodnej w pobliżu wioski Schluderns, leżącej 591 m poniżej lustra jeziora. Zainstalowana moc zespołów turbinowych wynosi 103,5 MW. Niżej woda napędza jeszcze trzy kolejne elektrownie: Spinedo (77,7 MW), Tel (20,0 MW) i Marlengo (61,6 MW).

</doc>
<doc id="5279125" url="https://pl.wikipedia.org/wiki?curid=5279125" title="Jakub Załucki">
Jakub Załucki

Jakub Załucki (ur. 1 sierpnia 1989 w Gdańsku) – polski koszykarz występujący na pozycjach rzucającego obrońcy lub niskiego skrzydłowego.
17 lipca 2017 wraz z bratem zostali zawodnikami MKS-u Dąbrowy Górniczej.
Jego młodszy brat Aleksander jest także zawodowym koszykarzem.

</doc>
<doc id="5279127" url="https://pl.wikipedia.org/wiki?curid=5279127" title="Kamil Wójciak">
Kamil Wójciak

Kamil Wójciak (ur. 15 listopada 1985) – polski koszykarz występujący na pozycji środkowego, obecnie zawodnik MKS-u II Dąbrowy Górniczej.

</doc>
<doc id="5279129" url="https://pl.wikipedia.org/wiki?curid=5279129" title="Agata Szczepanik">
Agata Szczepanik

Agata Maria Szczepanik (ur. 13 marca 1992 w Bytomiu) – polska koszykarka występująca na pozycjach silnej skrzydłowej lub środkowej.

</doc>
<doc id="5279131" url="https://pl.wikipedia.org/wiki?curid=5279131" title="Joanna Chełchowska">
Joanna Chełchowska

Joanna Chełchowska, z domu Markiewicz (ur. 10 maja 1991 w Olsztynie) – polska koszykarka występująca na pozycjach niskiej lub silnej skrzydłowej, obecnie zawodniczka KKS Agapit Olsztyn.
Pod koniec 2020 wyszła za mąż, zmieniając nazwisko na Chełchowska.

</doc>
<doc id="5279133" url="https://pl.wikipedia.org/wiki?curid=5279133" title="Róża Ratajczak">
Róża Ratajczak

Róża Joanna Ratajczak (ur. 1 września 1991 w Krakowie) – polska koszykarka występująca na pozycji rzucającej.

</doc>
<doc id="5279135" url="https://pl.wikipedia.org/wiki?curid=5279135" title="Agnieszka Modelska">
Agnieszka Modelska

Agnieszka Alicja Modelska (ur. 18 października 1990 w Gdyni) – polska koszykarka występująca na pozycji sinej skrzydłowej.

</doc>
<doc id="5279137" url="https://pl.wikipedia.org/wiki?curid=5279137" title="Focke-Wulf Fw 62">
Focke-Wulf Fw 62

Focke-Wulf Fw 62 – wodnosamolot zbudowany przez firmę Focke-Wulf na potrzeby Kriegsmarine. 
Historia.
Jesienią 1936 roku Ministerstwo Lotnictwa Rzeszy ogłosiło zapotrzebowanie na nowy wodnosamolot, który miał stanowić wyposażenie ciężkich okrętów Kriegsmarine. Maszyna miała być dwumiejscowa, zdolna do startu z okrętowej katapulty, posiadać dwa lub jeden pływak i jeden silnik o mocy między 588 kW, a 662 kW. Oferty zostały rozesłane do firm Arado, Dornier, Focke-Wulf i Gothaer Waggonfabrik.
Ministerstwo Lotnictwa Rzeszy zdecydowało się na złożenie zamówienia na cztery prototypy zaproponowanych przez firmę Arado samolotów Ar 196. Jako maszynę rezerwową w przypadku niepowodzenia maszyn Arado, wyznaczono konstrukcję firmy Focke-Wulf, wodnosamolot Fw 62, który zamówiono w dwóch egzemplarzach prototypowych. Pierwszy prototyp Fw 62 V1 oblatany został wiosną 1937 roku. Posiadał on dwa pływaki, natomiast drugi prototyp Fw 62 V2 wyposażono w jeden pływak centralny i dwa pływaki stabilizujące pod skrzydłami. 
Mimo iż próby wykazały dobre osiągi samolotu firmy Focke-Wulf, zdecydowano się na złożenie zamówienia na seryjną produkcję Arado Ar 196. 

</doc>
<doc id="5279144" url="https://pl.wikipedia.org/wiki?curid=5279144" title="Helena Kornella">
Helena Kornella

Helena Maria Kornella z domu Hoszowska (ur. 6 listopada 1897 w Jaśle, zm. 27 maja 1992 w Romford) – lekarka, pierwsza w Polsce kobieta-urolog, ochotniczka Polskich Sił Zbrojnych w Armii Andersa. Odznaczona Medalem Wojska i brytyjskim Medalem Obrony.
Życiorys.
Wczesne lata.
Helena Kornella urodziła się 6 listopada 1897 r. w Jaśle, w autonomii galicyjskiej na obszarze zaboru austriackiego. Córka Jadwigi Hoszowskiej h. Sas (1873–1942). Ojciec Michał Kornella (1862–1911) był inżynierem, ukończył studia budownictwa lądowego i wodnego na Politechnice Wiedeńskiej, a następnie studiował na Akademii Technicznej we Lwowie, gdzie był pierwszym doktorantem tej uczelni. Dziadek Celestyn Hoszowski (1837–1911) był malarzem i rzeźbiarzem. Jego prace wystawiane były w Wiedniu, Rzymie, Krakowie, Warszawie i innych miastach Europy. Około 1895 r. rodzice wraz z najstarszym bratem Heleny, Romannem Janem (1893–1940), przenieśli się z Wiednia do Jasła, a około 1908 r. rodzina przeprowadziła się do Lwowa, gdzie ojciec zmarł w 1911 r.
W 1917 r. Helena ukończyła we Lwowie gimnazjum prowadzone przez nazaretanki. Przedwczesna śmierć ojca zmusiła ją do porzucenia planów o kontynuacji nauki. Helena z pomocą babci wspierała matkę w opiece nad dwoma młodszymi braćmi. Utrzymywała rodzinę przez całą I wojnę światową. W 1920 r. brat Ludwik w wieku 17 lat zginął w obronie Lwowa. Pragnieniem Heleny było ukończenie studiów medycznych, trudne w realizacji nie tylko w związku z sytuacją rodzinną, ale także ze względu na fakt, że wielu ówczesnych profesorów protestowało przeciwko przyjmowaniu kobiet na studia medyczne, uważając, że powołane są jedynie do małżeństwa i macierzyństwa. Pomimo tego w 1922 r. rozpoczęła studia na wydziale medycznym Uniwersytetu Medycznego we Lwowie. Była jedną z nielicznych pierwszych kobiet na wydziale. W 1928 r., jako jedna z zaledwie trzech kobiet, ukończyła studia medyczne na Uniwersytecie Lwowskim. Po studiach pracowała ponad 6 lat jako asystentka na oddziale urologii Państwowego Szpitala Powszechnego we Lwowie, którym kierował prof. Stanisław Laskownicki (1892–1978). Była pierwszą polską rezydentką oddziału urologicznego w Polsce międzywojennej. Później pracowała jako asystentka na oddziale chorób wewnętrznych do początku II wojny światowej w 1939 r.
Równolegle rozwijała drugą pasję, którą był śpiew. Ukończyła z wyróżnieniem Konserwatorium Lwowskie w zakresie śpiewu operowego jako mezzosopran. We Lwowie dawała w radiu recitale wokalne dla pacjentów. Rozwijające się życie zawodowe Kornelli zostało przerwane przez wybuch II wojny światowej.
Kazachstan.
13 kwietnia 1940 r. do mieszkania rodziny dr Kornelli włamało się NKWD, aresztując Helenę, jej chorą matkę, bratową i 4-miesięczną bratanicę. Oficer NKWD poinformował je, że zostały skazane na 10 lat ciężkich robót. Wyroku nie otrzymały, ale Helena podejrzewała, że powodem aresztowania był fakt, że jej dwaj bracia (Romann Jan i Marian) służyli w Wojsku Polskim i przebywali w obozie jenieckim w Starobielsku. 1 maja 1940 r. przybyły do miejsca przeznaczenia – sowchozu w Myn-Bulak (okręg ajaguzki, obwód semipałatyński w Kazachstanie). Umieszczono je w izbie mającej 4 m² razem z dwoma innymi rodzinami, razem 10 osób. Początkowo pracowała przy wyrobie kiziaku, opału z bydlęcego nawozu, potem przy plewieniu. 28 sierpnia razem z rodziną przewieziono ją do miasteczka Sergiopol, gdzie miała pracować w tamtejszym szpitalu. Po agresji III Rzeszy na ZSRR wróciła do sowchozu, gdzie pracowała przy oczyszczeniu zboża. 28 sierpnia 1941 r. została zwolniona i mogła wyjechać z rodziną. Kobiety udały się na południe i w małym miasteczku Stary-Guk koło Ałma-Aty znalazła zatrudnienie jako lekarz.
Jednocześnie wysłała zgłoszenie do Polskich Sił Zbrojnych w Buzułuku, gdzie od września 1941 r. do kwietnia 1942 r. mieściła się kwatera główna Armii Andersa. 25 grudnia 1941 r. została wcielona do PSZ. W tym samym czasie wystąpiła do Armii Andersa stacjonującej w Buzuluku jako Ochotniczka Wojskowej Służby Medycznej w ramach Pomocniczej Wojskowej Służby Kobiet (PWSK). Wniosek został zatwierdzony 15 grudnia 1941 r. 22 grudnia dostała rozkaz udania się do Dżambułu razem z dwoma siostrami sanitarnymi, aby nieść pomoc Polakom przejeżdżającym przez Dżambuł z północnej Rosji na południe oraz opiekować się przebywającymi tam polskimi rodzinami. Praca była bardzo ciężka, ponieważ wiele osób miało szkorbut, poparzenia, panowała też epidemia tyfusu plamistego. Wielu mieszkało w trudnych warunkach w brudnych łachmanach, brakowało jedzenia i środków opatrunkowych. Śmiertelność była bardzo wysoka. W styczniu zmarła jej matka, a tydzień po niej bratowa. Ani Helena, ani sanitariuszki nie zachorowały na tyfus. W połowie marca 1942 r. otrzymali lekarstwa, dzięki którym mogła ulżyć w cierpieniu chorym rodakom. W kwietniu epidemia tyfusu powoli zaczęła wygasać i Helena skupiła się na walce z ciężkimi przypadkami awitaminozy, ogólnym wyczerpaniem organizmu, co przy braku owoców i warzyw było niemalże nieosiągalne. 8 sierpnia 1942 r. zostali odwołani do Jang-Julu, skąd 19 sierpnia wyruszyła z transportem sierot i rodzin wojskowych do Iranu.
Iran.
Z Krasnowodska transport wyruszył do Pahlawi i dalej drogą lądową z Aszchabadu do Meszhedu. W obozie w Pahlawi było tylko 10 lekarzy i 25 pielęgniarek. Wśród nich była dr Helena Kornella. Większość ludzi była osłabiona przez 2 lata głodu, ciężką pracę i choroby. 40% pacjentów przyjętych do szpitala chorowało na tyfus, a większość z nich zmarła w ciągu miesiąca lub dwóch od przybycia. Wychudzeni ludzie nie mogli tolerować bogatego jedzenia, a duża ich liczba zmarła wyłącznie z powodu przejedzenia. Po kilku dniach dr Kornella trafiła do Szpitala Wojskowego w Teheranie. W tym czasie posiadała stopień kapitana w korpusie medycznym. Bez dyplomu szkolenia podchorążych nastąpiła jej demobilizacja. Kontynuowała pracę jako lekarz pierwszego kontaktu w placówce Polskiego Czerwonego Krzyża w Teheranie, gdzie opiekowała się polskimi pacjentami. Spędziła tam trzy lata. W Teheranie adoptowała swoją bratanicę Halinę Marię (córkę młodszego brata, Mariana). W Teheranie istniało pięć obozów przejściowych w różnych częściach miasta, jeden wojskowy i cztery cywilne. Działał także polski szpital, internat dla starców, sierociniec prowadzony przez nazaretanki oraz dom rekonwalescencji dla chorych dzieci. W 1944 r. Polacy zaczęli opuszczać Iran przez port w Ahwazie. Przesiedleńcy wyjeżdżali do Tanganiki, Meksyku, Indii, Nowej Zelandii, Wielkiej Brytanii, Palestyny, Libanu i innych obozów. W jednym z ostatnich transportów wojskowych, w 1945 r. Helena wraz z 5-letnią Haliną wyjechały z Iranu przez Isfahan do Libanu.
Liban.
Ponad pięć tysięcy polskich uchodźców dotarło do Libanu. Po krótkim pobycie w obozie na plaży Saint Simon w Bejrucie nowo przybyli zostali zakwaterowani u rodzin libańskich w chrześcijańskich wioskach wokół Bejrutu. Każdy otrzymał od Delegatury Polskiej Pomocy Społecznej w Bejrucie 12 funtów szterlingów na pokrycie kosztów pobytu w Libanie, w szczególności czynszu. Od listopada 1946 r. uchodźcy trafiali bezpośrednio pod opiekę Konsulatu Generalnego Wielkiej Brytanii, gdzie utworzono biuro radcy polskiego.
Doktor Kornella mieszkała w prywatnym mieszkaniu należącym do arabskiej rodziny w Bejrucie. Pracowała w przychodni terenowej Delegatury Polskiej Pomocy Społecznej w Bejrucie i Towarzystwa Pomocy Polakom w Libanie, działała też w Polskim Czerwonym Krzyżu w Bejrucie. Była odpowiedzialna za polskich pacjentów. W Bejrucie Kornella miała okazję zaprezentować swój talent muzyczny i wokalny. Regularnie koncertowała, głównie dla polskiej publiczności.
Wielka Brytania.
W sierpniu 1950 r. dr Kornella wraz ze swoją bratanicą popłynęła statkiem szpitalnym HMHS Oxfordshire z Bejrutu do Kingston upon Hull w East Riding of Yorkshire w Wielkiej Brytanii, dokąd dotarła po 10-dniowej podróży. Przebywała kilka miesięcy w obozie przejściowym. Następnie uzyskała tymczasowe stanowisko w polskim szpitalu wojskowym w Penley w północnej Walii. Dyplom medyczny Heleny został uznany przez General Medical Council (GMC), jednak początkowo ograniczona znajomość języka angielskiego sprawiła, że miała trudności w znalezieniu pracy jako urolog. Potrafiła mówić i pisać w języku niemieckim i francuskim. Adoptowaną córkę umieściła w polskiej żeńskiej szkole z internatem kształcącej dzieci emigrantów, prowadzonej przez Nazaretanki w Pitsford Hall w Pitsford, niedaleko Northampton, a sama podjęła pracę w sanatorium przeciwgruźliczym w pobliżu szkoły Haliny.
W 1958 r. Halina otrzymała świadectwo ukończenia szkoły i rozpoczęła studia medyczne na University of Birmingham, które ukończyła w 1963 r. Helena po zamknięciu oddziału gruźliczego uzyskała posadę na oddziale geriatrycznym szpitala ogólnego w Birmingham, gdzie pracowała do emerytury, na którą przeszła w 1968 r. w wieku 71 lat. Halina po rocznym stażu w szpitalu rozpoczęła praktykę lekarską w Rugby w hrabstwie Warwickshire, gdzie poślubiła inżyniera Andrzeja Twardzickiego. Razem z 3 córkami przenieśli się w 1968 r. do Londynu, gdzie zamieszkała z nimi Helena Kornella. Pomagała córce opiekować się dziećmi, dzięki czemu córka mogła kontynuować praktykę lekarską i dalej się kształcić. Zdobyła specjalizację w zakresie pediatrii rozwojowej i środowiskowej. Jej mąż objął stanowisko wykładowcy elektrotechniki na Uniwersytecie Londyńskim w Queen Mary's College.
W 1990 r. Helena Kornella miała wypadek, w wyniku którego doszło do złamania szyjki kości udowej, co zmusiło ją do przeniesienia się do domu opieki. Jej stan zdrowia stopniowo się pogarszał i zmarła we śnie 27 maja 1992 r. Prochy zostały złożone w kolumbarium polskiego kościoła parafialnego św. Andrzeja Boboli w Londynie.

</doc>
<doc id="5279146" url="https://pl.wikipedia.org/wiki?curid=5279146" title="Joanna Markiewicz">
Joanna Markiewicz



</doc>
<doc id="5279147" url="https://pl.wikipedia.org/wiki?curid=5279147" title="Steffy Argelich">
Steffy Argelich

Steffy Argelich, właśc. Estefania Argelich (ur. 1 maja 1994 w Barcelonie) – katalońska modelka i aktorka filmowa.
Pozowała do zdjęć w kampanii hiszpańskiej marki Mango i domu mody Emillio Pucci, a także Topshop. Jej zdjęcia pojawiały się na okładkach takich czasopism o modzie jak: Harper’s Bazaar Spain, The Edit, Russh i Yo Dona.

</doc>
<doc id="5279148" url="https://pl.wikipedia.org/wiki?curid=5279148" title="Glinianki pod Lasem">
Glinianki pod Lasem

Glinianki pod Lasem lub Glinki pod Lasem – stawy w Warszawie, w dzielnicy Ursynów.
Położenie i charakterystyka.
Stawy leżą po lewej stronie Wisły, w stołecznej dzielnicy Ursynów, na obszarze MSI Dąbrówka, niedaleko ulicy Jagielskiej. Znajdują się na obszarze zlewni Kanału Jeziorki.
Obiekt składa się z dwóch stawów, z czego jeden z nich w zależności od stanu wody dzieli się na dwa mniejsze zbiorniki. Zgodnie z ustaleniami w ramach „Programu Ochrony Środowiska dla m. st. Warszawy na lata 2009–2012 z uwzględnieniem perspektywy do 2016 r.” położone są na wysoczyźnie, a ich powierzchnia wynosi 0,3899 oraz 0,2497 ha, łącznie 0,6396 ha. Według numerycznego modelu terenu udostępnionego przez Geoportal lustro wód znajdują się na wysokości ok. 99 m n.p.m. Identyfikator MPHP to 101595.
Są gliniankami, powstały w wyniku zalania wodą wyeksploatowanego wyrobiska iłów zaopatrującego w surowiec cegielnie.
Stawy znajdują się na obszarze Warszawskiego Obszaru Chronionego Krajobrazu, utworzonego rozporządzeniem Wojewody Warszawskiego z dnia 29 sierpnia 1997 r. w sprawie utworzenia obszaru chronionego krajobrazu na terenie województwa warszawskiego, a także na terenie otuliny rezerwatu przyrody Las Kabacki.

</doc>
<doc id="5279149" url="https://pl.wikipedia.org/wiki?curid=5279149" title="Glinki pod Lasem">
Glinki pod Lasem



</doc>
<doc id="5279152" url="https://pl.wikipedia.org/wiki?curid=5279152" title="Georges Rouquier">
Georges Rouquier

Georges Rouquier (ur. 23 czerwca 1909 w Lunel-Viel, zm. 19 grudnia 1989 w Paryżu) – francuski reżyser i scenarzysta filmowy, specjalizujący się głównie w filmach dokumentalnych.
Jego najbardziej znane dzieło, "Farrebique" (1946), było lirycznym spojrzeniem na rok z życia rodziny prostych rolników z Aveyron, na które największy wpływ miał naturalny cykl pór roku. Po 37 latach Rouquier powrócił do tej samej wioski, by zrealizować swoisty sequel poświęcony zachodzącym w niej przemianom pt. "Biquefarre" (1983). Obraz ten przyniósł mu Grand Prix Jury na 40. MFF w Wenecji. Rouquier zdobył też Cezara za najlepszy krótkometrażowy film dokumentalny za "La maréchal-ferrant" (1977).

</doc>
<doc id="5279153" url="https://pl.wikipedia.org/wiki?curid=5279153" title="Mosze Chauski">
Mosze Chauski

Mosze Chauski (hebr. משה צ'אוסקי, lit .Mošė Chauskis) (ur. 3 sierpnia 1935 w Wilnie, zm. 26 września 2014 w Izraelu) – izraelski malarz pochodzenia polskiego.
Życiorys.
Urodził się jako Mojżesz Czowski w Wilnie, w rodzinie Batii i Jakuba. Przeżył jako jedyny członek rodziny. Dopiero po maturze z matematyki i fizyki mógł ubiegać się o studia artystyczne, mimo, że jego talent był widoczny już w przedszkolu, gdzie malował pejzaże i ludzi z maksymalną precyzją. W Wilnie został przyjęty do Państwowego Instytutu Sztuki Litewskiej Socjalistycznej Republiki Radzieckiej i w 1953 zdobył I nagrodę młodych artystów. W 1958 ożenił się z Adą Grodecką, posiadając polskie pochodzenie w 1959 zostali repatriowani do Polski. Po półrocznym pobycie w Warszawie wyemigrowali do Izraela i zostali umieszczeni w obozie przejściowym w Herclijji. We wczesnych latach pobytu w Izraelu Moshe pracował jako nauczyciel sztuki w szkołach. Szybko dostał pracę jako rysownik w gazecie Yedioth Ahronoth, gdzie pracował do 1965. W 1965 rozpoczął pracę w centrum obliczeniowym Instytutu Naukowego Weizmanna i pracował tam do przejścia na emeryturę w 1995.
Twórczość.
Od 1968 w jego prace prezentowano na wystawach indywidualnych i zbiorowych. Po każdej wystawie zbiorowej w Stanach Zjednoczonych był wymieniany w najważniejszych artykułach o sztuce publikowanych na łamach New York Times, a także w artykułach o sztuce w Cleveland, Ohio. Cała seria jego obrazów została zakupiona podczas wojny sześciodniowej przez amerykańskiego kolekcjonera. Wielokrotnie wspominano o nim także w izraelskich gazetach: Yedioth Ahronoth, Maariv, Haaretz itp. Udzielał również wywiadów w stacjach radiowych i telewizyjnych. Wiele jego obrazów znajduje się w kolekcjach prywatnych i publicznych, takich jak: Kancelaria Premiera, Bank Hapoalim, firmy ubezpieczeniowe w Izraelu i zagranicą.

</doc>
<doc id="5279161" url="https://pl.wikipedia.org/wiki?curid=5279161" title="Bogaczewo (gmina)">
Bogaczewo (gmina)



</doc>
<doc id="5279162" url="https://pl.wikipedia.org/wiki?curid=5279162" title="Wyspa Eglinton">
Wyspa Eglinton



</doc>
<doc id="5279163" url="https://pl.wikipedia.org/wiki?curid=5279163" title="Halina Szpilman">
Halina Szpilman

Halina Szpilman z domu Grzecznarowska (ur. 1928 w Radomiu, zm. 3 maja 2020) – polska lekarka, żona pianisty Władysława Szpilmana. 
Była córką Józefa Grzecznarowskiego, socjalistycznego posła na Sejm i prezydenta Radomia oraz Janiny. W rodzinnym Radomiu ukończyła, w czasie niemieckiej okupacji, szkołę podstawową, po której uczęszczała do klasy pielęgniarskiej w szkole zawodowej i jednocześnie na tajne komplety, dzięki którym zdała w 1944 r. małą maturę. Po wyzwoleniu uczęszczała do żeńskiego liceum humanistycznego w Radomiu, gdzie zdała maturę w roku 1946. W 1948 r. rozpoczęła studia medyczne w Krakowie, jednak w związku z poznaniem w 1949 r. Władysława Szpilmana i szybko podjętą decyzją o ślubie z nim, w marcu 1950 przeniosła się na studia medyczne do Warszawy. Ślub ze Szpilmanem zawarła w czerwcu 1950. Po studiach pracowała w Warszawie: najpierw jako lekarka w przychodni, potem w Instytucie Hematologii, a następnie w Instytucie Reumatologii, była także wojewódzkim konsultantem reumatologii dla województwa radomskiego. 
Miała dwóch synów: Krzysztofa, historyka i japonistę, oraz młodszego Andrzeja, stomatologa i muzyka.
W 2020 ukazała się książka pt. "Żona pianisty. Halina Szpilman" stanowiąca wywiad rzekę Filipa Mazurczaka z Haliną Szpilman.

</doc>
<doc id="5279165" url="https://pl.wikipedia.org/wiki?curid=5279165" title="Akbar Kurbanow">
Akbar Kurbanow

Akbar Kurbanow (ros. Акбар Курбанов; ur. 2000) – kazachski zapaśnik walczący w stylu wolnym. Brązowy medalista mistrzostw Azji w 2022. Trzeci na MŚ kadetów i drugi na mistrzostwach Azji kadetów w 2017 roku.

</doc>
<doc id="5279166" url="https://pl.wikipedia.org/wiki?curid=5279166" title="Bobur Islomov">
Bobur Islomov

Bobur Islomov (ur. 1999) – uzbecki zapaśnik walczący w stylu wolnym. Zajął 22. miejsce na mistrzostwach świata w 2022. Brązowy medalista mistrzostw Azji w 2022, a także igrzysk solidarności islamskiej w 2021. Trzeci na mistrzostwach Azji juniorów w 2019 roku.

</doc>
<doc id="5279167" url="https://pl.wikipedia.org/wiki?curid=5279167" title="Dagwadordżijn Orgiloch">
Dagwadordżijn Orgiloch

Dagwadordżijn Orgiloch (mong. Дагвадоржийн Оргилох; ur. 1999) – mongolski zapaśnik walczący w stylu wolnym. Zajął trzynaste miejsce na mistrzostwach świata w 2021. Srebrny medalista mistrzostw Azji w 2022 roku.

</doc>
<doc id="5279168" url="https://pl.wikipedia.org/wiki?curid=5279168" title="Enchtüwszingijn Batmagnaj">
Enchtüwszingijn Batmagnaj

Enchtüwszingijn Batmagnaj (mong. Энхтүвшингийн Батмагнай; ur. 2001) – mongolski zapaśnik walczący w stylu wolnym. Brązowy medalista mistrzostw Azji w 2022 roku.

</doc>
<doc id="5279169" url="https://pl.wikipedia.org/wiki?curid=5279169" title="Amirhosejn Firuzpur">
Amirhosejn Firuzpur

Amirhosejn Firuzpur (pers. امیرحسین فیروزپور; ur. 2000) – irański zapaśnik walczący w stylu wolnym. Złoty medalista mistrzostw Azji w 2022. Drugi w Pucharze Świata w 2022. Pierwszy na MŚ U-23 w 2022 i trzeci w 2021. Mistrz świata juniorów w 2021 i 2022 i kadetów w 2019 roku.

</doc>
<doc id="5279175" url="https://pl.wikipedia.org/wiki?curid=5279175" title="Darjusz Hazratgholizade">
Darjusz Hazratgholizade

Darjusz Hazratgholizade (pers. داریوش حضرتقلی‌زاده; ur. 1995) – irański zapaśnik walczący w stylu wolnym. Srebrny medalista mistrzostw Azji w 2022 roku.

</doc>
<doc id="5279190" url="https://pl.wikipedia.org/wiki?curid=5279190" title="Mohsen Mostafawi">
Mohsen Mostafawi

Mohsen Mostafawi (pers. محسن مصطفوی; ur. 1997) – irański zapaśnik walczący w stylu wolnym. Brązowy medalista mistrzostw Azji w 2022 roku.

</doc>
<doc id="5279191" url="https://pl.wikipedia.org/wiki?curid=5279191" title="Gmina Gortów">
Gmina Gortów



</doc>
